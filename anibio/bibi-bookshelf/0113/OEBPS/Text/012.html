<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />
  <link href="../Styles/style.css" rel="stylesheet" type="text/css" />

  <title>8 İF ŞATOSU</title>
  
<style type="text/css">
span.sgc-1 {font-weight: bold}
</style>
</head>

<body>
  <p class="p0"><a id="a276"></a><b>8</b> İ<b>F</b> Ş<b>ATOSU</b></p>

  <p>Bekleme odasını geçerken polis komiseri iki jandarmaya işaret etti, onlardan biri Dantes&rsquo;in sağma öbürü soluna geçti; krallık savcısının odasını adalet sarayına bağlayan bir kapıyı açtılar, insanı ürpertecek hiçbir neden olmadığı halde oradan geçenleri ürperten o uzun karanlık koridorlarda bir süre ilerlediler.</p>

  <p>Villefort&rsquo;un odası nasıl adalet sarayına bağlanıyorsa, adalet sarayı da karanlık bir yapı olan hapishaneye bağlanıyordu; önünde yükselen Accoules Çan Kulesi&rsquo;nin kocaman açıklıkları sayesinde iyiden iyiye görülen saraysa bu hapishaneye bitişikti.</p>

  <p>izlediği koridorun birçok dönemecinden sonra Dantes demirden küçük bir penceresi olan bir kapının açıldığını gördü; polis komiseri kapıya demir bir çekiçle üç kez vurdu, bu vuruşlar Dantes&rsquo;in kalbinde yankılandı sanki; kapı açıldı, iki jandarma hâlâ duraksayan tutuklularım hafifçe içeri itti. Dantes korkunç eşiğin öte tarafına geçti ve arkasından kapı büyük bir gürültüyle kapandı. Kötü bir havayı, ağır ve pis kokan bir havayı soluyordu: hapisteydi.</p>

  <p>Onu oldukça temiz, ama parmaklıklı ve sürgülü bir odaya götürdüler; bulunduğu yerin görünüşünün ona hiç de büyük bir korku vermediğini gördü: zaten savcı yardımcısının büyük bir ilgiyle söylediğini düşündüğü sözler Dantes&rsquo;in kulağında tatlı bir umut gibi çınlıyordu.</p>

  <p>Dantes odasına getirildiğinde saat dördü bulmuştu. Daha önce de söylediğimiz gibi günlerden 1 Mart&rsquo;tı; tutuklu çok geçmeden kendini gecenin ortasında buldu.</p>

  <p>O zaman, görme duyusu azalınca işitme duyusu güçlendi: özgür bırakılacağına inandığı için, ona kadar gelen en küçük gürültüde hızla yerinden kalkıyor ve kapıya doğru bir adım atıyordu; ama daha sonra gürültü azalarak başka bir yöne doğru gidiyordu ve Dantes de taburesinin üstüne çöküyordu.</p>

  <p>Sonunda, akşam saat ona doğru, Dantes umudunu yitirmek üzereyken, bu kez ona kendi odasına yönelmiş gibi gelen yeni bir gürültü duyuldu: gerçekten de koridorda yankılanan ayak sesleri kapısının önünde durdu; kilitte bir anahtar döndü, sürgüler gıcırdadı, ağır meşe parmaklıklar açıldı ve karanlık odada birden iki meşalenin parlak ışığı göründü.</p>

  <p>iki meşalenin ışığında Dantes, dört jandarmanın kılıçlarının ve kısa namlulu tüfeklerinin parıldadığını gördü.</p>

  <p>Öne doğru iki adım atmıştı ki muhafız sayısındaki artışı görerek hareketsiz kaldı.</p>

  <p>&ldquo;Beni almaya mı geldiniz?&rdquo; diye sordu Dantes.</p>

  <p>&ldquo;Evet,&rdquo; diye yanıtladı jandarmalardan biri.</p>

  <p>&ldquo;Krallık savcı yardımcısı beyefendi tarafından mı geliyorsunuz?&rdquo;</p>

  <p>&ldquo;Öyle sanırım.&rdquo;</p>

  <p>&ldquo;İyi,&rdquo; dedi Dantes, &ldquo;sizi izlemeye hazırım.&rdquo;</p>

  <p>Mösyö de Villefort tarafından onu almaya gönderildikleri inancı zavallı genç adamdaki tüm korkuyu yok etmişti: bu nedenle sakin bir kafa ve rahat bir yürüyüşle ilerledi ve kendiliğinden muhafız takımının ortasında yerini aldı.</p>

  <p>Kapının önünde bir araba bekliyordu, arabacı yerini almıştı, bir polis görevlisi arabacının yanına oturmuştu.</p>

  <p>&ldquo;Bu araba benim için mi burada?&rdquo; diye sordu Dantes.</p>

  <p>&ldquo;Sizin için,&rdquo; diye yanıtladı jandarmalardan biri, &ldquo;binin.&rdquo;</p>

  <p>Dantes biraz çevresine bakınmak istedi, ama arabanın kapısı açıldı, içeri itildiğini hissetti; karşı koymaya ne isteği ne de olanağı vardı, bir anda kendini arabanın dibinde iki jandarmanın arasında oturur buldu; öbür ikisi öndeki sıraya oturmuşlardı, ağır araç korkunç bir gürültüyle ilerlemeye başladı.</p>

  <p>Tutuklu pencerelere bir göz attı, pencereler kafesliydi: yalnızca hapishane değiştirmişti; ama bu hapishane gidiyordu ve giderken onu bilinmeyen bir hedefe doğru götürüyordu. Ancak el geçecek kadar dar parmaklıkların arasından Dantes yine de Caisserie sokağı boyunca gittiklerini, Saint-Laurent ve Taramis sokaklarından rıhtıma doğru indiklerim anlamıştı.</p>

  <p>Az sonra kendi parmaklıklarının ve yanında bulundukları binanın parmaklıklarının arasından La Consigne&rsquo;in parlak ışıklarını gördü.</p>

  <p>Araba durdu, polis görevlisi indi, karakola doğru gitti; oradan bir düzine kadar asker çıktı ve bir kordon oluşturdular; Dantes, sokak lambalarının solgun ışığı altında tüfeklerinin parıldadığını görüyordu.</p>

  <p>&ldquo;Bu kadar asker benim için mi toplandı?&rdquo; diye sordu kendi kendine.</p>

  <p>Polis görevlisi, bir tek söz söylemeden, kilitli kapıyı açarak bu soruya yanıt vermiş oldu, çünkü Dantes iki sıra askerin, arabadan rıhtıma kadar kendisi için bir yol oluşturduğunu gördü.</p>

  <p>Önce ön sırada oturan iki jandarma arabadan indi sonra onü indirdiler, daha sonra da onun iki yanına oturmuş olanlar onu izlediler. Bir deniz gümrüğü görevlisinin zincirle rıhtıma bağlı tuttuğu bir filikaya doğru yürüdüler. Askerler şaşkın bir merakla geçen Dantes&rsquo;e bakıyorlardı. Bir anda, yine aynı dört jandarmanın arasında teknenin kıç tarafına oturtuldu, polis görevlisiyse baş taraftaydı. Şiddetli bir sarsıntı tekneyi kıyıdan uzaklaştırdı, dört kürekçi vargüçleriyle Pilon&rsquo;a doğru kürek çekmeye başladılar. Barkodan ba-ğırılmca limanı kapatan zincir indirildi ve Dantes kendini Frioul denen yerde, yani limanın dışında buldu.</p>

  <p>Açık havaya çıktığında tutuklunun yaptığı ilk hareket bir mutluluk hareketi olmuştu. Hava özgürlük demekti. Gecenin ve denizin bilinmeyen kokularım taşıyan bu canlı esintiyi derin derin soludu. Ama biraz sonra bir iç geçirdi; sabah, tutuklanmasından önce öy-leşine mutlu olduğu Reserve&rsquo;in önünden geçiyordu, iki pencerenin ışık saçan aralığından bir balonun neşeli gürültüsü ona kadar geliyordu.</p>

  <p>Dantes ellerini birleştirdi, gözlerini havaya kaldırdı ve dua etti.</p>

  <p>Barko yoluna devam ediyordu, Tete de Mort&rsquo;u geçmişti, Pharo Koyu&rsquo;nun karşısındaydı; bataryayı arkalarında bırakıyorlardı, bu Dantes için anlaşılmaz bir manevraydı.</p>

  <p>&ldquo;Beni nereye götürüyorsunuz?&rdquo; diye sordu jandarmalardan birine.</p>

  <p>&ldquo;Birazdan öğreneceksiniz.&rdquo;</p>

  <p>&ldquo;Ama daha...&rdquo;</p>

  <p>&ldquo;Size herhangi bir açıklama yapmamız yasaklandı.&rdquo;</p>

  <p>Dantes yarı asker sayılırdı; yanıt vermesi yasaklanan astlara soru sormak ona saçma bir şey gibi göründü ve sustu. Akimdan çok garip düşünceler geçiyordu: böyle bir bar-koyla uzun bir yol yapılamayacağına ve gidilen kıyıda demir atmış hiçbir gemi olmadığına göre onu kıyıdan uzak bir noktaya bırakacaklarını ve özgür olduğunu söyleyeceklerini düşündü; bağlı değildi, ona kelepçe takmak için hiçbir girişimde bulunulmamıştı, bunlar ona hayra alamet gibi görünüyordu; zaten ona karşı öylesine iyi olan savcı yardımcısı o uğursuz Noirtier&rsquo;nin adım anmadıkça korkacak hiçbir şey olmadığını söylememiş miydi? Ona karşı tek kanıt olan o tehlikeli mektubu kendi önünde yok etmemiş miydi?</p>

  <p>Karanlıklara ve boşluğa alışkın denizci gözüyle gecenin karanlığını delmeye çalışarak, düşünceli ve sessiz bekledi.</p>

  <p>Bir fenerin yandığı Ratonneau Adası&rsquo;nı sağda bırakmışlar, kıyıyı neredeyse boydan boya geçerek Katalanlar Koyu açığına gelmişlerdi. Burada tutuklunun bakışlarındaki canlılık arttı: Mercedes oradaydı ve her an bir kadının belirsiz ve bulanık siluetinin karanlık kıyıda biçimlendiğini görür gibi oluyordu.</p>

  <p>Nasıl oluyor da bir önsezi Mercedes&rsquo;e, âşığının onun üç yüz adım ötesinden geçtiğini söylemiyordu?</p>

  <p>Katalanlar&rsquo;da tek bir ışık yanıyordu. Bu ışığın konumunu araştıran Dantes onun nişanlısının odasını aydınlattığını anladı. Küçük göçmen topluluğunun içinde uyumayan sadece Mercedes idi. Genç adam yüksek sesle bağırsa nişanlısı onu duyabilirdi.</p>

  <p>Nedensiz bir utanç onu engelledi. Ona bakmakta olan bu adamlar onun bir deli gibi bağırdığım duyunca ne derlerdi? Bu nedenle sessiz ve gözleri ışığa dikilmiş olarak bekledi.</p>

  <p>Bu sırada barko yoluna devam ediyordu; ama tutuklu artık barkoyu hiç düşünmüyordu, aklı Mercedes&rsquo;teydi.</p>

  <p>Engebeler yüzünden ışık görünmez oldu. Dantes başını çevirdi ve barkonun açık denize çıktığını fark etti.</p>

  <p>Kendi düşüncelerine dalıp gittiği sırada küreklerin yerini yelkenler almıştı ve barko şimdi rüzgarın itişiyle ilerliyordu.</p>

  <p>Jandarmaya yeniden sorular yöneltmekten nefret etmesine karşın Dantes ona yaklaştı ve elini tutarak:</p>

  <p>&ldquo;Arkadaş,&rdquo; dedi, &ldquo;vicdanınıza seslenerek ve asker olmanıza güvenerek sizden bana acımanızı ve yanıt vermenizi rica ediyorum. Ne gibi bir ihanetle suçlanmış olursam olayım ben Kaptan Dantes&rsquo;im, iyi ve sözünün eri bir Fransızım: beni nereye götürüyorsunuz, bana bunu söyleyin, denizci sözü, saygıda kusur etmeyecek ve yazgıma razı olacağım.&rdquo; Jandarma kulağım kaşıdı, arkadaşına baktı. Arkadaşı &ldquo;Bana öyle geliyor ki bulunduğumuz noktada bir sakınca yok,&rdquo; demek ister gibi bir hareket yaptı, o zaman jandarma Dantes&rsquo;e döndü:</p>

  <p>&ldquo;Siz Marsilyalısınız ve denizcisiniz, bana nereye gittiğimizi mi soruyorsunuz?&rdquo; dedi. &ldquo;Evet, çünkü onurum üstüne yemin ederim bunu bilmiyorum.&rdquo;</p>

  <p>&ldquo;Hiç kuşkulanmıyor musunuz?&rdquo;</p>

  <p>&ldquo;Hiç.&rdquo;</p>

  <p>&ldquo;Bu olacak şey değil.&rdquo;</p>

  <p>&ldquo;Bu dünyada benim için en kutsal şey üzerine yemin ederim. Bana yanıt verin, haydi, lütfen.&rdquo;</p>

  <p>&ldquo;Ama ya talimat?&rdquo;</p>

  <p>&ldquo;Talimat benim on dakika, yarım saat, belki de bir saat sonra öğreneceğim şeyi bana söylemenizi yasaklamaz. Sadece beni asırlar gibi gelen belirsizlikten kurtaracaksınız. Bunu sizden dostummuşsunuz gibi istiyorum, bakın: ne karşı gelmek ne de kaçmak istiyorum; zaten bunu yapamam: nereye gidiyoruz?&rdquo;</p>

  <p>&ldquo;Gözlerinizin üstünde bir bant bulunmadığına ya da Marsilya limanından daha önce de çıkmış olduğunuza göre nereye gittiğinizi tahmin edebilirsiniz değil mi?&rdquo;</p>

  <p>&ldquo;Hayır.&rdquo;</p>

  <p>&ldquo;Çevrenize bakın o zaman.&rdquo;</p>

  <p>Dantes ayağa kalktı, doğal olarak gözlerini geminin yönelmiş gibi göründüğü noktaya çevirdi, yüz kulaç ötesinde, üstünde çakmaktaşından bir ek gibi, karanlık İf Şatosu-&rsquo;nun bulunduğu siyah ve sarp bir kayalığın yükseldiğim gördü.</p>

  <p>Bu garip görünüm, çevresine öylesine büyük bir ürküntü veren bu hapishane, üç yüz yıldan beri Marsilya&rsquo;yı iç karartıcı geleneklerle yaşatan bu kale, onu hiç akima getirmemiş olan Dantes&rsquo;in karşısına birdenbire çıkınca, ölüme mahkum birinin idam sehpasıyla karşılaşması gibi bir etki yaptı üzerinde.</p>

  <p>&ldquo;Aman Tanrım!&rdquo; diye bir çığlık attı, &ldquo;İf Şatosu! Orada ne işimiz var?&rdquo;</p>

  <p>Jandarma gülümsedi.</p>

  <p>&ldquo;Beni oraya hapsetmek için götürmüyorsunuz değil mi?&rdquo; diye sürdürdü sözlerini Dantes. &ldquo;İf Şatosu sadece önemli siyasi suçlulara ayrılmış bir devlet hapishanesidir. Ben hiçbir suç işlemedim. İf Şatosu&rsquo;nda yargıçlar, yüksek görevliler var mı?&rdquo;</p>

  <p>&ldquo;Sanırım sadece bir müdür, gardiyanlar, bir garnizon ve sağlam duvarlar var. Haydi haydi dostum, bu kadar da şaşırmış görünmeyin; az kalsın dostluğuma güvenip benimle alay ettiğinizi düşündürecektiniz bana.&rdquo;</p>

  <p>Dantes jandarmanın elini kıracakmış gibi sıktı.</p>

  <p>&ldquo;Beni hapsetmek için İf Şatosu&rsquo;na götürdüğünüzü mü söylemek istiyorsunuz,&rdquo; dedi. &ldquo;Olabilir,&rdquo; dedi jandarma; &ldquo;ama öyle de olsa arkadaşım, benim elimi bu kadar sıkma-</p>

  <p>nızm bir yararı yok.&rdquo;</p>

  <p>&ldquo;Hiç başka bir bilgi vermeden, hiç başka bir inceleme yapmadan mı?&rdquo; diye sordu genç adam.</p>

  <p>&ldquo;işlemler tamamlandı, inceleme yapıldı.&rdquo;</p>

  <p>&ldquo;Mösyö de Villefort&rsquo;un verdiği söze karşın mı?&rdquo;</p>

  <p>&ldquo;Mösyö de Villefort&rsquo;un size bir söz verip vermediğini bilemem,&rdquo; dedi jandarma, &ldquo;benim bildiğim If Şatosu&rsquo;na gittiğimiz. Pekala! Ne yapıyorsunuz? Hey! Arkadaşlar, koşun!&rdquo;</p>

  <p>Jandarmanın deneyimli gözlerinin önceden farkına vardığı gibi, Dantes şimşek gibi hızlı bir hareketle kendini denize atmak istedi; ama ayakları geminin tabanından ayrıldığı anda güçlü kuvvetli dört el onu yakaladı.</p>

  <p>Öfkeden uluyarak barkonun dibine düştü.</p>

  <p>&ldquo;Tamam!&rdquo; diye bağırdı jandarma, bir dizini onun göğsüne dayayarak, &ldquo;tamam! Denizci sözünüzü böyle tutuyorsunuz demek. Yumuşak huylu görünenlere güvenmemeli! Pekala sevgili dostum, şimdi bir hareket, sadece tek bir hareket yapın, ben de kafanıza bir kurşun sıkayım. İlk talimata uymadım, ama emin olun, İkinciyi sektirmem.&rdquo;</p>

  <p>Gerçekten de tüfeğini Dantes&rsquo;e doğrulttu, Dantes namlunun ucunun şakağına dayandığını hissetti.</p>

  <p>Bir an yasaklanan hareketi yapmayı, üzerine çullanan ve onu birden akbaba gibi pençelerine almış olan beklenmedik felaketten korkunç bir sonla kurtulmayı geçirdi kafasından. Ama bu felaket tümüyle beklenmedik bir şey olduğu için Dantes bunun uzun sürmeyeceğini düşündü; sonra Mösyö de Villefort&rsquo;un verdiği sözler aklına geldi; üstelik doğruyu söylemek gerekirse, bir teknenin dibinde jandarmanın elinden olacak bir ölüm ona çirkin ve basit göründü.</p>

  <p>Kızgınlıktan uluyarak ve öfkeden ellerini ısırarak kayığın döşemesine düştü.</p>

  <p>Aynı anda şiddetli bir çarpma filikayı sarstı. Gemicilerden biri küçük barkonun kıçının dokunduğu kayanın üstüne atladı, bir ip makaranın etrafına sarılarak gıcırdadı, Dantes artık geldiklerini ve sandalın palamarla bağlandığını anladı.</p>

  <p>Gerçekten de hem kollarından hem de giysisinin yakasından tutan gardiyanlar onu ayağa kalkmaya ve karaya çıkmaya zorladılar, kalenin kapışma çıkan basamaklara doğra sürüklediler; o sırada ucu süngülü kısa bir tüfek taşıyan polis görevlisi onu arkadan izliyordu.</p>

  <p>Hem zaten Dantes, boşuna olacağından, bir direnme göstermedi, yavaşlığı karşı durmasından değil uyuşukluğundandı; sarhoş bir adam gibi sendeliyordu ve şaşkındı. Dik yokuşun tepesinde art arda dizilen askerleri gördü yine, kendisini, ayaklarını kaldırmaya zorlayan merdivenleri hissetti, bir kapının altından geçtiğini ve o geçtikten sonra kapının kapandığını fark etti, ama bunların hepsini bir sisin arkasındaymış gibi, somut hiçbir şey ayırt edemeden makine gibi gerçekleştirdi. Artık denizi bile görmüyordu; boşluğa, onu aşamayacaklarını bilmenin korkunç duygusuyla bakan tutukluların o büyük acısını duydu.</p>

  <p>Aklını başına toplamaya çalıştığı sırada küçük bir mola verildi. Çevresine baktı: yüksek dört duvarla çevrili kare bir avludaydı; nöbetçilerin ağır ve düzenli adımlan duyuluyordu; şatonun içinde parlayan iki üç ışığın ölgün pırıltısı duvarlara yansımaktaydı, nöbetçiler bu yansımaların önünden her geçişlerinde tüfeklerin namlularının ışıldadığı görülüyordu.</p>

  <p>Orada aşağı yukarı on dakika beklediler; Dantes&rsquo;in kaçamayacağından emin olan jandarmalar onu artık tutmuyorlardı. Emirleri bekliyor gibiydiler; emirler geldi.</p>

  <p>. &ldquo;Tutuklu nerede?&rdquo; diye sordu bir ses.</p>

  <p>&ldquo;İşte burada,&rdquo; diye yanıtladı jandarmalar.</p>

  <p>&ldquo;Beni izlesin, onu odasına götüreceğim.&rdquo;</p>

  <p>&ldquo;Haydi,&rdquo; dedi jandarmalar Dantes&rsquo;i iterek.</p>

  <p>Tutuklu, kendisini neredeyse toprağın altında denebilecek, çıplak ve içine gözyaşı buharı işlemiş gibi ıpıslak duvarları olan bir odaya götüren kılavuzunu izledi. Arkalıksız bir iskemlenin üstüne konmuş, fitili iğrenç bir yağın içinde yüzen bir tür kandil bu korkunç odanın parlak iç duvarlarını aydınlatıyor, böylece Dantes kötü giyimli, basık suratlı, düşük rütbeli bir gardiyan olan kılavuzunu seçebiliyordu.</p>

  <p>&ldquo;İşte bu geceki odanız,&rdquo; dedi gardiyan; &ldquo;geç oldu, müdür bey yattı. Yarın uyandığında ve sizinle ilgili emirleri öğrendiğinde belki de yerinizi değiştirir; bu arada işte ekmek, şu testide su, orada köşede de samanlar var: bir tutuklunun isteyebileceği her şey yani. İyi akşamlar.&rdquo;</p>

  <p>Dantes ona yanıt vermek için ağzım açamadan, gardiyanın ekmeği koyduğu yeri göremeden, testinin nerede olduğunu anlayamadan, yatak yerine kullanacağı samanların durduğu yere doğru bakamadan, gardiyan kandili almış ve kapıyı kapayarak tutuklunun, hapishanesinin ıslak duvarlarını bir an görmesine fırsat veren soluk ışığı da kendisiyle birlikte götürmüştü.</p>

  <p>O zaman kendini karanlıkların ve sessizliğin içinde yapayalnız, alev alev yanan alnına neredeyse değecek olan ve buz gibi soğuğunu hissettiği şu tonozlar kadar sessiz ve karamsar buldu.</p>

  <p>Güneşin ilk ışınlan bu ine biraz aydınlık getirdiğinde gardiyan tutuklunun olduğu yerde bırakılması emri ile geri geldi. Dantes yerinden hiç kımıldamamıştı. Demirden bir el onu bir gün önce durduğu yere mıhlamıştı sanki: sadece anlamlı gözleri gözyaşlarının nemli bu-han nedeniyle bir şişkinlikle perdelenmişti, hiç kımıldamıyordu ve yere bakıyordu.</p>

  <p>Tüm geceyi böylece ayakta ve bir an bile uyumadan geçirmişti.</p>

  <p>Gardiyan ona yaklaştı, çevresinde döndü, ama Dantes onu görmüyor gibiydi.</p>

  <p>Bu kez onun omzuna vurdu, Dantes ürperdi ve başını salladı.</p>

  <p>&ldquo;Uyumadınız mı?&rdquo; diye sordu gardiyan.</p>

  <p>&ldquo;Bilmiyorum,&rdquo; diye yanıtladı Dantes.</p>

  <p>Gardiyan ona şaşırarak baktı.</p>

  <p>&ldquo;Aç değil misiniz?&rdquo; diye sürdürdü konuşmasını:</p>

  <p>&ldquo;Bilmiyorum,&rdquo; diye yanıt verdi yine Dantes.</p>

  <p>&ldquo;Bir şey istiyor musunuz?&rdquo;</p>

  <p>&ldquo;Müdürü görmek istiyorum.&rdquo;</p>

  <p>Gardiyan omuz silkti ve dışarı çıktı.</p>

  <p>Dantes onu gözleriyle izledi, ellerini aralık kapıya doğru uzattı ama kapı kapandı.</p>

  <p>O zaman göğsü uzun bir hıçkırıkla paramparça oldu sanki. Yüreğim sıkıştıran gözyaşları iki ırmak gibi taştı; kendini yere attı ve akimdan tüm geçmiş yaşamını geçirerek, daha bu kadar gençken böyle korkunç bir cezayı hak etmek için nasıl bir suç işlemiş olabileceğini kendi kendine sorarak uzun uzun dua etti.</p>

  <p>. Gün böylece geçip gitti. Sadece birkaç lokma ekmek yedi ve birkaç yudum su içti. Kimi zaman oturup düşüncelere dalıyor, kimi zaman da demir kafese kapatılmış vahşi bir hayvanın yaptığı gibi hapishanesinin içinde dönüp duruyordu.</p>

  <p>Özellikle bir düşünce onu yerinden sıçratıyordu; o da şuydu: kendisini götürdükleri yeri bilmeden yaptığı deniz yolculuğu sırasında sessiz ve sakin kalmıştı, oysa on kez denize atlayabilir, suya dalar dalmaz da, yüzmedeki ustalığı sayesinde, onu Marsilya&rsquo;nın en usta dalgıçlarından biri yapan bu alışkanlığı sayesinde suda kaybolabilir, gardiyanlarının elinden kurtulabilir, kıyıya çıkabilir, kaçabilir, ıssız bir köyde saklanabilir, bir Ceneviz ya da Katalan gemisini bekleyebilir, İtalya ya da Ispanya&rsquo;ya gidebilir, oradan Mercedes&rsquo;e yanına gelmesini yazabilirdi. Yaşamına gelince, hiçbir ülkede bundan yana bir kaygısı olmazdı: her yerde iyi denizcilere rastlamak zordu; bir Toscanalı gibi İtalyanca, bir Castilla la Vieja çocuğu gibi İspanyolca konuşuyordu; Mercedes ve babasıyla özgür ve mutlu yaşardı, çünkü babası da onun yanına gelirdi; oysa şimdi babasına ne olduğunu, Mercedes&rsquo;e ne olduğunu bilmeyen, İf Şatosu&rsquo;na, bu aşılmaz hapishaneye kapatılmış bir tutukluydu ve tüm bunlar Villefort&rsquo;un sözüne inandığı için olmuştu: bu insanı çıldırtan bir şeydi; işte bu yüzden, Dantes gardiyanının ona getirdiği taze samanların üstünde öfkeyle kıvranıyordu.</p>

  <p>Ertesi gün aynı saatte gardiyan içeri girdi.</p>

  <p>&ldquo;Pekala! Bugün dünkünden daha mantıklı mısınız acaba?&rdquo; diye sordu.</p>

  <p>Dantes hiç yanıt vermedi.</p>

  <p>&ldquo;Haydi bakalım,&rdquo; dedi beriki, &ldquo;biraz cesaret! Ne istiyorsunuz? Benim yapabileceğim bir şey var mı?&rdquo;</p>

  <p>&ldquo;Müdür ile konuşmak istiyorum.&rdquo;</p>

  <p>&ldquo;Ah!&rdquo; dedi zindancı sabırla, &ldquo;size bunun olanaksız olduğunu daha önce söylemiştim.&rdquo;</p>

  <p>&ldquo;Neden olanaksızmış?&rdquo;</p>

  <p>&ldquo;Çünkü, hapishane kuralları gereği tutukluların bunu istemelerine hiç izin verilmez &rdquo;</p>

  <p>&ldquo;Burada neye izin verilir?&rdquo; diye sordu Dantes.</p>

  <p>&ldquo;Parasını ödeyince iyi yiyeceğe, gezinmeye, kimi zaman da kitaplara.&rdquo;</p>

  <p>&ldquo;Kitaba ihtiyacım yok, gezmeyi hiç istemiyorum, yiyeceğim de iyi bence; sadece tek bir şey istiyorum, müdürü görmek.&rdquo;</p>

  <p>&ldquo;Her zaman aynı şeyi yineleyerek canımı sıkarsanız,&rdquo; dedi gardiyan, &ldquo;size artık yemek getirmeyeceğim. &rdquo;</p>

  <p>&ldquo;İyi ya!&rdquo; dedi Dantes, &ldquo;bana artık yemek getirmezsen ben de açlıktan ölürüm olur biter.&rdquo; . Dantes&rsquo;in bu sözleri söylediği ses tonu, gardiyana tutuklusunun ölmekten mutlu olacağını gösterdi; oysa tüm tutuklular gibi gardiyanına her gün yaklaşık on kuruş kazandırabilirdi, bunun üzerine adam, Dantes&rsquo;in ölümünün onun için doğuracağı bütçe açığını göz önüne alarak daha yumuşak bir sesle konuştu:</p>

  <p>&ldquo;Dinleyin bakın: istediğiniz şey olanaksız; bunu daha fazla istemeyin, çünkü tutuklu-nun isteği üzerine müdürün onun odasına gelmesi görülmemiş bir şey; yalnız çok uslu olun, o zaman sizin dolaşmaya çıkmanıza izin verilir ve bir gün bakarsınız dolaştığınız sırada müdür geçer: o zaman ona soru sorarsınız, yanıt verir ya da vermez, bu onun bileceği iş.&rdquo;</p>

  <p>&ldquo;Ama,&rdquo; dedi Dantes, &ldquo;bu karşılaşmanın olması için ne kadar beklemem gerekir?&rdquo;</p>

  <p>&ldquo;Ah orasını bilemem,&rdquo; dedi zindancı, &ldquo;bir ay, üç ay, altı ay, belki de bir yıl.&rdquo;</p>

  <p>&ldquo;Bu çok fazla uzun bir süre,&rdquo; dedi Dantes, &ldquo;ben onu hemen görmek istiyorum.&rdquo;</p>

  <p>&ldquo;Ah!&rdquo; dedi gardiyan, &ldquo;kendinizi böyle olanaksız tek bir isteğe kaptırmayın yoksa on beş güne varmaz delirirsiniz.&rdquo;</p>

  <p>&ldquo;Ah! öyle mi dersin!&rdquo; dedi Dantfes.</p>

  <p>&ldquo;Evet; delilik hep böyle başlar, burada bir örneği var: kendisini özgür bıraksınlar diye müdüre durmadan bir milyon önermekten, sizden önce bu odada kalan papazın beyni sulandı.&rdquo;</p>

  <p>&ldquo;Bu odadan ayrılalı ne kadar oldu?&rdquo;</p>

  <p>&ldquo;iki yıl.&rdquo;</p>

  <p>&ldquo;Onu özgür mü bıraktılar?&rdquo;</p>

  <p>&ldquo;Hayır, hücreye attılar.&rdquo;</p>

  <p>&ldquo;Dinle,&rdquo; dedi Dantes, &ldquo;ben papaz değilim, deli de değilim; belki olurum, ama ne yazık ki şimdi aklım tamamen başımda. Sana başka bir öneride bulunacağım.&rdquo;</p>

  <p>&ldquo;Hangi öneri?&rdquo;</p>

  <p>&ldquo;Ben sana bir milyon vermeyeceğim, çünkü bunu sana veremem; ama Marsilya&rsquo;ya ilk gittiğinde Katalanlar&rsquo;a kadar inip, Mercedes adlı genç bir kıza bir mektup verirsen ben de sana yüz ekü veririm; bir mektup bile değil, sadece iki satır.&rdquo;</p>

  <p>&ldquo;O iki satırı götürürsem ve bu da ortaya çıkarsa, yardımları ve yemeği saymazsan yılda bana bin Fransız lirası getiren işimi kaybederim; gördüğünüz gibi üç yüz ekü kazanacağım diye bin Fransız lirasını tehlikeye atmak için koca bir budala olmam gerekir.&rdquo; &ldquo;Pekala!&rdquo; dedi Dantes, &ldquo;dinle ve şunu iyi bil: eğer Mercedes&rsquo;e o iki satırı götürmezsen ya da en azından ona burada olduğumu haber vermezsen bir gün seni kapımın arkasına gizlenip beklerim ve içeri girdiğin anda şu tabure ile kafanı kırarım.&rdquo;</p>

  <p>&ldquo;Tehdit ha!&rdquo; diye bağırdı gardiyan geriye bir adım atıp savunmaya geçerek: &ldquo;hiç kuşku yok sizin başınız dönüyor; papaz da sizin gibi başladı, üç gün sonra siz de onun gibi zırdeli olacaksınız; iyi ki If Şatosu&rsquo;nda hücreler var.&rdquo;</p>

  <p>Dantes tabureyi aldı ve başının üstünde çevirmeye başladı, &ldquo;iyi! İyi!&rdquo; dedi gardiyan, &ldquo;iyi, mademki istediğiniz bu, müdüre haber vereceğiz.&rdquo;</p>

  <p>&ldquo;Çok şükür!&rdquo; dedi Dantes tabureyi yere bırakıp üstüne oturarak, gerçekten deliriyor-muş gibi başı düşmüştü, gözleri ürküntü doluydu.</p>

  <p>Gardiyan çıktı ve bir dakika sonra dört asker ve bir onbaşı ile geri döndü.</p>

  <p>&ldquo;Müdürün emriyle tutukluyu bunun altındaki kata indirin,&rdquo; dedi.</p>

  <p>&ldquo;Hücreye mi?&rdquo; dedi onbaşı.</p>

  <p>&ldquo;Hücreye: delileri delilerin yanına koymak gerek.&rdquo;</p>

  <p>Dört asker Dantes&rsquo;i yakaladı, bir tür durgunluk içinde olan Dantes hiç karşı koymadan onları izledi.</p>

  <p>Onu on beş basamak aşağı indirdiler ve bir hücrenin kapısını açtılar, o da mırıldanarak içeri girdi:</p>

  <p>&ldquo;Haklı, delileri delilerin yanına koymak gerek.&rdquo;</p>

  <p>Kapı yeniden kapandı, Dantes ellerini uzatarak, duvarı hissedinceye kadar ilerledi; o zaman bir köşeye oturdu ve kımıldamadan durdu, o arada gözleri biraz karanlığa alışınca eşyaları ayırt etmeye başladı.</p>

  <p>Gardiyan haklıydı, Dantes az kalsın deliriyordu.</p>

  <p>&nbsp;</p>
</body>
</html>
