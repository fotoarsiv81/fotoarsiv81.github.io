<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />
  <link href="../Styles/style.css" rel="stylesheet" type="text/css" />

  <title>81 EMEKLİ FIRINCININ ODASI</title>
  
<style type="text/css">
span.sgc-1 {font-weight: bold}
</style>
</head>

<body>
  <p class="p0"><a id="a519"></a><b>81 EMEKL</b>İ <b>FIRINCININ ODASI</b></p>

  <p>Kont de Morcerfin Danglarsin evinden, bankacının soğukluğunun neden olftuğu öfke ve utançla çıktığı günün akşamı Mösyö Andrea Cavalcanti, saçları kıvır kıvır ve parlak, bıyıkları sivrilmiş, beyaz eldivenleri eline iyice oturmuş, faytonunda neredeyse ayakta durarak bankacının Chaussee-d&rsquo;Antin&rsquo;deki avlusuna girmişti.</p>

  <p>Salonda bir on dakika kadar konuştuktan sonra Danglars&rsquo;ı bir pencere aralığına götürmenin yolunu bulmuş, orada iyi bir girişten sonra babasının gidişinden bu yana yaşamındaki güçlükleri açıklamıştı. Babası gittiğinden beri bir oğul gibi karşılandığı bankacının evinde, bir insanın her zaman sevginin kaprislerinden önce araması gereken tüm mutluluk güvencelerini bulduğunu, sevgiye gelince onu da Matmazel Danglarsin güzel gözlerinde bulma mutluluğuna eriştiğini söylüyordu.</p>

  <p>Danglars büyük bir dikkatle dinliyordu, iki üç gündür bu açıklamayı bekliyordu, sonunda açıklama geldiğinde gözleri Morcerfi dinlerken ne kadar kaygılı ve bulutluysa, bu kez tam tersine o kadar ferahlamıştı.</p>

  <p>Yine de genç adamın önerisini ona birkaç bilinçli uyarıda bulunmadan kabul etmek istemedi.</p>

  <p>&ldquo;Mösyö Andrea,&rdquo; dedi ona, &ldquo;evliliği düşünmek için biraz genç değil misiniz?&rdquo;</p>

  <p>&ldquo;Hayır mösyö,&rdquo; diye yanıt verdi Cavalcanti, &ldquo;en azından öyle olduğunu sanmıyorum: İtalya&rsquo;da büyük sinyorlar genelde genç evlenirler; bu mantıklı bir âdettir. Yaşam o kadar rastlantıya bağlıdır ki mutluluğu yanımızdan geçerken yakalamak gerekir.&rdquo;</p>

  <p>&ldquo;Şimdi mösyö,&rdquo; dedi Danglars, &ldquo;beni onurlandıran önerilerinizin karım ve kızım tarafından kabul edildiğini düşünsek de yararlarını tartışmayacak mıyız? Bana kalırsa sadece babalar kızlarının mutluluğu için uygun biçimde davranmayı bilirler, bu önemli bir pazarlıktır.&rdquo;</p>

  <p>&ldquo;Mösyö, babam akıllı, görgülü ve bilge bir adamdır. Benim Fransa&rsquo;ya yerleşme isteği duyabileceğimi tahmin etti: giderken bana kimliğimi saptayan tüm belgelerle birlikte onun hoşuna gidecek bir seçim yapmam durumunda evlendiğim günden başlamak üzere yüz elli bin franklık bir gelir bıraktı. Bu bildiğim kadarıyla babamın gelirinin dörtte biridir.&rdquo;</p>

  <p>&ldquo;Ben,&rdquo; dedi Danglars, &ldquo;her zaman kızıma evlenirken beş yüz bin frank vermeyi düşündüm, o benim tek mirasçımdır.&rdquo;</p>

  <p>&ldquo;Pekala!&rdquo; dedi Andrea, &ldquo;gördüğünüz gibi, isteğim Barones Danglars ve Matmazel Eugenie tarafından geri çevrilmezse, her şey çok iyi olacak. Böylece yüz yetmiş beş milyonluk bir gelire sahip olacağız. Şöyle bir şey varsayalım, markiden gelir yerine anaparayı alayım, -bu kolay olmayacak biliyorum, ama olabilir- siz de bize iki ya da üç milyon verirsiniz, becerikli ellerde iki üç milyon her zaman yüzde on kâr getirir.&rdquo;</p>

  <p>&ldquo;Her zaman sadece dörtte kalırım, hattâ üç buçukta,&rdquo; dedi bankacı, &ldquo;ama damadım için beşe kadar çıkarım, kârı paylaşırız.&rdquo;</p>

  <p>&ldquo;Ah! Bu harika kaymbabacığım,&rdquo; dedi Cavalcanti tüm çabalarına karşın zaman zaman örtmeye çalıştığı soyluluk cilasını çatlatan biraz bayağı doğasını ortaya çıkararak.</p>

  <p>Ama hemen arkasından kendini toplayarak:</p>

  <p>&ldquo;Ah! Bağışlayın efendim,&rdquo; dedi, &ldquo;görüyorsunuz ya yalnızca umut bile beni neredeyse çılgına çeviriyor; umudum gerçekleşirse kimbilir ne olacak?&rdquo;</p>

  <p>&ldquo;Ama,&rdquo; dedi Danglars, başlangıçta ilgisiz gibi görünen bu konuşmanın nasıl olup da hemen bir iş görüşmesine dönüştüğünün farkına varmayarak, &ldquo;servetinizin, babanızın size vermeyi reddedemeyeceği bir bölümü vardır kuşkusuz.&rdquo;</p>

  <p>&ldquo;Hangi bölümü?&rdquo; diye sordu genç adam.</p>

  <p>&ldquo;Annenizden gelen bölümü.&rdquo;</p>

  <p>&ldquo;Ah! Elbette, annem Leonora Corsinari&rsquo;den gelen bölümü.&rdquo;</p>

  <p>&ldquo;Servetinizin bu bölümü en çok ne kadar olabilir?&rdquo;</p>

  <p>&ldquo;Doğrusu,&rdquo; dedi Andrea, &ldquo;emin olun mösyö, bu konuyu hiç düşünmedim, ama en azından iki milyon olduğunu tahmin ediyorum.&rdquo;</p>

  <p>Danglars tıpkı yitirilmiş bir hâzineyi bulan cimri gibi, ya da boğulmak üzere olan bir adamın ayağının altında içine gömüleceği boşluk yerine sağlam toprağa rastlaması gibi, bir tür neşeden boğulma hissi duydu.</p>

  <p>&ldquo;Pekala! Mösyö,&rdquo; dedi Andrea bankacıyı sevgi dolu bir saygıyla selamlayarak, &ldquo;umut edebilir miyim...&rdquo;</p>

  <p>&ldquo;Mösyö Andrea,&rdquo; dedi Danglars, &ldquo;umut ediniz ve eğer sizin tarafınızdan bir engel bu işin gidişini bozmazsa bu işi oldu bilin. Ama,&rdquo; dedi Danglars düşünerek, &ldquo;ama nasıl oluyor da sizin Paris&rsquo;teki koruyucunuz Mösyö Monte Kristo Kontu bizden bunu istemek için sizinle birlikte gelmiyor?&rdquo;</p>

  <p>Andrea belli belirsiz kızardı.</p>

  <p>&ldquo;Kontun yanından geliyorum mösyö,&rdquo; dedi; &ldquo;o gerçekten de karşı konulmaz bir insan, ama anlaşılmaz bir garipliği var; beni içten onayladı; babamın bana gelir yerine anaparayı vermekte duraksayacağını hiç sanmadığını söyledi; bunu babamdan elde edebilmeme yardımcı olabilmek için onu etkileyeceğine söz verdi, ama bana açıkça, kişisel olarak hiçbir zaman evlilik isteğinde bulunma sorumluluğunu almadığını ve almayacağını söyledi. Ama ona hak vermem gerek, eğer bir gün bu isteksizliğine üzülecekse bunun benimle ilgili olacağını, çünkü tasarlanan bu evliliğin mutlu ve uygun olduğunu düşündüğünü de ekleme inceliğini gösterdi. Zaten resmi olarak bir şey yapmak istemiyorsa da, siz görüşmek istediğinizde sizinle konuşabileceğini bana söyledi.&rdquo;</p>

  <p>&ldquo;Ah! Bu çok iyi.&rdquo;</p>

  <p>&ldquo;Şimdi,&rdquo; dedi Andrea en sevimli gülümsemesiyle, &ldquo;kaymbabamla konuşmamı bitirdiğime göre bankacıyla görüşeyim.&rdquo;</p>

  <p>&ldquo;Bankacıdan ne istiyorsunuz?&rdquo; dedi bu kez Danglars gülümseyerek.</p>

  <p>&ldquo;Yarından sonra ancak sizden dört bin frank gibi bir para alacağım, ama kont önümüzdeki ay belki de benim küçük bekâr gelirimin yeterli olamayacağını anladı ve bana yirmi bin franklık bir bono verdi, daha doğrusu armağan etti. Gördüğünüz gibi eliyle imzaladı; bu sizin için uygun mu?&rdquo;</p>

  <p>&ldquo;Bana bunun gibi bir milyonluk bono getirin, hepsini alayım,&rdquo; dedi Danglars bonoyu cebine koyarak. &ldquo;Yarın için bana bir saat verin, veznedarım yirmi dört bin franklık bir makbuzla evinize bıraksın.&rdquo;</p>

  <p>&ldquo;İsterseniz sabah saat onda olsun, daha erken olursa daha iyi; yarın kent dışına gitmek istiyorum.&rdquo;</p>

  <p>&ldquo;Olur, saat onda, Hötel des Princes&rsquo;de misiniz hâlâ?&rdquo;</p>

  <p>&ldquo;Evet.&rdquo;</p>

  <p>Ertesi gün, Hötel des Princes&rsquo;de yirmi dört bin franklık bankacının dakikliğine yaraşır bir titizlikle genç adamın elindeydi, o da hemen Caderousse&rsquo;a iki yüz frank bırakmak için dışarı çıktı.</p>

  <p>Bu çıkış Andrea için tehlikeli olan dostunu susturma amacını taşıyordu; akşam olabildiğince geç saatte dönecekti.</p>

  <p>Ama avlunun taşlarına henüz adım atmıştı ki, karşısında elinde kasketiyle otelin kapıcısını, kendisini beklerken buldu.</p>

  <p>&ldquo;Mösyö,&rdquo; dedi kapıcı, &ldquo;şu adam geldi.&rdquo;</p>

  <p>&ldquo;Hangi adam?&rdquo; diye sordu Andrea, aldırmaz bir halde, sanki unutmuş gibi, oysa tam tersine gelenin kim olduğunu çok iyi biliyordu.</p>

  <p>&ldquo;Ekselanslarının küçük bir maaş bağladığı adam.&rdquo;</p>

  <p>&ldquo;Ha! Evet,&rdquo; dedi Andrea, &ldquo;babamın şu eski uşağı. İyi. Onun için bıraktığım iki yüz frankı ona verdiniz mi?&rdquo;</p>

  <p>&ldquo;Evet Ekselans, kesinlikle.&rdquo;</p>

  <p>Andrea kendisine Ekselans dedirtiyordu.</p>

  <p>&ldquo;Ama,&rdquo; diye devam etti kapıcı, &ldquo;o parayı almak istemedi.&rdquo;</p>

  <p>Andrea&rsquo;nın rengi attı, yalnız, gece olduğu için kimse renginin attığım görmedi. &ldquo;Nasıl! Almak istemedi mi?&rdquo; dedi hafif heyecanlı bir sesle.</p>

  <p>&ldquo;Hayır, Ekselanslarıyla konuşmak istiyordu. Sizin dışarı çıktığınızı söyledim, üsteledi. Sonunda inanmış göründü ve iyice mühürlenmiş olarak getirdiği bu mektubu bana verdi.&rdquo;</p>

  <p>&ldquo;Bakalım!&rdquo; dedi Andrea.</p>

  <p>Mektubu faytonunun fenerinin ışığında okudu.</p>

  <p>&ldquo;Nerede oturduğumu biliyorsun; yarın sabah dokuzda seni bekliyorum.&rdquo;</p>

  <p>Andrea, zorlanıp zorlanmadığım, saygısız gözlerin mektupta ne yazdığını görüp görmediğini anlamak için mührü inceledi, ama mühür öyle iyi, öyle düzgün köşeli baklava biçiminde katlanmıştı ki, mektubu okumak için onu koparmak gerekirdi, oysa mühre kesinlikle el değmemişti.</p>

  <p>&ldquo;Çok iyi,&rdquo; dedi Andrea, &ldquo;zavallı adam! O Tanrınm iyi bir kulu.&rdquo;</p>

  <p>Bu sözleriyle kapıcıyı öyle aydınlattı ki, kapıcı genç efendiye mi yoksa yaşlı uşağa mı daha çok hayran olması gerektiğini bilemedi.</p>

  <p>&ldquo;Atları koşumdan çıkarın ve odama gelin,&rdquo; dedi Andrea ahır uşağına. Genç adam iki adımda odasındaydı, Caderousse&rsquo;un mektubunu yaktı, külleri yok oluncaya kadar bekledi.</p>

  <p>Uşak odaya girdiğinde bu işlemi bitiriyordu.</p>

  <p>&ldquo;Benimle aynı boydasın Pierre,&rdquo; dedi uşağa.</p>

  <p>&ldquo;Bundan onur duyarım Ekselans,&rdquo; diye yanıt verdi uşak.</p>

  <p>&ldquo;Sana dün yeni bir üniforma getirilmiş olmalı değil mi?&rdquo;</p>

  <p>&ldquo;Evet efendim.&rdquo;</p>

  <p>&ldquo;Küçük bir yosmayla işim olacak, ona ne unvanımı ne durumumu bildirmek istemiyorum. Üniformanı bana ver, belgelerini getir de gerekirse geceyi bir handa geçirebileyim.&rdquo;</p>

  <p>Pierre isteneni yaptı.</p>

  <p>Beş dakika sonra Andrea tümüyle kılık değiştirmiş olarak tanınmadan otelden çıkıyordu, bir araba tuttu, Picpus&rsquo;ta Cheval-Rouge hanına gitmesini söyledi.</p>

  <p>Ertesi gün Hötel des Princes&rsquo;den çıktığı gibi, yani fark edilmeden, Cheval-Rouge hanından çıktı, Saint-Antoine mahallesini geçti, Menilmontant sokağına kadar bulvarı izledi, soldan üçüncü evin kapısının önünde durdu, kapıcı olmadığı için kimden bilgi alabileceğini öğrenmeye çalıştı.</p>

  <p>&ldquo;Ne arıyorsun yakışıklı oğlum?&rdquo; diye sordu karşıdaki meyveci kadın.</p>

  <p>&ldquo;Mösyö Pailletin&rsquo;i arıyorum şişko annem,&rdquo; diye yanıt verdi Andrea.</p>

  <p>&ldquo;Emekli fırıncı mı?&rdquo;</p>

  <p>&ldquo;Evet o.&rdquo;</p>

  <p>&ldquo;Avlunun dibinde, soldan üçüncü.&rdquo;</p>

  <p>Andrea söylenen yola girdi, üçüncü kapıda tarla yoncası biçiminde bir kapak vardı, keyifsizce ona dokunur dokunmaz kapı .zilinin hemen çaldığı duyuldu.</p>

  <p>Bir dakika sonra kapıya konmuş tel kafesin arkasında Caderousse&rsquo;un yüzü göründü.</p>

  <p>&ldquo;Ah! Çok dakiksin,&rdquo; dedi.</p>

  <p>Ve kilidi açtı.</p>

  <p>&ldquo;Elbette!&rdquo; dedi Andrea içeri girerken.</p>

  <p>Üniformasının kasketini savurdu, sandalyeyi tutturamadığı için kasket yere düştü ve kenarları üstünde yuvarlanarak odayı çepeçevre dolaştı.</p>

  <p>&ldquo;Haydi, haydi,&rdquo; dedi Caderousse, &ldquo;kızma ufaklık! Haydi, görüyorsun seni düşündüm, yiyeceğimiz şu güzel yemeğe bak: sadece senin sevdiğin şeyler var!&rdquo;</p>

  <p>Gerçekten de, Andrea soluk alırken aç bir mide için belli bir çekiciliği olan basit yemek kokuları duydu; bu, düşük nitelikli Provence mutfağının taze içyağı ile sarımsak karışımının kokuşuydu; ayrıca kızarmış balık kokusu, hepsinden baskın gelen hindistancevizi ve karanfil kokusu vardı. Tüm bu kokular iki fırının üstüne konmuş çukur ve üstü kapalı iki büyük tabaktan ye dökme demirden bir sobanın fırınında tıkırdayan bir tencereden yükseliyordu.</p>

  <p>Bunların dışında Andrea bitişik odada oldukça temiz bir masa gördü, üzerine iki kişilik yemek takımı, biri yeşil biri sarı mühürlü iki şarap şişesi, küçük bir sürahide bol bol rakı ve çini bir tabağın üzerine özenle yerleştirilmiş geniş bir lahana yaprağının içinde bir meyve salatası konarak süslenmişti.</p>

  <p>&ldquo;Neye benziyor ufaklık?&rdquo; dedi Caderousse, &ldquo;ne güzel kokuyor değil mi? Biliyorsun ben orada iyi bir aşçıydım: benim yemeğimi yiyenler parmaklarını da yerdi, anımsıyor musun? Ve soslarımı ilk tadan sen olurdun, onları beğenmezlik etmezdin sanırım.&rdquo;</p>

  <p>Ve Caderousse biraz daha soğan ayıklamaya başladı.</p>

  <p>&ldquo;İyi, iyi,&rdquo; dedi Andrea keyifle; &ldquo;ama eğer beni seninle yemek yemem için rahatsız et-tiysen, şeytan çarpsın seni!&rdquo;</p>

  <p>&ldquo;Oğlum,&rdquo; dedi Caderousse ciddi ciddi, &ldquo;yemek yerken konuşuruz, hem sen ne kadar nankörsün, dostunu görmekten hiç mi hoşnut değilsin? Ben sevincimden ağlıyorum.&rdquo; Gerçekten de Caderousse ağlıyordu; yalnız Gard köprüsünün eski hancısının gözyaşı bezlerini harekete geçirenin sevinç mi soğan mı olduğunu söylemek zordu.</p>

  <p>&ldquo;Sus sahtekar,&rdquo; dedi Andrea, &ldquo;sen mi beni seviyorsun?&rdquo;</p>

  <p>&ldquo;Evet, seni seviyorum, sevmiyorsam şeytan çarpsın; bu bir zayıflık,&rdquo; dedi Caderousse, &ldquo;bunu biliyorum, ama buna engel olamıyorum.&rdquo;</p>

  <p>&ldquo;Bu da senin beni birtakım hainlikler için buraya kadar getirtmene engel değil.&rdquo; &ldquo;Haydi, haydi!&rdquo; dedi Caderousse geniş bıçağını önlüğü ile kurulayarak, &ldquo;eğer seni sev-meseydim bana yaşattığın şu sefil hayata dayanabilir miydim? Bak, senin üstünde uşağının giysileri var, bende yok, ben sebzelerimi kendim ayıklamak zorundayım: benim yemeklerimi küçümsüyorsun, çünkü sen yemeklerini Hötel des Princes&rsquo;in tabldotunda ya da Cafe de Paris&rsquo;de yiyorsun. Benim de bir uşağım olabilir, benim de bir üstü açık arabam olabilir, ben de istediğim yerde yemek yiyebilirim: öyleyse neden bunlardan yoksunum? Küçük Benedetto&rsquo;ına zorluk çıkarmamak için. Haydi haydi, bunları yapabileceğimi itiraf et, ha?&rdquo; Caderousse&rsquo;un son derece açık bakışı bu cümlenin anlamını tamamladı.</p>

  <p>&ldquo;İyi,&rdquo; dedi Andrea, &ldquo;beni sevdiğini varsayalım: peki o zaman neden seninle öğle yemeği yemek için buraya gelmemi istiyorsun?&rdquo;</p>

  <p>&ldquo;Sadece seni görmek için yavrum.&rdquo;</p>

  <p>&ldquo;Beni görmen neye yarar? Tüm koşullarımızı önceden saptadığımıza göre.&rdquo;</p>

  <p>&ldquo;Sevgili dostum,&rdquo; dedi Caderousse, &ldquo;eksiksiz vasiyetname olur mu? Ama sen önce öğle yemeği yemeğe geldin değil mi? Haydi otur, senin sevdiğin gibi asma yapraklarının üstüne koyduğum sardalyelerden ve tereyağından başlayalım kötü çocuk. Ah! Evet, odama bakıyorsun, dört hasır iskemleme, çerçevesi üç franklık resimlerime. Hay Allah! Ne yaparsın? Burası Hötel des Princes değil.&rdquo;</p>

  <p>&ldquo;Haydi, haydi sen de şimdi hiçbir şeyi beğenmiyorsun; sadece emekli fırıncı olarak görülmek isteyen sen artık mutlu değilsin.&rdquo;</p>

  <p>Caderousse içini çekti.</p>

  <p>&ldquo;Pekala, ne diyeceksin bakalım? Sen düşünün gerçekleştiğini gördün. Ben bunun bir düş olduğunu söylüyorum; zavallı Benedetto&rsquo;ın, emekli bir fırıncı zengindir, geliri vardır.&rdquo; &ldquo;Elbette, senin de gelirin var.&rdquo;</p>

  <p>&ldquo;Benim mi?&rdquo;</p>

  <p>&ldquo;Evet, senin, çünkü ben sana iki yüz frankını veriyorum.&rdquo;</p>

  <p>Caderousse omuz silkti.</p>

  <p>&ldquo;İstemeyerek verilen para, geçici para, bugünden yanna kesilebilecek olan para onur kırıcıdır. Senin zenginliğinin her zaman sürmeyeceğini düşünerek kısıntı yapmak zorunda olduğumu biliyorsun. Alay papazının dediği gibi servet kararsızdır.... Senin zenginliğinin çok büyük olduğunu biliyorum kerata; Danglars&rsquo;ın kızıyla evleneceksin.&rdquo;</p>

  <p>&ldquo;Nasıl! Danglars&rsquo;ın mı?&rdquo;</p>

  <p>&ldquo;Elbette Danglars&rsquo;ın! Yoksa Baron Danglars mı demem gerek? Kont Benedetto der gibi. Danglars dostumdur, eğer belleği bu kadar zayıf olmasa beni düğün yemeğine davet ederdi.... çünkü o benimkine gelmişti... evet, evet, evet, benimkine! Elbette o zamanlar bu kadar kibirli değildi, o iyi Mösyö Morrel&rsquo;in yanında küçük bir memurdu. Birçok kez onunla ve Kont de Morcerf ile yemek yedim... Görüyorsun ya iyi tanıdıklarım var, onları biraz arayıp sorsam aynı salonlarda karşılaşacağız.&rdquo;</p>

  <p>&ldquo;Haydi, haydi, kıskançlığın sana olmayacak şeyler söyletiyor, Caderousse.&rdquo;</p>

  <p>&ldquo;iyi, iyi Benedetto mio,<a id="a520"></a><a href="../Text/notes.html#a986">{197}</a> ne söylediğimi biliyorum. Belki bir gün pazar giysilerimizi giyip, arabaların girdiği kapının önüne gelip İpi çekin lütfen!&rsquo; diyeceğiz. Bu arada otur da yemeğimizi yiyelim.&rdquo;</p>

  <p>Caderousse önce başladı ve büyük bir iştahla yemeğe koyuldu, bir yandan da konuğuna sunduğu yemeklere övgüler yağdırıyordu.</p>

  <p>Konuğu kesin kararını vermiş görünüyordu, şişeleri güzelce açtı, balık çorbasına, güveçte sarımsak ve yağla pişirilmiş morina balığına yumuldu.</p>

  <p>&ldquo;Eh arkadaş,&rdquo; dedi Caderousse, &ldquo;eski sofracıbaşmla barışmış görünüyorsun.&rdquo; &ldquo;Doğrusu evet,&rdquo; diye yanıt verdi Andrea, genç ve güçlü bir adam olarak şu anda iştahı her şeyden önce geliyordu.</p>

  <p>&ldquo;Bunları beğendin mi yaramaz?&rdquo;</p>

  <p>&ldquo;O kadar iyi ki, bu kadar iyi yahni yapan ve bu kadar güzel şeyler yiyen bir adamın nasıl olup da yaşamı kötü bulduğunu anlayamıyorum.&rdquo;</p>

  <p>&ldquo;Gördüğün gibi tüm mutluluğumu tek bir düşünce berbat ediyor,&rdquo; dedi Caderousse. &ldquo;Hangi düşünce?&rdquo;</p>

  <p>&ldquo;Tüm hayatımı dürüstçe kazanmış olan ben, bir dostumun sırtından geçiniyorum.&rdquo; &ldquo;Ah! Ah! Bunu hiç önemseme,&rdquo; dedi Andrea, &ldquo;bende ikimiz için de yeteri kadar var, kendini sıkma.&rdquo;</p>

  <p>&ldquo;Hayır, gerçekten, ister inan ister inanma, her ayın sonunda vicdan azabı duyuyorum.&rdquo;</p>

  <p>&ldquo;İyi Caderousse!&rdquo;</p>

  <p>&ldquo;Öyle ki evvelki gün iki yüz frankı almak istemedim.&rdquo;</p>

  <p>&ldquo;Evet, benimle konuşmak istiyormuşsun, bu vicdan azabından mıydı?&rdquo;</p>

  <p>&ldquo;Gerçek vicdan azabı, hem sonra aklıma bir şey geldi.&rdquo;</p>

  <p>Andrea ürperdi, Caderousse&rsquo;un aklına gelen şeyler onu hep ürpertirdi.</p>

  <p>&ldquo;Her aym sonunu beklemenin çok zor olduğunu görüyorsun.&rdquo;</p>

  <p>&ldquo;Eh!&rdquo; dedi Andrea serinkanlılıkla, arkadaşının nereye varmak istediğini anlamaya çalışarak, &ldquo;hayat beklemekle geçmiyor mu? Örneğin ben başka bir şey mi yapıyorum? Sabırla bekliyorum, öyle değil mi?&rdquo;</p>

  <p>&ldquo;Evet, çünkü iki yüz frankçık bekleyeceğine beş ya da altı bin frank, belki de on, belki de on iki bin frank bekliyorsun, çünkü sen gizlenmeyecek şeyleri de gizleyen birisin: oradayken hep kıyıda beş on kuruşun bulunurdu, şu fakir dostun Caderousse&rsquo;un kumbarasından bir şeyler aşırmaya çalışırdın. İyi ki, sözünü ettiğimiz dostun Caderousse iyi koku alırdı.&rdquo;</p>

  <p>&ldquo;İşte yine saçmalamaya, üst üste hep geçmişten söz etmeye başladın,&rdquo; dedi Andrea, &ldquo;sorarım sana, dönüp dolaşıp aynı şeyleri söylemenin ne yararı var ?&rdquo;</p>

  <p>&ldquo;Ah! Sen yirmi bir yaşındasın, geçmişi unutabilirsin, ben ellime geldim, anımsamak zorundayım. Ama önemi yok, işimize dönelim.&rdquo;</p>

  <p>&ldquo;Evet.&rdquo;</p>

  <p>&ldquo;Şunu söylüyordum, ben senin yerinde olsaydım...&rdquo;</p>

  <p>&ldquo;Evet?&rdquo;</p>

  <p>&ldquo;Şöyle yapardım...&rdquo;</p>

  <p>&ldquo;Nasıl yapardın?&rdquo;</p>

  <p>&ldquo;Evet, seçilme hakkını elde etmek ve bir çiftlik satın almak bahanesiyle altı aylık bir avans isterdim, sonra da bu avansla tüyerdim.&rdquo;</p>

  <p>&ldquo;Bak, bak, bak,&rdquo; dedi Andrea, &ldquo;bu hiç de kötü bir düşünce değil, olabilir.&rdquo;</p>

  <p>&ldquo;Sevgili dostum,&rdquo; dedi Caderousse, &ldquo;benim yemeklerimi ye, öğütlerimi dinle, bedence de ruhça da kendini hiç kötü hissetmezsin.&rdquo;</p>

  <p>&ldquo;Güzel, ama,&rdquo; dedi Andrea, &ldquo;neden sen verdiğin öğütleri kendin tutmuyorsun? Neden altı aylık ya da bir yıllık avans alıp Bruxelles&rsquo;e gitmiyorsun? Emekli fırıncı gibi görüneceğine, işlerim yaparken iflas etmiş biri gibi görünürsün: bu sana çok yakışır.&rdquo;</p>

  <p>&ldquo;Hay Allah, bin iki yüz frankla bunu yapmamı nasıl istersin?&rdquo;</p>

  <p>&ldquo;Ah! Caderousse,&rdquo; dedi Andrea, &ldquo;ne kadar çok şey istiyorsun! İki ay önce açlıktan ölüyordun.&rdquo;</p>

  <p>&ldquo;iştah yerken gelir,&rdquo; dedi Caderousse, gülen bir maymun ya da homurdanan bir kaplan gibi dişlerini göstererek. &ldquo;Hem,&rdquo; diye ekledi yaşına karşın bembeyaz ve sipsivri dişleriyle büyük bir lokma ekmek kopararak, &ldquo;ben bir plan yaptım.&rdquo;</p>

  <p>Caderousse&rsquo;un planlan Andrea&rsquo;yı onun düşüncelerinden daha fazla dehşete düşürürdü, düşünceler birer tohumdu, planlar ise bunların gerçekleştirilmesiydi.</p>

  <p>&ldquo;Şu planı görelim,&rdquo; dedi, &ldquo;güzel olmalı.&rdquo;</p>

  <p>&ldquo;Neden olmasın? Mösyö Chose&rsquo;un sömürgesinden kimin yaptığı plan sayesinde kaçmıştık? Sanınm benim; pek de fena değildi bence, şimdi burada olduğumuza göre!&rdquo;</p>

  <p>&ldquo;Bir şey demedim,&rdquo; dedi Andrea, &ldquo;bazen iyi şeyler yapıyorsun, ama artık planını görelim.&rdquo;</p>

  <p>&ldquo;Bak,&rdquo; diye sürdürdü Caderousse, &ldquo;sen, cebinden tek kuruş çıkmadan bana on beş bin frank kadar bir para verebilir misin? Hayır, on beş bin yetmez, en azından otuz bin frank olmadan kibar bir bey olmak istemem.&rdquo;</p>

  <p>&ldquo;Hayır,&rdquo; diye yanıt verdi Andrea sert bir biçimde, &ldquo;bunu yapamam.&rdquo;</p>

  <p>&ldquo;Beni anlamamış gibi görünüyorsun,&rdquo; diye yanıt verdi soğuk ama sakin bir biçimde Caderousse, &ldquo;sana cebinden tek kuruş çıkmadan diyorum.&rdquo;</p>

  <p>&ldquo;Tüm işi, yani şeninkini ve benimkini bozmak için çalmamı, sonra bizi yeniden oraya götürmelerini istemiyorsun ya?&rdquo;</p>

  <p>&ldquo;Ah!&rdquo; dedi Caderousse, &ldquo;beni yakalasalar da vız gelir, ben garip biriyim, biliyorsun, kimi zaman arkadaşlarımdan sıkılırım, ama ben senin gibi kalpsiz değilim, sen onları yeniden görmeyi hiç istemezsin!&rdquo;</p>

  <p>Andrea bu kez ürpermekten kötü oldu, beti benzi attı.</p>

  <p>&ldquo;Haydi Caderousse, aptallık etme,&rdquo; dedi.</p>

  <p>&ldquo;Hayır, sakin ol, Benedetto&rsquo;cuğum, ama sen hiçbir şeye kanşmadan bana otuz bin frank kazanmanın küçük bir yolunu bul ve bırak ben gerekeni yapayım, işte bu!&rdquo; &ldquo;Pekala, bakacağım, araştıracağım,&rdquo; dedi Andrea.</p>

  <p>&ldquo;Ama bu arada benim aylığımı beş yüz franka çıkar, tuhaf bir merakım var, hizmetçim olsun istiyorum.&rdquo;</p>

  <p>&ldquo;İyi, beş yüz frankını alacaksın,&rdquo; dedi Andrea, &ldquo;ama bu benim için biraz ağır olacak sevgili Caderousse, iyi niyetimi kötüye kullanıyorsun...&rdquo;</p>

  <p>&ldquo;Eh!&rdquo; dedi Caderousse, &ldquo;Sen dipsiz kasadan para çektiğine göre.&rdquo;</p>

  <p>Andrea sanki dostunun sözü buraya getirmesini bekliyordu, gözlerinde hızla bir ışık yanıp söndü.</p>

  <p>&ldquo;Bu doğru,&rdquo; dedi Andrea, &ldquo;koruyucum da harika.&rdquo;</p>

  <p>&ldquo;Şu sevgili koruyucu!&rdquo; dedi Caderousse, &ldquo;sana aylık mı veriyor?&rdquo;</p>

  <p>&ldquo;Beş bin frank,&rdquo; dedi Andrea.</p>

  <p>&ldquo;O kadar binlikten bana yüzlükler veriyorsun,&rdquo; dedi Caderousse, &ldquo;gerçekten de sadece piçler mutlu oluyor. Ayda beş bin frank... Hay Allah, bu parayla neler yapılabilir?&rdquo; &ldquo;Eh işte, bu para hemen bitiyor, ben de senin gibiyim, bir anaparam olsun istiyorum.&rdquo; &ldquo;Anapara... Evet... anlıyorum... herkes bir anaparası olsun ister.&rdquo;</p>

  <p>&ldquo;Ama benim olacak.&rdquo;</p>

  <p>&ldquo;Bunu sana kim verecek? Prensin mi?&rdquo;</p>

  <p>&ldquo;Evet, prensim, ne yazık ki beklemem gerek.&rdquo;</p>

  <p>&ldquo;Neyi beklemen?&rdquo; diye sordu Caderousse.</p>

  <p>&ldquo;Ölümünü.&rdquo;</p>

  <p>&ldquo;Prensinin ölümünü mü?&rdquo;</p>

  <p>&ldquo;Evet.&rdquo;</p>

  <p>&ldquo;Neden?&rdquo;</p>

  <p>&ldquo;Çünkü bana vasiyetnamesinde yer verdi.&rdquo;</p>

  <p>&ldquo;Sahi mi?&rdquo;</p>

  <p>&ldquo;Yemin ederim.&rdquo;</p>

  <p>&ldquo;Ne kadar?&rdquo;</p>

  <p>&ldquo;Beş yüz bin.&rdquo;</p>

  <p>&ldquo;Daha ne olsun, bu kadarına da şükür.&rdquo;</p>

  <p>&ldquo;Sana söylediğim gibi.&rdquo;</p>

  <p>&ldquo;Haydi, haydi, olamaz.&rdquo;</p>

  <p>&ldquo;Caderousse, dostum musun?&rdquo;</p>

  <p>&ldquo;Ne demek! Her zaman için.&rdquo;</p>

  <p>&ldquo;O zaman sana bir sır vereceğim.&rdquo;</p>

  <p>&ldquo;Söyle.&rdquo;</p>

  <p>&ldquo;Sus dâ dinle.&rdquo;</p>

  <p>&ldquo;Elbette, ağzımı açmam.&rdquo;</p>

  <p>&ldquo;Pekala! Sanırım...&rdquo;</p>

  <p>Andrea çevresine bakarak durdu.</p>

  <p>&ldquo;Ne sanıyorsun?... Korkma canım! Yalnızız!&rdquo;</p>

  <p>&ldquo;Sanırım babamı buldum.&rdquo;</p>

  <p>&ldquo;Gerçek babanı mı?&rdquo;</p>

  <p>&ldquo;Evet.&rdquo;</p>

  <p>&ldquo;Baba Cavalcanti değil mi?&rdquo;</p>

  <p>&ldquo;Hayır, o geri döndü, dediğin gibi gerçek babamı.&rdquo;</p>

  <p>&ldquo;Bu baba...&rdquo;</p>

  <p>&ldquo;İşte Caderousse, babam, Monte Kristo Kontu.&rdquo;</p>

  <p>&ldquo;Yok canım!&rdquo;</p>

  <p>&ldquo;Evet, anlıyorsun ya, her şey bunu gösteriyor. Bunu bana açık açık itiraf edemiyor sanki, ama Mösyö Cavalcanti&rsquo;nin beni oğlu olarak kabul etmesini sağladı, bunun için ona elli bin frank verdi.&rdquo;</p>

  <p>&ldquo;Baban olması için elli bin frank ha! Ben bu paranın yarısına, yirmi bin franka, on beş bin franka buna razı, olurdum! Neden bu iş için beni düşünmedin nankör?&rdquo;</p>

  <p>&ldquo;Ben bunu biliyor muydum? Her şey biz oradayken düzenlenmiş.&rdquo;</p>

  <p>&ldquo;Ah! Doğru. Söylediğine göre vasiyetnamesiyle sana...&rdquo;</p>

  <p>&ldquo;Bana beş yüz bin frank bırakıyor.&rdquo;</p>

  <p>&ldquo;Bundan emin misin?&rdquo;</p>

  <p>&ldquo;Vasiyetnameyi bana gösterdi, ama hepsi bu değil.&rdquo;</p>

  <p>&ldquo;Biraz önce söylediğim gibi, bir de ek var değil mi?&rdquo;</p>

  <p>&ldquo;Belki.&rdquo;</p>

  <p>&ldquo;Ya bu ekte?...&rdquo;</p>

  <p>&ldquo;Beni kabul ediyor.&rdquo;</p>

  <p>&ldquo;Ah! iyi baba, yiğit baba, dürüst baba!&rdquo; dedi Caderousse. ellerinde tuttuğu bir tabağı havada döndürerek:</p>

  <p>&ldquo;Haydi bakalım, şimdi senden sır sakladığımı söyle bakalım.&rdquo;</p>

  <p>&ldquo;Hayır, güvenin seni benim gözümde onurlandırdı. Şu prens baban, zengin mi? Çok mu zengin?&rdquo;</p>

  <p>&ldquo;Sanırım öyle. Servetinin ne olduğunu bilmiyor.&rdquo;</p>

  <p>&ldquo;Bu olabilir mi?&rdquo;</p>

  <p>&ldquo;Elbette! Bunu çok iyi biliyorum, biraz önce yanındaydım. Geçen gün bir banka memuru seninki gibi şişkin bir cüzdanla ona elli bin frank getirdi; dün, bir bankacı yüz bin franklık altın getirdi.&rdquo;</p>

  <p>Caderousse serseme dönmüştü, genç adamın sözlerinden madeni sesler çıktığını, Louis altınından çağlayanların aktığını duyar gibi oluyordu.</p>

  <p>&ldquo;Sen o eve gidiyor musun?&rdquo; diye haykırdı saf saf.</p>

  <p>&ldquo;İstediğim zaman.&rdquo;</p>

  <p>Caderousse bir an düşündü. Kafasından birtakım ciddi düşünceler geçtiği kolayca anlaşılıyordu.</p>

  <p>Sonra birden:</p>

  <p>&ldquo;Tüm bunları görmek isterdim!&rdquo; diye haykırdı, &ldquo;tüm bunlar ne kadar güzel olmalı!&rdquo; &ldquo;Doğru, harika!&rdquo; dedi Andrea.</p>

  <p>&ldquo;Champs-Elysee caddesinde oturmuyor mu?&rdquo;</p>

  <p>&ldquo;Otuz numarada.&rdquo;</p>

  <p>&ldquo;Ha! Otuz numara mı dedin?&rdquo;</p>

  <p>&ldquo;Evet, avlu ile bahçe arasında güzel tek bir ev, sadece bunu görebilirsin.&rdquo;</p>

  <p>&ldquo;Olabilir, ama beni ilgilendiren evin dışı değil içi: güzel mobilyalar ha! içinde daha neler olmalı!&rdquo;</p>

  <p>&ldquo;Tuileries&rsquo;yi hiç gördün mü?&rdquo;</p>

  <p>&ldquo;Hayır.&rdquo;</p>

  <p>&ldquo;işte ondan daha güzel.&rdquo;</p>

  <p>&ldquo;Söyle Andrea, şu iyi Monte Kristo para kesesini düşürdüğünde yere eğilmek iyi olmalı.&rdquo;</p>

  <p>&ldquo;Aman Tanrım! O ânı beklemeye değmez,&rdquo; dedi Andrea, &ldquo;bu evde paralar meyve bahçesindeki meyveler gibi yerlerde sürünüyor.&rdquo;</p>

  <p>-&ldquo;Bana bak, bir gün beni de yanında götürmelisin.&rdquo;</p>

  <p>&ldquo;Bu nasıl olur? Hangi sıfatla?&rdquo;</p>

  <p>&ldquo;Haklısın, ama ağzımın suyunu akıttın, bunları kesinlikle görmem gerek, bir yolunu bulacağım.&rdquo;</p>

  <p>&ldquo;Aptallık etme Caderousse.&rdquo;</p>

  <p>&ldquo;Kendimi parke cilacısı olarak tanıtırım.&rdquo;</p>

  <p>&ldquo;Her yerde hah var.&rdquo;</p>

  <p>&ldquo;Ah! Güvenilmez çocuk! Bunları düşlemekle yetinmem gerekecek.&rdquo;</p>

  <p>&ldquo;En iyisi bu, inan bana.&rdquo;</p>

  <p>&ldquo;Evin nasıl olabileceğini bana anlatmaya çalış hiç olmazsa.&rdquo;</p>

  <p>&ldquo;Ne öğrenmek istiyorsun?...&rdquo;</p>

  <p>&ldquo;Bundan kolay ne var? Ev büyük mü?&rdquo;</p>

  <p>&ldquo;Ne çok büyük, ne çok küçük.&rdquo;</p>

  <p>&ldquo;içi nasıl?&rdquo;</p>

  <p>&ldquo;Bir plan yapmak için bana mürekkep ve kağıt gerek.&rdquo;</p>

  <p>&ldquo;işte!&rdquo; dedi hemen Caderousse.</p>

  <p>Eski bir çalışma masasının üstünden beyaz bir kağıt, bir kalem ve mürekkep almaya gitti.</p>

  <p>&ldquo;Al,&rdquo; dedi Caderousse, &ldquo;hepsini bana bu kağıdın üstüne çiz.&rdquo;</p>

  <p>Andrea belli belirsiz bir gülümsemeyle kalemi aldı ve çizmeye başladı.</p>

  <p>&ldquo;Ev sana söylediğim gibi avlu ile bahçe arasında, işte böyle, görüyor musun?&rdquo;</p>

  <p>Andrea bahçeyi, avluyu ve evi çizdi.</p>

  <p>&ldquo;Büyük duvarlar var mı?&rdquo;</p>

  <p>&ldquo;Hayır, en çok sekiz ya da on ayak.&rdquo;</p>

  <p>&ldquo;Bu ihtiyatlı olmaz.&rdquo;</p>

  <p>&ldquo;Avluda tahta saksılarda portakallar, çimenler ve bir sürü çiçek var.&rdquo;</p>

  <p>&ldquo;Kurt kapanları yok mu?&rdquo;</p>

  <p>&ldquo;Hayır.&rdquo;</p>

  <p>&ldquo;Ahırlar?&rdquo;</p>

  <p>&ldquo;Gördüğün parmaklığın iki yanında, orada...&rdquo;</p>

  <p>Andrea planı çizmeye devam etti.</p>

  <p>&ldquo;Giriş katma bakalım,&rdquo; dedi Caderousse.</p>

  <p>&ldquo;Giriş katında, yemek odası, iki salon, bir bilardo salonu, giriş merdiveni, bir de gizli merdiven var.&rdquo;</p>

  <p>&ldquo;Pencereler?...&rdquo;</p>

  <p>&ldquo;Çok güzel, çok geniş, harika pencereler var, evet, sanırım senin boyunda biri her pencereden geçebilir.&rdquo;</p>

  <p>&ldquo;Böyle pencereler varken neden merdivenler yapılmış?</p>

  <p>&ldquo;Ne yaparsın! Lüks işte.&rdquo;</p>

  <p>&ldquo;Ya panjurlar?&rdquo;</p>

  <p>&ldquo;Evet, panjurlar var, ama onları hiç kullanmıyorlar. Monte Kristo Kontu garip bir adam, gece bile gökyüzünü görmek istiyor.&rdquo;</p>

  <p>&ldquo;Ya hizmetçiler, onlar nerede yatıyor?&rdquo;</p>

  <p>&ldquo;Ah! Onların kendi evleri var. Düşünebiliyor musun, girerken sağda güzel bir hangar var, merdivenleri kapatıp oraya koyuyorlar. Bu hangarın üstünde her odanın çıngırağının bulunduğu bir dizi hizmetçi odası var.&rdquo;</p>

  <p>&ldquo;Hay Allah! Çıngıraklar.&rdquo;</p>

  <p>&ldquo;Ne dedin?&rdquo;</p>

  <p>&ldquo;Hiçbir şey. Bu çıngırakları koymanın çok pahalıya geldiğini söylüyorum. Neye yarıyor söyle bana.&rdquo;</p>

  <p>&ldquo;Eskiden geceleri bahçede dolaşan bir köpek vardı, ama köpek Auteuil&rsquo;deki eve götürüldü, hani senin geldiğin eve.&rdquo;</p>

  <p>&ldquo;Evet.&rdquo;</p>

  <p>&ldquo;Dün konta şöyle dedim: 'bu sizin açınızdan ihtiyatsızlık sayın kont, çünkü Auteuil&rsquo;e gittiğinizde ve oraya hizmetçilerinizi de götürdüğünüzde ev boş kalıyor.&rsquo;&rdquo;</p>

  <p>&ldquo;Pekala! Ne olur diye sormadı mı sana?&rdquo;</p>

  <p>&ldquo;Günün birinde sizi soyarlar, dedim.&rdquo;</p>

  <p>&ldquo;Ne yanıt verdi?&rdquo;</p>

  <p>&ldquo;Ne yanıt mı verdi?&rdquo;</p>

  <p>&ldquo;Evet.&rdquo;</p>

  <p>&ldquo;Şöyle dedi: &lsquo;Beni soysalar ne olur?&rdquo;&rsquo;</p>

  <p>&ldquo;Andrea, mekanik yazı masaları var.&rdquo;</p>

  <p>&ldquo;Nasıl yani?&rdquo;</p>

  <p>&ldquo;Hırsızı içindeki bir kafes yoluyla yakalayan, sonra da bir müzik çalan. Son fuarda, bunun gibi masalar olduğunu duydum.&rdquo;</p>

  <p>&ldquo;Maun ağacından güzel bir yazı masası var, anahtarını hep üstünde gördüm.&rdquo;</p>

  <p>&ldquo;Kontu soymuyorlar mı?&rdquo;</p>

  <p>&ldquo;Hayır, hizmetindeki insanlar ona çok sadık.&rdquo;</p>

  <p>&ldquo;Bu yazı masasının içinde paralar olmalı değil mi?&rdquo;</p>

  <p>&ldquo;Belki de vardır... ama içinde ne olduğu bilinmez.&rdquo;</p>

  <p>&ldquo;Bu masa nerede?&rdquo;</p>

  <p>&ldquo;Birinci katta.&rdquo;</p>

  <p>&ldquo;Bana giriş katının planını yaptığın gibi birinci katmkini de yap ufaklık.&rdquo;</p>

  <p>&ldquo;Bu kolay.&rdquo;</p>

  <p>Andrea eline kalemi aldı. &ldquo;Birinci katta, gördüğü gibi bir bekleme odası ve salon var, salonun sağında kitaplık ve çalışma odası, solunda bir yatak odası ve bir soyunma odası bulunuyor. İşte ünlü yazı masası burada.&rdquo;</p>

  <p>&ldquo;Bu odanın penceresi var mı?&rdquo;</p>

  <p>&ldquo;iki tane, şurada ve şurada.&rdquo;</p>

  <p>Andrea yatak odasının köşesindeki soyunma odasına iki pencere çizdi. Ufak oda planda büyük bir kare oluşturan yatak odasına eklenmiş küçük bir kare gibiydi.</p>

  <p>Caderousse düşlere daldı.</p>

  <p>&ldquo;Sık sık Auteuil&rsquo;e gider mi?&rdquo;</p>

  <p>&ldquo;Haftada iki üç kez, örneğin yarın gündüz ve gece orada olacak.&rdquo;</p>

  <p>&ldquo;Bundan emin misin?&rdquo;</p>

  <p>&ldquo;Beni oraya akşam yemeğine çağırdı.&rdquo;</p>

  <p>&ldquo;Çok şükür! İşte yaşamak bu,&rdquo; dedi Caderousse, &ldquo;kentte bir ev, kırda bir ev.&rdquo;</p>

  <p>&ldquo;İşte zengin olmak buna denir.&rdquo;</p>

  <p>&ldquo;Yemeğe gidecek misin?&rdquo;</p>

  <p>&ldquo;Belki.&rdquo;</p>

  <p>&ldquo;Oraya yemeğe gittiğinde gece de kalır mısın?&rdquo;</p>

  <p>&ldquo;Canım isterse. Kontun evinde kendi evimde gibiyimdir.&rdquo;</p>

  <p>Caderousse genç adama yüreğinin derinliğindeki gerçeği anlamak ister gibi baktı. Ama Andrea cebinden bir sigar kutusu çıkardı, oradan bir Havana sigarı aldı, sakin sakin yaktı ve hiç gösteriş yapmadan içmeye başladı.</p>

  <p>&ldquo;Beş yüz frankı ne zaman istiyorsun?&rdquo; diye sordu Caderousse&rsquo;a.</p>

  <p>&ldquo;Yanında varsa hemen.&rdquo;</p>

  <p>Andrea cebinden yirmi beş Louis altını çıkardı.</p>

  <p>&ldquo;Altm para,&rdquo; dedi Caderousse, &ldquo;hayır sağol.&rdquo;</p>

  <p>&ldquo;Nasıl, beğenmiyor musun?&rdquo;</p>

  <p>&ldquo;Tam tersine beğeniyorum, ama istemiyorum.&rdquo;</p>

  <p>&ldquo;Değiştirirken kazanacaksın budala: bir altm beş frank eder.&rdquo;</p>

  <p>&ldquo;Doğru, sonra sarraf, dostun Caderousse&rsquo;u izletir, sonra onu yakalarlar, sonra da onun altm parayla aylık veren çiftçilerin kim olduğunu söylemesi gerekir. Budalalık yok ufaklık: sadece para, herhangi bir hükümdarın portresi olan yuvarlak paralar. Herkesin beş franklık paraları olabilir.&rdquo;</p>

  <p>&ldquo;Üstümde beş yüz frank bulunmadığını biliyorsun: bir komisyoncu bulmam gerekecek.&rdquo; &ldquo;O zaman parayı kapıcına bırak, o dürüst bir adam, ondan alırım.&rdquo;</p>

  <p>&ldquo;Bugün mü?&rdquo;</p>

  <p>&ldquo;Hayır, yarın, bugün zamanım yok.&rdquo;</p>

  <p>&ldquo;Pekala, olur, yarın Auteuil&rsquo;e gitmeden bırakırım.&rdquo;</p>

  <p>&ldquo;Buna güvenebilir miyim?&rdquo;</p>

  <p>&ldquo;Elbette.&rdquo;</p>

  <p>&ldquo;Hizmetçime ön ödeme yapacağım, anlıyor musun?&rdquo;</p>

  <p>&ldquo;Yap. Ama artık bu bitecek değil mi? Artık beni hiç üzmeyeceksin.&rdquo;</p>

  <p>&ldquo;Hiç.&rdquo;</p>

  <p>Caderousse o kadar kaygılı görünüyordu ki, Andrea bu değişikliği fark etmek zorunda kalmaktan korktu. Bu nedenle neşesini ve aldırmazlığını artırdı.</p>

  <p>&ldquo;Çok neşelisin,&rdquo; dedi Caderousse, &ldquo;şimdiden mirasa konmuş gibisin.&rdquo;</p>

  <p>&ldquo;Ne yazık ki hayır!... Ama onu ele geçirdiğim gün...&rdquo;</p>

  <p>&ldquo;Ne olacak?&rdquo;</p>

  <p>&ldquo;Ne mi olacak? Dostlarımı anımsayacağım, sana sadece bunu söyleyebilirim.&rdquo;</p>

  <p>&ldquo;Evet, ne kadar da iyi belleğin var, çok doğru.&rdquo;</p>

  <p>&ldquo;Ne demezsin? Beni kazıklamak istediğini sanıyordum.&rdquo;</p>

  <p>"Ben mi! O ne biçim düşünce! Ben ise sana tam tersine bir dost öğüdü vereceğim.&rdquo; &ldquo;Hangi öğüt?&rdquo;</p>

  <p>&ldquo;Parmağındaki elması burada bırak. Ah! Yoksa sen bizi yakalatmak mı istiyorsun? İki-</p>

  <p>mizi de mi yakalatacaksın? Böyle bir aptallık yapar mısın?&rdquo;</p>

  <p>&ldquo;Neden öyle yapayım?&rdquo;</p>

  <p>&ldquo;Nasıl! Bir uşak üniforması alıyorsun, kılık değiştiriyorsun ve parmağında dört beş bin franklık bir elmas taşıyorsun!&rdquo;</p>

  <p>&ldquo;Vay canına! Doğru düşünüyorsun! Sen niye açık artırmalarda tellallık yapmıyorsun?&rdquo; &ldquo;Çünkü ben elmasları tanırım, elmasım olmuştu.&rdquo;</p>

  <p>&ldquo;Sana bununla övünmeni öğütlerim,&rdquo; dedi Andrea ve Caderousse&rsquo;un korktuğu gibi bu yeni zorbalığından öfkeye kapılmadan kibarca yüzüğü ona verdi.</p>

  <p>Caderousse yüzüğe o kadar yakından baktı ki Andrea, Caderousse&rsquo;un cam kalıntılarının canlı olup olmadıklarını incelediğini sandı.</p>

  <p>&ldquo;Bu sahte bir elmas,&rdquo; dedi Caderousse.</p>

  <p>&ldquo;Haydi, haydi, şaka yapıyorsun herhalde,&rdquo; dedi Andrea.</p>

  <p>&ldquo;Dur kızma, görelim bakalım.&rdquo;</p>

  <p>Caderousse pencereye gitti, elması cama sürttü, camın gıcırdadığı duyuldu.</p>

  <p>&ldquo;Tövbe!&rdquo; dedi Caderousse elması küçük parmağına geçirerek, &ldquo;Yanılmışım, ama şu hırsız mücevherciler taşları o kadar iyi taklit ediyorlar ki, artık kuyumcu dükkanlarını soymaya kimse cesaret edemiyor. Bu da felce uğramış bir sanayi dalı.&rdquo;</p>

  <p>&ldquo;Pekala!&rdquo; dedi Andrea, &ldquo;Bitti mi? Benden isteyeceğin başka bir şey var mı? Ceketimi de istiyor musun? Kasketimi? Bu konuda kendini sıkıntıya sokma!&rdquo;</p>

  <p>&ldquo;Hayır, aslında sen iyi bir arkadaşsın. Seni artık tutmayayım, tutkularımı dizginlemeye çalışacağım.&rdquo;</p>

  <p>&ldquo;Ama dikkatli ol, altın yüzünden başına gelmesinden korktuğun şey, elması satarken başına gelmesin.&rdquo;</p>

  <p>&ldquo;Onu satmayacağım, için rahat etsin.&rdquo;</p>

  <p>&ldquo;Hayır, en azından yarından sonraya kadar satmayacak,&rdquo; diye düşündü genç adam. &ldquo;Mutlu kerata!&rdquo; dedi Caderousse, &ldquo;arabacılarını, atlarını, arabanı ve nişanlını bulmaya gidiyorsun.&rdquo;</p>

  <p>&ldquo;Doğru, evet,&rdquo; dedi Andrea.</p>

  <p>&ldquo;Bana bak, dilerim dostum Danglars&rsquo;ın kızı ile evlendiğin gün, bana da iyi bir düğün hediyesi verirsin.&rdquo;</p>

  <p>&ldquo;Sana kafana koyduğun şeyin bir düş olduğunu söylemiştim.&rdquo;</p>

  <p>&ldquo;Drahoması ne kadar?&rdquo;</p>

  <p>&ldquo;Ama sana...&rdquo;</p>

  <p>&ldquo;Bir milyon mu?&rdquo;</p>

  <p>Andrea omuz silkti.</p>

  <p>&ldquo;Bir milyon diyelim,&rdquo; dedi Caderousse, &ldquo;hiçbir zaman senin için istediğim kadar paran olmayacak.&rdquo;.</p>

  <p>&ldquo;Sağol,&rdquo; dedi genç adam.</p>

  <p>&ldquo;Ah! Seve seve,&rdquo; diye ekledi Caderousse, her zamanki koca gülüşüyle gülerek, &ldquo;dur seni geçireyim.&rdquo;</p>

  <p>&ldquo;Zahmet etme.&rdquo;</p>

  <p>&ldquo;Ne zahmeti.&rdquo;</p>

  <p>&ldquo;Neden benimle geliyorsun?&rdquo;</p>

  <p>&ldquo;Çünkü kapının küçük bir şifresi var, bu almam gerektiğini düşündüğüm küçük bir önlem, Gaspard Caderousse tarafından gözden geçirilmiş ve düzeltilmiş Huret ve Fichek kilidi. Sen kapitalist olduğunda sana da bunun gibi bir tane yaparım.&rdquo;</p>

  <p>&ldquo;Sağol,&rdquo; dedi Andrea, &ldquo;sana sekiz gün önceden haber vereceğim.&rdquo;</p>

  <p>Ayrıldılar. Caderousse Andrea&rsquo;yı sadece üç kat aşağı ininceye kadar değil, avluyu geçinceye kadar kapının eşiğinde bekledi. Sonra hızla içeri girdi, kapıyı iyice kapadı ve And-rea&rsquo;nın ona bıraktığı planı büyük bir mimar gibi incelemeye koyuldu.</p>

  <p>&ldquo;Şu sevgili Benedetto sanırım mirasa konduğuna üzülmeyecek ve beş yüz bin frankına kavuşacağı günü erkene alan kişi de en kötü dostu olmayacak,&rdquo; dedi.</p>

  <p>﻿</p>
</body>
</html>
