<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1"><span style="text-indent: 1.5em; font-size: 1em; line-height: 1.2;">3</span><br /></h1>

  <p class="calibre1">Hiçbir zaman yavaş yavaş uyanmamıştım. Uyanışım hep bir patlamaydı; bir an gözlerim kapalı ve uykudaydım, sonraki an gözlerim açık ve zihnim bilinçliydi. Bu burada, bu tuhaf yatak odasında, bu yeni ve çok büyük yatakta da farklı olmamıştı. Beyaz tavana bakarak gözlerimi kırptım ve bedenimi hareketsiz tuttum, onun belirtilerini dinliyordum. Sanırım mutfaktan tabak çanak sesi geliyordu ama emin olamadım.</p>

  <p class="calibre1">Dün sabah tüm hayatım boyunca yaşadığım evde, kendi yatağımda uyanırken artık yeni evimde, yeni bir yatağım olduğuna inanmak zor geliyordu. Yeni bir kocam vardı. Beklediğim gibi biri değildi. Nasıl göründüğünü biliyordum, en azından uzaktan, yani bu pek şaşırtıcı olmamıştı. Ama babası hakkında duyduğum öfkeli sözlerden ve ailesinin benimkine ve inandığımız her şeye karşı zar zor gizlediği küçümsemeden sonra kapalı kapılar ardında Bishop'm daha acımasız olacağını düşünmüştüm. Kontrollü tavrı beni şaşırtmıştı. Sabırlı olacağını düşünmemiştim. Belki ben de onun umduğu gibi değildim.</p>

  <p class="calibre1">Başkanın evinde yaşamadığımızı Callie'ye iletmenin bir yolunu bulmalıydım. Ancak Callie'yi tanıyorsam şimdiden haberi almıştır ve yeni bir plan yapıyordur bile. Her zaman gidip onu ziyaret edebilirdim elbette, ama ailemle aramda ne kadar az iletişim olursa, o kadar iyi olacağı kararlaştırılmıştı.</p>

  <p class="calibre1">"Ivy?" Bishop kapının diğer tarafından bana seslendi ve aynı anda da hafifçe kapıya vurdu.</p>

  <p class="calibre1">"Evet?" Hemen doğrularak oturdum.</p>

  <p class="calibre1">Kapıyı yavaşça açtı, aralıktan sadece kafası ve üst gövdesi görünüyordu. "Ben gidiyorum. Bilmeni istedim." Gözleri sırtımın yarısına kadar inen açık saçlarımın üzerinde gezindikten sonra yüzümde durdu.</p>

  <p class="calibre1">"Tamam," dedim. Sesimin normal çıkması için çabalıyordum, bir eşin kocasıyla nasıl konuşacağını düşünüyordum, ama çıkan ses kulağıma çok yüksek gelmişti, sanki rol yapıyordum. Ki sanırım yapıyordum. Birden daha fazla şekilde.</p>

  <p class="calibre1">Gittikten sonra sanırım nereye gittiğini sormalı, günüyle daha fazla ilgilenmediydim diye düşündüm. Ama şu anda umursamak için çok yorgundum. Tüm bunlar kafamdaki bir fikirken çok daha kolaydı.</p>

  <p class="calibre1">Yatakta yattım ve güneşin perdenin kenarlarından akmasını, sıcak parmaklarını yere yaymasını izledim. Battaniyenin altında bacaklarım terlemeye başladığında kendimi kalkmaya zorladım, kollarımı başımın üstünde esnettim, boynumu ve omuzlarımı, gerilimin kurşun bir atkı gibi yerleştiği yeri rahatlatmaya çalıştım.</p>

  <p class="calibre1">Banyo, tıpkı evin geri kalanı gibi küçüktü ve tertemizdi. Mümkün olduğu kadar kısa sürede duş aldım; bu, bir kez olsun sıcak su kıtlığının sonucu değildi. Mecbur olduğumdan daha uzun süre çıplak kalmak istemiyordum; Bishop'ın ne zaman döneceğini bilmiyordum.</p>

  <p class="calibre1">Bir tişört ve şort giydikten sonra hâlâ saçımdan sırtımın&nbsp;<span style="text-indent: 1.5em; font-size: 1em; line-height: 1.2;">aşağısına doğru su akıyordu, devam ettim ve kıyafetlerimi yerleşmeyi bitirdim. Gardıropta benim küçük kıyafet topluluğumu Bishop'ınkilerin yanında asılı görmek tuhaftı; bu görüntü, evliliğimizi şimdiye dek olan her şeyden daha gerçekçi yapıyordu.</span></p>

  <p class="calibre1">Evin içinde dolandım, çekmeceleri açtım, ellerimin dokunmasına, gözlerimin dolanmasına izin verdim. Burada daha rahat olmam gerekiyordu, bir şekilde. Eğer kaçmak için sabırsızmışım gibi davranmaya devam edersem benimle hiç konuşmayacaktı, bana güvenmeyecekti. Ona kendimi öylece teslim etmek ile tamamen kapatmak arasında çok fazla mesafe vardı. Sadece o boşlukta yaşamanın bir yolunu bulmak zorundaydım.</p>

  <p class="calibre1">Salonun duvarmda şehrimizin Belediye Binası'nda asılı el çizimi haritanın geniş bir versiyonu vardı. Kuş bakışı manzaraya yakından bakmak için kanepede diz çöktüm. Harita hem insan yapımı hem de doğal, tüm büyük şehir simgelerini gösteriyordu: Belediye Binası, Adliye Sarayı, nehir, yiyeceğimizin çoğunu ürettiğimiz seralar, elektriğimizi sağlayan solar panelleri, su arıtma tesisi, kıyafet yapmak için kullandığımız pamuk tarlaları. Çit.</p>

  <p class="calibre1">Babama göre çit temelde yırtıcıları dışarıda tutmak için inşa edilmişti; hem insanları hem de hayvanları. Asla bizi içerde tutmak için olmamıştı. Ve şimdi bile her zaman gitmekte özgürdük. Ama nadiren birisi çitin dışına çıkardı. Çünkü kimse gözlerimizin önünde uzanan toprağın ötesinde nelerin olduğunu bilmiyordu. Ufukta ne tür kâbusların gizlendiğini de. Çoğu insan en azından masada yemeğin ve ardında uyuyabileceği dört duvarın olduğu bu yerde mutluydu. Savaşın hatırası ve yaşlıların arılattığı kıtlık, radyasyon zehirlenmeleri ve komşunun komşuyu panik anında öldürdüğü hikâyeler, insanları keşif yapmaya isteksiz kılmıştı.</p>

  <p class="calibre1">Çitin ardına giden insanlar bunu yapmaya zorlananlardı. işlenmiş ya da öyle algılanan suçlar yüzünden ceza olarak dışarı atılıyorlardı. Arada sırada bazıları çitin altından tünel kazarak ya da metalde delik açarak geri gelmeyi başarıyordu. Ama ikinci şans verilmiyordu. Eğer kovulduktan sonra dönerseniz, cezası ölümdü, bundan kaçış yoktu. Babam, eskiden haydutların çiti, yemek ve silah arayışıyla aştıklarım söyledi ama biz her zaman onların hakkından gelmiş ve onları çitin dışına tekrar kovmayı başarmışız. Gerçi ben böyle bir şeyin yaşandığına hiç şahit olmamıştım.</p>

  <p class="calibre1">Tüm gün evde oturup duvarlara bakamayacağımı biliyordum, delirirdim. Callie'nin iletişime geçmesi için erken olsa da en azından pazara gidebilirdim. Hiçbir şey olmasa bile biraz temiz hava alabilir ve kafamdaki düşüncelerin içinde kaybolmayı engelleyebilirdim.</p>

  <p class="calibre1">Şehrin bu tarafındaki pazara hiç gitmemiştim ama nerede olduğunu biliyordum. Başkanın evinin önünden geçebileyim diye uzun yoldan gittim. Başka bir sıcak, güneşli gündü ve kaldırımlar kalabalık olmamasına rağmen, yürüyen ve bisiklet süren insanlar vardı. Artık kim olduğumu hatırlayana kadar bir an için bazılarının attığı kaçamak ikinci bakışlar beni rahatsız etmişti. Başımı önüme eğerek daha hızlı yürüdüm ve saçımın yüzümün etrafına perde gibi düşmesine izin verdim.</p>

  <p class="calibre1">Başkanın evi karanlık ve sakindi; kapalı perdelerin ardında hiçbir hareket yoktu. Tek bir adam bahçede çalışıyor, ot dolu bir el arabası itiyordu. Durdum ve ellerimin beni arazinin dışında tutan parmaklıkları kavramasına izin verdim. Bishop şu anda evin içinde miydi, babamın beni eğittiği gibi onunki de onu eğitiyor muydu? Bahçıvanla göz göze geldiğimde, parmaklıkları bırakarak oradan uzaklaştım.</p>

  <p class="calibre1">Pazar yerini görmeden kokusunu aldım. Elmaların, aşırı olgunlaşmış sebzelerin, taze toprağın kokusu rüzgârda süzülüyordu, boğazım ailemin evinin yakınındaki Pazar yerinin özlemiyle kasıldı. Orada her zaman huzurlu hissetmiştim, evimde olduğumdan bile fazla, orada herkes adımı bilirdi. Babam, şehrin bizim bölümümüzde lider olmasına rağmen, hep kapalı tavır sergilemiş, mümkün olduğunca Callie ve beni daima küçük, üç kişilik takımımızda tutmuştu. Evde eğitime inanmış, birbirimiz dışmdaki arkadaşları hiç teşvik etmemişti. Ama pazarda her zaman büyük bir şeyin, bana sahip çıkan bir topluluğun parçası gibi hissetmiştim.</p>

  <p class="calibre1">Dışarıdan birisine sık sık gittiğim pazardan pek farklı görünmeyecek olsa da, bu pazar yeri bana yabancıydı. Tezgâhlar daha büyük ve tenteler daha aydınlıktı ve tanıdığım tek bir yüz bile yoktu. Kimse bana kaba davranmıyordu ama attığım her adımda buraya ait olmadığımı hissediyordum. Tezgâhların etrafındaki kalabalığın dışında dikildim, gözlemledim ama katılmadım. Tezgâhının yanından geçerken desenli bir elbise giymiş bir kadın bana çörek verdi.</p>

  <p class="calibre1">"Ah, hayır," dedim, başımı iki yana sallayarak. "Bir şey satın almıyorum."</p>

  <p class="calibre1">Gülümsedi. "Ücretsiz. Tadını çıkar." Elini uzattı ve yürüyüp gitmek kaba olurdu. Çöreği ondan aldım.</p>

  <p class="calibre1">"Teşekkür ederim," dedim, gülümseyerek.</p>

  <p class="calibre1">"Rica ederim, Bayan Lattimer," dedi ve gülümsemem yüzümden düştü. Bundan sonra bana hediyeler vermek için çabalayacak ve elime mi tutuşturacaklardı? Bishop Lattimer'ın karısı olmak bu mu demekti, adımdan dolayı herkes bana hak etmediğim şeyler mi verecekti? Bishop'ın hayatı böyle miydi? Ve insanın tüm bunları <span class="calibre5">hak</span> ettiğini, her şeyin kendisine ait olduğunu düşünmesi ne kadar sürüyordu?</p>

  <p class="calibre1">Çöreği yanından geçtiğim ilk çocuğa verdim, küçük kız bana sevinç dolu gözlerle baktı. Kalabalığın arasından geçtim, sonunda ufak bir tezgâhta yaşlı bir adamın sattığı jöle ve hardal kavanozlarını buldum. Onlar bile burada daha şıktı, etiketlerin kenarları fistolu ve kapakların etrafına bağlı sicimler renkliydi.</p>

  <p class="calibre1">"Merhaba," dedim. Elimdeki hardal kavanozunu inceliyormuşum gibi yaptım.</p>

  <p class="calibre1">"Merhaba," dedi karşılık olarak, gözleri arkamdaki kalabalığı inceliyordu. "Sana yardımcı olabileceğim bir şey var mı?" Kollarından biri boş boş göğsünde kıvrılmış, eli kurumuş ve pençe gibi kancalaşmıştı. Bu tür doğuştan özürler Westfairda çoktu, nükleer savaşın hâlâ süren zayiatıydı.</p>

  <p class="calibre1">"Hayır." Hardalı yerine bıraktım. "Sadece bakıyorum." Sağımdaki aileye yer açmak için kenara kayarken adam başını hayır anlamında hafifçe salladı. Callie'den mesaj yoktu. Olacağını düşünmemişti ama hayal kırıklığı yine de kanıma yayılmış, beni yorgun ve yenik bırakmıştı. Ama cesaretimin kırılmasına izin veremezdim. Zamanı geldiğinde benimle iletişime geçecekti. O zamana dek inanacağı şekilde Bishop'ın karısı rolünü oynamalıydım.</p>

  <p class="calibre1">Saat altıyı vurduğunda hâlâ evde değildi. Yarım saat önce yumurta çırpmıştım ve şu anda ocakta donuyordu. Ona sinirlenmem komikti, çünkü bu sabah ayrılırken ona hiçbir soru sormayan bendim, sadece gittiği ve sürekli beni değerlendiriyor gibi görünen bakışlarıyla beni izlemediği için mutluydum.</p>

  <p class="calibre1">İşe koyuldum ve masayı hazırladım, başka bir şey düşünmek zorunda kalmayayım diye çatalları ve peçeteleri koymaya odaklandım. Ön kapı açıldığında ocağa gittim ve tekrar ateşi açtım.</p>

  <p class="calibre1">"Selam&nbsp;diye seslendim, "buradayım' sesimdeki cansız ton yüzünden irkildim.</p>

  <p class="calibre1">Cevap vermedi ama ayak seslerinin salonu geçtiğini duydum. "Merhaba," dedi kapı aralığından. Dün sinirlerim altüst olduğu için dikkat etmemiştim, ancak sesi derin ve biraz uykuluydu, sanki bana söylediği sözler, içinde bir yerlerde bulunan bir mağaradan geliyordu ve ağzından çıkmak için bir aceleleri yoktu.</p>

  <p class="calibre1">"Akşam yemeğini hazırladım," dedim, ona bakarak. Kapı aralığına yaslanmış, kollarını çapraz yapmıştı. Koyu gri tişört ve yıpranmış bir kot pantolon giymişti ve günlük kıyafetlerle, benim de öyle göründüğümden şüphelendiğim gibi daha rahat görünüyordu. Koyu saçları birazcık dağınıktı, sanki parmaklarını saçlarının arasından geçiriyormuş gibiydi ya da dışarıda rüzgârda kalmıştı. Dikkatimi tekrardan tavanın dibinden ayırmaya çalıştığım yumurtalara verdim.</p>

  <p class="calibre1">"Umarım açsmdır," dedim. "Çünkü ben öyleyim. Açlıktan ölüyorum. Bugün pek bir şey yemedim." Gevezelik ediyordum, çok zorlamıştım bu yüzden çenemi kapattım.</p>

  <p class="calibre1">Cevap vermedi. Ona tekrar bir göz attım ve suratında yarım bir gülümseme ve meraklı bakışla beni izliyordu. "Ne yapıyorsun?" diye sordu en sonunda.</p>

  <p class="calibre1">"Yemek yapıyorum," dedim, bıkkınlık sabrımın kenarlarını yalamaya başlamıştı. En azından deniyordum. Neden üstüne düşeni yapmıyordu? Şu ana dek hayal ettiğim gibi davranmamıştı. Emirleri sessizlikle, şiddeti sabırla, üstünlüğü empati gibi gelen bir şeyle değiştirmişti. Aniden ablama karşı ani bir öfke dalgasıyla doldum: Hiç beni hazırladığı şekilde davranmayan bir gencin karşısında ne yapacağımı söylemesi için ona burada ihtiyacım vardı.</p>

  <p class="calibre1">"Hmmm..." tek söylediğiydi. Sessizlik artık katlanamayacağını bir hal alana kadar aramızda büyüdü. Bir şeyle&nbsp;<span style="text-indent: 1.5em; font-size: 1em; line-height: 1.2;">doldurmak zorundaydım, bu yanlış yönlendirilmiş öfkem de olsa. Gereğinden daha fazla kuvvetle ıspatulayı tezgâha vurdum ve ufak yumurta parçaları etrafa sıçrayarak koluma yapıştı. O kadar şeyin arasında bu, koluma sıçrayan sıcak yumurta parçaları gözlerimi yaşlarla doldurdu. Arkamı döndüm, tezgâhın sonundaki bez parçasını almaya çalıştım.</span></p>

  <p class="calibre1">Arkamda ocağın söndüğünü, kızgın tavanın ocağın gerisine itildiğini duydum. Bir elini omzuma koydu ve irkilmemeye çok çabaladım ama yine de hissetmiş olmalıydı, çünkü elini çekti.</p>

  <p class="calibre1">"Gel," dedi. "Hadi gidip oturalım."</p>

  <p class="calibre1">Döndüm ama yüzümü kaçırdım, kolumu temizlemeye odaklandım. "Peki, ama yemek?"</p>

  <p class="calibre1">"Sanırım bekleyebilir."</p>

  <p class="calibre1">Onu salona doğru takip ederek karşısındaki kanepeye oturmadan önce tekli koltuklardan birine oturması için bekledim. Ayaklarımı altımda toplayıp yastıktan çıkan bir ipi çekiştirdim. Hava hâlâ aydınlıktı ama artık güneş batmaya başlamıştı. Bu oda doğuya baktığı için gölgeler yavaş yavaş içeri sızıyor, ikimizi de alacakaranlıkla gizliyordu. Lambayı açmadığına memnun oldum. Belki böyle, arkasına gizlenecek bir şey ile daha kolay olurdu.</p>

  <p class="calibre1">"Bunun zor olduğunu biliyorum," dedi. Öne eğildi ve dirseklerini dizlerine koyarak, birleştirdiği ellerine baktı. "Benim için de zor."</p>

  <p class="calibre1">Ne söyleyeceğimi bilmiyordum, bu yüzden bir şey demedim.</p>

  <p class="calibre1">Hayal kırıklığıyla iç çekti. "Benimle... Benimle birlikteyken belirli bir şekilde davranman gerekmiyor Ivy. Hiçbir şey beklemiyorum. Kendin olmanı istiyorum." Geri yaslandı ve bir eliyle yüzünü ovaladı. Yorgun görünüyordu. "Sadece kim olduğunu öğrenmek istiyorum."</p>

  <p class="calibre1">"Tamam' dedim, bu arada beynim kelimelerinin ardındaki gizli anlamları arıyor, gerçekten ne istediğini çözmeyi deniyordu. Çünkü bu ilişkiye gizli planları olmadan gelmesi mümkün görünmüyordu. "Ne bilmek istiyorsun?"</p>

  <p class="calibre1">Bishop tekrar öne eğilerek yüzüme baktı. "Her şeyi," dedi sessizce ve midem kasıldı. "Herhangi bir şeyi."</p>

  <p class="calibre1">Ona bir şey söylemem gerektiğini biliyordum ama dikkatli olmalıydım. Sakladığım tüm sırların yarattığı endişenin daha da ötesinde, ailem haricinde kim olduğumu bilmediğime dair rahatsız edici bir hisse kapılmıştım. Hayatımın çoğunda yedek evlattım. Babamın yanında kalacak ve Callie tüm ilgiyi toplarken sahne arkasında çalışacaktım. Ve sonra beklenmedik şekilde, iki yıl önce, odak ben oldum. Tüm hayatımı olmamı bekledikleri kız olabilmek için harcamıştım ve bu rol için uygun olmayan tüm parçaları öyle derine itmiştim ki, artık onları bulabileceğimi bile düşünmüyordum. Derinlere uzanmak zorunda kalmak ve bu yabancıya kendimi sunmak da başka bir saldırıydı.</p>

  <p class="calibre1">Kendimi yastık ipini çekiştirmeyi bırakmaya zorladım. "Hımm... Bilmiyorum." Derin bir nefes aldım. "Çilekleri severim. Birkaç santim daha kısa olmayı isterdim. Yılanlardan korkarım. Okumayı severim. Annem ben daha bebekten ölmüş." Kelimeleri aceleyle söyledim, sanki hızla dudaklarımın arasından çıkarmam onları daha az kişisel yapacaktı. Aslında pek derin, kirli sırlar sayılmazlardı. Babasının aileme ne yaptığını biliyor mu diye merak ettim. Nasıl sadece gücün kimde olduğunu bize hatırlatmak için annemi bizden aldığını ve onu öldürttüğünü? Sadece bunun düşüncesi bile ısının yanaklarıma hücum etmesine, kalbimin gümbürdemesine neden oluyordu. Durmam gerekirdi, ama bunun yerine başımı kaldırıp gözlerimi ondan ayırmadan baktım. "Babanın yaptığı şeylerden hoşlanmıyorum." Callie daha vahşi olanımız olabilirdi, ama bende&nbsp;<span style="text-indent: 1.5em; font-size: 1em; line-height: 1.2;">de içimde tutamadığım bir pervasızlık vardı. "Bilmek istediğin bu muydu?"</span></p>

  <p class="calibre1">Bishop'ın yüzündeki ifade değişmedi, gözleri hâlâ durgun ve sakindi. "Bu bir başlangıç," dedi en sonunda.</p>

  <p class="calibre1">Benden karşılık olarak ona soru sormamı beklediğini biliyordum, ona ve hayatına ilgi göstermemi. Ama umurumda değildi. Babasının kim olduğunu ve ailesinin neyi savunduğunu biliyordum. Bunun ötesinde hiçbir şeyin benim için önemi yoktu. Ama babamın sesini kafamda duyabiliyordum. Birinci adım güven yaratmak. <span class="calibre5">Onunla konuş</span>, <span class="calibre5">sana açılmasını sağla.</span></p>

  <p class="calibre1">"Peki ya sen?" diye sordum, kulağa ilgili gibi gelmesi için çabaladım. "Şimdi sıra sende."</p>

  <p class="calibre1">"Tamam," dedi. "Cevizleri severim. Babamdaki çene çukuru bende de olsun isterdim." Gözleri parladı ve benimle şakalaştığını biliyordum. Sinirlensem mi, rahatlasam mı emin değildim. "Kapalı alanlardan korkarım," diye devam etti. "Dışarıda olmayı seviyorum. Annem beni deli ediyor." Ara verdi, doğrudan bana bakıyordu. "Kızgınken gözlerinde şimşekler çakmasından hoşlanıyorum. Bilmek istediğin bu muydu?"</p>

  <p class="calibre1">Göğsümde bir şeyler sıkıştı. "Bir başlangıç," dedim.</p>

  <h1 class="calibre1" id="sigil_toc_id_2"><a id="bookmark1"></a>4</h1>

  <p class="calibre1">Ertesi sabah boş bir eve uyandım. Bishop çoktan gitmişti, mutfak masasına bıraktığı bir notta beşte döneceği yazıyordu. Okurken ufak bir hayal kırıklığı aniden beni sarstı: Onu özleyeceğimden ya da kalmasını istediğimden değildi, ama kendi kendime bir günü daha nasıl geçireceğimi bilmiyordum. Elimde bir kitap yoksa asla bir şeyler yapmadan oturmakta iyi olmamıştım. Hiçbir şey yapmadan çok oturursam, aklımda düşünceler dolanmaya başlardı; Callie'nin dediğine göre bu durum da ancak belaya yol açardı. Hep gülümseyerek derdi bunu ama bir kez olsun şaka yaptığını düşünmemiştim.</p>

  <p class="calibre1">Evde tek başıma, önümde bütün gün uzanırken gerçekten ne kadar da yalnız olduğumu fark ettim. Ablamdan başka dünyada tek bir arkadaşım yoktu. Babam bize evde eğitim vermişti, Başkan Lattimer'ın müfredattaki etkisine güvenmiyordu. Ayrıca diğer çocuklarla çok yakınlaşırsam hata yapar ve niyetimizi birine anlatırım diye endişelenmişti. Şehrin bizim tarafında Başkan Lattimer ve onun politikaları hakkında şikâyet eden kişiler olmasına rağmen, babam planlarımızı ailede, üç kişilik bir ordu içinde tutmanın daha güvenli olacağını düşünmüştü. Devrimden hiç açıkça bahsetmemiş, bizi de yapmamamız için uyarmıştı.</p>

  <p class="calibre1">Geçen iki yıl boyunca beni özellikle ayrı tutmuştu. Callie'yle beraber şehrin bizim tarafında bağlantılar kurmak için çok çalışmışlardı, yemek kıtlığı çektiklerinde insanlara yardım etmiş ve Başkan Lattimer'la ufak rahatsızlıkları olanlar adına konuşarak yandaşları desteklemişlerdi. Ayrıca şehrin bu taralındakilere de bazı iyilikler yapmışlardı. Tıpkı kızı geçen kış hasta olan ve şimdi sevinçle bize elçilik yapan pazardaki ihtiyar adama yardım ettikleri gibi. Babam her zaman bir kez başa geçtiğinde insanların o iyilikleri hatırlayacağını ve arkamızda sürüyle desteğimizin olacağını söylüyordu. Ama o zamana dek aile dışındaki gerçek arkadaşlar teşvik edilmiyordu, o ilişkilerin çoğu daha sonra başımıza dert olabilirlerdi. Ama bugün konuşabilecek, zihnimde dönen tilkileri birkaç dakika bile olsa meşgul edebilecek bir arkadaş için, herhangi biri için neredeyse her şeyi yapardım.</p>

  <p class="calibre1">Yulaf ezmesi ve ahudududan oluşan bir kahvaltı ve kısa bir duştan sonra mutfağın dışındaki verandaya çıktım. Bir zamanlar beyaz tahta döşemeleri olan geniş bir alanmış, artık yorgun bir griye dönmüştü. Alçak dövme demir masanın iki tarafında, üstlerinde sarı yastıklar olan iki hasır koltuk karşılıklı duruyordu. Benimle aynı adı taşıyan bitkiler<a href="../Text/Section0005.xhtml#ack2">[2]&nbsp;</a>tentenin iki tarafında uzamış, verandaya hoş, koza gibi bir his vermişlerdi. Dışarıyı görebiliyordum ama sarmaşık kimsenin içeriyi göremeyeceği hissini yaratıyordu.</p>

  <p class="calibre1">Yandaki evin arka kapısı açıldı ve dışarıya tek kolunda sepet taşıyan bir kız çıktı; yumruğunda da bir bahçe eldiveni vardı. Dümdüz saçları uzun ve parlak soluk bir sarıydı. Kendi karışık, birbirine geçmiş dalgalarım yerine, için için hep istediğim türde bir saçtı bu, kendi saç rengim&nbsp;<span style="text-indent: 1.5em; font-size: 1em; line-height: 1.2;">akıcı altın yerine sıradan bir bal rengiydi. Onu şehrin benim yaşadığım tarafından tanıyordum, ancak resmen hiç tanışmadığımızdan emindim. Nikâh töreninde bulunmuş olmalıydı, ancak dikkat etmek için fazla meşguldüm. Evin arkasındaki merdivenlerin yarısına inmişti ki, tel kapı tekrar açıldı ve bir oğlan dışarı uzanarak kızın kolunu üst kısmından kavradı.</span></p>

  <p class="calibre1">"Kahvaltım nerede?" diye ona sordu.</p>

  <p class="calibre1">"Mısır gevreğini çıkardım," dedi. Sesi tiz ve çocuk gibiydi. "Ve meyve salatası yaptım."</p>

  <p class="calibre1">Durduğum yer yeşillik tarafından gizlenmişti, kolunu tutan elin sıkılaştığmı gördüm. İrkildi ve geri çekilmeye çalıştı ama oğlan onu kendisine doğru çekti. "Bu kahvaltı değil," dedi. Sesi mantıklıydı, yüksek değildi ama bu durumu daha da korkutucu yapıyordu. "Yumurta istiyorum. Ya da pankek. Sıcak bir şey."</p>

  <p class="calibre1">"Tamam," dedi kız. "Sadece-"</p>

  <p class="calibre1">"Şimdi," dedi.</p>

  <p class="calibre1">Tel kapıyı avluya açtım ve onlara doğru basamakları indim.</p>

  <p class="calibre1">"Selam," diyerek seslendim. İkisinin de başı hızla bana doğru çevrildi.</p>

  <p class="calibre1">Oğlanın gözleri kısa süreliğine kısıldıktan sonra tekrar açıldı. Kızın kolunu bıraktı ve bahçelerimizi ayıran çite doğru merdivenlerden aşağı inerek geldi. "Selam," dedi gülümseyerek.</p>

  <p class="calibre1">Ben de ona gülümsedim, her ne kadar bunu yapmak bana bir şeylere mâl olsa da ve omzunun üzerinden kızın gözlerini yakaladım. "Ben Ivy... Lattimer," dedim. Bu isim hâlâ dilimde yabancı gibiydi, sanki hiç görmediğim bir kızı tanıştırıyordum. "Daha yeni taşındık."</p>

  <p class="calibre1">"Elbette," dedi oğlan, "kim olduğunu biliyorum. Bishopla okula gitmiştim, ancak o benim birkaç yıl büyü<span style="text-indent: 1.5em; font-size: 1em; line-height: 1.2;">ğümdü." Elini uzattı. "Adım Dylan Cox." Omzunun üzerinden başparmağını uzatarak işaret etti. "Ve bu da benim karım Meredith. Biz de mahallenin yenisiyiz."</span></p>

  <p class="calibre1">"Selam," dedi Meredith. Gözleri kocasıyla benim aramda gidip geliyordu.</p>

  <p class="calibre1">"Sizinle tanıştığıma sevindim," dedim. "Eh, sadece kendimi tanıtmak istemiştim."</p>

  <p class="calibre1">Dylan tekrar bana gülümsedi. Bulaşıcı bir gülümsemeydi bu; karşı koymak güçtü. Gülümseyişini izlemek, belki de gördüğüm şey ve ne tür bir çocuk olduğu hakkında hatalı olduğumu düşünmeme neden oldu.</p>

  <p class="calibre1">"Yabana kalma," dedi bana. Çitte dikildim, o ve Meredith tekrar içeri gidene dek izledim, karanlık kapı girişi onları adeta tamamen yutana kadar.</p>

  <p class="calibre1">Öğleden sonra olduğunda kafamda belirli bir yer olmasa da artık evden çıkmam gerekiyordu. Sıkılmıştım ve huzursuzdum ve kafamda Dylan ile Meredith'in sahnesini tekrar canlandırmama engel olamıyordum. İşte bu, tam da babamın ayarlanmış evlilikler için ağzına geleni sayıp döktüğünde bahsettiği şeydi. Genç kızlarımızı daha üstün bir sınıf olduğu varsayılan birileriyle evlenmeye zorlamak, kimse bahsetmese bile sıklıkla şiddet ve suistimalle sonuçlanan dengesiz bir güç yapısı oluşturuyordu. Üstelik artık ilk elden kanıtını da görmüştüm. Meredith'e yardım etmek istiyordum ama nasıl yapacağımdan emin değildim. Babamın planı hayat bulduğunda, onun için çok geç olabilirdi.</p>

  <p class="calibre1">Farkında olmadan, kendimi şehrin yaşanan bölümlerini ıssız ağaçlıktan ayıran yeşil alana doğru giderken buldum. Çimen ve tepelerden oluşan sekiz hektardan geniş bir alandı, ağaçlarla ve geniş bir göletle süslenmişti. Bisikletler için yolu vardı, daha genişi ise yürümek içindi ama bugün, bir&nbsp;<span style="text-indent: 1.5em; font-size: 1em; line-height: 1.2;">pazartesi öğleden sonrasında, sadece uzakta birkaç insan görünüyordu.</span></p>

  <p class="calibre1">Yürüyüş yolunu göz ardı edip doğrudan uzun çimenlerin arasında yürüyerek çocukken ördekleri beslediğim gölete doğru ilerledim. Suyun üzerinde alçak bir tahta köprü vardı, yarısına kadar ilerleyerek yavaşça oturdum, bacaklarım suyun üzerinde sallanıyor, kollarım tahta tırabzanın altında kıvnlmıştı. Çenemi ellerimin üstünde dinlendirdim ve ördeklerin ayağımın altında su sıçratmasını izlerken keşke onlara biraz ekmek getirmek aklıma gelseydi diye düşündüm.</p>

  <p class="calibre1">Köprüde ayak sesleri duyduğumda kafamı kaldırmadım, ama sonra bir çift bacak benimkilerin yanında belirdi ve benimki kadar tanıdık bir ses sessizliği böldü. "Bana her şeyi anlat," dedi Callie, omzunu benim omzuma dayayarak.</p>

  <p class="calibre1">Sanırım onu burada gördüğüme şaşırmalıydım ama şaşırmadım. Tüm hayatım boyunca benim bir adım ilerimdeydi; aslında tüm insanların. Bana hep her yerde gözleri olduğunu söylerdi ve Callie'nin sözlerini ciddiye almak akıllıcaydı. Ayrıca onu gördüğüme o kadar rahatlamıştım ki, beni nerede bulacağını bilmesini umursamıyordum.</p>

  <p class="calibre1">"Callie' dedim gülümseyerek. "Dün pazara gittim ama bir mesaj yoktu. Burada olduğuna sevindim."</p>

  <p class="calibre1">"Ben de," dedi, gözleri yüzümde dolaştı. "İyi misin?"</p>

  <p class="calibre1">"Evet. Ama Başkan Lattimer'ın evinde yaşamıyoruz. Bunu biliyor muydun?"</p>

  <p class="calibre1">Başıyla onayladı. "Dün öğrendim. Duyduğuma göre bu Bishop'ın fikriymiş. Ailesiyle yaşamak istememiş." Omuz silkti. "Mantıklı sanırım. Ama kesinlikle işleri karmaşık hale getirdi." Gözleriyle beni olduğum yere çiviledi. "İhtiyacımız olanı almak için bir yol bulmak zorundasın. Şüphesiz o eve girip çıkacaksın. Biraz daha uzun sürecek, hepsi bu."</p>

  <p class="calibre1">"Peki' dedim. Eğer Başkan Lattimer'm evinde yaşarken gizli gizli dolaşırken yakalanırsam diye sağlam bir bahane düşünmek yeterince kötüydü. Bu, durumu daha da berbat hale getirecekti.</p>

  <p class="calibre1">Köprünün altından geçen ördeklerden biri yemek için dalarken ayağıma soğuk su sıçrattığında ayaklarımın altı gıdıklandı.</p>

  <p class="calibre1">"Ee," dedi Callie, kısık bir ses tonuyla. "Kötü müydü? Canını yaktı mı?"</p>

  <p class="calibre1">Ona baktım. Çenesini sıkmış, aşağıya, suya bakıyordu. "Hayır," dedim. "Yapmadık... anlarsın ya."</p>

  <p class="calibre1">Başını benden yana çevirdi. "Neden?"</p>

  <p class="calibre1">"Bilmiyorum, gerçekten. Sanırım korktuğumu anlamıştı, yapmak istemediğimi." Ayağımı öne arkaya salladım. "Belki o da yapmak istemedi."</p>

  <p class="calibre1">Callie homurdadı. "Çocuk kendine hâkim olabiliyor, hakkını vermem lazım. Direnebileceğini düşünmemiştim... buna," dedi, bana doğru bir elini salladı.</p>

  <p class="calibre1">"Yapma şunu," dedim, ama ağzımdan kaçan ufak bir kahkahaya engel olamadım. Gülmek güzeldi, o kadar komik olmayan bir şeye bile olsa.</p>

  <p class="calibre1">"Ve çok zeki," dedi Callie. "Seni bir şeye zorlamaması onu olduğundan daha iyi bir adammış gibi gösteriyor. Gerisi nasıl gidiyor? Sana güvenmesini sağlamaya başladın mı?"</p>

  <p class="calibre1"><span class="calibre5">"İki</span> gün oldu."</p>

  <p class="calibre1">"Bunu biliyorum, Ivy. Ama sonsuz vakit gibi bir lüksümüz yok. Üç ay, süren bu. Zamanımız azalıyor."</p>

  <p class="calibre1">Üç ay. Çok mu uzundu, yoksa yeterince uzun değil miydi, bilemiyordum. Ama bu babamın planındaki adımları tamamlamam gereken zamandı, son hamle Bishop'ı öldürmekti. Başkan Lattimer'm ölümü de takip edecekti ve Callie bana planın uygulanmaya başlandığını söyledi,<span style="text-indent: 1.5em; font-size: 1em; line-height: 1.2;">yavaşlatılamaz ya da engellenemezdi. Ama ilk önce Bishop ölmeliydi. Tüm detayları bilmiyordum. Babam yakalanırsam diye, sadece parçaları bilmemin daha güvenli olduğunu düşünüyordu. Ama bildiğim şey, eğer yakalanırsam planımızın mahvolacağıydı.</span></p>

  <p class="calibre1">"Ee, sana söylediğimizi yapıyor musun, sana güvenmesini sağlıyor musun?" Callie tekrar etti.</p>

  <p class="calibre1">"Sanırım," dedim en sonunda. "Yani konuşuyoruz." Dün akşam yaptığımız sohbeti hatırladım. "Babası hakkında olumsuz bir şey söyledim aslında. Büyük ihtimalle bunu yapmamam gerekirdi."</p>

  <p class="calibre1">"Aman Tanrım, Ivy!" dedi Callie, sesi yükselmişti. "Uyumlu olman gerekiyordu. Kaç kere geçtik bunun üzerinden?"</p>

  <p class="calibre1">"Sinirlendiğini sanmıyorum. Buna üzülmüş gibi görünmedi."</p>

  <p class="calibre1">Callie gözlerini devirdi. "Ya, öyle demek, eminim yeni eşinin, büyüyünce olmak istediği adamı eleştirmesini umursamıy ordur!"</p>

  <p class="calibre1">"Öyle değildi," dedim benim sesim de yükseliyordu. "Demek istediğim, belki de rol yapıyordur ama sanki beni tanımak istiyormuş gibi görünüyordu."</p>

  <p class="calibre1">"Elbette rol yapıyor," dedi Callie dünyadaki en aptal insanmışım gibi. "Tek istediği babasını iktidarda tutmak ve soyunu devam ettirmek için ona bir sürü erkek çocuk doğurman. <span class="calibre5">Seninle</span> ilgilenmiyor."</p>

  <p class="calibre1">Ondan uzaklaşarak gözümü göletin ilerisine diktim. Söylediğinin doğru olduğunu biliyordum ama tam olarak öyle <span class="calibre5">hissetmiyordum,</span> en azından tamamen... En azından Bishop'ın benim hakkımda sorular soran halini hatırladığımda... Gerçekten yanıtları umursuyor gibiydi.</p>

  <p class="calibre1">"Ne konuştuğumuzu hatırlıyor musun? Nasıl kafam karıştırmaya çalışacaklarını? Siyahı beyaza ve yukarıyı <span style="text-indent: 1.5em; font-size: 1em; line-height: 1.2;">aşağıya döndüreceklerini? Seni bizden çok umursadığına inandırmaya çalışacaklarını?"</span></p>

  <p class="calibre1">Başımı sallayarak onayladım. Haklı olduğunu biliyordum. Gerçeği <span class="calibre5">biliyordum</span>; ailemin beni yanlış yönlendirmeyeceğini ve istedikleri her şeyin hepimizin iyiliği için olduğunu biliyordum. Derslerini hatırlayacak kadar güçlü olmam gerekiyordu. Her şeyden daha çok, onları gururlandırmak istiyordum.</p>

  <p class="calibre1">"Seni kandırmalarına izin verme," dedi Callie ve artık sesi daha nazikti. "Neler yapabileceklerini unutma." Durdu. "Annemize ne yaptıklarını hatırlıyor musun?"</p>

  <p class="calibre1">Gözlerimi kapattım. "Evet," dedim, tanıdık öfke damarlarımda gezinmeye başlamıştı. Anneme dair hiçbir anım yoktu, sadece Callie'den geçen birkaç hikâye vardı; bize nasıl uyumamız için şarkı söylediği, saçının nasıl lavanta koktuğu. Zihnimde o kadar çok tekrar tekrar yaşamıştım ki, artık eski ve yıpranmışlardı. Annem hakkında bilmediğim onca şeye rağmen, emin olduğum tek şey, eğer yaşasaydı hayatımın farklı olacağıydı. Babam daha çok güler, daha az eğitmen gibi davranır ve daha çok ebeveyn olurdu. Callie daha az kederli ve daha çok neşeli olurdu. Hepimiz eksik, önemli bir parçayı sonsuza dek özleyeceğimize bir bütün olurduk. Başkan Lattimer annemi öldürdüğünde, onun hayatını almaktan çok daha fazlasını yapmıştı. Aynı zamanda sahip olacağımız hayatları da çalmıştı.</p>

  <p class="calibre1">"Gözlerini hedefte tut Ivy," dedi Callie. "Öfkenin ya da ağzının sana hükmetmesine izin verme. Kontrol etmen gerek, yüzleşmen değil. İşte tam da böyle onu ele geçireceksin." Bana yaklaştı, elini sırtıma koydu.</p>

  <p class="calibre1">"Köpeği hatırlıyor musun?" diye sordu. Onaylamakla uğraşmadım, çünkü hikâyeyi her türlü anlatacağını biliyordum. "Pazara gitmek için Bayan Paulson'm çitine bağladığı o aptal, uyuz köpeğin yanından geçerdik. Ve her gün <span style="text-indent: 1.5em; font-size: 1em; line-height: 1.2;">bize doğru sıçrar, havlar ve deliye dönerdi. Sana yüz kere onu boş verip yürümeni söyledim. O köpekle baş etmenin bir yolunu bulacağımı söyledim. Ama caddenin aşağısına yürürken her seferinde korkmamız seni delirtirdi." Callie elini sırtımdan kaldırdı ve koluma koydu. "Sonra bir gün canına tak etti ve oraya emin adımlarla yürüyerek ona çantanı fırlattın." Sesi kulağa bu, komik bir olaymış gibi geliyordu ama gözleri ciddiydi. "Ve bu geçti eline." Kolumu yana çevirdi, parlak neredeyse gümüşi yara dokusunu açığa çıkardı, parmaklarmı parçalanmış ve tekrar birleşen ette, ısırık izinde gezdirdi. "Hepsi doğru zamanı kollayamadığın için oldu." Kolumu bıraktı. "O gün kim kazandı Ivy? Sen mi, köpek mi?"</span></p>

  <p class="calibre1">Ona dik dik baktım, ondan biraz nefret ediyordum. "Köpek," dedim nihayetinde.</p>

  <p class="calibre1">"Ama en sonunda kim kazandı?" diye sordu. Gözlerindeki acımasız galibiyet ifadesi omuriliğimden aşağıya bir parça tedirginlikle ürpermeme neden oldu.</p>

  <p class="calibre1">"Sen kazandın," diye fısıldadım, o sabahı hatırladım; ısırılmamın üzerinden çok uzun süre geçmemişti, markete yürüdüğümüzde köpek ölü yatıyordu, zinciri boynuna dolanmıştı ve yarı açık ağzından dışarı yuvarlanan dili siyahtı.</p>

  <p class="calibre1">"Onu kışkırtma Ivy, "dedi, ayağa kalkarken. "Haklı olduğunu kanıtlamak için her şeyi mahvetme." İki elle şortunun arkasını temizledi. "Bu işe birkaç çarpışmayı kazanmak için girmedik. Savaşı kazanmak için buradayız."</p>

  <h1 class="calibre1" id="sigil_toc_id_3"><a id="bookmark3"></a>5</h1>

  <p class="calibre1">Bishop tıpkı söylediği gibi eve saat beşte döndü. Akşam yemeği hazırlamakla uğraşmadım, çünkü sözüne sadık kalıp kalmayacağından emin değildim. Beni verandadaki hasır sandalyelerden birinde yayılmış buldu, çıplak bacaklarım koldan aşağı sarkmış, ayaklarım sallanıyordu.</p>

  <p class="calibre1">"Selam," dedi. "Günün nasıldı?" Bir kolunda ufak bir çantada yiyecek taşıyordu. Üstte de bir kutu çilek duruyordu.</p>

  <p class="calibre1">"Sıkıcı," dedim ona. Çok uzun süren bir duraksama oldu. "Seninki nasıldı?"</p>

  <p class="calibre1">Omuz silkti, verandada bana katılmadan önce arkasındaki mutfak masasına çantayı koymak için döndü. "Güzel. Olaysız." Karşımdaki koltuğa oturdu. "Tüm gün duvarlara bakarak oturmak için fazla zekisin," dedi.</p>

  <p class="calibre1">"Zeki olduğumu nereden biliyorsun?"</p>

  <p class="calibre1">Bana öylece baktı. Böyle anlarda nasıl lider olmak için doğduğunu görmek çok kolaydı. Sadece var olarak huzursuz eden tipte bir yüzü vardı; o kadar yakışıklıydı ki, bu neredeyse korkutucuydu. Güçlü bir çeneye sahipti, babasının çene çukurunu sadece azıcık taşıyordu, keskin&nbsp;<span style="text-indent: 1.5em; font-size: 1em; line-height: 1.2;">elmacık kemikleri, düz koyu renkli kaşlarının altında açık yeşil gözleri vardı. Ama kendi güzelliğinden etkileniyor izlenimini vermiyordu. Görünüşünden haberdar olmaması mümkün değildi; yıllar içinde insanların bunu ona söylediğinden emindim. Ya da durup onu seyrettiklerinden. Daha çok nasıl göründüğüyle ilgisizdi, aynada gördüğü görüntü endişelendiği son şeydi.</span></p>

  <p class="calibre1">"Tamam, pekâlâ..." dedim, rahatsızlık içinde kıpırdanarak. "Sana katılıyorum. Bir şeyler yapmalıyım." Eşlerin çoğu çalışmıyordu. Bu yasak değildi tam olarak ama kesinlikle teşvik edilmiyordu. Eğer şanslılarsa, bebekler hemen geliyor ve onları meşgul ediyordu. Birkaçı öğretmen olarak çalışıyor ya da hemşire olarak eğitiliyordu, eğer çocuk sahibi olamıyorlarsa pazarda ufak tezgâhlar açıyorlardı. Ama üremek aileleri mutlu ve sağlıklı tutuyordu, aslında bunu yapmamız bekleniyordu. Babam hep savaştan önceki durumun hikâyelerini anlatırdı, kendi babasından duyduğu hikâyeleri: Kadın yargıçları ve doktorları, hatta kadınların başkanlığa aday olduğunu. Elbette her kadın bunu yapmıyordu. Bazılar yine evde kalıyor ve ailelerine bakıyordu. Ama bu onların seçimiydi, onlar için tercih edilmiş değildi. O zamanlar kadınların tercihleri vardı; kimle evlenecekleri, ne olacakları, izlemek istedikleri yolu seçmekte özgürdüler. Bu bana uzak bir rüya gibi geliyordu.</p>

  <p class="calibre1">"Hastanede çalışabilirsin," dedi Bishop. "Ya da okulların birinde. Her zaman öğretmenlere ihtiyaçları var, biliyorum." Ona baktım, şaşırmıştım. Çalışmam, Bishop Lattimer'ın karısı haricinde bir kimliğe sahip olmam fikrine hiç şaşırmış görünmüyordu. İşleri kendi lehine çevirmede Callie'nin benim olmamı istediği kadar yetenekli miydi?</p>

  <p class="calibre1"><span class="calibre5">İkinci adım</span>, <span class="calibre5">Adliye Sarayı'na giden bir yol bul. Ama göze&nbsp;</span><span class="calibre5" style="text-indent: 1.5em; font-size: 1em; line-height: 1.2;">çarpma, doğru ânı bekle, zorlama. Ama çok da bekleme.</span> <span style="text-indent: 1.5em; font-size: 1em; line-height: 1.2;">Bilmeden Bishop bana ihtiyacım olan fırsatı vermişti. "Peki ya Adliye'de bir şey olabilir mi?" diye sordum. "Yargıçlarla çalışma fikrinden hoşlanıyorum." Omuz silktim, kayıtsız görünmeye çalışıyordum. "İlginç olur gibi görünüyor."</span></p>

  <p class="calibre1">"Tamam," dedi Bishop. "Babamla konuşmama izin ver, ne uygunmuş görelim. Bir şeyler ayarlayabileceğinden eminim."</p>

  <p class="calibre1">Başkan Lattimer'a bir şey borçlu olma fikrinden nefret ediyordum ama Adliye Sarayı'na ulaşmam gerekiyordu. Ona küçük bir hareketle, dudaklarımı aralamadan gülümsedim. "Teşekkürler."</p>

  <p class="calibre1">Bir dakika sessizlik içinde oturduk, tek ses bahçedeki büyük meşe ağacının yapraklarının hafif hışırtısıydı. Hiç normal bir sohbetimiz olacak mı diye merak ettim ya da en azından aramızdaki sessizlik bir gün daha az gergin olacak mıydı?</p>

  <p class="calibre1">"Hadi," dedi Bishop, ayağa kalktı. "Buradan çıkalım."</p>

  <p class="calibre1">Yerimden doğruldum. "Nerede gidiyoruz?"</p>

  <p class="calibre1">"Göreceksin."</p>

  <p class="calibre1" style="text-align: center;">****</p>

  <p class="calibre1">Nereye gittiğini gördüğümde tereddüt ettim, adımlarım neredeyse hiç hareket etmiyormuşum gibi yavaşladı. Bishop durdu, bir eli ailesinin evinin giriş kapısındaydı. Akşamüstü güneşi gözlerini yakaladı ve ilk defa her iki göz bebeğinin etrafında koyu yeşil kenarlar olduğunu fark ettim, kenarları açık yeşil yerine zümrüt yeşiliydi.</p>

  <p class="calibre1">"Neden buradayız?" sordum. Ellerimi arka ceplerime soktum. Sakin, sanki kalbim göğsümden dışarı fırlamayacakmış gibi davranmaya çalıştım, ancak işe yaradığını düşünmüyordum. "Haber vermeden gelmemizden hoşlanmayabilirler."</p>

  <div class="calibre3">
    <p class="calibre1" style="text-align: center;">****</p>
  </div>

  <p class="calibre4" style="margin:0pt; border:0pt; height:1em"></p>

  <p class="calibre1">"Evde bile değiller dedi Bishop. "Ama sorun etmezler." Kapıyı açtı ve sessiz menteşeler sallanarak açıldı. Onu takip etmekten başka çarem yoktu.</p>

  <p class="calibre1">Bishop ön kapıdaki tuş takımına kodu girdi ve bizi içeri soktu. Giriş soğuk ve sessizdi, ayak seslerimiz neredeyse tüm zemini kaplayan kalın halı tarafından susturuluyordu. Ortada süslü yuvarlak bir masa, üstünde kocaman çiçek düzenlemesi vardı. Koku iğrençti, sanki çiçekler çürümenin eşiğindeydi. Havada asılı gibi duran toz tanecikleri, ön kapının üstündeki pencereden içeri dolan akşamüstü ışığı ile aydınlanıyordu.</p>

  <p class="calibre1">"Ne yapıyoruz?" diye sordum, fısıldayan bir ses tonuyla.</p>

  <p class="calibre1">Bishop bana kısa süreliğine sırıttı. "Konuşabiliriz," dedi normal ses tonuyla. "Güven bana, tüm çocukluğum fısıldayarak geçmedi."</p>

  <p class="calibre1">Dönerek yukarı çıkan merdivene baktım, şimdiden gölgelere boğulmuştu. Merdivenin her iki tarafından evin arka tarafına uzanan bir koridor gözüküyordu. Her şey sessiz ve mükemmeldi ve ben bir çocuğun çamurlu eller ya da gürültü çıkaran ayaklarla bu koridorlarda koştuğunu hayal edemiyordum. Ev bana yalnızlık hissi veriyordu ve bu, burada bir tek ikimizin olmasından kaynaklanmıyordu. Yüreğinde boşluk vardı. Burada tek çocuk olarak büyümek kolay olamazdı.</p>

  <p class="calibre1">"Bu taraftan," dedi Bishop, merdivenin sağ tarafını göstererek koridorda ilerlemem için işaret etti. Yürürken sol tarafımdaki açık kapıya baktığımda bir çalışma odası gördüm; büyük ahşap bir masa, bir çift sandalye, duvarda başkanın çerçevelenmiş mührü. Koridorun sonunda Bishop kaim bir ceviz kapıyı iterek açıp avuç içiyle ışığı yaktı.</p>

  <p class="calibre1">Burası bir kütüphaneydi. Üç duvarı yerden tavana kadar kitaplar donatmış, en üst rafa ulaşılabilsin diye ufak&nbsp;<span style="text-indent: 1.5em; font-size: 1em; line-height: 1.2;">bir merdiven duvara yaslanmıştı. Bir çift yastıklı koltuğun yanındaki iki masaya lambalar yerleştirilmişti. Etkilenmek istemiyordum, hayran kalmak istemiyordum ama engel olamıyordum. Şehirde bir halk kütüphanemiz vardı, ama çok insan ve yeterince kitap olmadığından, okumaya değer bir şeyin müsait olması aylar sürebiliyordu. Sık sık, bir kitabı alabildiğimde geri vermeden önce on kere okurdum, başka birinin hikâyesinde kaybolmak için debeleniyordum.</span></p>

  <p class="calibre1">"Bunlar neden kütüphanede değil?" diye sordum, başkana kitapları kendine sakladığı için öfke ve onları okumama izin verilebileceği için bencil minnettarlıkla doluydum.</p>

  <p class="calibre1">Bishop elini kendisine en yakm kitapların sırtlarında gezdirdi. "Kütüphaneye bir sürü bağışladı. Ama kendi koleksiyonuna sahip olmaktan hoşlanıyor." Bana döndü. "İstediğini, istediğin süreyle alabilirsin. Ve seninle olmam gerekmiyor. On kapının kodunu sana yazarım. Babam burada olmanı sorun etmeyecektir."</p>

  <p class="calibre1">Buraya tek başıma gelmeyi, koridorda yürümeyi ve Başkan Lattimer'ın evin içindeki bir odada olduğunu bilerek burada vakit geçirmeyi hayal bile edemiyordum. Ama kodu bilmek işe yarayacaktı. Bugünlerde kimse başkanın güvenliği için endişelenmiyordu. VVestfall'ın çoğunluğu sofralarında yemek, hastanede ilaç ve kapılarının dışında huzur bulabildikleri için çok mutluydu. Kimse mevcudiyeti bozmak için acele etmiyordu ve başkana zarar vermek kesinlikle bunu yapardı. Yine de Başkan Lattimer ile bu evde tek başına olma düşüncesi kollarımdaki tüyleri diken diken etti.</p>

  <p class="calibre1">"Ondan korkman gerekmiyor," dedi Bishop, bir adım yaklaştı. "O bir canavar değil."</p>

  <p class="calibre1"><span class="calibre5">Belki değil ama canavarlara yakışır şeyler yaptı,</span> kelimeler dilimin uçundaydı, ancak Callie'nin sözlerini hatırladım,<span style="font-size: 1em; line-height: 1.2; text-indent: 1.5em;">onu kızdırmamam için beni uyardığını ve söyleyeceklerimi boğazımı yakacaklarını bilerek geri yuttum. Arkamı dönerek önümdeki kitaplara dalmış gibi yaptım.</span></p>

  <p class="calibre1">"Okumayı sevdiğini söylemiştin' dedi Bishop tam arkamdan. Hareket ettiğini hiç duymamıştım. "Buranın seni mutlu edeceğini düşündüm."</p>

  <p class="calibre1">Derin bir nefes aldım ve onunla yüz yüze olmak için döndüm, ellerim arkamdaki rafın alt kenarında kıvrıldı. Bana yakındı, dokunacak kadar yakın, ancak ellerini iki yanında tuttu. Gözleri yüzümde dolaştı.</p>

  <p class="calibre1">"Teşekkür ederim," demeyi becerdim. Parmaklarım rafı daha da sıkı kavradı. Callie'nin sözlerini hatırlamaya çalıştım, <span class="calibre5">yönlendir, üstüne gitme,</span> ancak bu kelimeleri uygulamaya sokmakta zorlanıyordum. Benim tavrım hep dümdüz gitmek olmuştu, akıllıca olan etrafından dolanmak bile olsa.</p>

  <p class="calibre1">"Bana neden iyi davranıyorsun?" diye sordum Bishop'a. Ancak <span class="calibre5">iyi</span> tam da kullanmak istediğim kelime değildi. Masallardaki oğlanlar gibi iyi değildi, şiirler söyleyen ve tapan gözler... onlarla ilgi her şey yumuşak ve saygılıydı. Bishop hakkında yumuşak hiçbir şey yoktu. Ama bu kitaplar, çantadaki çilekler, iş teklifi, bana dokunmamış olduğu gerçeği; hareketlerinde bana mantıklı gelmeyen bir nezaket vardı.</p>

  <p class="calibre1">Başı ani bir hareketle biraz geri gitti, alnı kırışmıştı. "Neden davranmayayım?"</p>

  <p class="calibre1">Yeni komşularımız Dylan ve Meredith'i düşündüm, Dylan'ın elinin kızın kolunu nasıl biraz fazla sıktığını, sesindeki yumuşak tehdidi. Şimdiden Bishop'ın bana öyle davranacağını hayal bile edemiyordum ama bu, buna gücünün yetmeyeceği anlamına gelmiyordu. Yapmayacağı anlamına da gelmiyordu. Omzumu silkerek yere baktım, kızgın olduğumu göstermeden sorusunu yanıtlamayı de<span style="text-indent: 1.5em; font-size: 1em; line-height: 1.2;">niyordum. "Sadece... çoğu zaman... bu ayarlanmış evlilikler, o şekilde yürümüyor." Başımı kaldırıp ona baktım.</span></p>

  <p class="calibre1">Yanıtlamadı, bana sanki düşüncelerimi tamamlamamı bekliyormuş gibi bakıyordu. Öne doğru uzandı ve ben kitaplığa doğru yaslandım, ama sadece bir kolunu başımın üstüne bir yere koyarak yana doğru yaslandı; tüm dikkatini bana vermişti. Birinin en son ne zaman gerçekten beni dinlediğini hatırlamıyordum. Dinlemeyi yapan genelde ben olurdum.</p>

  <p class="calibre1">"Erkeklerin kendilerine bir şey verildiğine inandıklarında, bu verilen başka bir insan bile olsa, o kızı sahip oldukları bir eşya olarak görmeleri çok kolay," dedim. "Onlara ait olan bir şey. Eğer bir şey sana aitse, ona istediğin gibi davranmaya iznin olduğunu düşünürsün."</p>

  <p class="calibre1">"Ama bu her evlilik için söylenemez mi?" diye sordu Bishop. "Bu evliliğin nasıl yapıldığından daha çok, ilişkideki insanlara bağlı değil mi?" Bana bağırmıyordu, fikirlerim yüzünden kızmış görünmüyordu. Alm hâlâ kırışıktı, sanki gerçekten sohbetle ilgileniyor, bakış açımı anlamaya çok çabalıyordu.</p>

  <p class="calibre1">"Eh, öyle sanırım," dedim. "Ama burada, bizim..." Duraksadım. Aramızdaki durumdan evlilik diye bahsetmek tuhaftı. Gerçek gelmiyordu. Karısı gibi hissetmiyordum. "Ya da diğer çiftlerden birisinin durumu farklı; herkes kimliğimiz yüzünden kadının değerinin daha düşük olduğunu biliyor. Biz üst sınıfla evleniyoruz." Sesimdeki öfkeyi gizleyemedim. "Ve üst sınıfla evlendiğinde, seni daima küçük gören birisi vardır."</p>

  <p class="calibre1">Bishop bana o kadar uzun süre, öyle yoğun baktı ki, yanaklarımda kızarıklıklar belirdi. Yüzüme bir el koymak, ısıyı azaltmak için avucumu kullanmak istedim ama parmaklarım arkamdaki raftan ayrılmıyordu.</p>

  <p class="calibre1">"Herkes için konuşamayacağım açık," dedi en sonunda.</p>

  <p class="calibre1">"Ama ben öyle görmüyorum." Durdu. <span class="calibre5">"Seni</span> öyle görmüyorum."</p>

  <p class="calibre1">Callie'yi içime doldurmaya, onun kelimelerinin bir aracı olmaya çalıştım. Burası gülümsediğim ve kirpiklerimin altından ona baktığım, çok şanslı bir kız olduğumu söylediğim noktaydı. Ama ben ağzımı açtım ve yerine, "Yani, buna katılıyorsun, ayarlanmış evliliklere?" dedim.</p>

  <p class="calibre1">"Bunu söylemedim." Hareket etti ve sırtını raflara dayadı, duruşumu taklit etti. Bedeninin ısısı aramızdaki ufak boşluktan beni ısıttı. "Ama tarih boyunca barışı sağlamak ve korumak için çok daha kötü yöntemler denendi."</p>

  <p class="calibre1">Kısa ve keskin bir gülüş attım. "Tam bir erkek gibi konuştun."</p>

  <p class="calibre1">Tekrar bana baktı, ama bakışlarımı ileride tutarak odanın karşısındaki rastgele bir noktaya baktım. "Bunu yaşayan sadece sen değilsin Ivy," dedi. "Bana da kimse evlenmek istiyor musun diye sormadı."</p>

  <p class="calibre1">"Bunu biliyorum," dedim savunarak. Ama haklıydı, erkekleri kızlar kadar düşünmüyordum. Buradaki kızlarla evlenen, şehrin benim tarafındaki erkekleri bile. Çünkü o zaman bile en kötüsüyle karşı karşıya kalan kızlar oluyordu. Yeni kocaları, herkes onların kendilerinden daha üstün kızlarla evlendiklerini düşünüyor diye zaten kızgınlardı ve bu adaletsizlik hissinin acısını çıkarmak için yeni eşten daha uygun kim olabilirdi ki?</p>

  <p class="calibre1">Ve ben özellikle Bishop hakkında düşünmemiştim. Sanırım hemen, babasının kibrinin ona eksiksiz geçtiğini, evliliğimizi öyle ya da böyle pek umursamadığını, kazanmadan hakkı olduğunu varsaydığını düşünmüştüm.</p>

  <p class="calibre1">"Bu seni rahatsız etmiyor mu?" diye sordum. "Tüm seçimlerimizin bizim için yapılması?"</p>

  <p class="calibre1">Bishop omuz silkti ve ben çığlık atmak istedim. Her şey hakkında nasıl bu kadar sakin kalabildiğini anlamıyor<span style="text-indent: 1.5em; font-size: 1em; line-height: 1.2;">dum, sanki hiçbir şey onu etkilemiyordu. "Değiştiremediğin bir şeye kızmak bir işe yaramıyor."</span></p>

  <p class="calibre1">"Eğer insanlar gerçekten isterse, değiştirilemeyecek bir şeyin olduğunu düşünmüyorum," dedim, beynim, <span class="calibre5">dikkatli ol... dikkatli ol,</span> diye fısıldarken.</p>

  <p class="calibre1">"Bu doğru olabilir, teoride," dedi Bishop. "Ama şu anda ve tam bu noktada, sonuç şu; biz evliyiz. İstesek de istemesek de. Bunu yürütmenin bir yolunu bulmalıyız. Başka seçeneğimiz yok."</p>

  <p class="calibre1">Diğer seçeneğin ne olduğunu biliyordum; onun ölmesi ve babamın lider olması ile sonuçlanıyordu. "Peki," dedim. "Deneyeceğim." Sesim bana bile çok ikna edici gelmedi.</p>

  <p class="calibre1">"Tamam," dedi Bishop, kitaplıktan kendini ittirerek uzaklaştı. "Şimdi, gidip sana okuyacak bir şeyler bulalım."</p>

  <p class="calibre1">Arkamdaki raflarca kitaba bakmak için dönüp sırtlarında parmaklarımın gezinmesine izin verdim. Henüz belirli bir şey bile aramıyordum, sadece kokunun ve görüntünün tadını çıkarıyordum.</p>

  <p class="calibre1">"Buna ne dersin?" dedi Bishop. İnce siyah ciltli bir kitap tutuyordu, kapaktaki isim dikildiğim yerden okumam için çok ufaktı. <span class="calibre5">"Romeo ve Juliet."</span> Kitabı bana doğru salladı. "Düşman aileler. Talihsiz genç âşıklar." Yüzü ifadesizdi, ancak gözleri gülüyordu.</p>

  <p class="calibre1">"Çok komik."</p>

  <p class="calibre1">"Bana deli diyebilirsin," dedi. "Ama kulağa ilgi çekici geliyor."</p>

  <p class="calibre1">Bishop sırıtışımı göremeden yüzümü kitaplığa döndüm.</p>

  <p class="calibre1">Söz verdiği gibi Bishop, Adliye Sarayı'nda çalışmam için babasıyla konuştu. Başkan Lattimer'ın ilk başta karşı çıktığını düşünüyordum, ama görünüşe göre Bishop ikna ediciydi, çünkü yarın başlıyordum. Yatak odasmdaydım, ilk işgiinümde ne giyeceğimi çözmeye çalışırken Bishop bana&nbsp;<span style="text-indent: 1.5em; font-size: 1em; line-height: 1.2;">seslendi.</span></p>

  <p class="calibre1">"Efendim?" dedim, salona yürüdüm. Ayağında bir yığın kirli çamaşırla orada dikiliyordu. Çamaşırları işaret ettim. "Bu nedir?"</p>

  <p class="calibre1">"Kendi kendilerini temizlemeyeceklerini fark ettim," dedi Bishop. "Ne kadar çok beklersek, o kadar çok birikecek, değil mi?"</p>

  <p class="calibre1">"Evet," dedim, "genelde böyle işler. Ama bu gün yapacak vaktim yok. Belki bu hafta sonu yaparım, olur mu?"</p>

  <p class="calibre1">"Ben yaparım," dedi Bishop, beni şaşırtarak; çamaşır genelde kadının görevidir. "Ama bana nasıl yapılacağını gösterir misin?" Ensesini bir eliyle avuçladı. "Daha önce hiç yapmadım."</p>

  <p class="calibre1">"Gerçekten mi?" sordum, kaşlarım kalktı. "Hiç mi?" Benim tarafımdaki oğlanların çoğu nadiren yapsalar bile en azından nasıl çamaşır yıkanacağını biliyordu.</p>

  <p class="calibre1">"Hiç. Babamın evinde hizmetçiler var. Öğrendiğim bir şey değil."</p>

  <p class="calibre1">Elbette değildi. Büyük ihtimalle çoğumuzun günlük yaptığı çoğu işi yapmak zorunda kalmamıştı. Başkanın şımarık oğlu. Ona öfkelenmek istiyordum ama en azından çaba harcıyordu. Ve Callie'nin bana parkta dediğini hatırladım; iyi davranmalı, ağzımın ayannı kaçırmamalıydım. Zaten tavsiyesini birçok kez göz ardı etmiştim, bu yüzden düşündüklerimi söylememe engel olabildim.</p>

  <p class="calibre1">Kıyafet yığınına baktım. "Çamaşırları topla ve benimle dışarıda buluş."</p>

  <p class="calibre1">Bahçede demir bir tekne vardı, büyürken kullandığımıza benziyordu. Evin yan tarafından hortumu çektim ve tekneyi suyla doldurmaya başladım. Bishop kıyafetleri beton avluya bıraktı, elinde bir kutu deterjan tutuyordu.</p>

  <p class="calibre1">"Tamam' dedim, "deterjanın birazını oraya serp. Su hâlâ akarken serpmen gerek, yoksa üstte kalırlar ve köpürmezler' Bishop başını sallayarak onayladı ve kutunun yarısını suya boşalttı. "O kadar değil!" dedim ona. "Biraz dedim! Biraz!"</p>

  <p class="calibre1">"Özür dilerim," dedi Bishop. "Ne yapayım? Bir kısmını geri alayım mı?"</p>

  <p class="calibre1">"Deneyebilirsin."</p>

  <p class="calibre1">Yarısı çözülmüş deterjanı sudan avuçlayarak çıkarmak için iki elini kullanıp bahçeye doğru fırlattı. "Bunun işe yaradığını sanmıyorum," dedi. "Anlaşıldığı üzere çamaşır yıkanması gereken bir hayata uygun değilim."</p>

  <p class="calibre1">"Eh, endişelenme. Büyük ihtimalle yapman gereken tek sefer bu."</p>

  <p class="calibre1">Bishop kaşlarını çattı. "Neden böyle dedin?"</p>

  <p class="calibre1">"Çünkü kadın benim," dedim yavaşça, "ve sen de kocasın. İşler burada böyle yürür."</p>

  <p class="calibre1">"Bu umurumda değil," dedi Bishop. "Demek istediğim, artık senin de bir işin var, değil mi? Yani ev işlerine ikimizin de yardım etmesi gayet doğal."</p>

  <p class="calibre1">Topuklarımın üzerine oturdum, kelimelerini kafamda evirip çevirdim, tuzak aradım. "Tamam," dedim en sonunda.</p>

  <p class="calibre1">Bishop hızla onayladı. "Tamam." Dikkatini tekrar tekneye verdi. "Şimdi sabunun geri kalanını oradan çıkarmam gerek."</p>

  <p class="calibre1">Boğazımdan bir kıkırdama yükseldi, tamamen beklenmedikti ve Bishop'ın bana bakmasına neden oldu. "Ne?" diye sordu.</p>

  <p class="calibre1">"Komik görünüyorsun," dedim ona. Kolları kıvrılmış, suyla ve parmak uçlarından dirseklerine kadar deterjanla kaplanmıştı, hâlâ bir avuç kaygan toz ellerindeydi. Başka&nbsp;<span style="text-indent: 1.5em; font-size: 1em; line-height: 1.2;">bir kıkırdama daha yükseldi ve ağzımı elimin tersiyle kapattım. "Özür dilerim' dedim boğulur gibi bir sesle.</span></p>

  <p class="calibre1">Deterjanı uzağa savurdu ve ellerini şortuna sildi. "Hadi, gül bakalım," dedi, gülümsüyordu. "Şimdi ne yapıyorum?"</p>

  <p class="calibre1">"Şimdi iki parça giysiyi içine koy. İki ya da üç!" dedim kocaman bir yığın aldığında. "Her şeyi değil!"</p>

  <p class="calibre1">"Yıkanacak bir sürü şey olduğunda, bu sonsuza dek sürer," diyerek mırıldandı, köpüklü suya iki gömlek ve bir pantolon atarken.</p>

  <p class="calibre1">"Sonra çamaşır tahtasını al." Teknenin yanındaki tahta ve metalden oluşan çamaşır tahtasma işaret ettim. "Ve kıyafetleri onda ovuyorsun. Aynen böyle." Tişörtlerden birini aldım ve çamaşır tahtasında yukarı aşağıya sürttüm, ovana kadar etrafında döndürdüm ve sonra sudan çıkardım. "Durulayıp asıyorsun, sonra işin bitiyor."</p>

  <p class="calibre1">"Anladım," dedi Bishop.</p>

  <p class="calibre1">Yıkadığım tişörtü duruladım, ipe asarken Bishop kıyafetlerin geri kalanını halletti. Arkamı döndüğümde bir pantolon yıkıyordu, onları sanki kıyafette bir delik açmak istercesine çitiliyordu.</p>

  <p class="calibre1">"Şey... onları temizlemeye çalışıyorsun," dedim ona. "Döverek boyun eğdirmeye değil."</p>

  <p class="calibre1">Bishop kafasını kaldırıp bana baktı. Koyu renk saçları alnına döküldü ve güldüğünde burnu kırıştı. Bu onu daha genç, kaygısız gösteriyordu. İlk defa onu çocukken görebiliyordum. Uzun süre birbirimize baktık ve sonra tekrar yıkamaya başladı, bu sefer daha nazikti.</p>

  <p class="calibre1">Derin bir nefes aldım ve yanaklarımın ateş gibi olmasını görmezden geldim. "Böyle daha iyi' diyerek eve doğru yürüdüm. "Hemen burada olacağım, ben verandada rahatlarken sen bitir. Görünüşe göre alıştırmaya ihtiyacın var."</p>

  <p class="calibre1">Bana doğru bir avuç sabun fırlatınca ufak bir çığlıkla kaçtım. Menzilin dışına çıktığımda, ilk defa planı ya da daha sonra ne yapacağım diye düşünmeden onunla beş dakikadan fazla vakit geçirdiğimi fark ettim. Ki bu babamın ve Callie'nin istediği şeydi; doğal davranmam, gerçek görünmesini sağlamam. Mutlu olmalıydım. Ama Bishop'ın kahkahasını, buruşmuş burnunu, yanaklarımdaki sıcaklığı hatırlayarak yanlış bir şey yaptığımı düşünmeme engel olamadım.</p>

  <p class="calibre1"><a id="bookmark2"></a></p>

  <p class="calibre1"><br /></p>
</body>
</html>
