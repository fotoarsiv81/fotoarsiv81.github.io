<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" style="text-align: center;"><a id="bookmark0"></a>6</h1>

  <p class="calibre1">Adliye Sarayı, Belediye Binası gibi kalkerdi ve şehrin meydanında hemen birbirlerinin karşısında duruyorlardı. Adliye Sarayı'nın merdivenlerini tırmanırken gözlerim Belediye Binası'nın üzerinde gezindi. İçerdeki sahneyi söktüklerini, gelecek yıla kadar sandalyeleri depoya kaldırdıklarını biliyordum. Düzinelerce çocuğun hayatı bir gün içinde değişmişti ve kanıtlar çoktan göz önünden kaldırılmıştı.</p>

  <p class="calibre1">Adliye Sarayı'nın girişi Belediye Binası'nın salonundan daha küçüktü ama yerler aynı fayansla kaplı, kalker duvarlardan dolayı aynı soğuk hava ortama hâkimdi. İki üniformalı güvenlik görevlisi kapının hemen iç tarafında, kalçalarındaki kılıflarda silahlarla dikiliyorlardı. Şu günlerde silah görmek nadirdi. Elinde bulundurmak yasadışıydı, hatta polisler bile düzenli olarak takmıyorlardı, durum kontrolden çıkarsa dövüş sanatları ve coplarla hallediyorlardı, bu da pek sık olmuyordu. Kendime dik dik bakma diye hatırlattım. Ayakkabılanm zeminde güçlü tak tak sesleri çıkarıyordu ve şimdiden topuğum su toplamaya başlamıştı, bu durum sandaletlerimi özlememe sebep olmuştu.</p>

  <p class="calibre1">Danışma masasında aşırı kilolu, yüzü için fazla küçük görünen bir gözlük takmış bir adam oturuyordu. Yaklaşmamı izledi ama masaya ulaştığımda bile konuşmadı.</p>

  <p class="calibre1">"Selam' dedim. "Victoria Jameson ile görüşmem vardı."</p>

  <p class="calibre1">"Ve adın?" diye sordu ağır ağır konuşarak.</p>

  <p class="calibre1">"Ivy Lattimer."</p>

  <p class="calibre1">Bir anlığına yüzündeki şaşkınlık ifadesinin zevkini çıkardım, gergin bir farkmdalık ani ışık saçan gülümsemesine eşlik etti. Ama aynı hızda pazardaki kadının sırf adım yüzünden bana çörek verdiğini hatırladım. İnsanların ismimden dolayı benden hoşlanmasını ya da korkmasını istemiyordum. Lattimer adı zaten bana ait bile değildi. Üstüme aldığım bir şeydi, aynı bir elbise ya da bir çift ayakkabı gibiydi.</p>

  <p class="calibre1">"Bayan Lattimer," dedi, ayağa kalktı. "Bugün geleceğinizi fark etmemiştim. Eğer bilseydim..."</p>

  <p class="calibre1">Ona zorla gülümsedim. "Bayan Jameson'ı nerede bulacağımı öğrenmem gerek."</p>

  <p class="calibre1">Bir kısmı tehlikeli biçimde eğilmeye ve yere düşmeye kadar vararak biraz daha eli ayağına dolandıktan sonra adam bana merdivenleri gösterip üçüncü kata çıkmamı ve sola dönmemi söyledi.</p>

  <p class="calibre1">Victoria Jameson'ın ofisinin kapısı açıktı ve içeriden seslerin geldiğini duyabiliyordum. Kapının dışında durdum ve birinin beni fark etmesini bekledim; bölmeye çekinmiştim. Odada bir adam ve kadın vardı, kadın masanın arkasında dikilmiş ve adam kadının karşısındaki sandalyede oturmuştu.</p>

  <p class="calibre1">"Hayır," dedi kadın, "kız daha önce dışarı atıldı. Ama ailesi bu konuda bağırıp çağırmayı kesmiyor. Başkan Lattimer halledilmesini istiyor."</p>

  <p class="calibre1">"Tamam," dedi adam. "Yani son bir uyarı mı?" Öne&nbsp;<span style="text-indent: 1.5em; font-size: 1em; line-height: 1.2;">eğildi. "Eğer işe yaramazsa, o zaman onları barışı ve düzeni bozmakla..." Kapıda beni gördüğünde adam sözünü yarım bıraktı.</span></p>

  <p class="calibre1">"Sana yardım edebilir miyiz?" diye sordu, sesi sertti.</p>

  <p class="calibre1">"Ivy?" diye kadın sordu. Başımla onayladım. "Sana Ivy demem sorun olur mu?"</p>

  <p class="calibre1">"Hayır." Bayan Lattimer olmaktan kurtulmak rahatlatıcıydı.</p>

  <p class="calibre1">Masanın etrafından dolanarak elini uzattı. "Adım Victoria Jameson." Adama işaret etti. "Ve bu da Jack Steward."</p>

  <p class="calibre1">Hepimiz el sıkışırken, Victoria'yı inceleme fırsatı buldum. Otuzlu yaşlarının ortasında gibi görünüyordu, kakao rengi teni ve boynunun yarısına gelen kıvırcık saçları vardı. Gözlüğünü başının üzerine oturtmuştu ve altın halka küpeler kulaklarında sallanıyordu. Son derece ciddi bir havası vardı ama gülümsemesi arkadaş canlısıydı.</p>

  <p class="calibre1">"Bu konuşmaya daha sonra devam edebiliriz," dedi Jack, Victoria'ya. Bana başıyla kısa bir selam verip çıkarken kapıyı ardından kapattı.</p>

  <p class="calibre1">"Demek," dedi Victoria, tekrar masanın arkasındaki koltuğuna oturdu ve Jack'in az önce oturduğu sandalyeyi bana işaret etti, "sen Bishop'ın eşisin."</p>

  <p class="calibre1">"Evet."</p>

  <p class="calibre1">"Ve bir iş istiyorsun."</p>

  <p class="calibre1">"Evet."</p>

  <p class="calibre1">Dudak bükmesini ya da onaylamayan bir bakış atmasını bekledim ama o sırıttı. "Bunun harika olduğunu düşünüyorum! Hiçbir zaman evde otur ve bebek doğur rutinin büyük bir hayranı olmamışımdır. Özellikle sadece on altı yaşındaysan."</p>

  <p class="calibre1">"Ben de öyle," dedim ve güldü. "Peki ya sen?" diye sordum. "Burada çalışmaya nasıl başladın?" Çocuk doğuracak yaşta bir kadının çalışması, özellikle de Adliye Sarayı'nda, alışılmamıştı.</p>

  <p class="calibre1">"Babanı eskiden yargıçtı' dedi Victoria. "Bu koridorları arşınlamayı arzulayarak büyüdüm ben."</p>

  <p class="calibre1">"Çocukların var mı?" Büyük ihtimalle yoktu, eğer burada çalışıyorsa.</p>

  <p class="calibre1">Victoria'nın yüzü karardı ve başka tarafa, sokağı gören pencereden dışarıya baktı. "Hiç çocuğum olmadı," dedi sessizce. Sesinde kederden, hayal kırıklığından daha öte bir şey vardı. Utanç belki de, kim bilir? Bu bebek doğurmak hakkında biraz önce sarf ettiği sözlerinden şüphelenmeme neden oldu.</p>

  <p class="calibre1">"Pekâlâ," dedi Victoria, işe dönmüştü. "Ben yargıçların programlanndan, takvimlerinden, gündemlerinden, kısacası duruşma salonlarının işlemesini sağlayan her şeyden sorumluyum. Artı dosyalama ve evrak işlerinden. Bir kişi için her daim çok fazla iş var, işte burada sen devreye giriyorsun."</p>

  <p class="calibre1">Hâlâ her gün ne yapacağıma dair açıkçası sağlam bir fikrim yoktu ama bu pek de mühim değildi. Giriş kapısında duran güvenliği, kılıflarındaki silahları hatırladım ve doğru yerde olduğumu biliyordum. Babam memnun olacaktı.</p>

  <p class="calibre1" style="text-align: center;">***</p>

  <p class="calibre1">İlk iş haftamın ilk cumasında erkenden uyanıp Bishop kahvaltı ederken banyoya daldım. Victoria benden dokuzdan önce gelmemi istemişti, böylece duruşma için duruşma salonunu düzenleyebilecektik ve ben geç kalmak istemiyordum. Ben giyinirken, Bishop'ın kendi duşuna başladığını duydum ve sabırsızca banyoya tekrar gidip dişlerimi fırçalamak için duşunu bitirmesini bekledim. "Ah, pardon," dedim, kapı girişinde donakalmıştım. "İşinin bittiğini düşünmüştüm."</p>

  <p class="calibre1">Bishop bana baktı, yüzünün alt tarafı köpükle kaplıydı ve bir elinde tıraş bıçağı tutuyordu. Beline bir havlu sarılmıştı ve üzerinde başka bir şey yoktu, sıkı karın kasları gözler önüne serilmişti. Koyu saçları suyla arkaya yapıştırılmıştı, çıplak göğsü geri kalanı gibi yumuşak görünüyordu ve altın rengiydi. Kaburgasının hemen altında ufak, soluk kahverengi bir doğum lekesi vardı. Gözlerimle ne yapacağımı bilemiyordum, bakmak için güvenli bir yer bulamamıştım. "Sorun değil' dedi. "Yer var."</p>

  <p class="calibre1">Aslında yoktu, ama yanına geçtim ve ufak aynanın önünde yer açmak için bir adım geri çekildi. O kadar sessizdi ki, diş macununu diş fırçama koyarken tıraş bıçağının tenmden kayışını duyabiliyordum. Banyo sabun, nane ve boynuma ateş basmasına neden olacak son derece erkeksi bir şey kokuyordu.</p>

  <p class="calibre1">Gözlerimi önce diş fırçamda ve sonra dişlerimi fırçalarken de lavaboda tuttum. Ama ağzımı silip aynanın karşısında doğrulduktan sonra gözlerim aynada Bishop'ınkilerle buluştu. Birbirimize baktık ve tüm bedenim farkındalıkla sızladı. Bu durumda bir eşin ne yapacağını düşündüm ama annesiz bir evde büyüdüğümü göz önüne alırsak, devam edecek pek bir şeyim yoktu. Kendi kendime ne yaptığımı sorgulama fırsat vermeden döndüm ve çıplak omzuna bir öpücük kondurdum. "Paylaştığın için teşekkürler," dedim. Kalbim gümbür gümbür atıyor, adeta yerinden çıkmaya çalışıyor ve dudaklarım sıcak tenine değdiği yerde tutuşuyordu.</p>

  <p class="calibre1">Bishop'a bakma cesaretini gösterdim ve kendimi sonrasında olacaklara hazırladım. Benim kocamdı ve bizi ayıran birkaç parça kıyafet vardı. Bu artık onun için, beklemenin yetmediği an olabilirdi. Bu düşünce beni hem korkuttu hem de göğsümü titreyen sıcaklıkla doldurdu. Ama Bishop sadece bana baktı, sonra da bir kahkaha patlattı; pek kibar bir gülüş değildi. El havlusuyla tıraş köpüğünün geri kalanını silmeye devam etti.</p>

  <p class="calibre1">"Ne?" Bana cevap vermesini talep ettim, aşağılanma hissi yanaklarımı kırmızıya boyamıştı. "Neden gülüyorsun?"</p>

  <p class="calibre1">Benden önce banyodan çıktı ve onu yatak odasına kadar takip ettim. Eli beline gitti ve omzunun arkasından bana baktı. "Uyarıyorum," dedi. "Bu havluyu indirmek üzereyim."</p>

  <p class="calibre1">Hızla arkamı döndüm ve koridora çıktım. Arkamda havlunun yere düştüğünü, kıyafetlerin hışırdamasını duydum. Bishop çıktığında, şort giyiyordu ve düz karnından aşağıya bir tişört indiriyordu. "Bana yanıt vermedin," diyerek ona hatırlattım. "Bu kadar komik olan neydi?"</p>

  <p class="calibre1">Durdu ve hâlâ ıslak saçlarının arasına elini daldırdı. "Benim için rol yapma, Ivy," dedi, kelimeleri tane taneydi. "İstediğim bu değil. Ve senin istediğin de bu olmamalı."</p>

  <p class="calibre1">Sinir üzerime dalga dalga yayıldı. "Hepimiz senin kadar mükemmel olamadığımız için özür dilerim," dedim. "Her zaman yapmam ya da söylemem gereken doğru şeyi bilmediğim için özür dilerim."</p>

  <p class="calibre1">Bishop'ın çenesi kasıldı. "Mükemmel değilim."</p>

  <p class="calibre1">"Ya, biz ölümlüler için söylemesi güç," dedim. "Hiç üzülmüyor, sinirlenmiyor ya da utanmıyor musun? Bir şeyler hissediyor musun?"</p>

  <p class="calibre1">Nefesini verdi, bana doğru bir adım attı. Koridor fazlasıyla dardı; duvarla, dalgalar halinde ısı yayan bedenin arasında sıkışıp kalmıştım. "Evet," dedi, sesi alçaktı. "Bir şeyler hissediyorum." Yeşil gözleri alev alevdi. Bu şimdiye dek onda gördüğüm en şiddetli duyguydu ve yeterince derin nefes almakta zorlanıyordum, ciğerlerim gerilim&nbsp;<span style="text-indent: 1.5em; font-size: 1em; line-height: 1.2;">yüzünden sıkışmıştı. "Sorun da bu, Ivy. Senin de onları hissetmeni istiyorum."</span></p>

  <p class="calibre1">Ağzımı açtım, tekrar kapadım. Nasıl cevaplayacağımı bilmiyordum.</p>

  <p class="calibre1">"Unut gitsin," dedi Bishop. Duyduğum son şey kapının ardından çarpılıp kapanmasıydı.</p>

  <p class="calibre1">Düşmanınla yemeğe gidiyorsan ne giyerdin? Yatak odasının ortasında dikildim, sahip olduğum her kıyafet parçası yatağın üstünde, acınacak kadar ufak bir dağ oluşturuyordu. Tek gerçek elbisem düğün gününde giydiğimdi ve onu da bir daha asla üzerime geçirmek istemiyordum. Sadece materyalin tenimde kayması irkilmeme yeter sebepti. Ancak Bayan Lattimer'ın şort ve tişört içinde gelmemi takdir edeceğini de düşünmüyordum. İstediğim şey Başkan Lattimer'ın kütüphanesinden ödünç aldığım kitaplardan biriyle kıvrılmaktı. Ancak Lattimer ailesiyle bir ara yüzleşmek zorundaydım. Onları yok saymak bir işime yaramazdı.</p>

  <p class="calibre1">Başkan ve Bayan Lattimer, dün bizi yemeğe çağırmışlardı, düğünden iki hafta kadar sonra. Belki de bundan önce evlerinde bulunmam düşüncesini mideleri kaldırmamıştı. Orada saat sekizde olmamız söylendi. Bishop hep geç yediklerini anlattı, o daha küçük bir çocukken bile. Bunda çok huzursuz edici, kibirli bir şey vardı.</p>

  <p class="calibre1">En sonunda kısa ama bol siyah bir etekte, düz siyah sandaletler ve soluk mor kolsuz bir tişörtte karar kıldım. Saçlarımı saldım, sırtımın ortasına uzun zaman önce boyun eğdirmekten vazgeçtiğim deli dalgalar halinde dökülüyorlardı. Bunun yeterli olması gerekecekti. Onları etkilemek için daha fazla vakit harcamakla ilgilenmiyordum.</p>

  <p class="calibre1">Bishop beni salonda bekliyordu, kot pantolon ve sivah bir gömlek giymişti, yakası iliklenmemiş ve kolları katlanmıştı.</p>

  <p class="calibre1">"Güzel görünüyorsun," dedi bana.</p>

  <p class="calibre1">"Teşekkür ederim," dedim. Gözlerim çıplak kollarına kaydı ve istemeden üstü çıplakken nasıl göründüğünü hatırladım; yumuşak tenini ve sıkı kaslarını. Midemde ufak bir kasılma oldu. Gözlerimi yüzüne kaldırdığımda, onu beni izlerken buldum.</p>

  <p class="calibre1">"Bu sabah için özür dilerim," dedi. "Gülmemem gerekirdi."</p>

  <p class="calibre1">"Ben de özür dilerim," dedim. "Çabalıyorum. Sadece... her zaman ne yapmam gerektiğini bilmiyorum." Hayatımın hikâyesiydi bu.</p>

  <p class="calibre1"><span class="calibre5">"Yapman gereken</span> bir şey yok, Ivy," dedi. "Bir olması gerekenler listem yok."</p>

  <p class="calibre1"><span class="calibre5">Ah, ama benim var,</span> diye düşündüm. Ve bu çocuğun, ona karşı ilgi konusunda rol yaptığım, bağlılığı zorla yaratmayı denediğimi bildiği gerçeği her şeyi daha güçleştiriyordu. Neden normal on sekizlikler gibi olamıyordu ki? Her ne sebepten sunulmuş olsa da, bir kızdan gelen öpücüğü kabul eden tiplerden. Onun yerine Bishop dürüstlük istiyordu; ona veremeyeceğim tek şeyi.</p>

  <p class="calibre1">Evden ayrıldığımızda dışarısı hâlâ aydınlıktı, ancak güneş biz yürürken gökyüzünde batmaya başlamıştı, adımlarımız boş kaldırımda birbirine ayak uydurmuştu.</p>

  <p class="calibre1">"İş yerinde ilk hafta nasıldı?" diye sordu Bishop.</p>

  <p class="calibre1">"Güzel. Aslında şu anda pek ilginç bir şey yapmıyorum. Genel olarak dosyaları düzenliyorum. Ama her gün gidecek bir yerinin, yapacak bir şeyinin olması güzel."</p>

  <p class="calibre1">"Sevindim," dedi. "Bir amacın yoksa günlerin uzun geldiğini biliyorum."</p>

  <p class="calibre1">Kendisi hakkında mı konuşuyordu? Her sabah evden gidiyordu ama nereye gittiğine dair bir fikrim yoktu. Ve&nbsp;<span style="text-indent: 1.5em; font-size: 1em; line-height: 1.2;">çoğu gün güneş ışığı kokarak geliyordu ki bu konsey toplantılarında büyük ihtimalle kıttı. Ben Adliye Sarayı'ndayken, o belki de nehre gidiyordu. Bana anlatmadı ve ben de sormadım.</span></p>

  <p class="calibre1">Ailesinin evine yaklaştığımızda kalbim hızlanmaya başladı, gerektiğinden iki kat fazla çarpıyor, akşam havasının çok sıcak olmamasına rağmen, ter saçımda birikiyordu.</p>

  <p class="calibre1">"Tutunacak bir şey ister misin?" Bishop sordu. Aşağıya doğru bakana kadar neden bahsettiğini anlamamıştım. Bronz tenli, uzun parmaklı eli bana doğru uzatılmıştı. Gözlerimi hızla yüzüne çevirdiğimde yüzünde küçük bir gülümseme vardı; ne yapacağımı görmek için bekliyordu. Zorlamıyor, sadece teklif ediyordu. İlk düşüncem hayır demekti, ancak bu banyodaki öpücükten daha az ayarlanmış geldi, bir şekilde daha doğaldı. Ancak bir erkekle daha önce hiç el ele tutuşmamıştım ve pek mahrem sayılmasa da midem yine de gerginlikle kasılmıştı. Teklifini kabul etmem gerektiğini biliyordum; Callie etmemi isterdi.</p>

  <p class="calibre1">Elimi Bishop'ın avucunun içine kaydırdım ve o parmaklarımızı birbirine kenetledi. Avucunun sıcak baskısı beni dengeledi, elimden koluma, oradan da göğsüme dolan bir ısı yayıldı, kalbimin delicesine atışını yavaşlattı.</p>

  <p class="calibre1">Ailesinin evine giden uzun araba yoluna kadar elimi tuttu ve sadece kapıdan içeri girdiğimizde bıraktı. Açıkta kalan avucum adeta çıplak hissediyordu ve ben babası yaklaşırken yeniden Bishop'ın parmaklarına sarılma isteğime karşı koymak zorunda kaldım.</p>

  <p class="calibre1">"Bishop, Ivy!" Başkan Lattimer seslendi. Bize doğru iki kolu açık olarak yaklaştı ve biz kaçamadan bizi kucağına çekti. "Bize katılabildiğiniz için mutlu olduk. Sizi daha önce ağırlamak istedik, ancak anneni biliyorsun," dedi sırıtarak Bishop'a, "Her şeyin mükemmel olduğundan emin olmak istedi." Bana bahane gibi geldi. Bishop'a da öyle gel<span style="text-indent: 1.5em; font-size: 1em; line-height: 1.2;">miş olmalı ki babasının arkasından kın.) kaşlarım k,ildirdi.</span></p>

  <p class="calibre1">Ivrin Lattimer kocasının arkasında, yüzünde .ki çeken bir gülümsemeyle belirdi, sanki o dişlerini gıcırdatırken aynı anda birisi do yanaklarını çekiyordu, kiraz rengi kırmızı etek ve uzun kollu bir tişört giyiyordu; bu hava için oldukça kalındı ama yerinden çıkmış bir tel saçı bile yoktu. Nasıl tel lendiğini bildiğinden bile kuşkuluydum. Bana kırk yılda bir bulunan Barbie bebeklerini hatırlatıyordu; mükemmeliyet için plastikleşmişti. Erin'in aslında şehrin benim tarafından olduğunu biliyordum, Erin Bishop olarak doğmuştu ve babamın sınıf arkadaşıydı. Ama bu çok zor bir ihtimal gibi görünüyordu, kontrol altındaki zarafeti büyürken tanıdığım çoğu kadınla tezat oluşturuyordu. Kendisi için yeni bir karakter inşa etmişti ve soğuk kabuğunu bir kraliçe gibi taşıyordu.</p>

  <p class="calibre1">Bishop'u kucakladı, o da onun yanağına kaskatı bir öpücük kondurdu, ancak bana sadece başıyla bir selam verdi. Sevgi taklidi yapmadığı için memnundum. Kocasından daha dürüsttü en azından. Hoşlanmaması saygı duyabileceğim bir duyguydu.</p>

  <p class="calibre1">Akşam yemeği resmi yemek salonunda servis edildi, dördümüz tamamen açılmamış olmasına rağmen küçük topluluğumuz için çok büyük bir masanın etrafına dağıldık. Lattimer'lar iki uca yerleşmişti ve Bishop'la benim de karşı karşıya oturmamız bekleniyordu. Kendi ıssız adama bırakılmış gibiydim ve düşman sular iki tarafımı sarmıştı.</p>

  <p class="calibre1">Bishop oturmam için sandalyemi çektikten sonra arkamızdaki duvara dayanmış duran fazla sandalyelerden birini alarak yanıma oturdu. "Masanın karşısı, çok uzaktı," dedi annesine. Bu ufak başkaldırısı, bana gösterdiği dayanışma için ona fazlasıyla minnettar olmamaya çalıştım.</p>

  <p class="calibre1">Bayan Lattimer değişiklikten hoşlanmamıştı ama konuyu büyütmedi. Kapı girişinde bekleyen hizmetçiye başıyla&nbsp;<span style="text-indent: 1.5em; font-size: 1em; line-height: 1.2;">küçük bir işaret verdiğinde, kadın Bishop'ın servisini masasının karşısına taşımak için koşuşturdu.</span></p>

  <p class="calibre1">''Nihayetinde yeni evliler," dedi Başkan Lattimer gülümseyerek. Başkan Lattimer kafasında her ne canlandırıyorsa, bunun Bishop'ın her gece kanepede uyuyor oluşunu içerdiğinden şüpheliydim.</p>

  <p class="calibre1">Salata servisini, sıcak biberiye ekmeğini küçük sohbet ve sadece birkaç rahatsız edici sessizlikle atlattık. Akşamdan yara almadan hayatta kalacağımı düşünmeye başlıyordum ki Başkan Lattimer bana gülümseyerek döndü. "Adliye Sarayı'ndaki işinden hoşlanıyor musun?"</p>

  <p class="calibre1">"Hoşlanıyorum," dedim. "Victoria Jameson ile çalışıyorum."</p>

  <p class="calibre1">Başkan Lattimer başıyla onayladı. "Victoria'yı iyi tanırız ve elbette babasını da. Bebekler gelene kadar bu seni meşgul tutacaktır."</p>

  <p class="calibre1">Kalbim bir anlığına durdu. "Öyle," dedim.</p>

  <p class="calibre1">Başkan Lattimer tavuğunu kesti. "İlginç bir şeyler öğreniyor musun?"</p>

  <p class="calibre1">Buzlu sudan bir yudum aldım. "Çoğunlukla dava işleriyle meşgulüm," dedim dikkatlice. "Yargıçların düzenli olmasını sağlıyorum." Ara verdim. "Victoria gelecek hafta tutuklularla bazı işler yapabileceğimi söyledi."</p>

  <p class="calibre1">Bayan Lattimer'ın eli, kucağına düşmeden önce boğazına yükseldi. "Ah," dedi. "Bunun uygun olduğunu sanmıyorum Ivy. Senin için değil."</p>

  <p class="calibre1">"Neden değil?" diye sordum, kelimeler hedeflediğimden daha savunmacı bir ses tonuyla çıkmıştı.</p>

  <p class="calibre1">"Sadece bir genç kızsın," dedi Bayan Lattimer. "Bazı şeyler senin için fazla yetişkin."</p>

  <p class="calibre1">Tabağıma odaklandım. <span class="calibre5">Ağzım kapalı tut</span>, dedim kendime. Sadece çeneni kapat. Ama yapamadım ve ben Bishop onun yerine beni istediğinde, Callie'nin endişesini artık&nbsp;<span style="text-indent: 1.5em; font-size: 1em; line-height: 1.2;">tamamen anlıyordum. Eğer babamın planının yürümesini sağlarsam, bu mucize olurdu. "Eğer arzum dışında evlendirilecek kadar büyüksem, istediğim yerde de çalışmak için yeterince büyüğüm sanırım," dedim, onunkilerle buluşması için gözlerimi kaldırdım.</span></p>

  <p class="calibre1">Uzun bir sessizlik hâkim oldu. Bayan Lattimer'ın çatalı tabağında şangırdadı. "Bu ne cüret," dedi, gözleri büyümüştü. "Bu ne-"</p>

  <p class="calibre1">"Erin," dedi Başkan Lattimer, sesi sakindi. "Ivy'nin kendi düşüncesine sahip olma hakkı var. Özellikle burada, bizim yemek masamızda." Ona baktım, şaşırmıştım. "Tartışmayı destekliyorum," dedi bana, sesinde alay yoktu.</p>

  <p class="calibre1">"Kendi inançlarınız doğrultusunda olursa, değil mi?" sordum. Elimin titrediğini kimse görmesin diye çatalı bıraktım. "Sokaklarda insanlara demokrasi tanınmıyor, değil mi? İşlerin yürütülme şeklinde söz söyleme hakkı da?"</p>

  <p class="calibre1">Başkan Lattimer'ın yüzü kasıldı. "Demokrasiyi büyük baban destekliyordu, Ivy. Ve kaybetti. Kaybetti, çünkü arkasında yeterince destekçisi yoktu."</p>

  <p class="calibre1">"Hayır, kaybetti, çünkü silahlara ilk babanız ulaştı." Durmam gerekiyordu. Nefes aldım, kendimi tekrar kontrol altına aldım. Bishop'ın eli masanın üstünde benimkine sürtündü. Sadece küçük parmağı benimkine değiyordu. Ona baktım, ürkmüştüm ve gözleri benimkileri tutsak aldı. Beni yüreklendiriyordu ya da en azından beni durdurmaya yeltenmiyordu.</p>

  <p class="calibre1">"İnsanlara, ne tür bir hükümet istedikleri konusunda karar hakkı vermekte ne sakınca var?" diye sordum. "Neden korkuyorsunuz?" Bunlar babamın sözleriydi ve onları sarf etmek beni ona daha da yakınlaştırıyordu.</p>

  <p class="calibre1">"İnsanların kesinliğe ihtiyacı var," dedi Başkan Lattimer. "Huzura ihtiyaçları var. Yeterince savaş ve kargaşa atlattık."</p>

  <p class="calibre1">"İnsanları çitin dışına atmak, bu bir tür huzursuzluk değil mi?" dedim.</p>

  <p class="calibre1">"Dışarı atılan insanlar korkunç şeyler yaptılar. Ceza suça uygun," Bayan Lattimer araya girdi.</p>

  <p class="calibre1">"Belki bazıları için," diye kabul ettim. "Ama sadece katiller atılmıyor. Çalan ve mevcudiyeti bozan insanlar da atılıyor. Onları ölüme göndermek nasıl huzur getiriyor?"</p>

  <p class="calibre1">Bayan Lattimer konuşmak için ağzını açtı, ancak bir kelime dahi edemeden onu susturdum. "Peki ya kızları evlenmeye zorlamak, kendi hayatları için tek söz söyletmemek?"</p>

  <p class="calibre1">"Önceliğimiz kişisel mutluluk değil, Ivy," dedi Başkan Lattimer. "Bu olamaz. Hâlâ hayatta kalmaya, nüfusumuzu artırmaya çabalıyoruz ve insanların çok fazla seçimi olduğunda, sık sık yanlış kararlar veriyorlar. Bu yüzden onlara yol göstermek bana kalıyor."</p>

  <p class="calibre1">Zorla kahkaha attım. "Yani Westfairdaki her birey için en iyisini biliyorsunuz, öyle mi?"</p>

  <p class="calibre1">"Evet," dedi Bayan Lattimer. "Biliyor." Bana dik dik baktı, ağzı sımsıkı kapalıydı, dudaklarının çevresinde küçük kırışıklıklar olumuştu.</p>

  <p class="calibre1">"Biliyor musun," dedi Başkan Lattimer, "bana anneni hatırlatıyorsun. Elbette onun gibi görünüyorsun. O da... tutkulu olabiliyordu."</p>

  <p class="calibre1">"Ne?" dedim, sesim kafamdaki çığlıklardan zar zor duyabildiğim bir fısıltı olarak çıkmıştı. "Annemi tanıyor muydunuz?"</p>

  <p class="calibre1">"Evet," gülümsemesi kederliydi. "Onu iyi tanırdım."</p>

  <p class="calibre1">Sormam gereken o kadar çok soru vardı ki boğazımda yumru oluşturdular ve teki bile çıkmadı. Ona bağırmak istedim, parmaklarımla yanaklarını tırmalamak ve onu öldürenin <span class="calibre5">kendisi</span> olmasma rağmen sesinde bu kadar sevgiyle onun hakkında nasıl konuşabildiğini sormak. Ama bü<span style="text-indent: 1.5em; font-size: 1em; line-height: 1.2;">yük bir parçam şu anda kim olduğunu ya da ne yaptığını umursamıyordu. Eğer bana annemi anlatacaksa o zaman dinlemeye razıydım.</span></p>

  <p class="calibre1">Ailem çoğu zaman anneme olanların anısını öfkemi canlandırmak için kullanıyordu, ama kimse benimle yaşadıkları hakkında konuşmuyordu. Ne de ailemin hiddetinin sembolü olmasından önce kim olduğu hakkında. Tüm hayatım boyunca, onunla ilgili en fazla kimsenin sesli söylemeye cesaret edemediği arkamdan sarf edilen fısıltıları dinlemiştim, uyuşturucu gibi yoksunluğunu çektiğim bölüm pörçük cümlelerdi; <span class="calibre5">trajik, rezil</span>, <span class="calibre5">kalbi kırık, gitti, asla geri gelmeyecek.</span></p>

  <p class="calibre1">"Onu nereden tanıyordun?" diye sordum, sesim acı doluydu.</p>

  <p class="calibre1">Bir sandalye geri itildi, sıçramama neden oldu. "Bu kadar yeter," dedi Bayan Lattimer ayağa kalkarken peçetesini masaya doğru fırlattı. "Evlendiğinin o olduğu yetmez mi? Ama sonra evime geliyor ve babasının saçmalıklarını kusuyor ve bunu oturup dinlememiz mi bekleniyor?" Bana işaret etti. "Yapmayacağım..."</p>

  <p class="calibre1">"Yeter," dedi Bishop. Sesini yükseltmedi ama sarf ettiği sözcük aynı derecede uyarıyordu.</p>

  <p class="calibre1">Bayan Lattimer oğluna baktı, alt dudağı titriyordu. "İki haftacık mı?" diye tısladı. "Senin bize karşı sırtını dönmeni sağlaması bu kadarcık mı sürdü? İki hafta."</p>

  <p class="calibre1">"Kimse sana sırtını dönmedi anne." Bishop'ın sesi kulağa bıkkm geliyordu, sanki bu konuşmanın benzerini bin kez yapmıştı. Çocukluğunu annesinin bağlılığını sunduğu taraf olmak yerine, sürekli kendi bağlılığını ona kanıtlayarak mı geçirmişti? Belki de her şeye rağmen onunla aramızda ortak bir şey vardır.</p>

  <p class="calibre1">"Erin, lütfen," dedi Başkan Lattimer, "otur. Olay yaratmaya gerek yok."</p>

  <p class="calibre1">Ancak Bayan Lattimer böyle kolayca teselli edilmeyecekti. "Olay yaratmayacağım," diye sertçe yanıtladı, gözleri üzerimdeydi. Arkasını döndü ve odayı terk etti, ayakkabıları koridorda giderek azalan staccato ritmiyle ahşap zemine vuruyordu.</p>

  <p class="calibre1">"İzninizle," dedi Başkan Lattimer. Eşinin davranışına çok kızmış gibi görünmüyordu. Onu odanın dışına kadar takip etti ve Bishopla yalnız kaldık. Masanın ortasındaki mumlar titreyip parlayarak ellerimin üzerinde gölgelerin dans etmesine neden oluyorlardı. Tek ses koridordaki büyük sarkaç saatin tik tak etmesiydi.</p>

  <p class="calibre1">"Üzgünüm," demeyi becerdim ve öyleydim. Ağzımı kapalı tutamadığım için üzgündüm. Ablamın ve babamın olmama ihtiyaç duydukları kız olamadığım için üzgündüm.</p>

  <p class="calibre1">"Üzülmen için bir neden yok," dedi Bishop. Ona bakmak için döndüm, yüzünün yarısı gölgede kalmıştı. "Sana daha önce de söyledim, kendin olmanı istiyorum. Bu kendi fikrini ifade etmeni de içeriyor, hatta bu diğer insanları rahatsız etse bile."</p>

  <p class="calibre1">Başımla onayladım. "Şehrin bizim tarafında bir adam vardı. Bizden birkaç ev aşağıda yaşardı." Ona neden bunu anlattığımı bilmiyordum, belki de dediğini kastediyor mu diye deniyordum. Ki bu aptalca ve tehlikeliydi, ancak kelimelerin akışına engel olamadım. "İki kış önce oğlu hastalandı. Ve hastane ona ilaç vermedi."</p>

  <p class="calibre1">"İlaç için protokoller var," dedi Bishop. "Öylece dağıtmıyorlar." Şimdi babası gibi konuşuyordu, her şey için hep bir cevabı vardı. Masada onunkine yakın duran elimi çektim. Bishop da elini çekti.</p>

  <p class="calibre1">"Bunu biliyorum. Ama oğlu gerçekten hastaydı; ölmek üzereydi. Ama yine de adını listenin sonuna koydular. Bu yüzden komşum biraz ilaç çaldı, oğlunun hayatını kurtardı. Ama baban suçu yüzünden onu dışarı attı. Çitin&nbsp;<span style="text-indent: 1.5em; font-size: 1em; line-height: 1.2;">öbür tarafında donarak öldü, bir gün bile dayanamadı." Bishop'ın gözlerini tutsak aldım. "Babanın adalet fikri bu. Bunlar yaptığı seçimler."</span></p>

  <p class="calibre1">Bishop bana baktı. "Ne söylememi istiyorsun Ivy?" diye sordu en sonunda. "Babamın yaptığına katıldığımı mı? Katılmadığımı mı? Aradığın cevap nedir?"</p>

  <p class="calibre1">"Kesin bir cevap aramıyorum," dedim ona, ancak bir parçam babasıyla aynı fikirdeyse diye umudumu öldürmeye hazırlanıyordu. "Ne düşündüğünü bilmek istiyorum."</p>

  <p class="calibre1">"Sanırım," dedi Bishop, "bize söyledikleri her şeye güvenmeden ailelerimizi sevebiliriz. Savundukları her şeyi müdafaa etmeden." Kelimeleri gerçekçi bir tavırla söylemişti, ama gözleri benimkilere kilitlenmişti. "Bazen işler babalarımızın bizim inanmamızı istediği kadar basit değil diye düşünüyorum."</p>

  <h1 class="calibre1" id="sigil_toc_id_4" style="text-align: center;"><a id="bookmark1"></a>7</h1>

  <p class="calibre1">Komodinimin üzerinde bir yığın yeni kitap vardı, ama hangisini seçersem seçeyim, beynimi susturup rahatlayamıyordum. Genellikle ışıklan söndürdüğüm zamanı çoktan geçmişti ve sabah kalkıp işe gitme vakti geldiğinde uyuyamama beceriksizliğime lanetler ediyor olacaktım. En sonunda pes ettim ve yataktan çıktım. Koridor ve salon karanlıktı, parmak uçlarımda mutfağa gittim ve alabildiğim kadar sessizce su aldım. Yatak odasma sessizce geri dönerken Bishop kanepede kıpırdadı. "Uyuyamadın mı?" diye sordu.</p>

  <p class="calibre1">"Hayır," dedim. "Sen de mi?"</p>

  <p class="calibre1">Oda karanlıktı, ama pek de kapalı olmayan perdelerden incecik ay ışığı içeri giriyordu. Bishop başını salladı, ışık elmacık kemiklerine aydınlatıyordu.</p>

  <p class="calibre1">"Sadece biraz su alıyordum," dedim.</p>

  <p class="calibre1">"Evet," Gülümsedi. "Bunu görebiliyorum." Bir kolu başının arkasında kıvrılmış, örtü ayaklarına dolanmıştı. Soluk tişörtü azıcık ışıkta parlıyordu. "İçerken bana arkadaşlık etmek ister misin?"</p>

  <p class="calibre1">"Olur," dedim, karşısındaki koltuklardan birine doğru gitmeye başladım, ancak bacaklarını kıvırarak bana kanepenin sonunda yer açtı. 'Teşekkürler," dedim, oturup bacaklarımı yanımda kıvırdım.</p>

  <p class="calibre1">'Tuhaf, değil mi?" dedi Bishop, aklım benden uzaklara gitmeden, yapmam ve söylemem gereken tüm o şeyler hakkında endişelenemeden önce sessizliği bozarak.</p>

  <p class="calibre1">"Ne o?"</p>

  <p class="calibre1">Genişçe elini salladı. "Bu. Biz. Nasıl iki hafta önce ailesiyle yaşayan gençlerken artık... buradayız."</p>

  <p class="calibre1">"Evet," dedim. "Çok tuhaf."</p>

  <p class="calibre1">Beni izlediğini hissettiğim uzun bir ara oldu. Başımı çevirdim ve ona baktım. "Evime gittiğimiz günü," dedi, "ve babamın kütüphanesinden kitaplar aldığımızı hatırlıyor musun?"</p>

  <p class="calibre1">"Evet. Ne oldu?"</p>

  <p class="calibre1">"Haklıydın, Ivy," dedi sessizce. "Beni rahatsız ediyor. Seçimlerimizin bizden çalınmış olması."</p>

  <p class="calibre1">Neredeyse nefes almaya korkuyordum. Bana güveniyor, babam ve Callie'nin istediği gibi bana açılıyordu. "Peki, o zaman neden bir şey demedin?"</p>

  <p class="calibre1">Bishop iç çekti. "Ben... Ben asla her şeyi ortaya döken biri olmayacağım. Öyle biri değilim. Birini tanıyana dek, pek bir şey çıkmaz. Yaratılış şeklim böyle."</p>

  <p class="calibre1">"Peki," dedim, bekliyordum. Her şeyi bir kenara atarsak, kişiliğinin bir parçasının nasıl öyle kolayca değişmediğini anlıyordum.</p>

  <p class="calibre1">"Ama bu duygularımın olmadığı," devam etti, "bir şeyleri umursamadığım anlamına gelmiyor," dedi.</p>

  <p class="calibre1">Bir yudum su içtim. "Kavga ettiğimiz sabah bunu söylememeliydim, hiçbir şey hissetmediğini. Adil değildi."</p>

  <p class="calibre1">"Neden böyle düşündüğünü anlıyorum," dedi Bishop. "Ama doğru değil." Duraksadı. "Ben de başka bir şey istemiştim. Kocan olmaktan öte bir şeyi."</p>

  <p class="calibre1">"Ne gibi?" diye sordum.</p>

  <p class="calibre1">Benden gözlerini kaçırdı. "Artık önemi olan bir şey değil. Elimizde olan şey bu. Bu hayat. Birbirimiz. Bu ev." Eli aşağıya düştü. "Bu kanepe."</p>

  <p class="calibre1">Kalbim küt küt atıyordu. Bu beni yatağa atmanın başlangıcı mıydı? Aptal kanepeye oturduğum için kendime kızıyordum.</p>

  <p class="calibre1">"Rahatla Ivy," dedi, sesi gülümsüyordu. "Hiçbir şey istemiyorum."</p>

  <p class="calibre1">Ama bir gün isteyecekti. Bildiği kadarıyla bu ilişki sonsuza dek sürecekti ve gelecek elli yıl boyunca kanepede uyumak isteyeceğini sanmıyordum. Eğer sorarsa ne diyeceğimi bilmiyordum. Babamın planının hatırına yanıtım evet olmalıydı.</p>

  <p class="calibre1">"Eh, artık yatsam iyi olur. Sabah iş var." Ayağa kalktım, bardağımı kahve masasına bıraktım.</p>

  <p class="calibre1">Koridora gitmeden önce Bishop'ın sesi beni durdurdu. "Bana çabaladığını söylemiştin hatırlıyor musun?"</p>

  <p class="calibre1">Tekrar ona baktım. "Evet," dedim, dikkatliydim.</p>

  <p class="calibre1">"Ben de çabalıyorum."</p>

  <p class="calibre1">"Biliyorum," dedim, ay ışığında gözlerinin parlayışını seyrettim. Döndüm ve yatağıma geri gittim.</p>

  <p class="calibre1">Victoria Adliye Sarayı'mn bodrumuna inen yolu gösterirken gerilmemeye çalışıyordum. Tutuklulardan biriyle aynı odada yalnız bırakılacak değildim. Erin Lattimer'ın, <span class="calibre5">senin için fazla yetişkin olan şeyler var,</span> sözlerinin bir kehanet olmasını istemiyordum. Bunu yapmakta kararlıydım ve yaptığım işte iyi olmakta, sadece hatalı olduğunu kanıtlamaktan başka bir neden için olmasa bile.</p>

  <p class="calibre1">"Onlarla ne yapıyoruz?" diye sordum Victoria'ya. "Onlardan son kez birkaç bilgi almamız gerekiyor. Aile ismi&nbsp;<span style="text-indent: 1.5em; font-size: 1em; line-height: 1.2;">gibi şeyler. Eğer inceleme ilk seferde doğru yapılmışsa zaten almış olmalıyız." Ancak sesi bana, bunun pek olası olmadığını söyledi. "Ancak ikinci kez kontrol etmemiz gerek, onları..."</span></p>

  <p class="calibre1">"Onları çitin dışına atmadan önce," dedim, çünkü cümleyi bitirmeye isteksiz görünüyordu.</p>

  <p class="calibre1">"Evet," dedi, bana ardından da yeniden önümüzdeki koridora baktı. "Bunun senin için zor olduğunu anlıyorum, babanın kimliği yüzünden."</p>

  <p class="calibre1">Sesinde hiçbir kötü niyet yoktu ama zaten bu konuda tedbirliydim. Öfkem sağduyumun önüne geçtiğinde, konuşurken hiç sorun yaşamıyordum, ancak bu konuya çekilmek benim bile kaçınmam gereken bir tehlikeydi.</p>

  <p class="calibre1">"İnsanları dışarı atmanın büyük bir taraftarı değil," dedim, her kelimeyi büyük bir dikkatle seçtim. Babamın VVestfall'un ceza yöntemine karşı çıktığı sır değildi. Ailem hep karşı çıkmıştı, büyükbabamın zamanından beri. Ama babam sesini çok yükseltmemekte dikkatliydi. Karşı duruşumuzu çok fazla bağırmadan açıklamıştı. Akıllıydı, bir gözü her zaman uzun vadeli hedefteydi.</p>

  <p class="calibre1">Victoria koridorun sonundaki kapıyı açmak için omzunu kullandı. "Peki, daha iyi bir çözümü var mı?" diye sordu, bir kaşı havaya kalkmıştı. Yanıtlamama fırsat vermeden beni takip etmem ya da kapının yüzüme çarpma tehlikesiyle baş başa bıraktı.</p>

  <p class="calibre1">Başka bir koridordaydık, bu kısaydı ve sonunda tek bir kapı vardı. Üzerinde ufak bir pencere olan kapının dışında bir güvenlik görevlisi dikiliyordu; elleri önünde kavuşmuştu, beli silahlıydı.</p>

  <p class="calibre1">"Hey, David," dedi Victoria. "Son sorgulamayı yapmak için buradayız."</p>

  <p class="calibre1">"Sizin için hazırız' dedi David. Benim tarafıma güçbela baktı. "Bana bu sabah aşağıda olacağım söylediler, bu yüzden gittim ve ilkini içeri getirdim. Laird, Mark."</p>

  <p class="calibre1">Victoria elini uzattı ve Laird'in ismiyle etiketlenmiş olanı bulup ona verene kadar kollarımdaki klasör yığınını karıştırdım. Victoria'nın hızlı ve verimli çalışmasına alışmıştım, ancak bazen kabalık sınırlarında dolaşabiliyordu.</p>

  <p class="calibre1">"Tamam," dedi bana. "Bu sefer izle ve öğren. Yakında bunları tek başına yapacaksın."</p>

  <p class="calibre1">"Hemen burada olacağım," dedi David. "Eğer bana ihtiyacınız olursa."</p>

  <p class="calibre1">Victoria başıyla onayladı ve boştaki eliyle gümüş kapı kolunu çevirdi. Oda ufaktan da öteydi, içerdeki üç katlanan sandalye için zar zor yer vardı; içlerinden sadece biri doluydu. Yere sabitlenmiş olan.</p>

  <p class="calibre1">Ne bulmayı beklediğimi tam olarak söyleyemezdim, belki masal kitaplarından çıkma insan kılığındaki şeytani bir yaratık, ama sandalyedeki oğlan benden çok büyük görünmüyordu. Tahminim Bishop'dan genç olduğu yönündeydi, ancak Victoria'mn omzunun üstünden dosyaya göz attım ve yirmi iki yaşında olduğunu gördüm.</p>

  <p class="calibre1">Bize gülümsedi ve boştaki elini salladı, diğer eli sandalyenin kenarına kelepçelenmişti. "Selam. Beni unuttuğunuzu düşünmeye başlamıştım." Kum sarısı saçları ve yuvarlak mavi gözleri vardı. Yanakları elmalardaki pembe lekeler gibi parlak ve pürüzsüzdü. Bana ablamla çocukken oynadığımız bir oyuncak bebeği hatırlatıyordu. Başka tür bir kızın onu çekici bulabileceğini düşündüm.</p>

  <p class="calibre1">Victoria karşısına oturdu ve ben de yanındaki boş sandalyeye kaydım. Mark'ın gözleri otururken eteğimden çıkan çıplak bacağımın çizgisini takip etti ama gözlerini benimkilere kaldırdığında bakışı dikkatlice kibardı.</p>

  <p class="calibre1">"Mark' dedi Victoria, dikkatini çekti. "Neden burada olduğumuzu bildiğini var sayıyorum'</p>

  <p class="calibre1">"Beni dışarı atmadan önce her şeyi sonuçlandırmanız gerekiyor."</p>

  <p class="calibre1">"Evet," Victoria dosyasından bir tomar kâğıt çıkardı ve bir kalemin kapağını açtı. Adresinin ve ailesinin üzerinden geçti, onu inceleme fırsatını yakaladım. Ona kolayca yanıt veriyordu, ama ayağı zeminde sıçrıyor ve çok hızlı yutkunuyordu, sanki sürekli ağzını ıslatması gerekiyordu yoksa kelimeler kuruyacaktı.</p>

  <p class="calibre1">"Aileme... aileme hoşça kal deme şansım olacak mı?" diye sordu.</p>

  <p class="calibre1">"Olacak," dedi Victoria. "Onlara ziyaret edebilecekleri günü ve zamanı ileteceğiz."</p>

  <p class="calibre1">Mark başmı sallayarak onayladı, başı boynunun üzerinde adeta bir yay gibi sallanıyordu. "Konuşabileceğim biri olmasını dilerdim," dedi. "Yetkili biri. Eminim ki, eğer <span class="calibre5">açıklayabilseydim-"</span></p>

  <p class="calibre1">"Duruşmanız yapıldı Bay Laird," dedi Victoria. "Ve yargıç sizi suçlu buldu. Tartışacak bir şey kalmadı."</p>

  <p class="calibre1">"Ama beni öylece dışarı atamazsınız!" dedi, sesi yükseldi. Kelepçeleri sandalyede takırdadı. Tüm bedenim gerildi, ancak Victoria istifini bozmadı. Büyük ihtimalle bu odaya her girdiğinde bu yakarışları duyuyor ve hep göz ardı ediyordu. Düşüncesi bile kusmak istememe neden oldu.</p>

  <p class="calibre1">"Eğer sakinleşirseniz," dedi, "sizinle salınış prosedürünüzün üzerinden geçeceğim."</p>

  <p class="calibre1">"Salınışım mı?" Mark'm sesi çatladı ve boğazından histerik, yüksek bir kahkaha yükseldi. "Salınmak değil bu. Bir idam cezası. Neden ne ise öyle adlandırmıyorsunuz?"</p>

  <p class="calibre1">"Öyleyse," dedi Victoria, pat diye dosyayı kapattı. "Eğer mantık çerçevesinde davranmayacaksanız, burada işimiz bitmiş gibi görünüyor. Yarın tekrar deneyebiliriz."</p>

  <p class="calibre1">Kapıya doğru hareket etti. Onu takip etmek için ayağa kalktım ve Mark öne eğildi; bedeni sandalyede gerilmişti ve bileğimi yakaladı. "Lütfen' dedi. "Lütfen bana yardım et."</p>

  <p class="calibre1">Tutuşundan kolumu bükerek kurtuldum, kolumdaki ufak tüyler dikildi. Sesindeki acıya tepki vermem gerektiğini biliyordum, ancak gözlerinin derinliklerinde yüzen bir şey vardı, çocuksu yüzüyle ters düşen hesapçı bir kurnazlık tenimin karıncalanmasına neden oldu.</p>

  <p class="calibre1">Ben çıkarken Victoria kapıyı açık tuttu, hızlı nefes alıp veriyordum.</p>

  <p class="calibre1">"Her şey yolunda mı?" diye sordu David.</p>

  <p class="calibre1">"Onu tuttu," dedi Victoria. "Ama bir zarar yok, değil mi?"</p>

  <p class="calibre1">Başımla onayladım, kollarımı göğsümde kavuşturdum ve hâlâ titreyen parmaklarımla dirseklerimi tuttum. David, Markla odaya gitti ve Victoria koridorda benden uzağa yürümeye başladı. "Sıradakinden önce ufak bir ara verelim," diyerek yürüdü.</p>

  <p class="calibre1">"Haklıydı, biliyorsun değil mi?" diye arkasından seslendim. Döndü ve omzunun üzerinden bana baktı. "Onunla kelime oyunları oynuyordun. Gerçekten idam hükmü bu."</p>

  <p class="calibre1">Victoria bana baktı, dilini ön dişlerinin üzerinden geçirdi. Dikildiğim yere geri yürürken adımları hızlı ve yüksek sesliydi. "Hayır, oynamıyordum," dedi. "Onu bıraktığımızda canlı olacak. Ve gerçekte düşündüğünün yarısı kadar akıllıysa, öyle kalmanın bir yolunu bulabilir."</p>

  <p class="calibre1">Başımı iki yana salladım. "Bunun doğru olmadığını biliyorsun. Orada ölecek. Kimse bunu..."</p>

  <p class="calibre1">"Onun ne yaptığını biliyor musun?" diye sordu bana Victoria. Ses tonu kısık, ancak ölümcül derecede keskin ve hatasızdı, her kelime hedefe atılan bir oktu. "Dokuz yaşların<span style="text-indent: 1.5em; font-size: 1em; line-height: 1.2;">daki bir kıza tecavüz etti. Hayatının geri kalanı boyunca hatıra olarak taşısın diye kendi adını karnına oydu."</span></p>

  <p class="calibre1">Midem altüst oldu, safra boğazıma yükseldi. Yüzümü ondan başka tarafa çevirdim, duvara doğru, koluma dokunduğunda gözlerindeki bakışı hatırladım. Tenimi kaynar suyla ovmak, arkada hiçbir kanıt kalmasm diye kendimi ondan arındırmak istedim. Aynısını asla yapamayacak küçük kızı diişünmemeye çabaladım.</p>

  <p class="calibre1">Victoria öne eğildi. "Ona ne yapmamızı önerirsin, Ivy? Onu serbest bırakalım mı? Sonsuza dek onu tutup, kendimizi zor zanaat doyurduğumuz kışlarda bir de onu mu besleyelim? Masum çocuklara gidecek ilaçları ona mı verelim?" Mark Laird'in dosyasını göğsüme vurdu. Hissiz parmaklarla aldım. "Kişisel fikrim daha kötüsünü hak ettiği yönünde."</p>

  <p class="calibre1">Bakışlarımı yerden kaldırmadım, koridorun sonundaki kapı ardından kapandığında bile.</p>

  <p class="calibre1">Eve öfkeli yürüdüm ve nedenini bile bilmiyordum. Çitin dışına atılan çoğu insanın kötü şeyler yaptığını babam kabul etmemiş değildi. Ve Victoria haklıydı, belki Mark bundan daha kötüsünü hak ediyordu, ama yine de yalan söylenmişim gibi hissediyordum. Sanki babamın tüm o konuşmaları gibi her şey kolay yanıtlarla sonuçlanmalıydı, daha fazla soruyla değil. <span class="calibre5">Bazen işler babalarımızın bizim inanmamızı istediği kadar basit değil diye düşünüyorum. <span>Bishop'ın kelimelerini kafamın içinde duydum ve boşluğu yumruklama, enseme vuran nemli havaya bağırma arzuma direndim. Boğazım yanıyordu ve yutkunmakta güçlük çekiyormuşum gibi hissediyordum ve ıssız kaldırım boyunca tırnaklarım avuçlarıma batarken yürüdüm, şehrin merkezinin seslerini uzakta bıraktım.</span></span></p>

  <p class="calibre1"><span class="calibre5">Eve vardığımda Bishop mutfaktaydı, tezgâhta kıymayı hamburgere dönüştürüyordu. "Selam," diye seslendi ben çantamı kanepeye fırlatırken. "Mahkûmlarla nasıl gitti?"</span></p>

  <p class="calibre1"><span class="calibre5">Mutfak girişinde dikildim, aynı onun nikâhımızdan sonraki ikinci gece durduğu gibi. Çoğu şeyi göz önünde bulundurunca, o zamandan beri hiçbir şey değişmemişti. Gerçekten birlikte uyumamıştık ya da sırlarımızı paylaş<span style="text-indent: 1.5em; font-size: 1em; line-height: 1.2;">mamıştık ya da beraber pek bir şey yapmamıştık. Ama belki de en önemli şekilde o birkaç çekingen geceden sonra her şey değişmişti. Çünkü eve geldiğim insan olarak, günümü soran ve yanıtlarımı dinleyen insan olarak, Bishop hayatımın etrafında döndüğü süreklilik haline gelmişti. Çoğu zaman patlamamaya çalışan bombalarmışız gibi dikkatlice yol alsak da, yine de hâlâ buradaydık; birbirimizin yolunda. Sadece kesiştiğimiz anları bekliyorduk.</span></span></p>

  <p class="calibre1"><span class="calibre5">"Korkunç," dedim. "Dışarı atılacak biriyle buluştuk. Ufak bir kızı inciten bir adamla." İğrençliği gizlemek için örtmeye çabalıyordum. "Ama bana yine de onu kurtarmam için yalvardı." Sesim yüksek ve tizdi. "Yalvardı."</span></p>

  <p class="calibre1"><span class="calibre5">Bishop homurdandı. "Yaptığına bahse girerim."</span></p>

  <p class="calibre1"><span class="calibre5">"Tek söyleyeceğin bu mu? İnsanlara neler olduğunu umursamıyor musun?"</span></p>

  <p class="calibre1"><span class="calibre5">Bishop musluğu koluyla açtı, ellerini sabunladı. "Bu adama mı?" dedi. "Pek değil. Ama daha iyi bir soru, sen neden umursuyorsun?" Suyu kapattı ve fırın kapağının sapından kurutma bezini aldı.</span></p>

  <p class="calibre1"><span class="calibre5">Ofladım. "Umursamıyorum. Demek istediğim, özellikle onu değil. Her yanlış bir şey yaptıklarında insanları dışarı atamayız. Bu... medeniyetsizlik."</span></p>

  <p class="calibre1"><span class="calibre5">"Etrafına şöyle bir bak Ivy. Yaşadığımız dünya öyle. Biz sadece bunu," kurutma bezini tezgâha doğru salladı, "ızgara hamburgerler ve sevimli evlerle gizlemeye çalışıyoruz. Peki, alternatifi ne? Eskiden yaptıkları gibi elektrikli&nbsp;<span style="text-indent: 1.5em; font-size: 1em; line-height: 1.2;">sandalyede onları idam etmemiz daha mı iyi olurdu? Onları hayatta tutmak için elimizde olmayan kaynakları mı kullanalım?"</span></span></p>

  <p class="calibre1"><span class="calibre5">Gözlerimi devirdim. "Aynı Victoria gibi konuştun."</span></p>

  <p class="calibre1"><span class="calibre5">"O zaman Victoria doğru bir konuya parmak basmış." Bishop baha yaklaştı, kalçasını tezgâha dayadı. "Geçen kış iki yüzden fazla insan kaybettik Ivy. İki yüz. Bugün konuştuğun adamı mı hayatta tutmak isterdin, yoksa o insanlardan birini mi?"</span></p>

  <p class="calibre1"><span class="calibre5">"Bu adil bir soru değil ve bunu biliyorsun! Dışarı atılan her insan bu adam gibi bir şey yapmıyor. Bazıları pazardan ekmek çalıyor ya da evlenmeyi reddediyor. Suçu işlemeden önce onları beslemeyi başardık. Sonrasında da besleyebiliriz."</span></p>

  <p class="calibre1"><span class="calibre5">"Peki," dedi Bishop. "Ya katiller ve tecavüzcüler? Onlarla ne yapalım? Başka bir şey istiyorum demek yeterli değil." Yüzü her zamanki gibi sakindi, gözleri düşünceliydi ve sıvı yeşil bir renge bürünmüştü.</span></p>

  <p class="calibre1"><span class="calibre5">"Ne diyorsun yani? Eğer birinin her şeye olası yanıtı yoksa soru sormak aptalca mı?" Keşke sesini yükseltseydi de benim de yükseltme fırsatım olsaydı, omurgamın ucunda kaynayan hayal kırıklığının birazını salabilseydim. Artık onu gücendirmeyi ya da öfkelendirmeyi umursamıyordum. Benim pervasızlığımla ailemin asla öğrenemediği bir soğukkanlılıkla baş edebiliyor gibi görünüyordu.</span></p>

  <p class="calibre1"><span class="calibre5">Bishop hiç tereddüt etmedi. "Hayır, elbette hayır. Ancak neye dönüşeceklerini sorgulamadan bir şeylerin değişmesini istemek yeterli değil."</span></p>

  <p class="calibre1"><span class="calibre5">"Senin için söylemesi kolay. Başkanın oğlu," diyerek alay ettim. "Ben gelmeden önce bu şeyleri daha önce düşündün mü, yoksa günlerini nehirde su sıçratarak, hak ve adalet için başka insanların endişelenmesine izin vererek mi geçirdin?"</span></p>

  <p class="calibre1"><span class="calibre5">Gözlerinde şimşek çaktı, öyle hızlıydı ki bunu hayal etmiş bile olabilirdim, çünkü yüzü duygusuz kaldı. "Her ne düşünürsen düşün, gelecek için endişelenen bir tek sen değilsin," diyerek kurutma bezini yere fırlattı. "Ve benim en azından neye inanacağımı söylemesi için babama ihtiyacım yok."</span></p>

  <p class="calibre1"><span class="calibre5">Ona hızla arkama döndüm ve koridordan yatak odasına gittim, arkamdan kapıyı çarptım. Yatağa ulaştım ve yapabildiğim kadar hızlıca yastığı yumrukladıktan sonra, yüzüme doğru bastırdım ve öfkemi haykırdım, pamuk ağzımın içinde acı ve kuruydu.</span></p>
</body>
</html>
