<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><br /></p>

  <h1 class="calibre1"><span style="text-indent: 1.5em; font-size: 1em; line-height: 1.2;">1</span><br /></h1>

  <p class="calibre1">Kimse artık beyaz gelinlik giymiyordu. Beyaz kumaş elde etmek çok güçtü ve birkaç düzine ya da daha fazlasını dikecek kadar kumaş bulmanın bedeli ve zahmeti, oldukça fazlaydı. Liderimizin oğlunun damat olacağı bugün bile, bu mümkün değildi. O bile beyazlar içinde bir kız ile evlenmesine izin verilecek kadar özel değildi.</p>

  <p class="calibre1">"Düzgün dur," dedi ablam arkamdan. Soluk mavi elbisemin sırtındaki fermuarını yukarı çekmeye çalışırken buz gibi eklemleri sırtıma değiyordu. Elbise, onun hiç gerçekleşmeyen düğünü için yapılmıştı ve onunkinden daha uzun bedenime tam oturmuyordu. "İşte oldu." Fermuarı son bir kez çekiştirdi. "Dön bakalım."</p>

  <p class="calibre1">Yavaşça döndüm, yumuşak materyalde ellerimi aşağıya doğru kaydırdım. Elbiselere alışık değildim. Altında çok çıplak hissedişimden hoşlanmamıştım, şimdiden pantolonumu ve aşırı sıkı korsemde sıkışıp kalmış soluğumu özlüyordum. Sanki düşüncelerimi okumuş gibi Callie'nin gözleri aşağıya doğru gezindi. "Göğüslerin benimkilerden büyük," dedi pis pis sırıtarak. "Ama onun, bundan şikayet edeceğini sanmam."</p>

  <p class="calibre1">"Kapa çeneni," dedim ama kelimelerimin ardında pek tutku yoktu. Bu kadar gergin olacağımı düşünmemiştim. Bugün pek de sürpriz değildi. Tüm hayatım boyunca geleceğinden haberdardım, son iki yılımın her dakikasını hazırlanarak geçirmiştim. Ama artık buradaydım ve parmaklarımın titremesini ya da midemin bulanmasını engelleyemiyordum. Bunu yapabilir miydim, bilmiyordum ama başka seçeneğimin olmadığını da biliyordum.</p>

  <p class="calibre1">Callie uzanarak kaçak bir saç tutamını kulağımın arkasına sıkıştırdı. "İyi olacaksın," dedi, sesi güçlü ve sağlamdı. "Değil mi? Ne yapacağını biliyorsun."</p>

  <p class="calibre1">"Evet," diyerek başımı geri çektim. Kelimeleri daha güçlü hissetmemi sağlamıştı; bebek muamelesi görmeye ihtiyacım yoktu.</p>

  <p class="calibre1">Uzun bir süre bana baktı, dudakları düz bir çizgi halini almıştı. Doğuştan hakkı olan yeri aldığım için bana öfkeli miydi, yoksa yerini verdiği, omuzlarında bu kadar umudu taşıyan evlat olmadığı için mutlu muydu?</p>

  <p class="calibre1">"Kızlar." Babamın sesi merdivenlerden yukarı ulaştı. "Zamanı geldi."</p>

  <p class="calibre1">"Sen git," dedim Callie'ye. "Ben de hemen geliyorum." Bir daha asla benim olmayacak bu odaya son kez bakma şansına, son dakika sessizliğine ihtiyacım vardı. Callie giderken kapıyı açık bıraktı ve ben aşağıdan babamın sabırsız sesini duydum, Callie ona güven verici bir şeyler fısıldıyordu.</p>

  <p class="calibre1">Yatağımın üzerinde, tekerlekleri uzun zaman önce kırıldığı için taşımak zorunda olduğum, eski bir bavul vardı. Bavulu şilteden zorlanarak kaldırdım, etrafımda yavaşça döndüm; bir daha asla bu dar yatakta uyuyamayacağımı biliyordum, şifoniyerin üstündeki aynanın karşısında asla saçımı tarayamayacak, uykuya dalarken pencere camına vuran yağmurun sesini dinleyemeyecektim. Aniden bastıran gözyaşları yüzünden gözlerimi kapadım ve derin bir nefes aldım. Gözlerimi açtığımda kuruydular. Arkama bakmadan odamdan dışarı çıktım.</p>

  <p class="calibre1" style="text-align: center;">***</p>

  <p class="calibre1">Düğünler mayısın ikinci cumartesi günü düzenleniyordu. Bazı yıllar, onca seneden sonra bile, havada yağmur ve hafif yanık kokusu oluyordu. Ama bugün şafak berrak sökmüş, gökyüzü parlak ve masmaviydi. Hafifçe esen rüzgârda minnacık bulutlar süzülüyordu. Gelin olmak için güzel bir gündü, ancak Belediye Binası'na yürürken tek düşünebildiğim göğsüme oturmuş yumru ve kürek kemiklerimin arasında biriken terdi.</p>

  <p class="calibre1">Babam ve Callie beni ortalarına aldılar, sanki kaçmamı engellemek için beni sıkıştırıyorlardı. Onlara hiçbir yere kaçmayacağımı söylemeye tenezzül bile etmedim. Babamın sallanan eli benimkine değdi ve parmaklarımı kendi parmaklarının arasına aldı. Küçük bir kız olduğumdan beri elimi tutmamıştı ve hareketi beni o kadar şaşırttı ki, kendi ayaklarıma takılarak tökezledim; son anda elinin gücü beni dengeledi. Dokunuşu için minnettardım, dokunmak kolayca ya da sık sık yaptığı bir şey değildi. Rahatlatan biri değildi. Kaderin önceden çizilmişse, pamuklarla sarmalanmış olmanın pek bir yararı olmazdı. İşi beni güçlü yapmaktı ve ben iyi bir iş çıkardığını düşünmekten hoşlanıyordum. Ama belki de kendimi kandırıyordum.</p>

  <p class="calibre1">"Seninle gurur duyuyoruz," dedi. Bir kez elimi sıktı, sertti; neredeyse canımı acıtacak kadar ve sonra bıraktı. "Bunu başarabilirsin."</p>

  <p class="calibre1">"Biliyorum," dedim ona, gözlerim dümdüz ilerideydi. Belediye Binası'mn kalker ön cephesi artık seksen metreden daha az mesafedeydi. Aileleriyle merdivenleri çıkan başka kızlar da vardı. Bugünün sonunda birisinin karısı&nbsp;<span style="text-indent: 1.5em; font-size: 1em; line-height: 1.2;">mı olacaklardı, yoksa eve gidip tekrardan kendi çarşafları arasına mı gireceklerdi, bunu öğrenecekleri için endişeli olmalıydılar. Benim endişem farklıydı. Bu akşam nerede uyuyacağımı biliyordum ve bu kendi yatağım olmayacaktı.</span></p>

  <p class="calibre1">Belediye Binası'nm önündeki kaldırıma ulaştığımızda insanlar dönmeye ve babama sırıtmaya, elini sıkmak için uzanıp sırtına vurmaya başladılar. Birkaç kadın ne kadar güzel göründüğümü söylerken bana güven vererek gülümsediler.</p>

  <p class="calibre1">"Gülümse," Callie kulağımın yakınma fısıldadı. "Herkese kaşlarını çatmayı da kes."</p>

  <p class="calibre1">"Eğer o kadar kolaysa, <span class="calibre5">sen</span> neden denemiyorsun?" diyerek geri tısladım ama bana dediğini de yaptım ve yüzüme bir gülümseme yerleştirdim.</p>

  <p class="calibre1">"Yapacaktım, hatırladın mı?" dedi, "Ama fırsatım olmadı. Şimdi benim için bunu senin yapman gerekiyor."</p>

  <p class="calibre1">Yani nihayetinde kıskanıyordu, doğum hakkı çalındığı için öfkeliydi. Gözlerinin soğuk olmasını bekliyordum ama başımı çevirdiğimde nadiren gördüğüm bir şefkatle bana bakıyordu. Çikolata rengi gözleri ve koyu kestane saçları ile babamızın dişi haliydi. Uzun zaman önce vefat eden annemden hatıra, pek sarı olmayan, pek de kahverengi gözükmeyen saçlarım ve gri gözlerimle yabancı durmak yerine hep ikisi gibi görünmeyi istemiştim. Ancak birbirimize ne kadar az benzesek de, Callie'ye bakmak her zaman daha vahşi, daha disiplinli halime bakıyormuşum gibi gelirdi. Ona bakmak, olmamın beklendiğini kişiyi hatırlatıyordu bana.</p>

  <p class="calibre1">Gelinlerden oluşan uzun sırayı Belediye Binası'nın içine doğru takip ettik. Etrafım soluk elbiseler giyen kızlarla doluydu, bazıları ellerinde ufak buketler tutuyorlardı, diğerlerinin elleri ise benimki gibi boştu. Bir köşesinde sahne kurulmuş olan ana odaya götürüldük. Arkada uzanan kara bir perde vardı ve şimdi bile arkasında oğlanların toplandığını, sahneye çıkıp kiminle evleneceklerini öğrenmeden önce sıraya girdiklerini biliyordum.</p>

  <p class="calibre1">Muhtemel gelinler öndeki birkaç sıra sandalyeye oturmuş, gelinlerin ve damatların aileleri ise onların arkasına yerleşmişlerdi. Ancak Başkan Lattimer ve eşi, her yıl olduğu gibi sahnede oturuyorlardı. Perdenin arkasında bir oğulları olmasına rağmen, statüleri değişmemişti. Gitmeden önce babam elimi son bir kez sıktı. Callie yanağıma kısa, kuru bir öpücük kondurarak, "İyi şanslar," dedi. Eğer annem hâlâ hayatta olsaydı, belki beni kucaklar, modası geçmiş basmakalıp sözler yerine bana gerçekten kullanabileceğim son tavsiyesini verirdi.</p>

  <p class="calibre1">Ön sıradaki boş bir sandalyeye geçtim, Başkan Lattimer ve iki yanımda oturmuş kızlarla göz göze gelmemeye çalıştım. Bakışlarımı dimdik ileride tuttum; sahnenin kara perdesindeki ufak yırtığa odaklandım. Ancak yanımdaki kız elime bir şey bastırdı. "Tut," dedi. "Bir tane al ve gerisini yanındakine ver."</p>

  <p class="calibre1">Dediğini yaptım, program yığınını solumdaki kıza verdim. Her yıl verdikleri programın aynısıydı. Sadece kâğıdın rengi ve içindeki isimler değişiyordu. Zahmete hiç gerek yoktu aslında, şimdiye dek hepimizin ezberlediğinden emindim. Bu yıl program soluk pembe renkteydi, öndeki NİKÂH TÖRENİ kelimeleri kıvrımlı, biraz bulaşmış olarak yazılmıştı. İlk iki sayfada 'ulusumuzun' tarihi yer alıyordu. Kişisel fikrim on bin kişiden az olan bir şehre ulus olarak hitap etmenin komik olduğunu yönündeydi ama kimse benim fikrimi sormamıştı.</p>

  <p class="calibre1">'Ulusumuzun' tarihi kısmı dünyayı sonlandıran savaş konuşmasını da içeriyordu, takip eden selleri ve kuraklıkları, bizi yeryüzünden neredeyse silen hastalıkları. Ama biz, elbette, küllerimizden doğmuş; perişan, savaştan bitap düşmüş, hayatta kalmış, uçsuz bucaksız kısır topraklarda birbirini bulmayı başarmış ve yeniden başlamak için yeni bir yer inşa etmiştik. Vıdı, vıdı, vıdı. Yeniden dirilişimiz şüphesiz sorunsuz olmamıştı. Ufak ulusumuzun nasıl ilerleyeceğini belirlemek için iki taraf savaşmış, daha fazla ölüm meydana gelmişti. Başkan Lattimer'ın babası kazanmıştı. Ama kaybeden taraf, Büyükbabam Samuel VVestfall ve takipçileri, topluluğa davet edilmiş, affedilecekleri vaat edilmiş ve günahları bağışlanmıştı.</p>

  <p class="calibre1">Okurken öğürme sesleri çıkarma dürtüsüne direnmek zorundaydım.</p>

  <p class="calibre1">İşte bu yüzden düğün günümüz vardı. Kaybeden taraftan gelenler on altı yaşındaki kızlarını kazananların oğullarına teklif ediyorlardı. Kasımda ikinci bir düğün günümüz daha vardı, kaybeden tarafın oğulları kazanan tarafın kızlarıyla evleniyorlardı. Ama o düğün günü daha kederliydi, ulusun en değerli kızları kasvetli kış göğü altında vasat gençlerle evleniyorlardı.</p>

  <p class="calibre1">Ayarlanmış evliliklerin ardındaki teori iki katmanlıydı. Pratik amacı şuydu; insanlar eskisi, savaştan öncesi gibi uzun yaşamıyorlardı artık. Ve sağlıklı evlat, eskisinden daha riskli bir teklifti. Ürememiz önemliydi, ne kadar erken o kadar iyiydi. İkincisi daha da faydacıydı. Başkan Lattimer'ın babası barışın sadece mutsuz tarafın hâlâ kaybedecek bir şeyi kaldığında sürdüğünü bilecek kadar akıllıydı. Kızlarımızı onun tarafıyla evlendirerek, isyan etmeden önce iki kez düşüneceğimizi garantilemiş oldu. Düşmanını öldürmek bir şeydi ama o düşman kızının yüzünü giyiyorsa ve kestiğin adam da torununsa, bu tamamen başka bir şeydi. Strateji şimdiye kadar işe yaramıştı; iki nesil boyunca barış içinde kalmıştık.</p>

  <p class="calibre1">Salonun içi, açık kapılara ve soğuk kalker duvarlara&nbsp;<span style="text-indent: 1.5em; font-size: 1em; line-height: 1.2;">rağmen sıcaktı. Boynumdan aşağıya ufak bir damla ter kaydığında, saçımı kaldırarak sildim. Callie istediği şekilde kalması için çok çaba harcamıştı ama saçım kalın ve asiydi ve onun arzuladığı gibi, iş birliği yaptığını sanmıyordum. Sağımdaki kız bana gülümsedi. "İyi görünüyor," dedi. "Hoş."</span></p>

  <p class="calibre1">"Teşekkür ederim," dedim. Kırmızı saçında kederli sarı güllerden bir tacı vardı; yapraklan şimdiden sıcak yüzünden soluyordu.</p>

  <p class="calibre1">"İkinci yılım," kız fısıldadı. "Son şansım."</p>

  <p class="calibre1">Eğer on altıncı yılında kimseyle eşleşmediysen, sonraki sene tekrardan kuraya katılıyordun. Bu ayrıca uygun erkeklerle eşleşecek yeterli kız ya da erkek olmadığında da oluyordu. Herkese bir eş bulmak için en iyi fırsat veriliyordu. Eğer iki denemeden sonra eşleşmediysen kendi seçtiğin, hiç seçilmemiş biriyle evlenmekte özgürdün. Ya da kadınsan, hemşire ya da öğretmen olmak için bir işe başvurabilirdin. Erkekler, evli ya da bekâr, çalışıyordu. Kadınlar bir kez evlendiğinde, evde kalmaları ve bebek yapmaları bekleniyordu. Bu yüzden geleneksel 'kadın' işleri, eşleşmeyen kadınlarla doluydu.</p>

  <p class="calibre1">"İyi şanslar," dedim kıza, ancak kişisel fikrim bir eş bulmamanın çok korkunç bir kader olmadığıydı. En azından benim için olmayacağını biliyordum. Callie adı çıkarıldığından beri ismim zarfm içindeydi. Benim için gerilim yoktu. Bugün buradaki diğer kızların yanında kişilik testleri ve sonsuz röportajlar vardı, böylece en azından yeni kocaları ile uyuşma olasılıkları mevcuttu. Benim içinse tek önemli olan soyadımdı.</p>

  <p class="calibre1">'Teşekkürler," dedi kız. "Kim olduğunu biliyorum. Babam daha önce bana babanı göstermişti."</p>

  <p class="calibre1">Yanıtlamadım. Tekrar gözlerimi sahneye çevirdim; perde hareket etmeye başlamıştı. Burnumdan derin bir nefes aldım, yavaşça ağzımdan verdim.</p>

  <p class="calibre1">Bir adam sahnenin köşesindeki podyuma yaklaştı. Gergin görünüyordu; bakışları seyircilerden Başkan Lattimer'a ve sonra tekrar seyircilere kaydı. "Bayanlar ve baylar' diye seslendi. Sesi son hecede çatladığında odanın etrafından hafif gülüşmeler yükseldi. Boğazını temizleyerek tekrar denedi. "Bayanlar ve baylar, bugün Doğu Vadisi'nden genç, bekâr bayların ve Batı Yakası'ndan güzel bayanların evliliğini kutlamak için buradayız. Birliktelikleri bize ufak ulusumuzun sunduklarının en iyisini gösteriyor ve birlikte çabalayıp kazandığımız barışı simgeliyor." Her zaman aynı adam olmuyordu, ancak her zaman aynı konuşmaydı; o kadar üzücü ve komikti ki kahkahalar ve gözyaşları arasında, ne yapacağımı bilmez halde kalmıştım.</p>

  <p class="calibre1">Yanımdaki kızıl saçlı kız ellerini o kadar sıkı birbirine kenetlemişti ki eklemleri beyaza dönmüştü, ayak parmağı yere gergin bir ritimde vuruyordu. Podyumdaki adam sahnenin arkasındaki göremediğim birine işaret verdi ve yavaşça perde bir yana toplanmaya başladı. Perdenin metal direğe sürtmesiyle tiz bir ses çıktı ve yüksek ses dişlerimi kamaştırdı. Ortaya çıkarılan ilk oğlanlar huzursuzca kıpırdandılar, ceplerine ellerini sokup çıkardılar, topuklarında sallandılar. Ufak, kara saçlı on altıdan çok on iki gibi görünen bir oğlan kıkırdama krizinden mustarip olmuştu, omuzları hareket ederken çenesini göğsüne sıkıştırmıştı. Mutluydum, en azından o benim olmayacaktı.</p>

  <p class="calibre1">Benim olacak olanı tam ortaya koymuşlardı, diğer gençlerden o kadar uzundu ki, diğerleri kaynaktan çıkan su gibi ondan fışkırıyor gibi görünüyorlardı. Onlarla karşılaştırıldığında bir oğlan gibi durmuyordu bile, yaşını düşününce bu mantıklı geliyordu. On sekizindeydi, herkesten iki yaş&nbsp;<span style="text-indent: 1.5em; font-size: 1em; line-height: 1.2;">büyüktü ama bu, yaşından daha öteydi. Hiçbir zaman çocuksu olmadığından emindim. Onda diğer hiçbirinin sahip olmadığı bir çekim vardı. Huzursuzca kıpırdanmıyordu. Kıkırdadığını hayal edemiyordum bile. Bakışları bir noktaya odaklanmıştı; soğuk, kayıtsız ve birazcık eğleniyormuş gibi görünüyordu. Bana bir bakış bile atmadı.</span></p>

  <p class="calibre1">Burada iki yıl önce durmalıydı. Her zaman Callie için düşünülmüştü. Ancak törenden bir önceki gün katılmayacağı bize bildirilmişti. On sekiz yaşına kadar evlenmeyecekti ve o gün yanında dikilen ben olacaktım, ablam değil. Eğer Başkan'ın oğluysan, sanırım böyle şımarıklıklara göz yumuluyordu. Teselli ödülü olarak Callie'ye muhtemel gelin olarak adının nikâh töreninden çıkarılması seçeneği verilmişti. Bu, Callie'nin kabul ettiği ve keşke benim olsa dediğim bir seçenekti.</p>

  <p class="calibre1">"Aman Tanrım," kızıl kafa bana bakarak nefesini bıraktı. "Çok şanslısın!"</p>

  <p class="calibre1">İyi niyetli olduğunu biliyordum ve ona gülümsemeyi denedim ama dudaklarım iş birliği yapmak istemiyordu. Podyumdaki adam görevini başkanın karışma bıraktı; Bayan Erin Lattimer'a. Kestane saçlı ve nereye gitse erkek gözlerinin takip ettiği şekilde dolgun figürlüydü. Ama sesi aksi, hatta soğuktu. Bana yeşil ekşi elmanın ilk ısırığını hatırlatıyordu.</p>

  <p class="calibre1">"Hepinizin bildiği gibi," dedi, "gencin ismini okuyacağım, o da öne çıkacak. Sonra zarfı açacağım ve karısı olacak kızın admı okuyacağım." Aşağı, bize baktı. "Lütfen isminiz okunduğunda sahneye çıkın. Eğer bittiğinde isminiz okunmadıysa, bu sadece komitenin bu seneki oğlanların hiçbiriyle iyi bir eşleşme yakalayamadığınıza karar verdiği anlamına geliyor." Bize canlı bir gülümseme verdi. "Bunda utanılacak bir şey yok," dedi, "elbette." Ama seçilmemek utanç vericiydi; herkes bunu biliyordu. Kimse yüksek sesle</p>

  <p class="calibre1">söylemiyordu ama kimseyle eşleşmemesi kızın suçuydu. Her zaman kızda bir şey eksik bulunurdu, asla öbür türlü olmazdı.</p>

  <p class="calibre1">Çağırılan ilk isim Luke Allen'dı. Sarışındı, burnuna saçılmış esmer şeker gibi çilleri vardı. Bayan Lattimer önünde ismi yazlı zarfı yırtıp açarken gözleri biraz büyüdü, krem kartı çıkardı. "Emily Thome," diye çağırdı. Arkamdan hışırtı ve heyecanlı mırıldanmalar geldi, kafamı çevirdim. Ufak tefek, karamel saçlı kız kendi sırasında oturan kızların dizlerini geçti. Merdivenlerden sahneye ilerlerken birazcık tökezledi ve Luke elini almak için aceleyle öne ilerledi. Bazı kızlar, sanki bu gördükleri en romantik hareketmiş gibi iç çektiler ve ben gözlerimi yuvalarında, yerli yerinde durması için zorladım. Luke ve Emily rahatsızca dikildiler, birbirlerine kaçamak bakışlar attılar, sonra sıradaki çiftin ilan edilmesi için sahnenin kenarına kışkışlandılar.</p>

  <p class="calibre1">Kalın zarf yığınını bitirmek saatler sürmüş gibi geldi. Ve o zaman bile oturan bir sürü kız vardı, yanımda olan da dâhildi. Bayan Lattimer son zarfı tutarken yanaklarmdan gözyaşları akıyordu. Ona sevinmesini, bu akşam eve gidebileceği ve gelin olmak dışında hayatında neleri başarmak istediğine karar verebileceği için mutlu olmasını söylemek istedim. Ama sözlerim soğuk bir rahatlatma olacaktı. Çünkü herkesin bu kız hakkın hatırlayacağı tek şey, eve evlenmeden döndüğü ve günün sonunda seçilmemiş olduğuydu.</p>

  <p class="calibre1">Bayan Lattimer omzunun arkasından kocasına baktı ve başkan ayağa kalktı, podyuma yaklaştı. Uzun bir adamdı; oğlunun boyunu nereden aldığını görmek kolaydı. Koyu saçları zamansız şakaklardan grilerle lekelenmişti, çenesindeki çukur güçlüydü. Soluk mavi gözleri kalabalığı inceledi, benim üzerimde duraksadı. Omuriliğime bir titreme geldi ama bakışlarına karşılık verdim.</p>

  <p class="calibre1">"Bugün özel bir gün," dedi. "Normalde olduğundan&nbsp;<span style="text-indent: 1.5em; font-size: 1em; line-height: 1.2;">daha da özel. Yıllar önce, savaştan sonra, nasıl tekrardan inşa edeceğimize dair anlaşmazlık vardı. Nihayetinde iki taraf bir uzlaşmaya varabildi'</span></p>

  <p class="calibre1">Savaşı bir anlaşmazlığa, mecbur bırakılmayı uzlaşmaya döndürmesini ilginç buldum. Bize anlattığı hikâyelerdeki kelimeleri çarpıtmada hep uzman olmuştu.</p>

  <p class="calibre1">"Hepinizin bildiği gibi, babam Alexander Lattimer en sonunda kontrolü ele geçiren gruba liderlik etmişti. Ve Samuel Westfall ona karşı çıkmış ancak zaman içinde, gelecek için babamın vizyonunu kabul etmişti."</p>

  <p class="calibre1">Bu yalandı. Büyük babam asla Westfall için Lattimer'ın vizyonunu kabul etmemişti. Demokrasiyi, insanların oy hakkının olmasını ve hayatları hakkında söz sahibi olabilmelerini istemişti. Sürekli büyüyen, hayatta kalmayı başaran grubu, bu şekilde tutarak ve yerleşecek bu yeri bulana dek sürekli hareket ederek yıllarını harcamıştı. Sonra kendisi ve soyundan gelenler için bir hanedanlık isteyen Alexander Lattimer tarafından hepsi elinden koparılıp alınmıştı.</p>

  <p class="calibre1">Kafamı kalabalıktaki babama ya da Callie'ye çevirmeye cesaret edemedim. Bunca yılın ardından duygularını saklamakta becerikliydiler ama ben gözlerindeki öfkeyi okuyabilirdim ve kendi gözlerimde gözükmesine izin veremezdim.</p>

  <p class="calibre1">"Ve bugün, ilk defa bir Lattimer ve YVestfall arasında bir evlilik oluyor," dedi başkan Lattimer gülümseyerek. Bana içten göründü ve belki de öyleydi. Ama ben ayrıca bu evliliğin onun için ne demek olduğunu da biliyordum. Gücünü sabitlemek için başka bir yoldu ve buna çok memnundu. Babamdan sonra başka bir YVestfall olmayacaktı. Başkan Lattimer için YVestfall soyunun sona ermesi veterli değildi; benim çocuklarımı da Lattimerlara çevirmeliydi.</p>

  <p class="calibre1">"Şimdiye dek ailelerimizden hiçbiri kız üretmekte pek başarılı olamamıştı." Başkan Lattimer devam etti. Kalabalıktan hafif gülüşme sesleri geldi ama kendimi katılmaya zorlayamadım, katılmam gerektiğini bilsem bile. Gülüşmeler kesildiğinde, Başkan Lattimer herkesin görmesi için zarfı kaldırdı. "Başkan'ın oğlu ve Kurucu'nun kızı&nbsp;diye duyurdu.</p>

  <p class="calibre1">Babam kurucu değildi elbette. Bu şehri kuran ve Alexander Lattimer ve takipçileri tarafından gasp edilen onun babasıydı. Önceden kurucunun soyunun kurucu unvanını alacağı kararlaştırılmıştı, aynı Alexander Lattimer'ın soyunun başkan diye çağırıldığı gibi. Boş bir unvandı. Kurucunun ülkenin nasıl yönetileceğinde bir etkisi yoktu. Sadece göstermelik bir önderdi, ne kadar da barışçıl olduğumuzu, yönetim sistemimizin nasıl da iyi çalıştığını kanıtlamak için kullanılıyordu. Kurucu unvanı, tıpkı güzelce kaplanmış ancak içi boş bir hediye vermek gibiydi. Göz alıcı kap yüzünden dikkatimizin dağılacağını, kutunun boş olduğuna dikkat etmeyeceğimizi umuyorlardı.</p>

  <p class="calibre1">"Bishop Lattimer' başkan temiz, şakıyan bir sesle konuştu. Zarfın sesi, kâğıdın yırtılışı kulaklarıma çığlıklar kadar gürültülü geldi. Yüzlerce gözü üzerimde hissedebiliyordum bu yüzden kafamı dik tuttum. Başkan Lattimer kâğıdı abartılı hareketlerle çekip çıkardı ve benim tarafıma gülümsedi. Benim adımı okudu, <span class="calibre5">Ivy Westfall,</span> ama kulaklarımın çınlamasından ve kalbimin küt küt atmasından dolayı onu duyamadım.</p>

  <p class="calibre1">Son kez derin bir nefes aldım, hava gibi ciğerlerime cesaret çekmeye çabaladım. Zehir gibi damarlarımda vızıldayan öfkeyi ezmeyi denedim. Ayağa kalktım, bacaklarım düşündüğümden daha güçlüydü. Topuklarım fayans zeminde ses çıkarırken ben merdivenlere gittim. Arkamda kalabalık el çırptı ve bağırdı, birkaç saygısız ıslık karmaşa sınırı arasına girdi. Merdivenlere tırmanırken Başkan Lattimer aşağıya uzandı ve dirseğimi tuttu.</p>

  <p class="calibre1">"Ivy," dedi. "Ailemize katıldığın için mutluyuz." Gözleri sıcaktı. Onlar tarafından ihanete uğramış gibi hissediyordum. Soğuk ve kayıtsız olmalıydılar, geri kalanına uyum sağlamalıydılar.</p>

  <p class="calibre1">"Teşekkür ederim," dedim kendi sesim gibi gelmeyen güçlü bir sesle. "Ben de mutluyum."</p>

  <p class="calibre1">Sahneye çıktığımda merkeze, Bishop Lattimer'ın beni beklediği yere gidebilmem için diğer çiftler biraz daha kenarlara çekildiler. Tereddütsüzce bakışlarına karşılık verdim. Düşündüğümden daha da uzundu ancak ben de uzundum, bir kez olsun uzun boyum bir lütuftu. Bu oğlanın beni cüce gibi hissettirmesini istemiyordum. Zaten yeterince güçsüz hissediyordum.</p>

  <p class="calibre1">Koyu saçları aynı babasmmki gibiydi. Ancak yakından, kahverengi tutamların arasındaki açık geçişleri görebiliyordum; sanki dışarıda, güneşin altında çok vakit geçiriyordu. Bu, yıllar içinde hakkmda duyduğum dedikodular yüzünden mantıklıydı; içeride olmak yerine dışarıyı tercih ediyor, babası onu konsey görüşmelerine katılması için zorluyordu ve Belediye Binası'nın içinde olmak yerine sık sık nehirde rafting yaparken bulunabilirdi.</p>

  <p class="calibre1">Gözleri soğuk, açık yeşildi ve karnımın kasılmasına neden olan bir yoğunlukla beni inceliyordu. Bakışı ne düşmanca ne de dostçaydı; değerlendiriyordu, sanki ben nasıl çözeceğini öğrenmeye çalıştığı bir problemdim. Bana doğru gelmedi ama yeterince yaklaşıp aynı öğretildiğim gibi elimi uzattığımda, kendi eline aldı. Benimkilerin üzerine kapandığında parmakları sıcak ve güçlüydü. Hafifçe elimi sıktı, boğazımdaki soluğumu korkuttu. Nazik mi olmaya çalışıyordu? Bana güven vermeye mi? Bilmiyordum çünkü ona baktığımda gözleri kanatta bekleyen papazdaydı.</p>

  <p class="calibre1">"Hadi başlayalım," dedi Başkan Lattimer. Sahnedeki herkes yerlerini aldı ve müstakbel eşinin karşına dikildi. Ben ve Bishop izleyicilerin hepsi seyredebilsin diye merkezdeydik. Bishop diğer elimi tuttu, ellerimiz aramızdaki ufak mesafede birleşmişti.</p>

  <p class="calibre1">Bunun yanlış olduğunu bağırıp çağırmak istiyordum. Karşımdaki bu çocuğu tanımadığımı. Bütün hayatım boyunca onunla tek kelime konuşmadığımı. En sevdiğim rengin mor olduğunu ya da hâlâ hatırlamadığım annemi özlediğimi ya da korkudan öldüğümü bilmiyordu. Seyircilere panik dolu bir bakış attım ama sadece gülen yüzlerin bana yansıdığını gördüm. Bir şekilde, herkesin bu gösteriyi desteklemesi her şeyi daha da kötü hale getirdi. Kimse bağırmıyor ya da çocuklarının bir yabancıyla evlenmesini engellemiyordu.</p>

  <p class="calibre1">İş birliğimiz Başkan Lattimer'ın cephanesinde bulunan en güçlü silahtı.</p>

  <p class="calibre1">Ve nihayetinde ben de onlar kadar kötüydüm. Herkes açtığında ben de ağzımı açtım, çevremdeki düzinelerce daha yüksek sesten dolayı duyamadığım kelimeleri tekrar ettim. Kendime bunların hiçbir öneminin olmadığını söyledim. Bu bölümün üstesinden gelmeliydim ve bu yüzden geldim. Ailemin olan sade altın yüzüğü Bishop'un parmağına taktım ve o da aynısmı bana yaptı. Yüzük tenime yabancı geliyordu, ölçüsü doğru olmasına rağmen sıkı ve kısıtlayıcıydı.</p>

  <p class="calibre1">Papaz bizi karı ve koca ilan ettiğinde Bishop beni öpmeyi denemedi, yanaktan bile ve buna minnettardım. Eğer yapsaydı, katlanabileceğimi sanmıyordum. Sokaktaki birinin beni tutması ve ağzını benimkine yapıştırması gibi olurdu. Bir tacizdi, sevgi gösterisi değil. Ama çevremizdeki çiftler sarıldı ve sevinçle bağırdı, çoğu sanki bir saat değil de daha uzun zamandır birbirlerini tanıyormuş gibi</p>

  <p class="calibre1">Öpüşmekte sorun yaşamadı. Birkaç ay içinde bu kızlar karınları bebekle yüklü ve yeni tanıştıkları bir oğlanın yanında sonsuza dek uyumak zorunda kaldıklarını fark ettiklerinde mutlu olacaklar mıydı?</p>

  <p class="calibre1">Onlar için bu törenin anlamı barışı sürdürmek, iki nesilden fazla bir toplumu dengede tutan bir geleneği onurlandırmaktı. Ama onların aksine ben barışın ne kadar da narin olduğunu, nasıl şimdi bile kopma tehlikesinde olan birkaç ince ip telinde asılı olduğunu biliyordum. Ben çevremdeki tüm kızlardan farklıydım çünkü Bishop Lattimerla evlenmek benim kaderim değildi. Görevim onu mutlu etmek, çocuklarını taşımak ve karısı olmak değildi.</p>

  <p class="calibre1">Görevim onu öldürmekti.</p>

  <h1 class="calibre1" id="sigil_toc_id_1"><a id="bookmark6"></a>2</h1>

  <p class="calibre1">Törenden sonra herkes Belediye Binası'nın bodrumunu doldurdu, duvarların dibine uzun masalar kurulmuş, tek büyük bir düğün pastasmın yanma parlak pembe punç bardakları sıra sıra dizilmişti. Sadece gelinlerin ve damatların bir ya da iki ısırık alabileceği kadardı ama kremanın dişlerime yapışma düşüncesi bile midemi bulandırmaya yetti.</p>

  <p class="calibre1">Girer girmez Bishop'm anne ve babası bizi karşıladı. Babası beni kucakladı ve yanağımdan öptü. İrkilmemeye gayret ettim ama yüzümdeki gülümseme gergindi. Annesi o kadar gösterişçi değildi. Elini hafifçe kolumun üstüne koydu ve sonra hemen çekti, dokunmak yerine dokunma fikriydi. "Ona iyi davran' dedi bana ve sesindeki uyarıyı duymak için zorlamam gerekmiyordu.</p>

  <p class="calibre1">"Anne," dedi Bishop. Ona görmemiş gibi davrandığım keskin bir bakış attı. Bishop elini sırtıma koydu, beni ailesinden uzağa yönlendirdi.</p>

  <p class="calibre1">"Ailen nerede?" diye sordu, etrafımızdaki neşeli tebriklerin gürültüsünden duyabileyim diye kafasını aşağı eğmişti. Bunlar yeminlerimiz dışında bana söylediği ilk sözlerdi; başka bir evrende en önemliler onlar olurdu ama şu anda pek öyle sayılmazdı.</p>

  <p class="calibre1">Babamın odada gergin halde dikildiği uzak köşeyi gösterdim, Callie yanında duvara yaslanıyordu.</p>

  <p class="calibre1">"Hadi gidip merhaba diyelim" dedi Bishop ve kafamı kaldırıp ona baktım, şaşırmıştım. Ailelerimiz anlaşıyormuş gibi görünürlerdi, sahte sahte gülümser ve el sıkışırdık ama içten içe kudururduk. Ancak sesi hafif, gözleri samimiydi. İyi bir oyuncuydu. Yanında dikkatli olmam gerekecekti, umduğumdan daha da çok.</p>

  <p class="calibre1">Biz yaklaşırken Callie kendini duvardan ittirdi, babamın yanma bir noktaya gitti, yüzünde canlı bir gülümseme vardı. Babam da onun gibi gülümsedi ama onunki daha kapalıydı ve gözlerinin karanlık derinliklerini açmaya yaklaşmıyordu bile.</p>

  <p class="calibre1">"Baba," dedim, "birbirinizi tanıyorsunuz sanırım." Resmi olarak Bishop'ı tanıtmaya dilim varmadı, ona kocam demeyi. "Bu benim babam, Justin Westfall."</p>

  <p class="calibre1">El sıkıştılar. "Sizi tekrar görmek güzel, efendim," dedi Bishop. "Uzun süre olmuştu." Gözleri babamınkilerden ayrılmadı. Gözlerini kırpmadı. Babam çoğu insanın gözünü korkuttuğu gibi Bishop'ı korkutmuyordu.</p>

  <p class="calibre1">"Seni de Bishop," dedi babam, serbest eliyle omzuna hafifçe vurdu. "Bu da benim büyük kızım, Callie."</p>

  <p class="calibre1">"Kim olduğumu bildiğinden eminim baba," dedi Callie gülerek. Kara kirpiklerinin altından yukarı, Bishop'a baktı. "Ben iki yıl önce neredeyse evlenecek olduğun kızım."</p>

  <p class="calibre1">Ne yaptığından emin değildim, onunla flört mü ediyordu, yoksa sadece orijinal yükümlülüğünün ona karşı olduğu gerçeğini mi hatırlatmaya çalışıyordu. Tek bildiğim canını almak istediğiydi ve artık o şans elinden çalınmıştı. Onu asla affetmeyeceği başka bir şey daha. Yere baktım, etrafımızda dönüp duran karmaşayı hissetmediğini umuyordum. Öyle giiçlüydü ki dilimde tadabiliyordum.</p>

  <p class="calibre1">Ama yalnızca, "Hatırlıyorum;" dedi. Gülümsemesi düzgün beyaz dişlerini açığa çıkardı. Gelecek başkanın gülümsemesiydi bu. "Ama resmi olarak tanışmak güzel oldu."</p>

  <p class="calibre1">Odada gezindik, arkadaşlarımızdan ve yabancılardan tebrikleri kabul ettik. Diğer gelinleri izledim, çoğunun gözleri parlıyor ve kocaman gülümsüyorlardı. Yeni kocalarından pek uzağa gitmiyorlardı, göstermekten ve karşılığında gösterilmekten gururluydular. Sonrasında olacaklar için endişeli miydiler? Bu ve bundan sonra gereken diğer tüm geceler, tanımadıkları bu gençlerle doldurmaları gereken tüm o sonsuz saatler için? Büyükbabamın orijinal grubunda yer alanların çocukları şehrin öbür tarafındaki okullara gidiyordu, Batı Yakası'na. Karışmak yasak değildi ama teşvik edilmiyordu. Yetişkinler genelde on altı yaşından küçük olanlara eşlik ediyorlardı, sadece binlerinden hoşlanmasınlar ya da ayarlanmış evlilikleri daha da güç hale getirecek aşklar başlamasın diye. Bu kızların çoğunun bugünden önce kocalarını hiç görmediklerine şüphem yoktu. Nasıl bu kadar kocaman gülümseyebiliyorlardı? Kendi mutluluklarından nasıl emin olabiliyorlardı?</p>

  <p class="calibre1">"Gitmeye hazır mısın?" diye sordu Bishop. "Bir tane daha el sıkışmaya katlanabileceğimi sanmıyorum."</p>

  <p class="calibre1">Olabileceğim kadar hazırdım. Bir parçam onu şimdi şurada öldürmek istiyordu. Pasta masasından bıçağı kapmak ve aradaki tüm aşamaları es geçmek, hemen direkt sonuca atlamak istiyordum. "Evet," dedim. "Aileme hoşça kal demeliyim."</p>

  <p class="calibre1">Bishop onayladı ve beni takip etmediğinde rahatlayarak iç çektim. Vedamı tek başıma etmek istiyordum.</p>

  <p class="calibre1">"Eh," dedim tekrar babamın ve Callie'nin yanına gittiğimde. "İşte bu."</p>

  <p class="calibre1">"Bunu başarabilirsin," dedi Callie. Eli benimkini kavradı ve kemiklerim birbirine değene dek sıktı. "Yakışıklı. İyi biri gibi duruyor' Küçümseyen sesi sözlerini yalanlıyordu. "Sadece atlat. Bu geceyi atlat ve yarın daha kolay olacak. Söz veriyorum."</p>

  <p class="calibre1">Bana bunun sözünü nasıl verebilirdi? Yabancı bir çocukla yabancı bir eve gidecek ve onunla...</p>

  <p class="calibre1">Babam gözlerimi yakaladı. "Planı hatırla' dedi, sesi neredeyse fısıltıydı. "Ve seni sevdiğimi hatırla."</p>

  <p class="calibre1">Bana bunu söylediği seferleri bir elimle sayabilirdim. Sevgisinden şüphe etmiyordum ama acı çeken, öfkeli, o sevginin neye bağlı olduğunu sorgulayan parçamı susturmak için çok çabaladım; boyun eğişim mi, iş birliğim mi, başarım mı? Başarısız olursam gene de beni sevecek miydi?</p>

  <p class="calibre1">Kafamla onayladım, dudaklarım birbirine kenetlenmişti çünkü ağzımı açsam neler çıkacağından emin değildim.</p>

  <p class="calibre1"><br /></p>

  <p class="calibre1">Bishopla ben ayrılan ilk çiftlerin arasındaydık ve biz bodrumun merdivenlerini çıkarken kalabalıktaki birkaç yaşça büyük oğlan ıslık çaldı.</p>

  <p class="calibre1">"Erkenden ayrılıyor musunuz?"</p>

  <p class="calibre1">"Bekleyemiyor musun Bishop?"</p>

  <p class="calibre1">"Birisi o elbisenin altındakini görmek için acele ediyor."</p>

  <p class="calibre1">Sözleri yüzünden yanaklarım kızardı. Aşağıya geri inip hepsini tokatlamayı çok isterdim. Başlamışken sadece bunun bir parçası olduğu için Bishop'ı da tokatlamayı. Bir basamakta tökezledim ve Bishop uzanıp kolumun üstünü tutarak beni dengeledi. "Onları takma," dedi, sesi gergindi. "Hepsi salak."</p>

  <p class="calibre1">Salak olabilirdiler ama hatalı olduklarını da düşünmüyordum. On sekiz yaşında bir gençti ve bu onun gerdek gecesiydi. Beni eve dama oynamak için götürdüğünü dü<span style="text-indent: 1.5em; font-size: 1em; line-height: 1.2;">şünmüyordum. Kalbim göğsümde hızla attı, sanki kaburgalarımdan direkt geçip kendine tünel açacaktı. Milyonuncu kez benim yerime Callie'nin burada durmasını diledim.</span></p>

  <p class="calibre1">Ben gösterdikten sonra Bishop Belediye Binası'nın dışında dizilmiş sıradan bavulumu aldı. "Bu kadar mı?" sordu. "Sadece bir tane?"</p>

  <p class="calibre1">"Evet' dedim. "Şehrin bizim tarafımızda sizin kadar eşyamız yok' Callie onu sinirlendirmememi sayısız defa söylese de, eklemeden duramadım. Doğal içgüdüm olan kışkırtma ile savaşmam gerekecekti.</p>

  <p class="calibre1">Ancak kelimelerime şaşırmış ya da kızmış görünmüyordu, sadece beni basamaklardan aşağıya kadar takip etti, bavulu sanki hiç ağır değilmiş gibi elinde tutuyordu. "İki tarafın ayrı tutulmasını isteyenin büyükbaban olduğunu biliyorsun, değil mi?" diye sordu, sesi kibardı.</p>

  <p class="calibre1">Callie bana ailelerimiz birbirini seviyormuş gibi davranmanın hiçbir anlamı olmadığını, Bishop'm bunu hemen fark edeceğini söylemişti. Ama nefretimizin gerçek derinliğini saklamak zorundaydım. Aynı ağ olmadan gergin bir ipin üzerinde yürümek gibiydi, her adım büyük bir riskti. "İlk başta, öyle," dedim en sonunda. "Ama bu sadece geçici bir plandı, iki taraf arasındaki gerginliği sakinleştirmek için bir yoldu. Asla bu kadar uzun sürmesini istememişti."</p>

  <p class="calibre1">Her yıl babam Başkan Lattimer'a yaklaşıyor ve ayarlanmış evlilikleri bitirmenin ve şehrin iki tarafının karışmasının vaktinin geldiğini söylüyordu. Fikirlerini mantık çerçevesi dâhilinde tutuyor, hiç demokratik bir hükümet talep etmiyordu ki zaten asla gerçekleşmeyecekti. Ve her yıl Başkan Lattimer gülümsüyor ve kafasmı sallıyor ve hiçbir şey yapmıyordu.</p>

  <p class="calibre1">"Fark nedir?" diye Bishop sordu. "Tümü tek şehir, bir hapishanede yaşıyor değilsiniz ya."</p>

  <p class="calibre1">Onun için söylemesi kolaydı, bu çocuk her şeyin en iyi<span style="text-indent: 1.5em; font-size: 1em; line-height: 1.2;">sini bilerek büyümüştü, doğduğundan beri seçilmiş olandı. Bu evlilik bile onun ayarladığı bir şeydi, ablamı sanki kıyafet değiştirir gibi değiştirmişti.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Her zaman tek bir şehir gibi gelmiyor," dedim ona, çünkü bu söyleyebileceğim tek güvenli şey gibi göründü. Şehrin kendi tarafıyla benim büyüdüğüm tarafta çok belirgin bir fark olmadığı konusunda haklıydı. Yapısal farklılıklar ufak tefekti; biraz daha fazla ağaç vardı, evler azıcık daha büyük ve kaldırımlardan biraz daha gerideydiler, sokaklar biraz daha genişti. Direkt kin yaratacak türde belirgin farklılıklar değildi bunlar, ancak sadece varlıkları bile bize hakkımız olan yeri hatırlatıyordu.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Kaldırıma geçtiğimizde sağa döndük, şehrin onun tarafında biraz daha ilerledik, Bishop anlamasa bile tartışmamın kanıtlarını gördük. Daha önce Belediye Binası'nı, VVestfall'ı Doğu Vadisi'nden ayıran gayrı resmi çizgiyi geçmiştim ama çok değildi. Ve hiç Bishop'm ailesinin geniş evinin içine girmemiştim ama babamın girdiğini biliyordum.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Savaştan önce VVestfall'm güney Missouri'de küçük bir şehir olarak başka bir yaşamı vardı, o zamanlar eyaletin bu bölümüne Ozarks denilirdi. Bu kent, kırsal bir yerleşimdi ve kent merkezi hâlâ aynı yerde duruyordu, güney bitiminden Belediye Binası'na ve kuzeyden de Adliye Sarayı'na bağlanıyordu. Bu, büyükbabamın yerleşmek için bu yeri seçmesinin nedenlerinden biriydi. Savaş başladığında Chicago'da yaşıyordu, nükleer ve elektromanyetik bombardımanın ilk dalgasından kurtulmuş ve ülkenin iç kısımlarına gitmiş. Yolda başka hayatta kalanlarla tanışmış ve savaştan üç yıl sonra, 2025'te başlangıç nüfusu şu andakinden biraz daha az olarak VVestfall'ı kurmuş, yaklaşık sekiz bin kişiyle. Ülkenin bu kısmı kıtlık ve hastalıkla ağır hasar görmüş ancak sadece birkaç bomba buraya düşmüş <span style="text-indent: 1.5em; font-size: 1em; line-height: 1.2;">ve yeterince altyapı kalmış. Bu yüzden de sıfırdan başlamak zorunda kalmamışlar.</span></span></p>

  <p class="calibre1"><span style="text-indent: 1.5em; font-size: 1em; line-height: 1.2;">Biz yürürken güneş yüzümüze alacalı gölgeler bırakıyordu, betondan çıkan devasa meşe köklerinin kaldırımda bıraktığı çatlaklardan kaçınıyorduk. Bir tür taşıma aracının olması iyi olurdu, özellikle bugün topuklu ayakkabılar içindeyken, ama artık arabalar yoktu. Elektromanyetik bombalar onları işlevsiz bırakmıştı ve zaten gazoline erişimimiz yoktu. Ve şimdi, elli yıl sonra, caddeler çok fazla çatlamıştı, otlar orantısız asfalttan kendi yollarını buluyordu, arabalar ne yazık ki işimize yaramazdı. Artık herkes yürüyor, bisiklet ya da at sürüyordu, ancak ulaşıma katkı sağlayacak kadar fazla değillerdi.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Topuklu ayakkabımın kayışı ayağımı vuruyordu, bu yüzden yürürken irkildim ve ağırlığımı acıyan noktadan kaydırmaya çalıştım. Bishop bana baktı, bavulu sol elinden sağ eline geçirdi. "Neden onları çıkarmıyorsun?" diye sordu. "Acıtıyor gibi gözüküyorlar."</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Acıtıyorlar." Tavsiyesine uydum ve ayakkabılarımı çıkardım, onları işaret parmağıma astım. Çıplak ayaklarımın altmda kaldırım sert ve sıcaktı. Kendimi durduramadan mutluluk yüzünden hafifçe iç çektim.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Daha iyi mi?" diye sordu, ağzmm kenarı yukarı kıvrıldı.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Çok," dedim.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Main and Elm'in köşesine ulaştığımızda sola döndüm. Başkanın evi uzaktan göründü, tuğla cephesi kısmen kara, dövme demir parmaklıkla örtülmüştü.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Nereye gidiyorsun?" Bishop arkamdan sordu. Omzumdan arkaya baktım. Ufak bir bungalovun yolunu yarılamıştı.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Durdum, kafam karışmıştı. "Ailenin evine."</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Kafasını salladı. "Onlarla yaşamayacağız." Başparmağını bungalova doğru salladı. "Bu bizim."</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Ama düşünmüştüm ki..." Kendimi durdurdum. Callie ve babam bana başkanın evinin bir kanadında yaşayacağımızı söylemişti. Başka bir seçeneği düşünmemişlerdi. Geçen hafta Callie'nin şehrin bu tarafındaki bir bağlantısı ona yeni mobilya taşıdıklarını, perdeleri değiştirdiklerini ve duvarları boyadıklarını söylemişti.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">İçim panikle doldu, yoğun ve şiddetliydi. Eğer babam planın bu kısmında hatalıysa, başka neleri bilmiyordu? Başka neye beni gözü kapalı gönderecekti? Kaçma dürtüsü içimi doldurdu; geri Belediye Binası'na, eve, burası hariç her yere. Çunu sadece doğaçlama yapmam gerekmezse yapabilirdim. Ben Bishop değildim. Callie değildim. O kadar yetenekli bir oyuncu değildim.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Bishop'm kaşları birleşti, kıpırdayamadığım yere, bana bakıyordu. "Geliyor musun?"</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Başımla onayladım. "Evet," dedim, sesim çok kısıktı. "Evet," diye tekrar ettim, bu sefer daha yüksekti.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">On kapıyı açık tuttu ve beni içeriye kadar takip etti. Evin boş sessizliğinde kapımn kapanışı çok gürültülüydü. Hemen arkamda dikiliyordu ve geçebilsin diye öne yürüdüm. Giriş direkt olarak ufak bir salona açılıyordu ve o bavulumu bej kanepenin yanına bıraktı. Hemen arkası mutfaktı, bir sıra pencerenin altında yuvarlak bir masa ile tamamlanmıştı. Salonun sağında başka bir kapı girişi vardı, yatak odalarına açıldığını varsaydım. Hemen gözlerimi kaçırdım.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Kendimle ne yapacağıma dair bir fikrim yoktu. Bana rehberlik ederken Callie genel olarak büyük anlara odaklanmıştı, bu çocukla yaşayacağım günlük olaylara değil. Topuklu ayakkabılarımı yere bıraktım, düştüklerinde çarpışma sesi çıktı. "Ee," dedim, kollarımı çaprazladım. "Şimdi ne olacak?" Sesim niyet ettiğimden daha yüksek çıkmıştı ve Callie'nin sözlerim yüzünden irkildiğini görebiliyordum.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Bishop bana kaşlarını çattı. "Aç mısın?" diye sordu. "Hiç pasta yemedin." Gömleğinin düğmelerini açtı ve kollarını katladı, bronz bir bileği ortaya çıkardı. Sadece kullandığın için sahip olduğun türde kasları vardı, güçlü ve dayanıklıydı. Diğer kolu üzerinde çalışmaya başladı, yanıtımı bekledi.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Yemek yiyebileceğimi hayal edemiyordum. Çiğnemek ve yutmak kabiliyetim dışındaydı. Ama yiyecek bir şeyler yapmak zaman kazandırırdı, en azmdan birkaç dakika boyunca sırada ne var diye endişelenmek zorunda kalmazdım.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Belki," dedim en sonunda. "Ne var?"</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Bishop omuz silkti. "Hiçbir fikrim yok. Ama annem buz-kutusunu doldurtmuştur." Onu mutfağa doğru takip ettim. Burası daha sıcak ve aydınlıktı, pencerelere geçti, birini kaldırdı ve esinti dantelli perdeleri dalgalandırdı. Buzkutusu evimizdeki tahta kutudan daha lükstü. Bu daha çok mobilya gibi görünüyordu, ahşap oymalarla işlenmişti. Buzdolapları savaştan kurtulamayan başka bir şeydi. Eğer sürekli onları çalıştıracak kadar elektriğimiz olsa bile, Freon<a href="Section0005.xhtml#ack1" id="dip1">[1]</a> uzun zaman önce tükenmişti. Bu yüzden el emeği ahşap buzkutuları kullanıyorduk. Birkaç günde bir kışın toplanılan buz kalıpları teslim ediliyordu ve yıl boyunca buz evinde saklanılıyordu.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Buzkutusunu sadece elimle yapabileceğim bir şey olsun diye açtım. Üst rafta bir kalıp peynir, kâğıda sarılmış bir çeşit et, bir cam sürahi süt ve su vardı. Altında bir düzine yumurta, marul ve alttaki kutuda havuçlar vardı. Bir de bir kâse taze çilek. Evde hiç aç kalmamıştık ama asla bu kadar çok yiyecek de olmamıştı. Her zaman ancak yetecek kadardı, daha fazlası yoktu.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Burada biraz daha meyve var," dedi Bishop tezgâhtan. "Ve ekmek." Ocaktaki düğmeyi çevirdi. "Elektrik kesilmiş,<span style="text-indent: 1.5em; font-size: 1em; line-height: 1.2;">yani pişirilmesi gereken bir şey olmaz<span><span style="font-size: 1em; line-height: 1.2; text-indent: 1.5em;">' Elektrik sorunu büyükbabamın ve diğer kurtulanların düzeltmeye çalıştığı ilk şeydi. Ama hâlâ ara ara çalışıyordu ve kesintiler oluyordu, bazen kısa bazense günlerce sürüyordu. Sadece hükümet binalarının, Belediye Binası ve Adliye Sarayı'nm kesintisiz elektriği vardı. Hepimiz elektrikli aletleri tutumlu şekilde kullanmaya teşvik ediliyorduk; gerekli olmadıkça ışıkları yakma, havalandırmayı ancak çok sıcaksa ve başka seçeneğin yoksa çalıştır.</span></span></span></span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Sandviçe ne dersin?" diye önerdim.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Olur."</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Buzkutusundan çıkardığımda hindi olduğunu gördüğüm eti ve peyniri aldım ve onları tezgâha, Bishop'un yanma dizdim. Bana bir bıçak verdi ve o domatesi hallederken ben de ekmeği dilimledim. Parmaklan uzundu ve bıçağı kolayca kontrol ediyordu; eli yatkmdı.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Sessizlik içinde çalışarak iki sandviç hazırladık, birinin yenmeden kalacağmı biliyordum. "Yemek yapmayı seviyor musun?"diye sordu Bishop. Mutfak dolabından iki tane sarı cam tabak çıkardı. "Doğru yanıt yok," dedi cevap vermediğimde. Kulağa eğleniyor gibi gelmişti. "Bu bir test değil."</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Ama hatalıydı. Hepsi testti. Her saniyenin, her konuşmanın elimde patlama potansiyeli vardı. Babamın bana dediğini hatırladım: Mümkün olduğunca kendim olmalıydım. Gerçek söylenebildiğinde, her zaman yalandan daha etkiliydi.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Pek sorun etmiyorum," dedim. Büyük ihtimalle beni önlük içinde tüm gün onun için yemek hazırlarken düşünüyordu. "Neden?"</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Bishop bana baktı, gözlerinde yine bir şeyleri değerlendiriyormuş gibi bir ifade vardı. "Sadece sohbet ediyorum Ivy. Seni tanımaya çalışıyorum."</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Bu adımı söylediği ilk seferdi. Dürüst olmak gerekirse, adınım ne olduğu bildiğinden pek emin değildim.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Konuşmadan yemek yedik. Aslında o yedi. Ben ekmeğimin kenarlarıyla oynadım, parmaklarımın arasında ufak hamurlar yuvarladım. Gözlerimi çoğunlukla tabağımda tuttum ama ne zaman yukarı baksam, gözleri üzerimdeydi. Midemdeki yumrunun daha da büyümesine sebep oluyordu. Onun konuşmasını, benden bir şey istemesini bekledim ama sessizlikten memnun görünüyordu.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Ne kadar orada oturduğumuzu bilmiyordum ama en sonunda kalktığında ve tabaklarımızı lavaboya koyduğunda, gölgeler duvarlardan aşağıya kaymaya başlamıştı. Açık pencereden birinin bir çocuğu akşam için eve çağırdığını, çöp kutusunun kapanan kapağını, gitardan gelen hafif müzik sesini duydum. Bu normallik bana ne kadar da yalnız olduğumu hatırlattı.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Yerleşmek ister misin?" diye sordu Bishop.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Tamam," dedim, ayağa kalkarken elbisemi düzelttim, onu bedenime zamklayabilmeyi diledim. Bacaklarım üşümüştü ve çıplakmışım gibi hissettiriyorlardı, ılık akşam havasında bile. Kafamda Callie'nin sesini duydum: <span class="calibre5">Sadece <span style="font-style: normal;">atlat.</span></span></span></p>

  <p class="calibre1"><span style="text-indent: 1.5em; font-size: 1em; line-height: 1.2;">Bavulumu kısa koridordan yatak odasına taşıdı. Birkaç adım gerisinden takip ettim, parmaklarım belki beni kurtaracak, tutunacak bir şey bulurum diye duvarın üzerinde gezindi. Solda bir banyo ve sağda tek kişilik yatak odası vardı. Solan günışığı geniş bir yatağı, bir çift komodini ve karşı duvardaki bir şifoniyeri gözler önüne seriyordu.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Gardıropta askılar var," dedi bana. "Ve şifoniyerin yarısı da boş."</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Başımla onayladım, kapı aralığında duruyordum; yumruklarım sıkılmıştı. Yatağın ayakucunda dikilmiş, ellerini ceplerine sokmuştu ve dikkatli gözlerle beni inceliyordu.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Callie'nin ne yapacağını biliyordum. Flört eder ve gülerdi. İlk adımı o atardı. Bütünüyle kendi kontrolü dışındaki olayların dizginlerini eline alır ve kendi arzusuna göre büker, iyi amaçlar uğruna kendini feda etmekten mutlu olurdu. Ama ben öyle değildim. Bana ne öğretilirse öğretilsin, eğer bana dokunur ve elbisemi çıkarmaya çalışırsa, onunla savaşacağımı biliyordum. Hiçbir işe yaramasa bile savaşırdım. Bu beni güçlü mü, zayıf mı yapardı bilmiyordum.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Ama bana dokunmadı; daha yakınıma gelmedi. Bir şifoniyer çekmecesi açtı, bir tişört ve şort çıkardı, yumruğunda topladı. "Kanepede uyuyacağım," dedi.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">O kadar gergin, savaş için o kadar hazırlıklıydım ki ilk başta sözlerini algılayamadım. "Bekle... Ne... İstemiyor. .." Ne sorduğumdan bile emin değildim.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Bana acı bir gülümsemeyle baktı, kaşları hava kalkmıştı. "Sen istiyor musun?"</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"Hayır," dedim ve hemen bu kadar çabuk yanıt verdiğim için üzüldüm. Ona hakaret etmek konusunda endişeli olmalıydım ama şu an katıksız rahatlama, eğitimimi gölgeliyordu.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Başıyla anladığını belirten bir hareket yaptı. "Ben de öyle düşünmüştüm."</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Birbirimize baktık. Daha önce hiçbir damadın gerdek gecesinde kanepede uyuyacağını düşünmemiştim. Belki sürekli oluyordu bu da ben bilmiyordum. Ama şüpheliydim, törendeki aç dudaklı ve kırmızı yanaklı diğer çiftleri hatırladım.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Yanımdan geçebilmesi için kapıdan uzaklaştım. Kısa bir süre için durarak başını bana doğru hafifçe eğdi. "İyi geceler Ivy," dedi.</span></p>

  <p class="calibre1"><span style="text-indent: 1.5em; font-size: 1em; line-height: 1.2;">"İyi geceler."</span></p>

  <p class="calibre1"><span style="text-indent: 1.5em; font-size: 1em; line-height: 1.2;">Odadan çıkarken kapıyı arkasından kapattı. Yatağa yürüyerek kenarına oturdum. Titremelerini durdurmak için&nbsp;<span style="text-indent: 1.5em; font-size: 1em; line-height: 1.2;">parmaklarımı dizlerimin arasına sıkıştırdım. İçeri giremesin diye kapı kolunun altına dayayabileceğim bir sandalye olsaydı, daha iyi hissederdim. Ama aslında, içeri geleceğine inanmıyordum. Beni inciteceğini düşünmüyordum ve bundan ne çıkaracağımı bilmiyordum. Eğer incitseydi, her şey daha kolay olabilirdi.</span></span></p>

  <p class="calibre1"><span style="text-indent: 1.5em; font-size: 1em; line-height: 1.2;"><br /></span></p>
</body>
</html>
