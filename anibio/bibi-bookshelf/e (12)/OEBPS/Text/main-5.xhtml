<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" style="text-align: center;"><a id="bookmark0"></a>18</h1>

  <p class="calibre1">Yaz ortası sonbahara doğru uzun, yavaş çöküşüne başlarken, hayatım yeni ve tanıdık bir düzene oturmuştu. Erkenden kalkıyor ve işe gitmeden önce Bishopla kahvaltı ediyordum. Akşamları ise rutini tekrar ediyorduk, Bishop evde tamir edilmesi gereken ne varsa tamir etmeden önce beraber akşam yemeği yiyorduk. Her zaman uğraşması gereken bir tasarı oluyordu. Bazı akşamlar verandaya çekiliyor ve okuyordum. Diğerlerinde ise oturuyor ve çalışmasını izliyordum; becerikliydi ancak aceleci değildi. Bishop asla acele etmiyordu, o anda yaptığı işten başka yapması gereken bir şeyi varmış gibi hiç görünmüyordu. Sadece onun yanında olmak kafamın içinde dolaşan tilkileri sakinleştiriyordu.</p>

  <p class="calibre1">Birbirimizle başlangıçta olduğundan daha rahattık. Güvenli şeylerden bahsediyorduk: işim, yaklaşan kış, babasının doğum günü için kutlama planları. Dokunmuyorduk. Temas eksikliği olması gerektiği gibi rahatlatıcı değildi.</p>

  <p class="calibre1">Onunla geçen günlerimin hızla azaldığını biliyordum. Babam bana söz verdiği zamanı tanımıştı. Benden istediği ve beklediği şeyle uzlaşmam için zaman vermişti. Ancak <span style="text-indent: 1.5em; font-size: 1em; line-height: 1.2;">sonsuza dek beklemeyi göze alamazdı ve ben de ayaklarımı sürümeye devam edemezdim. Üç aylık süre hızla doluyordu. Kafamda Callie'yi ne zaman canlandırsam, tek görebildiğim kollarını çapraz yaparak dikilmiş bir şekilde sabırsızca ayağını yere vurmasıydı.</span> <span class="calibre5" style="text-indent: 1.5em; font-size: 1em; line-height: 1.2;">Yap gitsin</span><span style="text-indent: 1.5em; font-size: 1em; line-height: 1.2;">,</span> <span class="calibre5" style="text-indent: 1.5em; font-size: 1em; line-height: 1.2;">Ivy.</span> <span style="text-indent: 1.5em; font-size: 1em; line-height: 1.2;">Yakında silah kasasına girmek için bir yol bulmam gerekecekti ve o zaman geri dönmek için çok geç olacaktı.</span></p>

  <p class="calibre1">Ancak bu akşam yiyecek güzel bir şey, biraz hafif sohbet, güldüğünde Bishop'ın gözlerinin parlamasını izlemek istiyordum, ama ön kapıdan girdiğimde mutfaktan yayılan yemek kokuları yoktu. Evdeki lambaların hiçbiri açılmamıştı ve odalar alacakaranlık ışıltısıyla gölgelenmişti.</p>

  <p class="calibre1">"Buradayım." Bishop'ın sesi kapalı verandadan gelmişti.</p>

  <p class="calibre1">Mutfaktan geçtim ve o yerde, hasır koltukların arasındaki sehpanın yanında oturuyordu. Sehpaya yerde biriken eski bir masa örtüsü serilmişti. Üstünde çeşitli etler ve peynirler, taze meyve, kesilmiş sebzeler, ekmek dilimleri vardı. Bir ucunda bir sürahi suyun yanmda birkaç yakılmamış mum duruyordu.</p>

  <p class="calibre1">"Bunlar da ne böyle?" diye sordum.</p>

  <p class="calibre1">"Buz teslim edilmedi," dedi Bishop. "Yiyecekler bozulmadan en azmdan tıka basa yiyebiliriz diye düşündüm." Sarmaşıklarla kaplanmış verandanın etrafına bakındı. "Kısmen evde piknik."</p>

  <p class="calibre1">Gülümsedim, ayakkabılarımı çıkardım ve ona katıldım. Karşısma oturdum, yemeklerin yayıldığı masa aramızdaydı.</p>

  <p class="calibre1">"Yumul," dedi sırıtarak. Tabaklarla uğraşmadık, ufak sandviçler yaptık, et ve peynir yığınları doğrudan masa örtüsünün üzerindeydi. Bishop bütün çilek kutusunu bana doğru ittirdi ve ben laf olsun diye karşı çıktım, ama sonuçta hepsini yedim. Yemekten yorulduğumuzda yiyeceklerin çoğu bitmişti ama kalan da zaten mideme giremezdi.</p>

  <p class="calibre1">"Of, tıka basa yedim," dedim, arkamdaki koltuğa yaslandım.</p>

  <p class="calibre1">"Fikir buydu," dedi Bishop.</p>

  <p class="calibre1">"Mumlar ne için?" diye sordum, başımla masayı işaret ettim.</p>

  <p class="calibre1">"Onları yakar ve yaz kampındaymışız gibi yapabiliriz dedim."</p>

  <p class="calibre1">Yüzünden şakalaşıyor mu, ciddi mi anlayamıyordum. "Hiç yaz kampına gitmedim."</p>

  <p class="calibre1">"Hiç mi?"</p>

  <p class="calibre1">Başımı iki yana salladım. Babam Callie'yle benim ondan o kadar süre ayrı kalmamızdan hoşlanmıyordu. Cömertlikten yoksun biri, etkisinden uzakta olmamızı istemediğini söyleyebilirdi. Her iki şekilde de ağaçlıklarda, on ile on dört yaşındaki çocuklar için yapılan yaz kampına katılmama hiç izin verilmemişti, bir gecelik bile olsa.</p>

  <p class="calibre1">"Eh, artık onları yakmamız gerekiyor," dedi Bishop. Masanın yanma diz çöktü ve mumları yaktı; üç kısa, şişman ve iki uzun narin sütun. Yandıklarmda karşıdaki koltuğa geri gitti, uzun bacakları aramızdaki mesafeyi kapattı, yani neredeyse benimkilere yaslanıyorlardı, ayak parmakları kalçalarımdaydı.</p>

  <p class="calibre1">"Kampta neler yaptın?" Sesim biraz soluksuz geliyordu ve nedenini bilmiyordum. Nedeni hakkında düşünmek istemiyordum.</p>

  <p class="calibre1">"Aptalca şeyler. Bilirsin..." Bishop durdu, bana çarpık çarpık sırıttı. "Eh, sanırım bilmiyorsun."</p>

  <p class="calibre1">Ona gözlerimi devirdim.</p>

  <p class="calibre1">"Geceleri kamp ateşinin etrafında oturup hayalet hikâyeleri anlatırdık. Bazen şişe çevirmece oynamayı denerdik, ancak rehberler bundan hoşlanmıyordu. Tüm o sorun yaratacak bağlardan hoşlanmıyorlardı." Bu, Bishop'ın yetişkinlerin düğün gününden önce çocukların birbirleriy<span style="text-indent: 1.5em; font-size: 1em; line-height: 1.2;">le duygusal bağlar oluşturmaması için ne kadar uğraştıklarından bahsettiğini duyduğum ilk seferdi. Katılımcılar eğer başka insanlara âşık değilse bu ayarlanmış evlilikleri çok daha kolay yapıyordu. Bishop'ın babası ve annem yaratabileceği karmaşanın en önemli örnekleriydi.</span></p>

  <p class="calibre1">Sorarken ona bakmadım. "Birine bağlandın mı?"</p>

  <p class="calibre1">"Hayır," dedi Bishop. "Ara sıra şişe çevirmece oynardım. Ama özellikle şişenin gelmesini istediğim bir kız yoktu." Günışığının sonuncusu da gökyüzünden soluyordu ve mumlar verandadaki karanlığın kenarlarını kovalıyor, sadece yüzünün yarısını gölgelere bırakıyordu. Birbirimize baktık ve sessizliği bozmak için başka bir soru sormam ya da bir şey demem, herhangi bir şey gerektiğini biliyordum, ancak kelimeler dilimde ölmüştü, kalbim kaburgalarımın altında dörtnala koşuyordu.</p>

  <p class="calibre1">"En sevdiğim oyun doğruluk mu, cesaret miydi ama," dedi Bishop en sonunda.</p>

  <p class="calibre1">"O nedir?" diye sordum. Boğazımı temizlemek için sehpada duran bardağımdaki sudan bir yudum içtim.</p>

  <p class="calibre1">"Hiç doğruluk mu, cesaret mi oynamadın mı?" Bishop'ın kaşları saçlarında kaybolma tehlikesi içindeydi.</p>

  <p class="calibre1">"Ben birçok şeyi oynamadım," diyerek ona bilgi verdim. "Ailem oyunlara pek düşkün değildir."</p>

  <p class="calibre1">"Çok kolay," dedi Bishop. "Senin sıransa, ya doğruluk ya da cesaret diyorsun. Cesareti seçersen, sonra sadece bir görev veriyorum, yapmak zorundasın, yoksa kaybedersin. Doğruluğu seçersen, sana bir soru soruyorum ve dürüstçe yanıt vermen gerek, yoksa kaybedersin." Bana sırıttı, gözleri dans ediyordu. "Oynamak ister misin?"</p>

  <p class="calibre1">Of, bu o kadar çok seviyede, öyle kötü bir fikirdi ki... Ama ağzımı açtığımda, "Evet," çıktı, 'hayır' değil. "Ama sen başla."</p>

  <p class="calibre1">"Peki, olur." Bishop sanki seçeneklerini değerlendiriyormuş gibi tavana baktı. "Doğruluk."</p>

  <p class="calibre1">Doğruluk. Ona her şeyi sorabilirim ve teoride, bana doğruyu söylemesi gerekiyordu. Hakkında bilmek istediğim milyon tane şey ve o yanıtların beni incitebileceği milyon tane yol vardı. Bir bahane bulmam ve içeri gitmem gerekirdi ama onun hakkmdaki merakımı yeterince bastırmıştım. Onu tanıma arzum her şeyi ezip geçiyordu, sağduyumu bile. En azından anlamsız bir soru seçmeliydim.</p>

  <p class="calibre1">"Şişe çevirmece oynadığmda kaç tane kızı öptün?" diye sordum. Şakaymış gibi güldüm ama kulağa oldukça zorlama geldi.</p>

  <p class="calibre1">"Çok değil." Sesinden eğlendiği belli oluyordu. "Gerçek bir öpücükten mi, yoksa yanaktan olandan mı bahsediyoruz?"</p>

  <p class="calibre1">"Gerçek öpücük." Ona bunu söylemedim, ama benim için babam ve Callie'nin yanakları haricinde hiçbir şeyi öpmediğim için ikisi de aym şeydi.</p>

  <p class="calibre1">Yüzü ciddiydi, gözleri sanki sorunun ardındakini çözmeye çalışır gibi benimkilere kilitlenmişti. "Hayatım boyunca üç kızı öptüm. Biri on üç yaşındayken şişe çevirmece karşılaşmasında. Diğeri on dört yaşındayken kampta, bu çok istekli dil kullanımını içeriyordu."</p>

  <p class="calibre1">Kahkaha attım ve bu sefer samimiydi. "Senin mi, onun mu?"</p>

  <p class="calibre1">Bishop sahte bir boyun eğmeyle ellerini kaldırdı. "Yorum yok."</p>

  <p class="calibre1">Artık katılarak gülüyordum ve Bishop'ın yüzünde çok tuhaf bir ifade vardı. Sanki dünyadaki en güzel haberi almıştı, yüzüne yayılan kocaman gülümseme günışığı gibiydi.</p>

  <p class="calibre1">"Ne oldu?" diye sordum solan kıkırtılarım arasında.</p>

  <p class="calibre1">Hâlâ gülümsüyordu. "Hiçbir şey."</p>

  <p class="calibre1">"Üçüncü öpücük hakkında bir şey demedin," diyerek ona hatırlattım.</p>

  <p class="calibre1">"O iki yıl önceydi. Ablanla evlenmem gerekmeden hemen önce. Okuldan bir kızdı. Ve bir kereden fazlaydı."</p>

  <p class="calibre1">"Çok fazla dil içeriyor muydu?"</p>

  <p class="calibre1">"Hayır. Çok daha iyiydiler."</p>

  <p class="calibre1">Sözleri canımı acıttı, üstelik öyle olmaması gerektiğini biliyordum. O zaman beni tanımıyordu ve tamsa bile, başka bir kız için hissettikleri benim için önemli olmamalıydı. "Ondan hoşlanmış miydin?" diye sordum ve kendimi bir yerlerden atmak istedim.</p>

  <p class="calibre1">Bishop konuşmadan önce sadece bir an tereddüt etti, "Senden hoşlandığım gibi değil," sesi derin ve dengeli, bakışları sabitti. Utanmamıştı. Gergin değildi. Sözleri kendinden emin ve basitti. Ve işte buradaydı. Haftalardır söylemesini istediğim şeydi ve şimdi işitmeye katlanamıyordum.</p>

  <p class="calibre1">"Bishop..."</p>

  <p class="calibre1">"Sadece bir soru hakkın olması gerekiyor ve sen bana yüz tane sordun," dedi, sözümü yarıda kesti. "Güç duruma düşme sırası sende. Doğruluk mu, cesaret mi?"</p>

  <p class="calibre1">"Doğruluk," dedim cesaret demem gerekirken. Pervasız yanım bir sandalye çekti ve bu partiye katıldı.</p>

  <p class="calibre1">Dürüstçe yanıtlayamayacağım bir soru için kendimi hazırladım. Babam ya da ailemin onun ailesi hakkında nasıl hissettiği ile ilgili. Ama onun yerine sırıttı ve bana kaç tane çocuk öptüğümü sordu.</p>

  <p class="calibre1">Seçenekleri düşünürsek kolay bir soruydu, ama kendimi yanıtlamaya zorlamak şaşırtıcı biçimde zordu. Yalan söylemeyi düşündüm, ama aramızda dönüp duran tüm o diğer yalanları ve eksiklikler yüzünden mümkün olduğunca dürüst olmam tek doğru gibi göründü. "Hiç," dedim. Başımı dik tuttum ama yanaklarım mum ışığının sakladığını umduğum pembe bir leke giyiyordu.</p>

  <p class="calibre1">Bishop gülmedi ya da benimle dalga geçmedi. Sadece başıyla onayladı. "Fırsat yoksunluğundan mı, istemediğinden mi?"</p>

  <p class="calibre1">"İkisi de sanırım." Ona hiçbir şekilde, az ya da çok öpmek istediğim tek çocuğun karşımda oturduğunu söyleyemezdim.</p>

  <p class="calibre1">Bishop bir şey demek için ağzını açtı ama oraya ondan önce ulaştım. "Bir soru dedin, hatırlıyor musun?" diyerek sözünü kestim. "Doğruluk mu, cesaret mi?"</p>

  <p class="calibre1">"Cesaret derdim, ancak beni soydurup tavuk gibi gıdaklatacağından ya da öyle bir şey yapacağından korkuyorum."</p>

  <p class="calibre1">Su içiyordum ve ağzımdan püskürtme tehlikesi geçirdim. "Kampta yaptığın görevler bunlar mıydı?"</p>

  <p class="calibre1">Bishop omuz silkti. "Öyle sayılır. Nihayetinde on üç yaşındaydık."</p>

  <p class="calibre1">"Yani bir doğruluk daha mı?"</p>

  <p class="calibre1">"Büyük ihtimalle daha güvenli."</p>

  <p class="calibre1">Hıh. Güvenliymiş. Bilmek istediğim ne diye bir saniye düşündüm. O kadar çok şey vardı ki. Önemli olanlardan başlarsak; ayarlanmış evlilikler hakkında ne düşünüyor, benim hakkımda nasıl hissediyor, hayatıyla ne yapmayı planlıyor; sıradana gidiyordu; en sevdiği renk, en sevdiği yemek, saçım nasıl bu kadar yumuşak yapıyor. Aptal, anlamsız sorular. "Evinde büyümek nasıldı?" En sonunda sordum, çünkü ne kadar çok çabalarsam çabalayayım Bishop'ın o karanlık koridorları arşınladığını düşünemiyordum. Belki de o evde büyüdüğü için dışarısını bu kadar çok seviyor, ağaçların arasında sürekli günışığını kovalıyordu.</p>

  <p class="calibre1">"Yalnız," dedi hiç durmadan. Kalbim sıkıştı. Ona acıdığım için değildi, onu anlıyordum. Bir ablam vardı ama tüm hayatım boyunca yalnızdım.</p>

  <p class="calibre1">"Babam her zaman meşguldü, her zaman dışarıya odaklanmıştı; VVestfall'da olanlara. Ve annem ise..." Saçından bir el geçirdi. "Zordu. Sanırım babam ile arasında kayıp bir şeyi doldurmamı umuyordu ve yapamadığımda ise..." Sesi kesildi, yorgun ve üzgündü. "Beni sevdiğinden eminim ama hiç hissetmedim. Bu bir çocuk için cehennem, anlıyor musun? Sürekli öylece sahip olmak yerine sevgiyi kazanmaya çalışıyorsun. Daha ufakken beni öfkelendirirdi, ta ki bir şeyi değiştirmediğini fark edene kadar. En sonunda çabalamayı bıraktım."</p>

  <p class="calibre1">"Evet, biliyorum," dedim. Keşke bana da bırakma hilesini öğretseydi. Onun yerine babamın sevgisine ihtiyaç duyan, ama asla kazanmak için yapılması gerekeni yapamadığım sonsuz bir döngünün içine hapsolmuştum.</p>

  <p class="calibre1">Bishop bana baktığında aramızda bir şey oluşuyordu, durgun, nemli havada biçimlenen ve dönüp duran bir şey. Durumdan, ondan ödüm patlıyordu, ancak bu sefer kendimi kaçmaya da zorlayamıyordum.</p>

  <p class="calibre1">"Doğruluk," diye fısıldadım, çünkü sesime güvenmiyordum.</p>

  <p class="calibre1">"O ilk akşam, benden korkmuş muydun?" diye sordu Bishop. Sorusu beni şaşırtmıştı; alnındaki kırışıklıklar ve gözlerindeki ciddiyet de.</p>

  <p class="calibre1">"Evet." Yalan söylemenin bir manası yoktu.</p>

  <p class="calibre1">Yüzünden bir gölge geçti. "Yapmazdım... Sana dokunmazdım, Ivy. Zorlamazdım."</p>

  <p class="calibre1">"Bunu biliyorum," dedim. "Artık."</p>

  <p class="calibre1">"Ben de hazır değildim," dedi. Artık rahatsız görünme sırası ondaydı, yarı karanlıkta yanakları kızarmıştı. Daha önce onu hiç bu kadar güvensiz görmemiştim, bu genç her zaman öyle bağımsızdı ki. "Sadece erkek olduğum için öylece..." Yere baktı. "Benden hâlâ korkuyor musun?"</p>

  <p class="calibre1">Yutkundum. Boğazıma sanki bir kaya sıkışmış gibiydi; keskin ve tırtıklı. "Hayır," dedim. Bu tam olarak gerçek değildi. Artık bana dokunacak diye korkmuyordum. Dokunmasını istediğim için korkuyordum.</p>

  <p class="calibre1">Mum ışığında gözleri kapkaraydı ve benimkileri tutuşturuyordu. Öne eğilip aramızdaki mesafeyi kapatacak diye düşündüm. Korku mu, yoksa dua mı bilmiyordum. Elektrik aramızdaki havada cızırdıyordu ama hareket etmedi.</p>

  <p class="calibre1">"Sanırım benim sıram," dedi. Sesi derin ve sertti, sanki onunda gırtlağına bir şey takılmıştı. "Doğruluk."</p>

  <p class="calibre1">"Yine mi?" gülümsemeyi denedim ama en iyi haliyle bile kararsız gözüken bir çabaydı. "Pek cesaretten hoşlanmıyoruz, öyle mi?"</p>

  <p class="calibre1">"Gerçek daha ilginç," dedi. "Herkes çıplak tavuk dansını yapabilir."</p>

  <p class="calibre1">"Neden kardeşim yerine beni seçtin?" Sorana kadar bu sorunun beni ne kadar çok rahatsız ettiğini fark etmemiştim.</p>

  <p class="calibre1">Bishop kuru kuru gülümsedi. "Bunu bana sormanın bu kadar zaman almasına şaşırdım."</p>

  <p class="calibre1">Kollarımı göğsümde zırh gibi çapraz yaptım. "Ee?"</p>

  <p class="calibre1">"Annem hastanede gönüllü olarak çalışıyor. Haftada iki gün. Neye ihtiyaç varsa yardım ediyor." Sinirli görünmüş olmalıyım ki bir avucunu kaldırdı ve konuştu, "Benimle kal. Hikâye için önemli, söz veriyorum."</p>

  <p class="calibre1">Elimle bir yuvarlama işareti yaptım, <span class="calibre5">devam et</span> ve gülümsedi. "Bazen onunla giderdim, özellikle ufakken. Yaklaşık on dört yaşımdayken, bir sabahı onunla orada geçiriyordum. Kapılar açıldı ve neler olduğunu anlayamadım ama kargaşa vardı. Biri ağlıyordu, biri bağırıyor ve doktoru ça<span style="text-indent: 1.5em; font-size: 1em; line-height: 1.2;">ğırıyordu. Baktım ve benim yaşlarımda, uzun, koyu saçlı bir kızın yardım çağırdığını gördüm. Ve hemşirelerden biri omzuma vurdu ve konuştu, "Bir gün evleneceğin kız bu. Callie YVestfall."</span></p>

  <p class="calibre1">Sözlerinin ardından göğsümde bir acı hissettim. Kardeşimle evlenmesi düşüncesinden nefret ediyordum. Kardeşim için uygun olmazdı. Onu anlamazdı. Denemeye çaba harcamazdı.</p>

  <p class="calibre1">Bishop bir bacağmı çekti ve bükülmüş dizinde kolunu dengeledi. "Ona baktığımı hatırlıyorum, tüm geleceğimi onunla hayal etmeyi denediğimi. Sonra kenara çekildi ve başka bir kız vardı; daha gençti, bal rengi dalga dalga saçlı ve kocaman gri gözlü." Dudakları kenarlarından kıvrıldı ama gözleri ciddiydi. "Yüzü yaşlarla ıslanmıştı ve parçalanmış kolundan kan akıyordu." Gözleri yaralı koluma kaydı.</p>

  <p class="calibre1">"Ben," diye soludum, elbette bendim, başka kim olabilirdi ki?</p>

  <p class="calibre1">"Sen," dedi Bishop. Kelime bir sözmüş gibi havada dönüp duruyordu. Sanki yakalayacak cesaretim varsa, tutabileceğim bir şey gibiydi. "Yalan söyleyip ilk görüşte aşk demeyeceğim," devam etti, "ama büyülenmiştim. Yaralanmıştın. Korkmuştun. Ama hâlâ cüretkârdın. O köpek hakkında konuştuğunda gözlerinde şimşekler çaktı. Yüzün ne hissediyorsan tam onu gösteriyordu ama hissettiğin beklenmedikti. Aynı evlendiğimiz günkü gibi, benden kaçmıştın." Bana ufak bir gülümseme fırlattı. "Sıkılmış yumruklarla." Bishop bana baktı, bakışları yüzümde kayıyordu. "Eğer evlenmem gerekiyorsa, öğrenmeyi isteyeceğim biriyle evlenmek istedim. Okuması kolay birisin Ivy ama kitabın karmakarışık. Bu yüzden kardeşin yerine seni istedim."</p>

  <p class="calibre1">Midem alt üst oldu. Kalbim kırıldı ama milyonlarca kırık parçanın her biri havada süzülüyordu. Nefes alamıyordum ama hâlâ hissediyordum, bedenimdeki her sinir ucu pür dikkat kesilmişti. Şimdi bana dokunsa, paramparça olabilirdim. Ya da yıldızlara uçardım.</p>

  <p class="calibre1">"O gün beni büyülemiştin," dedi Bishop kısık sesle. "Ve hâlâ büyülüyorsun."</p>

  <p class="calibre1">Tüm hayatım boyunca o lanet köpek ısırığı, tekrar yaşamayı dilediğim tek şey olmuştu. Eğer biraz kendimi kontrol edebilseydim ve ısırılmasaydım, sonsuza dek düşüncesizliğimin işaretiyle damgalanmış olmayacaktım. O gümüşi yara sürekli ne tür bir hayal kırıklığı olabilme olasılığımın varlığını hatırlatıyordu. Ama Bishop onlarda tamamen farklı bir şey görüyordu. Bir onur nişanı. Gücümün kanıtı. Bir büyülenme nedeni. Benim pervasızlığımı ya da duygularımı saklayamama beceriksizliğimi ayıplamıyordu. En kötü karakter özelliklerim en iyisine dönüştürülmüştü.</p>

  <p class="calibre1">"Cesaret," dedim ona. Düşünce beynime ulaşmadan önce hareket etmiştim, kendimi oraya nasıl geldiğimi bilmeden sert zeminde yanında diz çökerken bulmuştum. Yüzüm yüzünden sadece birkaç santim uzaktaydı. Kafasının arkasındaki hasır koltuğa denge için elimi koydum.</p>

  <p class="calibre1">"Ne yapıyorsun?" diye sordu, sesi kısıktı.</p>

  <p class="calibre1">"Sessiz ol." Yutkunurken boğazım kuru, çınlayan bir ses çıkardı. "Eğer odaklanmazsam, korkup kaçacağım."</p>

  <p class="calibre1">Gözleri neşeyle parladı. "Henüz sana bir görev vermedim."</p>

  <p class="calibre1">Derin bir nefes aldım. "Ben, kendime verdim," dedim. Ve sonrasında onu öpüyordum. Dudakları hayal ettiğimden daha yumuşaktı, üst dudağındaki ufak sakallar daha sertti. Bir anlığına tepki vermedi ve büyük bir hata yaptığımı düşünecek kadar vaktim oldu; keder ve utanç bir yaranın yüzeyine dolan kan gibi içimde birikti. Tam geri çekilecekken, eli saçıma dolandı, beni daha da yakınına çekti.</p>

  <p class="calibre1">Nazik bir öpüşme değildi. Bir gün ilk öpücüğümün olacağını düşündüğüm şekilde çekingen değildi; tecrübesiz ve kuru dudaklar. Vahşi, ilkel ve darmadağınıktı. Haftalar boyunca onunla beraberken, her seferinde ateş kıvılcımını hissetmiş ve kenara fırlatmış ya da sırtımı dönmüştüm ama o kıvılcım düşündüğüm gibi sönmemişti. İçimde canlı kalmıştı; yakıyor, büyüyor ve şimdi de patlıyordu, bedenimde hapsolmak için çok büyüktü. Çaresizliğim beni utandırırdı, eğer o da bu kadar çaresiz olmasaydı.</p>

  <p class="calibre1">Beni geri doğru itti, yere ve tişörtümün yukarı kalktığı yeri ahşap sıyırdı. Ağırlığı üstümdeydi, uzun gövdesi bacaklarımın arasında kucaklanmıştı, artık iki eli de saçlarımda kaybolmuştu. Nefes alamayana dek onu öptüm, geri çekil ya da öl noktasına varana kadar... Ve yine de çok zor bir karardı durmak.</p>

  <p class="calibre1">Benim kadar hızla nefes alıp veriyor, yüzü benimkinin üzerinde duruyordu. Bir elimi kaldırdım ve parmağımla kaşınm hatlarını inceledim, elimin aşağı inmesine izin verdim ve öpüşmekten şişmiş dudaklarının üzerinden parmaklarımla geçtim.</p>

  <p class="calibre1">"Özür dilerim," diye tenime mırıldadı. "Olası fazla kullanmış dil için. Görünüşe göre yaz kampında dersimi almamışım."</p>

  <p class="calibre1">Kahkaha attım ve o da attı, yüzü boynumda dinlensin diye kafasını eğdi. Nefesi tenimde tüy gibiydi. Başının arkasını okşadım, kısa siyah saçlarının arasından parmaklarımı geçirdim. "Aşırı değildi," dedim ona. "Uzman sayılmam ama dil-dudak oranı bana mükemmel geldi." Bedenimdeki tüylerin diken diken olmasına neden olarak tekrar güldü.</p>

  <p class="calibre1">"Uzun zamandır... Uzun zamandır bunu yapmak istiyordum/' diye fısıldadım. "Seni öpmeyi." Bana bakmıyorken kelimeleri dillendirmek daha kolaydı.</p>

  <p class="calibre1">Kafasını kaldırdı. "Ben de." Beni tekrar öptü, bu sefer daha yumuşak, daha nazikti. Ellerinden biri enseme gizlice sokuldu, parmakları hafifçe okşadı. Dokunuşuna uzandım. "Ben de," dudakları dudaklarımda tekrar hareket etti.</p>

  <p class="calibre1">Bu öpücükler devam etti de etti, ateşleyeceği yerde kanımı uyuşturdu. Ama sonuç yine de aynıydı. Bana mümkün olduğunca yaklaşmıştı, kalbi göğüslerimde atıyordu, bacakları benimkilere dolanmıştı ve yine de yeterince yakın değildi. Sadece titrek mumlar ve dışarıdan gelen taze kesilmiş çimen kokusu, ağaçlarda hayalet esinti ve dudaklarımın üzerindeki dudakları vardı.</p>

  <h1 class="calibre1" id="sigil_toc_id_13" style="text-align: center;">19</h1>

  <p class="calibre1">Victoria bana öğleden sonra izin vermek için daha iyi bir gün seçemezdi. Tüm sabah Bishopla verandadaki dün akşama dair düşünceler ve katıksız yorgunluk yüzünden odaklanamamıştım. Koridorda çalınan birkaç öpücük sonrasında nihayet gece yarısından sonra yatağa düşmüş, sonra da gecenin yarısı boyunca uyanık yatmıştım. Yatak odamın duvarının diğer tarafında uyuduğunun fazlasıyla farkındaydım.</p>

  <p class="calibre1">Eve dönerken Başkan Lattimer'ın kütüphanesine birkaç yeni kitap almak için uğramaya karar verdim. Belediye Binası'nda bugün konsey toplantısı olduğunu biliyordum, bu yüzden Bishop'ın babasını görmekten kaçınabilirdim ve Erin de eğer evde olduğumu duyarsa, ortalıkta dolaşmamaya dikkat ederdi. Benimle karşılaşmaya, benim ona rastlamamayı istememden daha hevesli olduğundan şüpheliydim.</p>

  <p class="calibre1">Bishop'ın bana haftalar önce verdiği giriş koduyla ön kapıdan içeri girdim. Her zamanki gibi ön koridor karanlık ve sakindi. Kapıyı kapattım ve bekledim; hiçbir şey duymadım. <span class="calibre5">Dördüncü adım: Kodları bul,</span> Callie'nin sesi kulaklarımda çınladı. Bu adımı erteleyip duruyordum, ancak etrafımda boş bir ev varken daha fazla ertelemek için iyi bir bahanem yoktu. Başkan Lattimer'ın ofisinin dışındaki duvarda bir tuş takımı vardı. Kalbim o kadar hızlı atıyordu ki başım dönüyordu, koridorun karşısına sessizce yürümeden önce kendimi rahatlatmak için derin bir nefes aldım. Ofisin kodunu bilmiyordum, ama belki de ev için olanla aynıydı. Tam denemek için elimi kaldırıyordum ki ofisteki sandalyelerden birinin sürüldüğünü, erkek seslerini duydum. Başımı kapıya doğru eğip, dinledim. Seslerden biri kulağa Bishop'unki gibi geliyordu. Geriye doğru kaydım, döndüm ve parmak uçlarımda koridorun karşısına, kütüphaneye koştum, içeri girdim ve kapıyı açık bıraktım.</p>

  <p class="calibre1">Hiçbir şey göremiyordum ama kapının açıldığını, tanımadığım, bir erkeğin gür sesinin konuştuğunu duydum, "Ee, babam yakın zamanda dede yapacak mısın?"</p>

  <p class="calibre1">Bishop'ın yanıtı kulağa yeterince yumuşak geliyordu, ama sıkılmış dişlerinin arasından yanıtladığını söyleyebilirdim. "Daha üç aylık bile evli değiliz."</p>

  <p class="calibre1">Adam kahkaha attı. "Eğer doğru hatırlıyorsam, ben on sekizken, üç ay oldukça uzun bir süreydi." Başka kocaman bir kahkaha daha attı. "Değil mi, Bay Başkan?"</p>

  <p class="calibre1">"Üzerinde çalıştıklarından eminim," dedi Başkan Lattimer.</p>

  <p class="calibre1">Sert vuruş sesleri vardı. Birinin sırtına mı vurulmuştu? Bishop olmadığını umuyordum; bundan nefret ediyordu. Babasının yakın arkadaşından gelse bile nefret ederdi. Belediye Binası'nda yapmaktansa, konsey toplantısını buraya taşımış olmalılardı.</p>

  <p class="calibre1">Ön kapı kapandı. Gitmişler miydi? Öne doğru eğildim ve Başkan Lattimer tekrar konuştu. "Mike doğru yere parmak bastı," dedi. Sesleri benden uzaklaşıyordu. "Annen bir toruna çok sevinirdi."</p>

  <p class="calibre1">Bir sessizlik oldu. Yürümeyi kestiler sanırım. "Sadece on altı yaşında," dedi Bishop. Kulağa sinirli geliyordu. Benim hakkımda konuştuğunu anlamam biraz zaman aldı.</p>

  <p class="calibre1">"Amaç da bu Bishop. Eşler ne kadar gençse, sonuç kadar iyi oluyor. Bundan haberdarsın. Sen doğduğunda annen ve ben sadece on yedi yaşındaydık." Neredeyse gülümsediğini duyabiliyordum. "Ve sen mükemmeldin."</p>

  <p class="calibre1">Bishop iç çekti. "Ben mükemmel değilim baba."</p>

  <p class="calibre1">Başkan Lattimer hafifçe güldü. "Yeteri kadar yakınsın."</p>

  <p class="calibre1">Bishop'ın babasının beklentilerinin ağırlığı altında ezildiğini biliyordum, aynı benim babamla yaşadığım gibi. Babası onun mükemmel olduğuna inanıyordu. Benim babam kusurlu olduğuma. Ama ikimizin de yükleri benzerdi. Bishop sürekli imkânsız bir ideale ulaşmak zorundaydı, bense sürekli bir hayal kırıklığından fazla olabileceğimi ispatlamak. O da benim kadar yorgun muydu?</p>

  <p class="calibre1">Başkan Lattimer sesini alçalttı ve onu duymak için öne eğilmek zorunda kaldım. "Deniyorsunuz, değil mi? O konuda her şey yolunda mı?" Kulağa rahatız geliyordu ve bu kadar öfkeli olmasaydım beni güldürmek için yeterli olabilirdi. Koridora fırlamak ve onun üzerine vazife olmadığını söylemek istiyordum.</p>

  <p class="calibre1">"Her şey iyi," dedi Bishop, sabırsızdı. "Ama çocuk için henüz hazır değiliz." Giriş kapısının açıldığını duydum. "Ivy'nin de konuda söz hakkı var, biliyorsun. Onun da istekleri ile ilgili."</p>

  <p class="calibre1">"Evet, elbette öyle." Başkan Lattimer kelimeleriyle katılmıştı ama tonuyla değil.</p>

  <p class="calibre1">"Ayrıca," dedi Bishop, "daha çok zamanımız var."</p>

  <p class="calibre1">"Düşündüğünden az." Başkan Lattimer<sup class="calibre10">7</sup>ın sesi kederliydi. "Her zaman düşündüğünden daha az vaktin vardır Bishop. Bu yüzden vaktini boşa harcama."</p>

  <p class="calibre1">Kapı kapandı ve bir çift ayak sesi benim yönüme ilerle<span style="text-indent: 1.5em; font-size: 1em; line-height: 1.2;">di. Duvara geri yaslandım ama sesler kütüphaneye ulaşmadan durdular. Başka bir kapı kapandı.</span></p>

  <p class="calibre1">Ofisine geri gitmişti. Başka biri daha ortaya çıkmadan kütüphaneden gizlice kaçtım, sessizce koridordan aşağı yürüdüm ve ön kapıdan çıktım.</p>

  <p class="calibre1" style="text-align: center;">****</p>

  <p class="calibre1">Eve uzun yoldan gittim, damarlarımda dolaşan aşırı adrenalini yürüyerek atmaya çalışıyordum. Başkan Lattimer'ın ofisinin dışında dolanırken yakalansaydım, büyük ihtimalle iyi bir bahane bulabilirdim ama kıl payı atlatmak beni yine de korkutmuştu. Yakında tekrardan denemem gerektiğini düşünmek bile avuçlarımın terlemesine neden oluyordu.</p>

  <p class="calibre1">Eve vardığımda sessizdi, Bishop'ın belki de başka bir yere gittiğini düşündüm. Ancak bahçeden gelen hafif su sesleri beni verandaya çekti. Bishop çimende diz çökmüş, eski metal teknede çamaşır yıkıyordu. Her zamanki gibi çok fazla deterjan koymuştu. Deterjanlı su küvetin kenarlarından taşıyor ve çimenleri minyatür kar sürülmüş gibi süslüyordu. Birkaç saniye onu izledim sonra arka basamaklardan dışarıya çıktım. Güzel bir gündü, eskisi kadar sıcak değildi, ama masmavi gökyüzünde güneş tepedeydi, beyaz bulut çizgileriyle boyanmıştı. Böyle günlerde çok uzak geçmişte olmayan dünyayı neredeyse mahvettiğimize inanmak zordu.</p>

  <p class="calibre1">"Çok çalışıyorsun."</p>

  <p class="calibre1">Korktu, eli metal küvetin kenarına çarptı. Başını kaldırıp parmaklarını salladı. Ona çekingen bir gülücük attım, bir elim gözlerimi güneşten koruyordu. Neden bu kadar gergin olduğumu bilmiyordum. Ama öpüştüğümüzden beri her şey farklı görünüyordu. Artık nasıl tattığım, teninin ellerimin altında nasıl hissettiğini biliyordum. O kadar <span style="text-indent: 1.5em; font-size: 1em; line-height: 1.2;">büyük bir fark yaratmamalıydı ama yaratıyordu. Artık oda arkadaşlarından farklıydık. İlgili arkadaşlardan öteydik.</span></p>

  <p class="calibre1">"Eve erken geldin/' dedi.</p>

  <p class="calibre1">"Adliyede işler azdı. Victoria fırsatı değerlendirebileceğimi söyledi."</p>

  <p class="calibre1">Bana gülümsedi. "Eh, gel de fırsatını değerlendir."</p>

  <p class="calibre1">Ayakkabılarımı çıkardım ve onları basamakta bıraktım. "Durulandılar mı?"</p>

  <p class="calibre1">"Evet. Sadece onları asman gerekiyor." Sutyenimi kaldırdı ve elinden kaptım, yanaklarım kızarmıştı. "Ben çarşafları halledeceğim," dedi bir kahkahayı bastırarak. Ben de ona sırıtışımdan ötüre bütünüyle rezil olan sert bir bakış atmayı denedim. "İyi fikir," dedim.</p>

  <p class="calibre1">Yardım etmek için yanına geldiğimde Bishop son çarşaftaydı, bir mandal elimde ve biri de dudaklarımın arasındaydı. "Bitti," dedim onları yerine tutturduğumda. İki elle çarşafı düzelttim; hışır hışır eden, çırpman bir ses çıkardı. İki çamaşır ipinin arasında, iki tarafımızdan birer çarşaf sallanırken kozada gibiydik. Çarşaflardan bir kale yapmıştık.</p>

  <p class="calibre1">Benimle yüz yüzeydi, o kadar yakındı ki gözlerindeki koyu yeşil beneklerin her birini görebiliyordum. "Buraya gel," dedi ve sesinin yoğunluğu beni şaşırttı. Nefes nefese görünüyordu; aynı benim hissettiğim gibi. Ve imkânsız denecek kadar güzeldi, yüreğimin acımasına neden oluyordu.</p>

  <p class="calibre1">Elimi kaldırdım ve o da tuttu, beni kendisine tamamen çekti. Kollarım boynunun etrafına dolandı. Öpüştüğümüzde parmak uçlarımın üzerinde durmamı gerektirmeyecek kadar uzundum; başımı hafifçe eğdiğimde dudakları doğru yerdeydi.</p>

  <p class="calibre1">Bedenim onunkinin karşısında koparılmış bir ip parçası gibi titriyordu, dudaklarım pek dün akşamki gibi rahat değildi. Eli hafifçe sırtımda sıkılaştı ve sonra gevşedi. Çekilip çekilmek istemediğimi bana bırakıyordu. Çekilmem gerektiğini biliyordum. Her yöne savrulacağı bir an geldi ama ben daha da yakınlaştım, dudaklarım aralandı ve ensemdeki eli sıkılaştı. Dudaklarımın arasından ufak bir soluk kaçtı ve o da kendi dudaklarıyla yakaladı.</p>

  <p class="calibre1">Bu öpücükler bu kadar yoğun hissettirmemeliydi; parlak günışığında birbirimizin yanında uzanmak yerine dikiliyorduk. Ancak hissettiriyorlardı. Hâlâ tek başıma uyuduğum yatağın çarşaflarıyla gizlenmiştik. Affetmeyen güneş omuzlarımızdayken dokunuşlarımız verandanın karanlık mahremiyetinde olduğundan daha etkileyici geliyordu. Belki de birbirimizi yavaş yavaş öğrenmeye başladığımız içindi.</p>

  <p class="calibre1">Geri çekildiğinde gözlerimi açmadım, güneş kapalı göz kapaklarımın içini sıcak bir altın pus ile aydınlatıyordu. İki eliyle yüzümü sardı, başparmakları elmacık kemiklerimi okşadı. "Eteğine ne dersin?" diye fısıldadı. "Ve tişörtüne? Belki de almalı ve onları suya atmalıyız? Hani suyu boşa harcamamak için." Ellerini yavaşça kalçalarımı kavramak için aşağıya indirdi, bir parmak tişörtümün eteğinin altındaki çıplak teni buldu.</p>

  <p class="calibre1">Gözlerimi açtım gri ışığına bakmadan parladığını biliyordum. Alnımı boğazının çukuruna dayadım, kahkahalar içimden taşıyordu. Duymaktan çok Bishop'ın göğsündeki derin, huzurlu mırıltıyı hissettim. Kafasını öne eğdi ve dudaklarını saçlarıma kondurdu. Bu şekilde kalmaktan mutluydum ve o da öyle görünüyordu. Bu şekilde kaldık. Çarşaflar arasında, birbirine sarılan bir kız ve bir oğlan.</p>

  <h1 class="calibre1" id="sigil_toc_id_14" style="text-align: center;"><a id="bookmark1"></a>20</h1>

  <p class="calibre1">Artık rüyalarımda onu görüyordum. Neredeyse her gece. Beni güldürdüğü ya da öptüğü ya da bana güçlü elleriyle dokunduğu güzel rüyalar değildi. Göğsüne bıçak sapladığım ya da kafasına kurşun sıktığım ya da uykusunda onu boğduğum rüyalardı. İmkân dâhilinde gerçekleştirebileceğim her olası korku çeşidiydi. Islak yanaklar ve küt küt atan kalple uyanıyordum. Gecenin o karanlık saatlerinde, etrafımda ev sessiz ve o, yatak odası duvarının diğer tarafında uyurken, ruhumun derinliklerinde onu öldüremeyeceğimi biliyordum. Onun hayatını çalmaktansa kendi ölümümü tercih ederdim. Ama onu nasıl kurtaracağımı da bilmiyordum.</p>

  <p class="calibre1" style="text-align: center;">****</p>

  <p class="calibre1">En azından bir düzine prova sürmüştü, hepsinde de Erin Lattimer tepeme binmişti, ama başkanın doğum günü partisi için elbisem en sonunda hazırdı. Parti için bir sürü nedenden dolayı endişeliydim. Elbise gerginliğimin sadece ufak bir bölümüydü. Başkanın yeni gelini olarak sergilenecektim, herkes ne yaptığımı, Bishopla nasıl etkileşimde bulunduğumu izleyecekti. Ve babam ve Callie de orada olacaktı. Herkes hata yapmamı bekleyecekti. Annemin intiharını öğrendiğimden beri bana yaklaşmamalarına rağmen, silah kasasının şifresini istediklerini biliyordum. Teslim tarihine kadar sadece birkaç hafta kalmıştı. Ve başkanın evindeki telaşlı bir parti büyük ihtimalle bulmak için en iyi şansımdı.</p>

  <p class="calibre1">Ama tüm endişeler bir kenara, ben de elbisemin içinde sadece güzel görünme arzusu vardı. Odaya girdiğimde Bishop'ın yüzünü izlemek... Boşa vakit harcıyordum ama o ânı düşlememe engel olamıyordum. <span class="calibre5">Komikleşiyorsun Ivy,</span> dedim kendime beş dakika sonra aynı hayalin içinde kendimi yeniden bulunca.</p>

  <p class="calibre1">Partinin olduğu günün şafağı sıcak ve yağmurluydu. Partinin büyük bölümünün arka terasta ve başkanın evinin bahçesinde olacağını biliyor, fakat havanın dönüşümünün Erin'i rahatsız ettiğini sanmıyordum. İşlerin istediği gibi yürümesini bekleyen bir kadındı, yani fırtına bulutları gidip öğleden sonra güneş çıktığında hiç şaşırmamıştım. Görünüşe göre kadının dileği havanın emriydi.</p>

  <p class="calibre1">Öğle yemeğinden sonra Bishop evden yok oldu ve neredeyse hemen ardından hiç tanışmadığım bir kadın geldi, bana elbisem için yardım edeceğini ve saçımı yapacağını söyledi. Tartışırdım, ancak yol yordam biliyordum. Savaşlarımı seçmem gerekiyordu ve bu değmezdi. Ayrıca güzel görünmek istiyordum, ancak bunu asla yüksek sesle söylemezdim. Hiç kimseye.</p>

  <p class="calibre1">Adı Laura olan kadın işini bitirene kadar kendime bakmama izin vermedi. Ancak saçımın hepsinin toplanmasını istemediğimi söylediğimde beni dinledi ya da en azından önceden ona Erin'in söylediğini dinledi. Elbise bir şaheserdi ve onu taşıyabileceğimden emin değildim. Ancak giydikten sonra Laura elini ağzına kapattı ve gülümsedi. "Mükemmel," dedi.</p>

  <p class="calibre1">Beni ellerini omuzlarıma koyarak döndürdü ve sonra aynadaki yansımamdan geri adım attı. Kendimi tanıyamayacağım diye endişeleniyordum, ancak yine ben gibi görünüyordum. Sadece biraz zarif bir halimdi bu. Ön taraftaki saçlarım toplanmıştı, ancak gerisi sırtımın yarısına kadar uzanıyordu; dağınık dalgaların hepsi yumuşak ve parlaktı. Ama gerçekten dikkatimi çeken elbiseydi. Bedenimi umduğumdan daha fazla kucaklıyor ama tenime yapışmıyordu, etek kalçalarımdan açılarak uçuyor, yere değiyordu. Sağ omzum çıplaktı, leylak renkli kumaşın toplandığı sol omzumun bir bölümü kapalıydı. Ablamınki için değil de benim bedenim için yapılan bir elbisem hiç olmamıştı. Bu elbise beni uzun olduğum için mutlu ediyordu, bir kez olsun boyum ve kıvrımlarımdan utanmıyor ya da onları gizlemek için gerilmiyordum. Bu akşam aynada güzel bir kız görüyordum; kendi teninde yuva bulmuştu ve umuyordum ki, Bishop da onu görecekti.</p>

  <p class="calibre1">Evin girişinden Laura'mn sesini ve Bishop'ın derin sesiyle yanıtını duyana kadar onun odayı terk ettiğini bile fark etmemiştim. Aynaya sırtımı döndüm, kararsızdım. Olduğum yerde mi kalmalıydım? Onunla buluşmak için dışarı mı çıkmalıydım? Hızla nefes alıp veriyordum ve avuçlarım nemliydi. Sanırım bu gerçek bir gelinin düğün gününde hissetmesi gereken duygulardı, bu gerginliğimi daha da kötü hale getiriyordu.</p>

  <p class="calibre1">Yatak odasının girişinde göründüğünde Bishop beni karar vermekten kurtardı. Beni gördüğünde durdu, bir omzunu öylece kapının pervazına yasladı. Gözleri bedenimde baştan aşağıya gezdi, sonra tekrar yukarı ulaştı. Siyah bir takım elbise ve boğazı gevşetilmiş beyaz bir gömlek giyiyordu. Kravatı yoktu. Tanıştığımız günü hatırlıyordum, ona nasıl baktığımı ve tarafsızca yüz hatlarını nasıl sınıflandırdığımı. Yakışıklı olduğunu anlamıştım; aynı güzel <span style="text-indent: 1.5em; font-size: 1em; line-height: 1.2;">bir gün batımını ya da hoş bir çiçeği gördüğümde bildiğim gibi. Ama güzelliği bana dokunmamıştı. Şimdi ise ona baktığımda, sadece Bishop'ı görüyordum.</span></p>

  <p class="calibre1">Ve nefesimi kesiyordu.</p>

  <p class="calibre1">Pervazdan kendini iterek uzaklaştı ve dikildiğim yere doğru yürüdü, ellerim önümde birleşmişti. Onları kendi eline aldı, bükülmüş parmaklarımı düzeltti. "Yani bu elbise yüzünden mi annem seni çılgına çevirdi?"</p>

  <p class="calibre1">Başımla onayladım. O da yanıt olarak başını aşağı yukarı sallıyordu. "Bana ona teşekkür etmemi hatırlat," dedi. Ellerimden birini bıraktı ve yanağımı avucuna aldı, başını eğdi ve kulağımın altındaki boyun kıvrımını öptü. "Çok güzelsin," diye fısıldadı, "ama bu yeni bir şey değil."</p>

  <p class="calibre1">"Sen de çirkin sayılmazsın," dedim ve tenimin üzerinde gülümseyişini hissettim. Açık yakasına bir parmak geçirdim ve hafifçe çektim. "Kravat yok mu?" diyerek şaka yaptım.</p>

  <p class="calibre1">Bana bakmak için geri çekildi, kolları belimin etrafına dolandı. "Nefret ediyorum," dedi sırıtarak.</p>

  <p class="calibre1">"Annen mutlu olmayacak."</p>

  <p class="calibre1">"Üstesinden gelir." Belime doladığı kollarını sıkılaştırdı. "Ya da evde kalabilir ve onu gerçekten öfkelendirebiliriz."</p>

  <p class="calibre1">Kahkaha attım ve başımı iki yana salladım. "Kesinlikle olmaz."</p>

  <p class="calibre1">İç çekti ve kapıya döndü, elim onunkinde sıkıca tutulmuştu. "Bir erkeği denediği için suçlayamazsın."</p>

  <p class="calibre1" style="text-align: center;">****</p>

  <p class="calibre1">Erin erken gelmemiz için bizi bilgilendirmişti, ancak en son gelenlerden olmuştuk, diğer birkaç geç gelenle beraber garaj yolunu çıkıyorduk. Bishop endişeli görünmüyordu ama ben, Erin'e bana karşı fazladan cephane vermek istemiyordum.</p>

  <p class="calibre1">Garaj yolu boyunca kenarlarda ve evin girişindeki ba<span style="text-indent: 1.5em; font-size: 1em; line-height: 1.2;">samaklardaki ufak kâğıt çantalardaki mumlar parlıyordu. Sanki dayanışma içindeymiş gibi çimenin üzerindeki ateşböcekleri yanıp sönüyordu. Ben ufakken onları çabalamadan havadan avuç dolusu yakalayabileceğimiz yazlar olurdu, gece için bir kavanozu dolduracak ya da bedenlerinden parlayan kuyruklarını çekip koparmaya razıysan parlak bir daire yapacak kadar. Ben hiç yapmadım ama Callie benim için yapardı. Eğer düşünecek kadar umursasaydım burada bir yerde, bir ders vardı.</span></p>

  <p class="calibre1">Gözümün ucuyla annemin öldüğü ağacın hantal gölgesini görebiliyordum. Bakmak için kafamı çevirmedim ama Bishop odağımı sezmiş olmalıydı, çünkü elimi güven vererek sıktı. Birbirimizi kelimeler olmadan okuyabildiğimiz bir noktaya varmıştık. Bishop Lattimer'ın bana sinsice sızdığı başka bir parçaydı.</p>

  <p class="calibre1">Bishop'ın anne ve babası neredeyse girişten geçtiğimiz an bizi karşıladılar. Babası bana sarıldı ve yanağımdan öptü; bana ışıldadığımı söyledi. Erin her zamanki soğuk haline bürünmüştü ama beni incelerken gözlerindeki tasvip ışığını yakaladım. "Oldukça iyi," dedi bana. Bu ondan alıp alabileceğim tek iltifattı ve yeterliydi.</p>

  <p class="calibre1">"Geciktin," dedi Bishop'a büzülmüş dudaklarıyla.</p>

  <p class="calibre1">"Benim hatam," dedim Bishop sorumluluğu üstlenemeden önce. "Elbiseyle sorun yaşadık."</p>

  <p class="calibre1">Erin beni kibar bir gülümseme ile taçlandırdı. "Hiç gelmemektense geç gelmeniz daha iyi sanırım."</p>

  <p class="calibre1">Bishop beni girişteki koridordan arkadaki terasa çıkardı. Giriş gibi, burası da parıldayan harikalar diyarıydı; mumlar ve şen kahkahalarla çevrelenmişti. Terasın uzak köşesinde bir bar kurulmuştu ve Bishop başıyla onu işaret etti. "îçecek bir şey ister misin?"</p>

  <p class="calibre1">"Olur," dedim. Gergin ellerimle yapacak bir şeyin olması iyi olurdu. Diğer misafirlerin bakışlarını üzerimizde hissedebiliyordum, herkes başkanın oğlunu ve kurucunun kızını görmek istiyordu. Yalnız, ufak evimizde, meraklı gözlerden uzak, güvendeki halimizi daha çok seviyordum.</p>

  <p class="calibre1">"Hemen dönerim/' dedi Bishop. Benden uzaklaşmasını izledim, herkesten daha uzundu, fit bedeni kalabalığı yarıyordu. İnsanlar etrafımda dolaşırken utanmamaya çalışıyordum, birkaçı geçerken nazik gülümsemeler sunuyordu. Eğer babam ve ablam buradaysalar da onlardan hiçbir işaret görememiştim.</p>

  <p class="calibre1">Bishop içki sırasında beklerken ve omzunun üzerinden baktı ve gözleri benimkilerle buluştu. Bana tenimi yakan ufak, anlamlı bir gülümseme gönderdi. Ondan gözlerimi kaçırmadım, hatta biri yanıma geldiğinde bile.</p>

  <p class="calibre1">"Eh, ikiniz daha da samimi olmuş gibi görünüyorsunuz," dedi Callie'nin sesi.</p>

  <p class="calibre1">Gözlerimi Bishop'tan ayırdım ve aşağıya, kardeşime doğru baktım. Benzini soluk gösteren san bir elbise giyiyordu ama yüzü yine de güzeldi. "Gözlerini senden alamıyor," dedi, bakışlarım elbisemin tepesinden ucuna gezdirdi.</p>

  <p class="calibre1">"Bunun iyi bir şey olduğunu düşüneceğini sanırdım/' dedim, sinirliydim.</p>

  <p class="calibre1">"Düşündüm. Ama sen de gözlerini ondan alamıyorsun."</p>

  <p class="calibre1">Yüzümü ondan öteye çevirdim. Odağını Bishop'ın üzerinden çekmek istiyordum. "Babam nerede?"</p>

  <p class="calibre1">Callie yarısı boş şampanya kadehiyle bahçenin köşesini işaret etti. "Orada."</p>

  <p class="calibre1">Daha fazla mumla çevrelenmiş, yüksek masanın etrafına toplanan bir grup adamın arasından babamın profilini zar zor seçebildim. Kahkaha atıyordu, kafası geriye doğru atılmıştı, sanki dünyada hiçbir endişesi yoktu.</p>

  <p class="calibre1">"Silah kasasının şifresini istiyor/' dedi Callie, sesi alçalmıştı.</p>

  <p class="calibre1">Bana zaman tanıyacağını söyledi/' dedim, ona bakmıyordum.</p>

  <p class="calibre1">"Zaten verdi." Bardağıyla koluma vurdu. "Zaman doldu."</p>

  <p class="calibre1">Ona ters ters baktım ve o da başını eğdi, sanki çok ilginç ancak kesinlikle ezilebilir bir böceği inceliyordu. "Ona tamamlayamayacağını söyledim. Bin kere söylemiş olmalıyım. Nihayetinde bizim yapmamız gerekeceğini, çünkü senin başa çıkamayacağını. Çok yumuşaksın Ivy. Her zaman öyleydin."</p>

  <p class="calibre1">"Çeneni kapat, Callie," dedim, yumruklarım sıkılmıştı. "Kodu alacağımı söyledim ve alacağım. Bu yüzden sadece çeneni kapat. Pişman olacağım bir şey yapmadan, yüzüne bağırmak ya da ağzındaki sırıtışı tokatla silmeden önce hızla ondan uzaklaştım.</p>

  <p class="calibre1">Kalabalığın arasından yolumu buldum ve eve geri gittim. Nereye gittiğimi bile bilmiyordum; Callie'den uzak olsun yeterdi.</p>

  <p class="calibre1">"Hey nereye gidiyorsun?"</p>

  <p class="calibre1">Döndüm ve Bishop'ın elinde içkiler ve yüzünde şaşkın bir ifadeyle dikildiğini gördüm. Merdivenin dibindeki boş bir noktaya götürdü beni. "Seni kardeşinle konuşurken gördüm. Ne oldu?"</p>

  <p class="calibre1">Yüzüme zorla bir gülümseme koydum, çabanın ne kadar başarılı olduğunu bilmiyordum. "Kardeşler arasında," dedim elimden geldiğince yumuşatarak. "Bazen tek çocuk olmak bir hediye."</p>

  <p class="calibre1">Beni izliyor, gözleri benimkileri deliyordu. Bana flüt şampanya bardağını uzattı ve boştaki elimi tuttu. "Hadi," beni merdivenlerden yukarı ve kapalı kapılarla sıralı gölgeli bir koridora yönlendirdi.</p>

  <p class="calibre1">"Nereye gidiyoruz?"</p>

  <p class="calibre1">"Eski odama' Bishop son kapmın dışında durdu, eli <span style="text-indent: 1.5em; font-size: 1em; line-height: 1.2;">kapı tokmağındaydı. "Biraz mola işine yararmış gibi gözüküyor."</span></p>

  <p class="calibre1">"Eğer burada saklandığımızı öğrenirse, annen öfkeden kuduracak," dedim ona.</p>

  <p class="calibre1">"Bir neden daha," dedi ve kapıyı açtı.</p>

  <p class="calibre1">Odası kocamandı ve evin girişine bakıyordu. Tül perdelerden araba yolu boyunca titreyen mumları görebiliyordum. Tepedeki lambayı açmadı, sadece masasındaki ufak lambayı açtı, odanın çoğunu karanlıkta bıraktı. Masanın karşısında ikiz bir yatak vardı, mavi ve gri tonlarında yama yorganla örtülmüştü. Uzaktaki köşede bir koltuk ve ufak bir kitaplık duruyordu. Oda pırıl pırıl ve kişiliksizdi. Bishop'ın açık hava sevgisini ya da okyanus hayallerini anlatmıyordu. Bir bakışta annesinin bu odayı döşediğini ve oğlunu hiç anlamadığını anladım.</p>

  <p class="calibre1">"Ah, çok daha iyi," dedi, yatağa gömüldü. Masasının kenarına yaslandım, parmaklarım şampanya kadehimin sapıyla oynuyordu.</p>

  <p class="calibre1">"Hep bir kardeş istemişimdir," dedi Bishop. "Beni anlayan birinin etrafta olmasını hayal ettim. Otomatik olarak en iyi arkadaş." Odanın karşısından bakışlarımı yakaladı. "Ama her zaman böyle gelişmediğini tahmin ediyorum."</p>

  <p class="calibre1">"Belki bazı insanlar için öyledir," dedim. "Ama Callie ve benim için değil." Konuşmadan bana baktı ve onun daha fazlasını beklediğini biliyordum. "Sadece... farklıyız. Kişiliklerimiz. Daha fazla ona benzeseydim, hayat daha kolay olurdu." Gözlerimde yaşlar birikti ve telaşla onları geri kırptım.</p>

  <p class="calibre1">"Hey," dedi Bishop nazikçe. "Kimin için daha kolay? Onun için mi?" Ayağa kalktı ve bana doğru yürüdü. "Bu onun sorunu. Belki onun biraz senin gibi olması gerek. Ya da sadece kim olduğunu kabul etmeli." Ellerini kalçamın her iki tarafında masaya dayadı ve bana doğru eğildi. Dudakları sıcak, güllüydü ve ağzında şampanya tadını alabiliyordum.</p>

  <p class="calibre1">Geri çekilmeye başladı ve elimi saçlarının arasından geçirerek onu sabit tuttum, alnımı alnında dinlendirdim. Soluklarımızda nefeslerimiz karışıyordu, dudaklarımız bir kalp atışı uzaklıktaydı.</p>

  <p class="calibre1">"Sen en iyi arkadaşımsın," diye fısıldadım. Ağzımdan çıkana kadar bu sözlerin söylenmesi gerektiğinden habersizdim. Her şeyi çok fazla açığa çıkarıyorlardı, ancak ona söylemek isteklerimin çok ufak bir parçasıydılar.</p>

  <p class="calibre1">"lvy," bana geri fısıldadı. "Gözlerini aç."</p>

  <p class="calibre1">Açtım ve bana bakarken buldum onu, bakışları ciddi ve karanlıktı. Söyleyebileceklerinden ölesiye korkuyordum, asla geri alınamayacak ya da unutulmayacak kelimelerden... İşitmesi beni öldürebilecek kelimeler. Bu nedenle öne eğildim ve dudaklarımla onu durdurdum. Genzinden sinirli bir ses çıkardı ama elleri masadan belime kaydı, beni sıkıca kendisine doğru çekti.</p>

  <p class="calibre1">Kapının vurulması ve açılması aynı anda oldu, bu nedenle ayrılmak, yaptığımızdan farklı bir şey yapıyormuşuz gibi davranmak için zaman yoktu. Bishop kendi rolünü üstlenmeyi denemedi bile. Kollarını etrafımda sarılı, dudaklarını şakağımda tuttu, annesi açık kapı girişini doldurduğunda bile.</p>

  <p class="calibre1">Bize bakarken buz gibi hoşnutsuzluk yayıyordu. "İnsanlar sizi soruyor," dedi. "Bu babanı onurlandırmak için yapılan bir parti. Burada saklanıp... Tanrı biliyor ne yapmak için değil. Beş dakika içinde ikinizin de aşağıda olmanızı bekliyorum." Döndü ve topuklu ayakkabılarının çıkardığı ses koridorun aşağısına doğru uzaklaştı. Bunun onunla en çok özleştirdiğim ses olduğunu fark ettim.</p>

  <p class="calibre1">"Yakalandık," dedi Bishop mırıldayarak ve başımı omzuna gömerken benden bir kahkaha döküldü.</p>

  <p class="calibre1">Erin'in çok da kapalı olmayan tehdidine boyun eğdik ve beş dakika sınırı içinde aşağıya yolumuzu bulduk. Eğer karşı gelirsek, tekrar gelip bizi kulaklarımızdan tutarak aşağıya götüreceğinden şüphem yoktu. Giriş bomboştu, neredeyse herkes yemeklerin uzun masalara konulduğu bahçedeydi.</p>

  <p class="calibre1">"Acıktın mı?" diye sordu Bishop.</p>

  <p class="calibre1">Acıkmıştım, aslında açlıktan ölüyordum ama ilk önce yapmam gereken bir şey vardı. Kodları bulmalıydım. Hâlâ Callie'nin sesini kulağımda duyabiliyordum, beni görevimi başaracak iradem olmadığı için suçluyordu, yeterince güçlü olmadığımdan emindi. "Neden bize yiyecek bir şeyler almıyorsun?" dedim ona. "Banyoyu kullanacağım. Hemen gelirim."</p>

  <p class="calibre1">Evin girişine hızla yürümeden önce gitmesi için bekledim. Ancak banyoyu geçtim ve üzerine pek düşünmeden Başkan Lattimer'ın ofisinin dışındaki tuş takımına kodu girdim. Giriş kapısıyla aynı mı hâlâ emin değildim ama genel güvenlik eksikliği yüzünden, aynı olduğunu hissediyordum.</p>

  <p class="calibre1">Şüphelendiğim gibi, ufak bir tıklama ile kilit açıldı. Kapıyı açtım ve içeri girdim, arkamdan sessizce kapıyı kapattım. Kalbim kulaklarımda gümbürdüyordu, beni boğmakla tehdit ediyordu ve kendimi sakinleşmem için telkin ettim: Nefes al.</p>

  <p class="calibre1">Oda karanlıktı ve bir ışık açarak risk aldığımı biliyordum, ancak ne yaptığımı görebilmem gerekiyordu. Şans eseri kaim gölgelikler kapalıydı ve pencereler evin yanına bakıyordu. Sadece dışarıda kimsenin ışığı fark etmeyeceğini ummak zorundaydım.</p>

  <p class="calibre1">Ne yaptığımı ve bunun ne anlama geldiğini düşünmemeye çabaladım. Kendime aileme yardım ettiğimi söyledim. Benden sonra gelen kızlara yardım ediyordum. Ancak tek görebildiğim Bishop'ın yüzüydü. <span class="calibre5">Ne yayıyorsun,</span> <span class="calibre9" style="font-weight: normal;">Ivy?</span></p>

  <p class="calibre1">Başkan Lattimer'ın masasının arkasına çömeldim ve derin bir çekmece çektim. Dosyalarla doluydu, hepsi düzgünce etiketlenmişti. Parmaklarımla etiketleri inceledim, ama silah kasası, silahlar ya da savunma hakkında hiçbir şey yoktu. Acele etmem gerekiyordu. Her an Bishop beni aramaya gelebilirdi. Ve bu odada hırsız gibi masanın arkasında çömelmek bir yana, burada bulunmak için bile kesinlikle iyi bir mazeretim yoktu. <span class="calibre5">Belki de yakalanmak istiyorsan. Belki bu her şeyi daha kolay yapacak.</span> Ama bu düşünceyi aklımdan uzaklaştırdım ve sonraki çekmeceye geçtim.</p>

  <p class="calibre1">Bingo. Bu çekmecedeki dosyalar tam da aradıklarımdı. Titrek parmaklarım etiketlerin arasında SİLAHLAR'a gelene dek uçtu. Dosyayı çıkardım ve yerde açtım. Sayfalar dolusu stok kayıtları gibi görünüyordu. Hükümetin tekelindeki her tip silah ve modeli. Babam bunlara sahip olmayı çok isterdi, ancak dosyayı almak çok tehlikeliydi ve bilgiyi ezberlememin hiçbir yolu yoktu. Sayfaları çevirip durdum, gözlerim dosyadaydı, ancak kulaklarım kapıyı dinliyordu. <span class="calibre5">Acele et. Acele et.</span> Eğer burada değilse o zaman şimdi pes edecektim ve sonra deneyecektim.</p>

  <p class="calibre1">Tam bırakacak ve dosyayı çekmeceye itecektim ki silah kasasının kodunun düzgünce yazıldığı sayfaya ulaştım. Ray'dan Başkan Lattimer'a bırakılmış bir nottu. 21-13-6-18-57. Dış kapı ve kasa için aynı kod kullanılmıştı. Acemiceydi ama bu hedefim için daha iyiydi. Ve notun sonunda şu kelimeler vardı: "Yılbaşına kadar her üç ayda bir son hane yükseliyor, sonra tüm seri yenilenecek." Not bu yılın ocak ayının birine tarihlenmişti. Şimdi ağustostu. Yani 78.21-12-6-18-78. Gözlerimi kapattım ve göz kapaklarımın ardında numaralar aktı.</p>

  <p class="calibre1">Aniden midem bulanıyordu, karşı konulmaz bir kusma <span style="text-indent: 1.5em; font-size: 1em; line-height: 1.2;">dürtüsü ile çarpılmıştım. Alnımı masaya dayadım, bir elle ağzımı kapattım. Olduğum kişi bu muydu? Ailesi için her şeyi yapabilecek bir kız? Masum bir genci yumuşak olmadığını kanıtlamak için kurban edecek bir kız? Bilmiyordum. Hiçbir şeyi artık bilmiyordum.</span></p>

  <p class="calibre1">Koridorda gürültü vardı, ayak sesleri. Dosyayı çekmeceye geri yerleştirdim, önceki yeri ile az çok aynıdır diye umdum ve çekmeceyi kapattım. Lambayı kapattım ve karanlıkta kapıya gittim, soğuk ahşaba alnımı dayadım. Uzaktaki sesler dışında hiçbir şey duymadım. Diğer tarafta beni neyin beklediğini bilmemin hiçbir yolu yoktu ama burada daha fazla kalmamın hiçbir yararı da yoktu.</p>

  <p class="calibre1">Derin bir nefes aldım, kapıyı açtım ve dışarı çıktım. Ve bir adamın göğsüne çarptım.</p>

  <p class="calibre1">"Ivy?"</p>

  <p class="calibre1">Babamın yüzüne baktığımda içim rahatlama ile doldu. Arkama uzandı ve kapıyı kapattı, sonra ellerini kollarımın üstüne koydu.</p>

  <p class="calibre1">"Aldım, baba/' diye fısıldadım. "Son hane her üç ayda bir yükseliyor."</p>

  <p class="calibre1">Gözleri parladı. Sarılmak için beni çekti ve ben de ona sarıldım, çenem omzundaydı. Bishop koridorun sonunda beni gördüğünde gülümsedi. Gözlerimi kapattım ve burnum babamın tanıdık kokusuyla doldu; is ve kâğıt. Bana okumayı öğrettiği kışı hatırladım. Ve ayn ayrı ama aynı odada kitap okuduğumuz öğleden sonralarını. Ona en yakın hissettiğim anlarda elimde hep bir kitap vardı. Ansızın Callie'nin yüzü aklımda belirdi. Tüm hatalarına rağmen beni hep korumuştu, yöntemleri benim seçeceğim tarzda olmasa da. Gözlerimi açtım ve Bishop bana yürürken gözyaşlarından oluşan perdeden izledim. Ve Bishop... Derin kahkahası ve güçlü elleri... Okyanusu düşleyen ve çitin ötesindeki insanları besleyen oğlan. Onlara ne borçluydum? Kendime ne borcum vardı?</p>

  <p class="calibre1">21-13-6-18-78. Kafamı çevirdim ve dudaklarımı babamın kulağına bastırdım. "21... 13...6... 18," fısıldadım. Tereddüt ettim. Bishop görüşümün kenarında belirdi. "87," dedim ve babamdan uzaklaştım.</p>

  <p class="calibre1">Büyük bir hataydı. Herkesin yapabileceği türdendi. Hiçbir şey yapmadığımı fark etmelerinden önce bana ne yapacağımı bulmam için zaman kazandıran türde bir hataydı.</p>

  <h1 class="calibre1" id="sigil_toc_id_15" style="text-align: center;"><a id="bookmark2"></a><span class="calibre2">21</span></h1>

  <p class="calibre1"><span class="calibre2" style="font-weight: normal;">Eve yürürken sessizdim. Bishop'ın elini tuttum ve konuşurken <span class="calibre5" style="font-style: normal;">hmmm sesleri çıkardım ama başka bir yerdeydim. Hâlâ babamın kolları arasındaydım, iki seçenek arasında sıkıştığım anda. Ve kendi ailem yerine yanımda yürüyen genci seçmiştim.</span></span></p>

  <p class="calibre1"><span class="calibre2" style="font-weight: normal;">"Ah, Eşleşme Komitesi'nin başıyla konuştum," dedi Bishop. "Bana Dylan ve Meredith'in, isimlerinin gelecek yıla tekrardan koyduklarmı söyledi."</span></p>

  <p class="calibre1"><span class="calibre2" style="font-weight: normal;">"Harika," dedim mırıldanarak. "Artık Dylan başka bir kızın hayatım cehenneme çevirebilecek."</span></p>

  <p class="calibre1"><span class="calibre2" style="font-weight: normal;">Bishop elimi sıktı. "Hiç sanmıyorum. Bir eş bulmamasından emin olmak isteyeceklerini ima ettim."</span></p>

  <p class="calibre1"><span class="calibre2"><span style="font-weight: normal;">Rahatlayarak iç çektim. "Meredith'in bunu tekrar yaşamak istemesine de inanamıyorum. Ama sanırım bu onun seçimi."</span></span></p>

  <p class="calibre1"><span class="calibre2" style="font-weight: normal;">"Öyle," dedi Bishop. "Belki bu sefer şansı yaver gider."</span></p>

  <p class="calibre1"><span class="calibre2"><span style="font-weight: normal;">"Daha kötü olamaz," dedim ve Bishop gülümsedi.</span></span></p>

  <p class="calibre1"><span class="calibre2" style="font-weight: normal;">Kaldırımdaki dengesiz yamalar yüzünde tökezledim ve Bishop boştaki elini beni dengelemek için kaldırdı. "Hey, hey..." Ayaklarıma baktı. "Neden şunları çıkarmıyorsun?"</span></p>

  <p class="calibre1"><span class="calibre2" style="font-weight: normal;">Kelimeleri bana tanıştığımız günü hatırlattı, evlendiğimiz günü; o zaman da topuklu ayakkabılarım için aynı şeyi söylemişti. O zamandan beri çok yol kat etmiştik. Mümkün olduğunu hayal edebileceğimden daha çoktu. Gitmeyi istediğimden daha çoktu. Ayakkabılarımı çıkarırken ona tutundum. Bu sefer onları benden aldı, kayışları parmaklarına doladı.</span></p>

  <p class="calibre1"><span class="calibre2" style="font-weight: normal;">"Ne var?" dedim tekrar yürümeye başlamadığında.</span></p>

  <p class="calibre1"><span class="calibre2" style="font-weight: normal;">Elimi, bir tutam saçımı omzumdan sırtıma koymak için bıraktı. "Şimdi partiden önce olduğundan daha güzel görünüyorsun. Çıplak ayaklarını seviyorum. Ve saçının salık halini'</span></p>

  <p class="calibre1"><span class="calibre2" style="font-weight: normal;">Kafamın içindeki karmaşaya rağmen ona gülümsemeden edemedim.</span></p>

  <p class="calibre1"><span class="calibre2" style="font-weight: normal;">"Babanı gördüğün için mutluyum," dedi tekrar yürümeye başladığımızda.</span></p>

  <p class="calibre1"><span class="calibre2" style="font-weight: normal;">Ona baktım, ne söyleyeceğimi kararlaştırıyordum. "Onu görmek güzeldi. Annemi öğrendiğim günden beri onunla konuşmamıştım."</span></p>

  <p class="calibre1"><span class="calibre2" style="font-weight: normal;">"Hâlâ ona kızgın mısın?"</span></p>

  <p class="calibre1"><span style="font-weight: ; text-indent: 1.5em; font-size: 1em; line-height: 1.2;">"Evet." Babamı annemin ölümü hakkındaki gerçeği söylemediği için asla tamamen affedebileceğimi sanmıyordum. Çünkü o yalan birçok kararım, kat ettiğim yoldaki birçok kıvrım ve dönüşler için katalizör olmuştu. Eğer başından beri bilseydim, bambaşka bir yol seçebilirdim. Babamın davası bu kadar kolay benim davam olmazdı.</span></p>

  <p class="calibre1"><span class="calibre2" style="font-weight: normal;">"Bir süre neden aranıza mesafe koymak isteyeceğini anlıyorum," dedi Bishop. "Ama sebeplerden biri olmak istemiyorum."</span></p>

  <p class="calibre1"><span class="calibre2" style="font-weight: normal;">"Neden bahsediyorsun?"</span></p>

  <p class="calibre1"><span class="calibre2" style="font-weight: normal;">Bishop'ın başparmağı elimin üzerinde kaydı. "Babalarımızın her zaman iyi anlaşamadığını biliyorum. Benimle evlenmiş olmanın ailen ile aranda uçurum yaratmış olmasını istemem."</span></p>

  <p class="calibre1"><span class="calibre2" style="font-weight: normal;">"Yaratmayacak." Zaten biliyordum ama sözleri kanıtlamıştı. Bishop iyi bir insandı. Hepimizden daha iyi bir insandı. Ne kadar nadir olduğunu, nasıl herkesin her konuşmada yüzeyin altındaki bir şeyi hedeflediğini anlamıyordu. Gerekçelerine şüphesiz güvendiğim tek insandı.</span></p>

  <p class="calibre1"><span class="calibre2" style="font-weight: normal;">Yürürken kafamı gökyüzüne doğru kaldırdım. Tepemizde yıldızlar göz kırpıyor, nemli havada hafifçe parlıyorlardı. Savaştan önce şehirdeki binlerce ışıktan dolayı, insanların geceleri onları zar zor görebildiklerini söylüyorlardı. Şimdi ise yukarıda büyük bir halı gibi serilmişlerdi, kapkara gökte parlaktılar. Savaşın getirdiği tüm ölümlere ve zorluklara rağmen, yıldızları görebildiğim için üzgün değildim.</span></p>

  <p class="calibre1"><span class="calibre2" style="font-weight: normal;">Öndeki verandada ayakkabılarımı ondan aldım. "Bu akşam güzel vakit geçirdim," dedim ona, dudaklarımda bir gülücük sergilemek çaba gerektiriyordu. Aileme ihanet etmiş ve kendi arzularımı grubun iyiliğinin üstüne koymuştum. Bishop'ın hayatının yüzden fazla kızın geleceğinden daha önemli olduğuna karar vermiştim. Köşeden yepyeni bir dünyaya döndüm ve geri dönmek için kolay bir yol yoktu.</span></p>

  <p class="calibre1"><span class="calibre2" style="font-weight: normal;">Şık elbisem yatak odamın köşesinde buruş buruş bir öbek oldu, ayakkabılar da yığının üzerine fırlatıldı. Kolsuz bir tişört ve iç çamaşırımla yatağa emekledim ve Bishop'ın dişlerini fırçalama, gardırop yerine beni rahatsız etmemek için kıyafetlerini banyo kapısının arkasma asma sesini dinledim. Alışkanlıkları bana kendiminkiler kadar tanıdıktı.</span></p>

  <p class="calibre1"><span class="calibre2" style="font-weight: normal;">"Bishop?" Gölgesi yatak odasının kapısını geçerken seslendim.</span></p>

  <p class="calibre1"><span class="calibre2" style="font-weight: normal;">"Evet?"</span></p>

  <p class="calibre1"><span class="calibre2" style="font-weight: normal;">Yan tarafa kaydım. Ne istediğimi biliyordum, ama tam olarak ne istemem gerektiğini bilmiyordum; hangi kelimeleri söylemem gerektiğini. Nihayetinde pek de önemi yokmuş, çünkü tüm kelimelerim yok oldu. Onun yerine çar<span style="text-indent: 1.5em; font-size: 1em; line-height: 1.2;">şafları geri çektim, yataktaki boş alanı açtım. Kalbim yavaş yavaş ama güçlü atıyordu, sanki göğsümün içinde bir bas davulu vardı. Ritim öyle derindi ki acıtıyordu. Bishop'ın gözleri yataktan yüzüme hareket etti.</span></span></p>

  <p class="calibre1"><span class="calibre2" style="font-weight: normal;">"Sevişmek için hazır olduğumu sanmıyorum," dedim. Kelimelerimi daha da güçlendirmek için boğazımı temizledim. Gerçek şuydu; hareketin kendisinden korkmuyordum, pek değil. Söz konusu Bishop ve ben ise, korkmuyordum. Ve başka bir dünyada, onunla sevişmeye hazır olurdum. Ama burada, bu dolandığım karmakarışık ağda, son adımı atmaktan, geri kalanımızın birbirine geçtiği gibi bedenlerimizi bağlayacak olan adımdan korkuyordum. Ancak artık onu duvarın diğer tarafında da istemiyordum. "Bu yatakta artık yalnız uyumak istemiyorum," dedim ona.</span></p>

  <p class="calibre1"><span class="calibre2" style="font-weight: normal;">"Ivy..." Sesi karakterine aykırı olarak gergin geliyordu ve bu beni cesaretlendirdi. Bunu isteyen o olmayacaktı. Benim için bekliyordu.</span></p>

  <p class="calibre1"><span class="calibre2" style="font-weight: normal;">"Seni yanımda istiyorum," dedim.</span></p>

  <p class="calibre1"><span class="calibre2" style="font-weight: normal;">Yatağa gelmesi dört adım sürdü ve sonra tereddüt etti. Sadece boxer giyiyordu ve ansızın fazlasıyla gerilmiştim. Belki de üstü giyinikken önermeliydim. <span class="calibre5">Kimi kandırıyorsun<span>, <span class="calibre5">îvy? <span>Ellerim ona dokunmak için kaşınıyor; parmak uçlarım ihtiyaçla sızlıyordu.</span></span></span></span></span></p>

  <p class="calibre1"><span class="calibre2" style="font-weight: normal;">"Emin misin?" diye bana sordu.</span></p>

  <p class="calibre1"><span class="calibre2" style="font-weight: normal;">"Evet."</span></p>

  <p class="calibre1"><span class="calibre2" style="font-weight: normal;">Yanıma emekledi, çarşaf ayak bileklerimizde toplanmıştı. Bedenimi taklit etti, kendi tarafında, bir kolu kafasını koyduğu yastığın altındaydı, dizi bükülmüştü. İkimizin de bacakları o kadar uzundu ki dizlerimiz çarpıyordu ve bir saniyelik rahatsız edici tereddütten sonra, bir bacağımı onunkilerin üzerine kaydırdım. Boştaki elini belimin kıvrımına koyduktan sonra aşağıya kalça kıvrımına indirdi. Başparmağı tenimde, çıkık kalça kemiğimde öne arkaya kayıyordu.</span></p>

  <p class="calibre1"><span class="calibre2" style="font-weight: normal;">Daha da yaklaştım. Gözleri gece karanlığında parlıyordu, saçları yastıktan dolayı darmadağınıktı. Yine de yakınlaştım, ta ki bedenim onunkiyle bir olana dek. Kollarımı boynuna doladım. Ona aynı ismimi aldığım bitki gibi sarıldım.</span></p>

  <p class="calibre1"><span class="calibre2"><span style="font-weight: normal;">Ben sarhoş olana dek öpüştük; tadından sarhoş olana dek. Elleri tişörtümü yumruğuna almış, yan taraflarımdan yukarı çekmişti, bacağım beline dolanmıştı. Ve herhangi birimizin hazır olmadığını söylemesinin bir önemi yoktu, eğer bir an evvel durmazsak, durmayı beceremeyecektik. Cehennemi su dolu bir dikiş yüzüğü ile söndürmeye çalışmaya benzeyecekt</span>i.</span></p>

  <p class="calibre1"><span class="calibre2" style="font-weight: normal;">"Ivy," Bishop dudaklarını dudaklarımdan ayırmadan fısıldadı. "İrade ve mazoşizm arasında ince bir çizgi var ve şu anda o çizgide yürüyoruz." Sesi boğuk ve soluksuzdu, ancak neşeyle de süslenmişti.</span></p>

  <p class="calibre1"><span class="calibre2" style="font-weight: normal;">Hafifçe saçını çektim. "Benimle yatakta yatmak bir çeşit işkence mi?" diye sordum, gülüyordum.</span></p>

  <p class="calibre1"><span class="calibre2" style="font-weight: normal;">"İkimiz de yarı çıplakken... öyle!"</span></p>

  <p class="calibre1"><span class="calibre2" style="font-weight: normal;">Ellerimden biri çıplak göğsüne doğru yolunu buldu ve parmaklarım hafifçe teninde oynadı. Sıcak ve yumuşaktı ve meraklı elimin altındaki kaslarının hareket ediş şeklinden hoşlanmıştım.</span></p>

  <p class="calibre1"><span class="calibre2" style="font-weight: normal;">"Dur," diye inledi, karnına doğru kayan elimi yakaladı ve dudaklarına kaldırdı. "Artık bana işkence ediyorsun."</span></p>

  <p class="calibre1"><span class="calibre2" style="font-weight: normal;">Bir dokunuşun onu bu kadar etkileyeceğini düşünmemiştim. Ama benim çıplak göğsüme onun da öyle dokunduğunu düşündüm ve ısı kamımda toplandı, başımı döndürdü ve nefesimi kesti. "Özür dilerim," diye fısıldadım.</span></p>

  <p class="calibre1"><span class="calibre2" style="font-weight: normal;">"Sorun değil," dedi, bana bakmak için kafasını eğdi. "Sadece katlanabileceklerimin bir sınırı var."</span></p>

  <p class="calibre1"><span class="calibre2" style="font-weight: normal;">Dirseklerime yaslandım ve ona son bir öpücük verdim. Sırtımı döndüm, kolunu belime çektim. Elini benimkilerin arasına aldım. Artık öpüşmüyorduk ama bunun, göğsünün <span style="text-indent: 1.5em; font-size: 1em; line-height: 1.2;">sırtıma yaslanmasının daha az tehlikeli olduğundan emin değildim.</span></span></p>

  <p class="calibre1"><span class="calibre2" style="font-weight: normal;">Dolunay perdelerin arkasından görünüyor, soğuk ışığı odayı gümüşe boyuyordu. Bishop'ın parmaklarının uzun hatlarını takip ettim. "Neden benim için çabalamayı bırakmadın?" Kendime eğer uyuyorsa, bir daha sormayacağımı söyledim.</span></p>

  <p class="calibre1"><span class="calibre2" style="font-weight: normal;">Uyumamıştı. "Ne demek istiyorsun?" Nefesi ensemdeki ufak saçlan gıdıkladı.</span></p>

  <p class="calibre1"><span class="calibre2" style="font-weight: normal;">"Doğruluk mu, cesaret mi oynadığımız o akşam. Bir süre sonra annenin sevgisini kazanmak için çabalamayı bıraktığını söylemiştin." Durdum. "Neden benim için de pes etmedin?"</span></p>

  <p class="calibre1"><span class="calibre2" style="font-weight: normal;">"Nedenini biliyorsun," dedi sessizce. Gözlerimi kapattım. Biliyordum ama duymak için hazır olduğumu sanmıyordum. Ancak bir parçam öyle olmalı, çünkü öbür türlü soruyu sormazdım. Özellikle Bishop'a. Gerçek zor diye asla kolay bir şey söylemeyi seçmeyecek oğlana. Belki de bilmek için duymayı istiyordum, bir kez ve sonsuza dek, geri dönüş yoktu.</span></p>

  <p class="calibre1"><span class="calibre2" style="font-weight: normal;">"Çünkü sana âşığım, Ivy," diye fısıldadı. "Senden vazgeçmek bir seçenek değil." Saçımı ensemden kaldırdı ve oradaki hassas teni öptü.</span></p>

  <p class="calibre1"><span class="calibre2" style="font-weight: normal;">Nefesim titreyerek çıktı. Sessizlik karanlık odada dönüp duruyordu ve belki de soruyu sormak aptalcaydı ama pişman değildim. Elini açtım ve avucunu öptüm, teni soğuk ve kuruydu. Elini kalbimin üstüne yerleştirdim ve kendi elimle onu örttüm.</span></p>

  <p class="calibre1"><span class="calibre2" style="font-weight: normal;">Böyle uykuya daldım. Dudakları ensemde. Kalbim ellerinde.</span></p>

  <h1 class="calibre1" id="sigil_toc_id_16" style="text-align: center;"><span class="calibre2"><a id="bookmark3"></a>22</span></h1>

  <p class="calibre1"><span class="calibre2" style="font-weight: normal;">Son geldiğinde, hızlı geliyordu. Hazırlıklı değildim, ancak olmalıydım. Hayatımın her saniyesi beni bu âna götürüyordu. Gelişi beni şaşırtmamalıydı</span></p>

  <p class="calibre1"><span class="calibre2" style="font-weight: normal;">Adliyede bugünlük işim bitmişti, aklım Bishop ve evdeydi, pazardaki reçel tezgâhındaki adam yaklaştı. Benim tarafıma yürüyor, malzemeleri ile dolu ufak bir araba ittiriyordu. Onu görmemiş gibi davrandım, sanki dolaba bakmazsa canavarm orada olmayacağını düşünen bir çocuk gibiydim. Ama bakmayı reddetmek beni kurtarmayacaktı.</span></p>

  <p class="calibre1"><span class="calibre2" style="font-weight: normal;">"Reçel?" Geçerken bana seslendi.</span></p>

  <p class="calibre1"><span class="calibre2" style="font-weight: normal;">"Bugün değil."</span></p>

  <p class="calibre1"><span class="calibre2" style="font-weight: normal;">"Ama hanımefendi, ahududum var. Uygun fiyata."</span></p>

  <p class="calibre1"><span class="calibre2" style="font-weight: normal;">Durmak ve yüzüme sahte bir gülücük yerleştirmekten başka bir seçeneğim yoktu. "Bir kavanoz," dedim.</span></p>

  <p class="calibre1"><span class="calibre2" style="font-weight: normal;">Yanıma sokuldu, ahududu reçeli zaten elindeydi. Bana ufak bir kâğıt parçasıyla beraber verdi ve ben de ona bir tomar buruşuk fiş uzattım. "Teşekkürler," dedi. "Tadını çıkarın."</span></p>

  <p class="calibre1"><span class="calibre2" style="font-weight: normal;">Kavanozu çantama sokuşturdum, notu yumruğumda tuttum ve hızla uzaklaştım. Durmadan önce bir, sonra iki <span style="text-indent: 1.5em; font-size: 1em; line-height: 1.2;">yüz metre bekledim ve sonra açtım. <span><span class="calibre5" style="text-indent: 1.5em; font-size: 1em; line-height: 1.2;">Parktaki köprü. Şimdi. <span><span style="text-indent: 1.5em; font-size: 1em; line-height: 1.2;">Callie'nin el yazısıydı.</span></span></span></span></span></span></p>

  <p class="calibre1"><span class="calibre2" style="font-weight: normal;">Neredeyse rahatlatıcıydı, tüm bu sonu gelmez haftaların ardından en sonunda başlıyorduk. Sanırım çağırıyı göz ardı edebilirdim ama bu sadece kaçınılmazı geciktirirdi. Bu sebeple doğrudan eve gitmek yerine köşeden sola döndüm ve parka geçtim, kırılgan yaz sonu çimenleri ayağımın altında çatırdıyordu.</span></p>

  <p class="calibre1"><span class="calibre2" style="font-weight: normal;">Callie beni köprüde bekliyordu. Korkuluğa yaslanmış, birazcık bulanık suya doğru eğiliyordu. Aşağısında birkaç ördek tembel tembel yüzüyordu ama onlar bile sıcak yüzünden durgundular. Konuşmak için yanma gelene, çantamı aramıza, köprüye alçaltana dek bekledi.</span></p>

  <p class="calibre1"><span class="calibre2" style="font-weight: normal;">"Zamanı geldi," dedi.</span></p>

  <p class="calibre1"><span class="calibre2" style="font-weight: normal;">Hiçbir şey demedim, gözlerimi göletin uzak köşesine diktim. Bana bir şeyi uzatıyordu, fakat ben kafamı çevirip ona bakmayı reddediyordum.</span></p>

  <p class="calibre1"><span class="calibre2" style="font-weight: normal;">"Bunu yemeğine katman gerekiyor," dedi. "Çoğunu. Senin yaptığından şüphelenmemeleri için birazını kendin al. Ama sadece biraz. Birkaç damla."</span></p>

  <p class="calibre1"><span class="calibre2" style="font-weight: normal;">"Bu nedir?" diye sordum, sesim ölü bir şeydi; düz ve kuru.</span></p>

  <p class="calibre1"><span class="calibre2" style="font-weight: normal;">"Virüsü taklit eden bir zehir."</span></p>

  <p class="calibre1"><span class="calibre2" style="font-weight: normal;">Beklediğim gibi değildi. Daha dramatik, keskin bıçakları ve pörtleyen gözleri içermesini umuyordum. Son nefesini almak için ellerimi kullanmaya mecbur kalacağım başka bir metot.</span></p>

  <p class="calibre1"><span class="calibre2" style="font-weight: normal;">"Pazarda biraz yiyeceklere de koyduracağız." Artık ona bakıyordum, gözlerim büyümüştü. "Birilerini öldürecek kadar değil, ama bazılarını hastalandıracak kadar. Herkes salgın olduğunu düşünecek. Zaten sık sık oluyor."</span></p>

  <p class="calibre1"><span class="calibre2" style="font-weight: normal;">Ona baktım. "Ve sadece Bishop'ın öleceği gerçeği? Kimse bundan şüphelenmeyecek mi?"</span></p>

  <p class="calibre1"><span class="calibre2" style="font-weight: normal;">"Şüphe kanıttan çok çok uzaktır." Callie omuz silkti. "Hem ayrıca kaç kişinin yiyeceğini bilmenin bir yolu yok. Bishop tek ölü olmayabilir." İlgisizliği göğsüme buzdan bir hançer sapladı.</span></p>

  <p class="calibre1"><span class="calibre2" style="font-weight: normal;">"Neden onu öldürmemiz gerekiyor?" diye sordum. "Neden bu tek yol? Eğer babam demokrasinin daha iyi olacağına inanıyorsa, neden insanları kendisini takip etmeye ikna edemiyor?"</span></p>

  <p class="calibre1"><span class="calibre2" style="font-weight: normal;">"Çünkü insanlar aptal," diye tısladı Callie. "İnsanlar kolayı seçiyor. Bildiklerini yapıyorlar. Çocukları yabancılarla evlenirken düğünde yüzlerinde gülümseme ile sıralanan ailelere bir bak. Değişim için kimse kellesini tehlikeye atmayacak."</span></p>

  <p class="calibre1"><span class="calibre2" style="font-weight: normal;">Ufak şişeyi elinden aldım. İçindeki sıvı koyu, morumsu kırmızı tondaydı. Geçmekte olan bir morluğun rengiydi. Çok eski bir kanın. Callie elini benimkinin üzerine koydu. Parmakları soğuk ve sırım gibiydi. "Sonucu düşün, Ivy. Bunların hepsi bittiğinde güç bizde olacak. Ve sen istediğini yapabileceksin. Seçtiğin biriyle tekrardan evlenebilirsin. Her şey farklı olacak."</span></p>

  <p class="calibre1"><span class="calibre2" style="font-weight: normal;">Kapkara gözlerine baktım. "Peki ya seçimim oysa?" diye sordum. "Ya seçim şansım olsaydı?"</span></p>

  <p class="calibre1"><span class="calibre2" style="font-weight: normal;">Callie gözlerini devirdi. "Saçmalama. Eğer tekrardan yaşasaydın, gene on altı yaşında mı evlenirdin? Tüm kararların senin için verilmesini mi isterdin?"</span></p>

  <p class="calibre1"><span class="calibre2" style="font-weight: normal;">Elbette haklıydı. Bishop için ne hissedersem hissedeyim, evli olmamayı diliyordum. Biz hazır olmadan önce hükümetin bizi zorlamış olmamasını. "Hayır," dedim. "Evli olmak istemiyorum. Şimdi değil. Henüz değil."</span></p>

  <p class="calibre1"><span class="calibre2" style="font-weight: normal;">Ama bir gün gene onunla birlikte olmak isterdim. "Gördün mü?" Callie'nin gözleri canlanarak parladı. "Tam da bundan bahsediyorum. Babam başa geçtiğinde seçeneklerimiz olacak. Her şeye değecek."</span></p>

  <p class="calibre1"><span class="calibre2" style="font-weight: normal;">"Eğer babam insanların seçeneklerinin olmasını istiyorsa neden Başkan Lattimer'ın yerine geçiyor? Bu nasıl demokrasi? Eskiden yaptıkları gibi insanların oylamasına izin vermemiz gerekmez mi?"</span></p>

  <p class="calibre1"><span class="calibre2" style="font-weight: normal;">Callie'nin yüzü kasıldı. "Yani sona geldik ve senin bir milyon şüphen mi var? Babam demokrasi istiyor, ama VVestfall'u yönetmek için hazır daha iyi birisi yok ve sen de bunu biliyorsun. İşleri olması gerektiği hale getirdikten sonra seçim hakkında düşüneceğiz. Her seferinde bir adım, Ivy. Ve şimdi planda sıra senin adımında."</span></p>

  <p class="calibre1"><span class="calibre2" style="font-weight: normal;">Avucumdaki şişe tenimi yakıyordu. Bir insanın hayatım nasıl çoğunluğun iyiliğiyle ölçebilirdin? Masum bir insanı kurban etmek hiç doğru bir şey olabilir miydi? Ve çoğunluğun iyiliğinin gerçekten ne olduğunu nasıl bilebilirdin? Hiçbirimiz işkence görmüyorduk. Hiçbirimiz açlıktan ölmüyor ya da köle olarak satılmıyorduk. İyileştirmek için birini öldürmeye değer miydi? Peki, ya o ölüm sayısız kızın geleceğini kurtararak sonuçlansaydı? Binlerce insana özgür iradelerini geri verseydi? Nihayetinde bu sorularm yanıtları ne yazık ki beş para etmezdi. Çünkü ben, benden istediği şeyi yapma yeteneğine sahip değildim.</span></p>

  <p class="calibre1"><span class="calibre2" style="font-weight: normal;">Onu öldüremezdim. Yapmayacaktım.</span></p>

  <p class="calibre1"><span class="calibre2" style="font-weight: normal;">"Ee, plan nedir?" diye sordum ona. "Başkan Lattimer'a ne olacak?"</span></p>

  <p class="calibre1"><span class="calibre2" style="font-weight: normal;">Konuşmadan önce Callie bana uzun süre baktı. "Bishop öldüğünde, Başkan Lattimer yastayken silahların kontrolünü ele geçirmek için hareket edeceğiz. Ölümü bundan sonra olacak. İnsanlar bir kez güvenliklerini sağlayamadığını, kendi silahlarını bile kontrol edemediğini gördüğünde, bizi kucaklamaya daha gönüllü olacaklar."</span></p>

  <p class="calibre1"><span class="calibre2" style="font-weight: normal;">"Yani oğlunun ölümünün çilesini çekmek zorunda kalacak," dedim yavaşça.</span></p>

  <p class="calibre1"><span class="calibre2" style="font-weight: normal;">"Evet."</span></p>

  <p class="calibre1"><span class="calibre2" style="font-weight: normal;">Başımla onayladım. "Bu da babamın planının bir parçası mı? Aynı bizim annemizi kaybettiğimiz gibi, Başkan Lattimer'ın da sevdiği birini kaybettiğinden emin olmak?"</span></p>

  <p class="calibre1"><span class="calibre2" style="font-weight: normal;">"Evet," dedi, Callie onaylayarak. "Ve bu bana adalet gibi geliyor."</span></p>

  <p class="calibre1"><span class="calibre2"><span style="font-weight: normal;">Gözlerimi kapattım. Başından beri işlerin yürüyüşünün değişeceğini görme arzusuyla hareket etmiştim. İnsanlara yönetilme şekillerinde ses vermek, kendi hayatları hakkında söz sahibi olmaları için. Ve hâlâ babamın Başkan Lattimer'dan daha iyi bir lider olacağına inanıyordum. Ancak artık babamın intikamla, Başkan Lattimer oğlunun kaybıyla acı çekerken, kendisinin geride durup acısından zevk alarak onu izleme arzusuyla hareket ettiğinden korkuyordum</span>, <span style="font-weight: normal;">"Başkan Lattimer nasıl öldüreceksiniz "diye sordum.Zaten her şey etkinleştirilmemişmiydi"</span></span></p>

  <p>"Tam olarak değil," Callie biraz durduktan sonra kabul etti. "Bishop öldükten sonra etkinleştirilecek."</p>

  <p>"O zaman neden bir takvim vardı? Neden..." Sesim sessizliğe karışırken en sonunda anladım. "Bir testti değil mi? Beni ediyorsun?"</p>

  <p class="MsoNormal"></p>

  <p class="MsoNormal"></p>

  <p class="MsoNormal">"Tam olarak test değildi," dedi Callie ve en azından biraz huzursuz görünecek kadar erdemi vardı. "Ama işleri ağırdan almanı göze alamazdık. Hep bunun senin için zor olacağını biliyorduk Ivy. Sonsuza dek beklemeyi göze alamazdık. Ama harika bir iş çıkardın, silahları ve kodları buldun. Umduğumuzdan daha iyiydin. Artık sadece yapman gereken tek bir şey kaldı."</p>

  <p class="MsoNormal"></p>

  <p class="MsoNormal">Yüksek sesle kahkaha attım. Babama verdiğim kodun hatalı olduğunu bir bilseydi. "Ne zaman?" diye sordum, şişeyi tuttum.</p>

  <p class="MsoNormal"></p>

  <p class="MsoNormal">"Gelecek hafta olduğu sürece, zamanı sana kalmış."</p>

  <p class="MsoNormal"></p>

  <p class="MsoNormal">Bu, bana pek bir vakit tanımıyordu. "Peki, ya Bayan Lattimer?" diye sordum.</p>

  <p class="MsoNormal"></p>

  <p class="MsoNormal">"Onlar öldükten sonra önemi kalmayacak," dedi Callie. "Ona enerjimizi harcamayacağız."</p>

  <p class="MsoNormal"></p>

  <p class="MsoNormal">Erin ile olan ilişkimiz için hiç yanılsamalarım yoktu, iki taraf için de sıcak, yumuşak duygulardan oluşmamıştı. Ancak onun geride kaldığını hayal edince kalbim biraz kırıldı; hem kocası hem oğlu ölmüş olacaktı. Göz açıp kapayana dek tüm dünyası yerle bir olmuş olacaktı. Acısına kayıtsızlık en iğrenç acımasızlık biçimiydi.</p>

  <p class="MsoNormal"></p>

  <p class="MsoNormal">"Ailemiz tekrar hâkimiyeti ele geçirmek için yıllarca bekledi," diyerek devam etti Callie. "Ve kimse bunu bizden alamayacak."</p>

  <p class="MsoNormal"></p>

  <p class="MsoNormal">"Neyin hâkimiyeti? Dünya değişmemiş gibi davranmaya çalışan bir avuç korkmuş insanın mı? Dışarıda neler olduğunu sormaktan ödleri kopan tüm herkesin mi? İçinde on bin insanın olduğu bu küçük arazi parçasının mı, bunun için mi savaşıyoruz?" Parkın karşısına baktım, hepimizin kalan tek parçaymış gibi iddia ettiğimiz bu ufacık toprağın ötesinde ne yattığını hayal etmeyi denedim. Belki öyleydi. Ama emin değildik. "Değer mi?" diye sordum.</p>

  <p class="MsoNormal"></p>

  <p class="MsoNormal">"Elbette değer!" diye bağırdı Callie. "Olan bu. Ve bizim olması gerekiyordu. Bir VVestfall burayı kurdu ve bir Westfall yönetmeli."</p>

  <p class="MsoNormal"></p>

  <p class="MsoNormal">Bu bana pek demokrasi gibi gelmiyordu. Şişeyi çantama koydum. "Hoşça kal Callie," dedim. Karşı çıkamadan ya da beni ittirmeden önce onu tuttum ve sıkıca sarıldım. Her şeye rağmen, yine de benim kardeşimdi. Yine de onu seviyordum. Ve hep sevecektim. Ancak artık Callie'nin ve babamın tüm hayatım boyunca beni ezdiğini, kendi arzularından farklı olur diye asla bana kendi düşüncelerimin ya da hareketlerimin özgürlüğünü tanımadıklarını fark etmiştim. Başkan Lattimer'dan o kadar da farklı değillerdi.</p>

  <p class="MsoNormal"><span style="font-size: 1em; line-height: 1.2;">Ve Bishop bana özgür kalmamda yardım etmişti. Beni kurtarmamıştı, ama bana kendimi kurtarmam için fırsat tanımıştı ki bu en iyi kurtarma biçimiydi.</span></p>

  <p class="MsoNormal"></p>

  <p class="MsoNormal" style="text-align: center;">****</p>

  <p class="MsoNormal"><span style="font-size: 1em; line-height: 1.2;">Her türlü olasılığın üzerinden on kere geçtim. Bishop'a babamın ve Callie'nin ne planladığını söylemeyi düşündüm. Ancak onları durdurmayı ne kadar istesem de, o kadar ileri gidemezdim. Onları mahkûm eden kişi olamazdım, bunu hak etseler bile. Ve hiçbir şey yapmamak da bir seçenek değildi. Şişeyi paramparça edip hayatıma devam edebilirdim, ancak yine de Bishop'ı öldürmenin bir yolunu bulurlardı; yardımım olsa da olmasa da. Soruna nasıl yaklaşırsam yaklaşayım, birinin kurban edilmesi gerektiği gerçeği karşımda duruyordu. Bishop'ın olmasına izin veremiyor ve ailemin olmasını kaldıramıyorsam o zaman sadece tek bir seçenek kalıyordu.</span></p>

  <p class="MsoNormal"></p>

  <p><span style="font-size: 11pt; font-family: Arial, sans-serif;">Ben olmalıydım</span><br /></p>

  <h1 class="MsoNormal" id="sigil_toc_id_17" style="text-align: center; font-size: medium; line-height: normal;"><span style="font-size: 1em; line-height: 1.2;">23</span></h1>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Notu bulacakları bir yere bıraktım. Eğer bu akşam olmazsa, o zaman yarın erkenden Victoria geldiğinde bulurdu. Kesinlikle kaçıramazdı, işinde çok iyiydi. Sonrasında eve yürüdüm ve şişeyi banyodaki alt çekmeceye koydum, havluların ve düzensiz sabun ve şampuanların arkasına. Parmak izleri için şişeyi kontrol etme zahmetine girecekler miydi bilmiyordum, ama hazırlıklı olmak için dikkatlice sildim, sadece benim parmak izlerim kaldı.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Akşam yemeğinde güldüm ve bunun evdeki son akşamım olduğunu düşünmemeye çabaladım. Bishop'ın kahkahasını dinledim ve bir daha asla duymayacağımı, yarın akşam benden nefret edeceğini unutmaya çabaladım. Ancak hayatta olacaktı ve bu adil bir takastı. Ya da bu ömürde ikimizin sahip olabileceği kadar adildi. Ve yatma zamanı geldiğinde banyoda çok kalmadım, çekmecede duran zehir gibi paniğin kemiklerime işlemesine izin vermedim. Onun yanına, yatağa emekledim ve karanlıkta ona uzandım. Her saniye kapının çalmabileceğini, her ânın son olabileceğini düşünmeme izin vermedim.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Ivy?" dedi. Sesini hafızama kazımak istedim. "Neden ağlıyorsun?"</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Ağlamıyorum," dedim, öfkeli parmaklarla yanaklarımı sildim. Onu sırtüstü yatırdım ve üzerine oturmak için kendimi ittirdim. Ay ışığında gözleri neredeyse saydam görünüyordu. "Gidebiliriz," derken buldum kendimi, nefesim benden bir hıçkırıkla kaçtı. Kaskatı kesilmiştim, bedenim titriyordu. Beni dünyaya bağlayan, odaklayan tek şey kalçamdaki elleriymiş gibi hissediyordum. "Çitin ötesine gidebiliriz. Dışarıda ne var görebiliriz. Okyanusu bulabiliriz."</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Alnı kırışmış bir şekilde beni izliyordu. "Ne oldu?" dedi en sonunda. "Konuş benimle."</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Ama konuşamazdım. Başımı salladım. "Boş ver," diye fısıldadım.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Elleri kalçamda sıkılaştı. "Bir gün," dedi. "Okyanusu beraber bulacağız, söz veriyorum."</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Başımla onayladım, çünkü ağzımı açamazdım, dışarı ne dökülür hiçbir fikrim yoktu. Belki başka bir okyanus olurdu, ikimizi de boğacak kelimelerden oluşan bir tane. Bu yüzden ellerimi başının altındaki yastığa dayadım ve konuşmak yerine onu öptüm. Dudaklarının yumuşaklığını... Dilinin tadını... Ellerinin kuvvetini... Artık benim olmayacakları zamanlar için onları içime topladım.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Ona, onu sevdiğimi söylemek istedim. Ama bu çok bencilce olurdu. Bu, onu daha sonra sorgulayacağı başka bir anı ile bırakmak olurdu; kazanmak için çabaladığı, ancak en kötü, en son söylenen yalan olarak hatırlayacağı bir gerçek.</span></p>

  <p class="MsoNormal"></p>

  <p class="MsoNormal"></p>

  <p class="MsoNormal" style="text-align: center;">****</p>

  <p class="MsoNormal"><span style="font-size: 1em; line-height: 1.2;">Kapı çalındığında uyuyordum, sert ve ısrarcıydı. Bishop sırtıma kıvrılmış, bir el kolsuz tişörtümün altında açık halde karnımda dinleniyordu.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Bishop." Kolunu dürttüm. "Kapıda biri var." Şafağın ilk puslu ışıkları yatak odamızın perdelerinden kendi yollarını açıyorlardı.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Hmmm?" Mırıldadı, nefesi omzumda sıcaktı. Kapı tekrar vuruldu, bu sefer daha sertti. Çok beklenmeyeceklerdi. "Hangi pislik sabahın bu saatinde gelir ki?" derken yataktan doğruldu, karışmış bacaklarımızdan çarşafı fırlattı.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Odayı terk eder etmez oturdum, derin bir nefes aldım ve saçımı yüzümden avucumla ittirdim. Şimdi her zamankinden daha çok güçlü olmalıydım, olabileceğimi bildiğimden daha cesur. Salondan sesler yayıldı. Bishop'ın başka bir adamın ve bu... Erin? Bu hesapladığımdan daha da kötü olacaktı.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Bir şort giydim ve kolsuz tişörtümün üzerine bir başka tişört geçirdim. Kapıda üniformalı bir adam vardı, Bishop göründüğünde saçımı karmaşık bir atkuyruğu yapacak zamanım olmuştu. Adam gergindi, yüzü kırmızıydı ve boynundaki damarlar atıyordu. Bishop uykudan karışmış saçı ve çıplak göğsüyle sadece kafası karışmış görünüyordu.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Ivy," dedi. "Ailem burada. Ve polis." Hızlı bir baş işaretiyle yanındaki adamı gösterdi. "Anonim bir not aldıklarını söylüyorlar, üzerinde..." sesi kesildi ve polise baktı. "Çok saçma. Bu konuşmayı yaptığımıza bile inanamıyorum."</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Not onu zehirlemeyi planladığını söylüyordu," dedi polis.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Arama yapmak istiyorlar," dedi bana Bishop.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Yapın," dedim. Keşke geri kalanımda sesim kadar duygusuz olsaydı.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Polis odadan çıktı ve birkaç saniye sonra mutfaktaki dolapların açıldığını duydum, sesi emirler yağdırıyordu. Bishop bana bakıyordu ve eğer kafamı çevirmezsem, ağlayacaktım. Yatağımızın kenarına oturdum, gözlerimi tutuşan ellerimizde tuttum.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Burada ne yaptıklarını anlamıyorum," dedi Bishop. Yanıma oturdu, o kadar yakındı ki çıplak bacaklarımız birbirine değiyordu. İki elle yüzünü ovuşturdu. "Beş dakika önce uyumuyor muyduk?" Rahatsız edici bir kahkaha attı. "Belki rüya görüyorumdur."</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Rüya değil," dedim. Sesim kulağıma çok uzaktan geliyordu, sanki bir perde bulutunun ardından konuşuyordum.</span></p>

  <p class="MsoNormal"><span style="font-size: 1em; line-height: 1.2;">"Eh, acele etmeli ve buradan gitmeliler," dedi Bishop. Sesindeki öfke bir şeyi gizliyordu; korku, belki ya da şüphe. Kalbim sızladı. Onu incitmeden onu kurtarabileceğim bir yol olmasını diledim. Ancak şimdi acı ya da sonra ölüm arasında bir seçimdi ve beni kaybetmenin acısının üstesinden gelecekti. Onun için bunu elimden geldiğince kolaylaştıracaktım.</span></p>

  <p class="MsoNormal"><span style="font-size: 1em; line-height: 1.2;">Bishop elimi elinin içine aldı, işaretparmağıyla avucumdaki çizgileri takip etti, polis mutfağımızı ve salonumuzu yağmalarken dinledik, koridorda sağdaki kapıdan banyoya hareket ettiklerinde dikkat etmemiş gibi davrandık. Gerilim üzerimden bir şimşek gibi geçti, el ve ayak parmaklarımdan kıvılcımlar fırlatmakla tehdit ediyordu. Bishop polise ne söylerse söylesin, o da bunu hissediyordu. Bedeni benimkinin yanında gerilimle titriyordu.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Banyodan bir haykırış geldi, hızlı adımların sesi, daha fazla konuşma. Kelimelere odaklanmadım; onun yerine zihnimi temizlemeye ve düzgün nefes almaya çalıştım.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Bir şey bulduk," dedi polis, Bishop ve ben kafamızı o yöne çevirdik. İçinde şişe olan plastik bir çanta tutuyordu.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Nedir?" diye sordu Bishop.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Öğrenmemiz gereken de bu," dedi polis, bana bakıyordu. "Ancak tahmin etmem gerekirse, zehir olduğunu söylerdim."</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">Bishop'ın tekrar bana doğru dönmesi ağır çekim gibi göründü, yeşil gözleri benimkilere kilitlenmişti.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Bizim..." Polis başladı, ancak Bishop ona bakmadı bile. Onu kesmek için bir elini kaldırdı.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">"Ivy," dedi. Sadece bana bakmıyordu, içime bakıyor, bakışlarıyla beni irdeliyordu. İnanmıyordu. Bir açıklama için bekliyordu, şişeyi açıklayacak kelimeler için bekliyordu. O kadar endişeli bile görünmüyordu. Şişeye inanmıyordu, çünkü bana inanıyordu.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">&nbsp;Bir gözyaşı döküldü, yanağımdan aşağıya aktı. "Özür dilerim," diye fısıldadım. Her santimim acıyordu; tenim bile acıyordu. Kollarımı etrafına sarmak ve asla bırakmak istemiyordum. Ancak hak ettiğimden daha güçlü bacakların üzerinde dikildim ve bana doğru gelen polisle yüzleştim. Kollarımı tuttuğunda direnmedim bile, gözlerimi karşıdaki duvarda tuttum. Araya girmek istediğinde Bishop'a bakmadım, polisi ittiriyordu, salona çekiştirilirken adımı çağırıyordu, Başkan'ı geçtim, yüzünde çarpılmış bir ifade vardı ve Erin, eğer yapabilseydi beni parçalardı.</span></p>

  <p class="MsoNormal"></p>

  <p class="MsoNormal"><span style="font-size: 1em; line-height: 1.2;">&nbsp;Evden dışarıya eşlik edilirken geriye bakmadım, Bishop'ın sesi arkamda daimi, öfkeli bir itirazdı. Dışarıda sakindim, dikkatlice ifadesizdim, ama içimde kanım, kemiklerim ve etim onun için haykırıyordu. Ancak bir ayağımı diğerinin önüne koydum, kendime her adım beni ondan uzağa götürürken, onu daha güvende bırakıyor diye hatırlattım.</span></p>
</body>
</html>
