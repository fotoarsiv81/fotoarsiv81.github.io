<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<p class="margin-ust-xxl"></p>

<h2 class="ortala">Kitapta Ortaya Çıkan Kişiler</h2>
<p><i>Bay Manacés</i></p>
<p>Pessoa’nın 1920 ile 1935 yıllan arasında oturduğu Coelho da Rocha Sokağı’nın köşesinde bir berber dükkânı vardı. On beş yıl boyunca Pessoa’yı tıraş etti.</p>
<p class="yl"></p>
<p><i>Carlos Eugénio Moitinho de Almeida</i></p>
<p>(Lizbon 1885-1961) Pessoa’nın ticari mektuplar yazıp çevirdiği bir ithalat ihracat şirketinin sahibiydi. Şairin yakın arkadaşıydı ve yaşamının en güç dönemlerinde yanında oldu.</p>
<p class="yl"></p>
<p><i>Coelho Paheco</i></p>
<p>Coelho Pacheco'nun yaşamıyla ilgili hiçbir şey bilmiyoruz. <i>Başka Bir Okyanusun Ötesinde</i> adlı, Alberto Caeiro’ya ithaf edilmiş uzun bir şiiri kaldı bize yalnızca. Psişik özdeyim deneyimlerinden önce gelen ve bir bilinç akımını andıran karanlık ve tuhaf bir şiirdir.</p>
<p class="yl"></p>
<p><i>Fernando Pessoa</i></p>
<p>Fernando Antonio Nogueira Pessoa, 13 Haziran 1888’de Lizbon’da doğdu. Magdalena Pinheiro Nogueira ve kent gazetelerinden birinde müzik eleştirmenliği yapan Joaquim de Saebra Pessoa’nın oğludur Verem hastası olan babası, Fernando Pessoa beş yaşındayken öldü. Babaannesi Dionisia ağır bir akıl hastalığının kurbanıydı ve bir tımarhanede öldü. 1895 yılında Pessoa Güney Afrika’ya, Durban’a gitti, çünkü annesi Portekiz’in Güney Afrika konsolosuyla evlenmişti. Öğrenimini İngilizce yaptı. Üniversiteye yazılmak için Portekiz’e döndü, ama derslere katılmadı. Hep Lizbon’da yaşadı. 8 Mart 1914’te ilk takma adı Alberto Caeiro ortaya çıktı, onu Ricardo Reis ve Alvaro de Campos izlediler. Takma adları ‘kendilerinden başkaları’ idi, onun içinde konuşan ve özerk bir yaşamları ve biyografileri olan seslerdi. Bütün Portekiz avangardlarını yarattı. Hep sade pansiyonlarda ve kiralık odalarda yaşadı. Yaşamı boyunca tek bir kere âşık oldu, Ophélia Queiroz, çalıştığı ithalat ihracat şirketinde sekreterlik yapıyordu. Kısa ve yoğun bir aşktı. Yaşadığı sürece yazıları sadece dergilerde yayınlandı. Ölümünden önce çıkan tek kitap, <i>İleti</i> başlıklı incecik bir kitaptı ve Portekiz’in gizli tarihini anlatıyordu. 30 Kasım 1935’te, Lizbon’da Sao Luis dos Franceses Hastanesi’nde, büyük olasılıkla aşırı alkolün neden olduğu hepatit krizinden öldü.</p>
<p class="yl"></p>
<p><i>Alvaro de Campos</i></p>
<p>Alvaro de Campos 15 Ekim 1890’da Algarve yöresinde Thvira’da doğdu. Glasgow’da gemi mühendisliği diploması aldı. Mesleği ile uğraşmadan Lizbon’da yaşadı. Bir transatlantik ile Doğu’ya yolculuğa çıktı, kısa şiiri <i>Afyonlama</i>’yı bu gemiye ithaf etti. Dekadan, fütürist, avangardist, nihilist oldu. 1928 yılında, yüzyılın en güzel şiirini, <i>Tütüncü Dükkânı</i>’nı yazdı. Eşcinsel bir aşk yaşadı. Ophélia ile nişanının bozulmasına neden olacak kadar Pessoa’nın yaşamına girdi. Uzun boylu, siyah ve düz saçları yandan ayrılmış, giyimi kuşamı kusursuz ve biraz snob, monokl kullanan Campos, dönemin avangard akımının özgün tiplerinden biriydi: kentsoylu ve kentsoylu karşıtı, kültürlü ve kışkırtıcı, sinirli, nevrotik ve bunalımlı. 30 Kasım 1935*te, Pessoa ile aynı yıl ve aynı gün Lizbon’da öldü.</p>
<p class="yl"></p>
<p><i>Alberto Caeiro</i></p>
<p>Alberto Caeiro da Silva, Fernando Pessoa’nın've bütün takma adlarının üstadı, 1889 yılında Lizbon’da doğdu, 1915 yılında taşrada öldü, Pessoa’nın babası gibi verem hastasıydı. Kısa yaşamını, hassas sağlığı yüzünden çekildiği Ribatejo’nun bir köyünde yaşlı bir büyük teyzenin evinde geçirdi. Her çeşit tantanadan uzak bir yaşam süren, yalnız ve kendi iç dünyasında yaşayan bu adamın biyografisi üzerine söylenebilecek pek bir şey yok. Pessoa onu sarışın, solgun, mavi gözlü, orta boylu diye betimliyor. Görünüşte içli ve naif şiirler yazdı. Aslında, Caeiro bakan bir gözdür, birkaç onyıl sonra Avrupa’da ortaya çıkacak olaybilimin (fenomenolojinin) habercisidir.</p>
<p class="yl"></p>
<p><i>Ricardo Reis</i></p>
<p>Ricardo Reis, 19 Eylül 1887’de Oporto’da doğdu ve bir Cizvit okulunda büyüdü. Doktordu, ama yaşamını tıpla kazanıp kazanmadığını bilmiyoruz. Portekiz Cumhuriyeti’nin kuruluşundan sonra kralcı fikirleri yüzünden Brezilya’ya sürgüne gitti. Duyumcu, maddeci ve Neoklasik bir şairdi. Walter Pater’in ve yüzyıl sonunda kimi Anglosakson doğacıları ve bilim adamlarını büyüleyen soyut ve uzak klasisizmin etkisi altında kaldı.</p>
<p class="yl"></p>
<p><i>Bemardo Soares</i></p>
<p>Doğum tarihini de, ölüm tarihini de bilmiyoruz. Çok sade bir yaşam sürdü, Lizbon’da kumaş ithalat ihracatı yapan bir şirkette ‘muhasebe yardımcısıydı. Hep Semerkant’ı düşledi. <i>Huzursuzluğun Kitabı</i> adını verdiği lirik ve metafizik bir günlüğün yazarıdır. Pessoa onunla ‘Pessoa’ adındaki bir lokantada tanıştı ve yemek yerlerken Bernardo Soares ona edebi tasarısını ve düşlerini anlattı.</p>
<p class="yl"></p>
<p><i>Antonio Mora</i></p>
<p>Portekiz neopaganizminin temel kitabı olacak <i>Tanrıların Dönüşü</i>’nün yazarı filozof Antonio Mora, son günlerini Cascais’deki psikiyatri kliniğinde geçirdi. Pessoa da Antonio Mora’yla bu klinikte tanıştı. Uzun boylu, heybetli, keskin bakışlı ve beyaz sakallı Antonio Mora, Aiskhylos’un trajedisinden aldığı Prometeus’un yakarısının başını yüksek sesle Pessoa’ya okudu. Ve bu şekilde ihtiyar filozof Pessoa’ya elyazmalarını teslim etti.</p>
<p class="yl"></p>
</body>
</html>