<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <p class="calibre2">çünkü ifadeleri kalıp olarak alırlar ve onları bellemeye çalışırlar. Bu sebepten ötürüdür ki yazarlarken bir araya getirdikleri şey sözcüklerden ziyade ifadelerdir; <span class="t4">phrases banales</span> (basmakalıp ifadeler). Bu da onların en ziyade ayırt edici özelliklerinin, açık seçik ifade edilmiş düşünce eksikliğinin nedenini izah eder; esasen onlar düşüncelerine damgasını vuracak —böyle bir— kalıptan yoksundurlar, onların kendilerine ait açık düşünceleri yoktur; bunun yerine onlarda sözcüklerin, yaygın ifadelerin, iyice aşınmış konuşma tabirlerinin ve moda tabirlerin belirsiz, karanlık iç içe geçişlerini buluruz. Neticede onlar ın bu sisli buğulu yazım tarzları eski usulle yapılmış baskıya benzer.</p>

  <p class="calibre2">Diğer yandan akıllı insanlar yazdıklarında bizimle <span class="t4">gerçekten</span> konuşurlar ve bu sebepten ötürü hem bizim ilgimizi çekmeye, hem de bizi eğlendirmeye muvaffak olurlar. Sadece akıllı yazarlar kullanımlarına hakkıyla dikkat ederek sözcükleri bir araya getirir ve onları titizlikle seçerler. O nedenledir ki, onların üslupları ile yukarıda sözü edilen yazarlarınki arasında, gerçek bir ressam elinden çıkmış bir resimle bir şablon marifetiyle yapılmış basmakalıp tablo arasındakine benzer bir ilişki vardır. Birinde her bir sözcük, tıpkı her bir fırça darbesi, gibi özel bir anlama sahiptir oysa diğerinde her şey mekanik biçimde yapılmıştır. Aynı ayrım müzikte de gözlemlenebilir. Çünkü dehanın eserlerini her zaman ve her yerde kendine mahsus biçimde mümtaz kılan, bir bakışta ayırt etmemizi mümkün kılan aklın her yerde mevcudiyetidir; Lichtenberg'in gözlemi, yani Garrick'in<span class="t6">5</span> ruhunun vücudunun bütün kaslarında mevcutluğu tespiti de buna benzer.</p>

  <p class="calibre2"><span class="t3">5 David Garric (1716-1779). Meslek hayat</span><span class="t3">ı</span><span class="t3">na</span> <span class="t3">ş</span><span class="t3">arap tüccar</span><span class="t3">ı</span> <span class="t3">olarak ba</span><span class="t3">ş</span><span class="t3">lay</span><span class="t3">ı</span><span class="t3">p,</span> <span class="t7">III. Richard'daki</span> <span class="t3">rolüyle üne kavu</span><span class="t3">ş</span><span class="t3">mu</span><span class="t3">ş</span> <span class="t3">İ</span><span class="t3">ngiliz aktör. Daha sonra Dr. Samuel Johnson'</span><span class="t3">ı</span><span class="t3">n çevresinde yer alm</span><span class="t3">ı</span><span class="t3">ş</span> <span class="t3">ve ömrünün son y</span><span class="t3">ı</span><span class="t3">llar</span><span class="t3">ı</span><span class="t3">nda hat</span><span class="t3">ı</span><span class="t3">r</span><span class="t3">ı</span> <span class="t3">say</span><span class="t3">ı</span><span class="t3">l</span><span class="t3">ı</span><span class="t3">r bir servetle Hampton'a çekilip komediler ve Farslar yazm</span><span class="t3">ı</span><span class="t3">ş</span><span class="t3">t</span><span class="t3">ı</span><span class="t3">r.</span></p>

  <p class="calibre2"><span class="t3">&nbsp;</span></p>
</body>
</html>
