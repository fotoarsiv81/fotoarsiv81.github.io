<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="ub287c3b8-199c-41fe-96e1-37b1ae4667ba"><a id="bookmark0"></a><span style="font-weight:bold;font-style:italic;">YİRMİ YEDİNCİ BÖLÜM</span></p>

  <p>John Bidlake ile üçüncü karısı, kesinlikle ve resmen ayrılmamışlardı. Birbirlerini pek sık görmüyorlardı, o kadar. Bu durum John Bidlake’in işine geliyordu. John Bidlake, telâş ve patırdının her türlüsünden nefret ederdi; kesin olan, dönüşü olmayan her çeşit anlaşmaya karşıydı. Onu bağlayan, ona sorumluluklar yükleyen, görevlerini anımsatan durumlara dayanamazdı. "Tanrının günü bir büroya gitmek, ya da belirli bir tarihte bir işi bitirmek zorunda kalsaydım, Allah bilir halim nice olurdu,” derdi. ''Birkaç ay sonra, deliye döner, sağa sola saldırırdım herhalde." John Bidlake, öteden beri evlenmeye karşıydı. Ama ne çare ki, canının çektiği kadınların tümünü evlenmeden elde edemedi. Böylece, Çiçero’ya uygun bir dil kullanarak "o münasebetsiz ve müstehçen anlaşma" dediği şeye üç kez &nbsp;katlanmak zorunda kaldı. Evlenmek onun gözünde ne kadar tatsız bir işse, boşanmak ya da.resmen ayrılmak da hemen hemen aynı derece tatsızdı. Boşanmak fazla kesin bir şeydi; belirli bir tutumu benimsemeye. zorluyordu insanı. Durumu iradesiyle düzenlemeye kalkmaktansa, ne diye oluruna bırakmasın her şeyi? Duygusal açıdan da, toplumsal açıdan da günü gününe yaşayabilmekti gerçek isteği. Başkalarının ya da kendi eski benliğinin seçtiği insanlarla değil de; planlar yapmadan, bir mevki sağlamadan, günü gününe, canının istediği hoş insanlarla yaşayabilmekti gerçek isteği. "Şurada burada yatmak." Hollywood’da ideal yaşantının aşk alanında aldığı biçimi, işte böyle anlatmıştı Amerikalı bir genç kız. Bu ideal yaşantının öteki yanlarını da "şurada burada uyanmak" diye tanımlayabiliriz. John Bidlake’in hiçbir zaman katlanamadığı yaşantı ise, her gün, önceden bilinen kesin bir programa göre, ancak ölümle; ölümle değilse bile Tanrının iradesiyle ya da Kralın düşmanlarının harekete geçmeleriyle değişebilecek bir programa göre, kesinlikle ya şurada ya da burada yatmak ve uyanmak zorunluğuydu.</p>

  <p>John Bidlake, üçüncü karısıyla ilişkisinin, yıllardır kesin bir biçim almayışından çok hoşnuttu. Beraber yaşamıyorlardı ama, ayrılmış da değildiler. Pek seyrek görüşürlerdi ama, hiçbir zaman da kavga etmemişlerdi. John Bidlake yirmi yıldan fazla bir süredir şurada burada uyuyup uyandığı halde, karısıyla karşılaşınca dosttular. Kuzey Chilterns manzaralarını yeniden görmek isteyip de Gattenden’e gelişi, dünyanın en doğal olayıymış gibi, hiç yoruma uğramadan kabul edilirdi. John Bidlake’in çok işine geliyordu bu durum. Böyle bir duruma olanak verdiği için kansına gönül borcu duyması da onun olumlu yanlarından biri sayılmalı. Ama duyduğu gönül borcunu sözle belirtmeye yanaşmıyordu. Çünkü bunun lâfını etmek, konuyu yorumlamak olurdu, yorumlamaksa, bu durumun kolayca bozulabilecek güzelliğini birazcık yıkan bir kesinlik havası yaratabilirdi. Oysa belirsizliğindeydi durumun güzelliği; o el sürülmemiş, tertemiz belirsizliğindeydi. Yeryüzünde pek az kadın bu durumun belirsizliğini böyle sürdürmeye katlanabilir, ya da bu işi başarabilirdi. John Bidlake, bunu bildiği için, kansına gönül borcu duyuyordu. Başka bir eş, bir açıklama yapılmasını ister, durumu bilmek isterdi; kocasına kesin olarak, ya barışı ya savaşı, ya beraber yaşamayı ya da ayrılmayı seçmesini önerirdi. Oysa Mrs. Bidlake, kavga etmeden, bir tek söz bile söylemeden, kocasının usulcacık evlilikten çekilivermesine göz yummuştu. John, Bidlake’in arasıra ve kısa süreler için evlilik yaşantısına dönmesine de, gene hiç lâf etmeden katlanıyordu. Mrs. Bidlake, çocukluğundan beri, gerçek dünyadan fazla, .hayalinde canlandırdığı uydurma dünyada rahat hissederdi kendini. Daha küçükken, araba yolunun demiryolunu kestiği yerde, işaret kulübesinde oturan bir kız kardeş uydurmuştu kendine. On ile on üç yaşları arasında, gerçekte gördüklerini hayaliyle gördüklerinden ayırdedemediği için, kaç kez yalan söylemekle suçlanmış, cezalandırılmıştı. Resimler ve kitaplar, hayallerine bir yenilik katmıştı. Resimler ve kitaplar sayesinde kişisellikten bir hayli kurtulan hayal gücü, klasik sanata, edebiyata ve düşünceye yönelmişti. Janet, on altı yaşından sonra, İngiltere’de kendini isteksiz bir yabancı saymış; sanat ve edebiyat ülkesine iyice yerleşmişti. John Bidlake’i de aynı ülkede yaşayan biri saydığı için, sanata ve şiire özgü bir sevdayla ona tutulmuş, karısı olmayı kabul etmişti. Gelgelelim Janet’in anasıyla babası, John Bidlake’i Kraliçenin sıradan uyruklarından biri saydıkları, sanatçılığından çok kocalığına önem verdikleri için, kızlarını bu işten vazgeçirmek amacıyla ellerinden geleni yapmışlardı. Ama Janet yasalara göre ergendi; ve tartışmalardan kaçıverenlerin inadı vardı onda. Sanki içinde ruh olmayan boş bir beden karşısında, boşuna uğraşıp dururdu onunla tartışmaya kalkışanlar. Janet, eninde sonunda istediğini yaptı. Sevdiği eşsiz sanatçıyla evlendiği erkek arasında pek ilgi olmadığını anlayınca (ne yazık ki, çok çabuk anlamıştı bunu), doğuştan gelen gururu yakınıp sızlanmasına engel oldu. Dostlarıyla akrabalarını, "sana demedim mi!” sözünü söylemek hazzından yoksun kılmak istiyordu. John, şurada burada yatıp kalkıyor, evlilik yaşantısından gittikçe uzaklaşıyordu. Janet ise susuyor; avunmak için, doğma büyüme kendi yurdu olan, rahat ettiği bir ülkeye, sanat ve edebiyat hayallerinin ülkesine, çekiliyordu. Kişisel geliri sayesinde, hayal gücünün yarattığı bu ülkede yolculuğu huy edindi. John Bidlake de karısıyla çoluk çocuğunu anımsayıp onlara verebilecek kadar parası olduğu aklına geldikçe, bu kişisel gelire, düzenli olmayan, kimi zaman artan, kimi zaman azalan katkılarda bulunurdu. Evlenmelerinden bir yıl sonra Elinor dünyaya geldi. Dört yıl sonra da, midesinde ülser çıkan John Bidlake, bakılmak amacıyla, bir süre uslanarak evine döndü. Walter, John Bidlake’in hastalıktan sonra ailesiyle geçirdiği iyileşme döneminin bir ürünüydü. Ülser geçince, John Bidlake gene yokoldu ortadan. Çocuklara, dadılarla mürebbiyeler bakıyordu. Mrs. Bidlake, sanki alacakaranlıkta çevresini pek iyi göremiyormuş gibi, çocuklarının eğitimini uzaktan uzağa denetliyordu. Arasıra da, kendine özgü hayal ülkesini gerçek dünyadan ayıran sının aşıveriyordu. Günlük düzene karışmasında, insanı her zaman şaşırtan, nerdeyse doğaüstü bir yan vardı. Başka bir gezegende yaşayan, olayları yeryüzündeki sıradan insanlardan bambaşka bir gözle gören Mrs. Bidlake, gökyüzünden yere inip de çocuklarının günlük eğitim ve terbiyelerine karışınca, hiç beklenmedik durumlar çıkardı ortaya. Örneğin bir gün, ders yapılan odadaki piyanoda Dan Leno’nun "Eşekarısı ve Katı Yumurta" adlı şarkısını çaldığı için, bir mürebbiye kapı dışarı edilmişti. Mürebbiye, namuslu bir kızdı, iyi öğretirdi ve felçli babasına bakardı. Ne var ki, yüce sanat ilkeleri tehlikeye girmişti: Elinor’un müzik beğenisi, bir daha düzeltilemeyecek biçimde bozulabilirdi. (Söz arasında şunu da söyleyelim ki, Elinor babasına çekmişti, müzikten nefret ederdi.) Ama Mrs. Bidlake’in gözünde, Elinor’un Miss Dempster'e düşkünlüğü, müzik konusunda zevksizliğin ona da bulaşması tehlikesini büsbütün arttınyordu. Mr. Bidlake kararlıydı: "Eşekarısı ve Katı Yumurta" şarkısına göz yumamazdı. Miss Dempster kovuldu. Bu haberi duyunca, Miss Dempster’in yaşlı babasına gene inme indi; onu bir gözü kör ve konuşamaz halde, yerden kaldırdılar. Mrs. Bidlake’in hayal ülkelerindeki yolculuklarından dönüşünün böylesine ağır sonuçları olmazdı her zaman. Çocuklarının eğitimine karışınca, üstünde durduğu başlıca sorun şuydu: Elinor ile Walter, küçük çocukların anlayamayacağı, ya da küçük çocuklara göre olmadığı herkesce kabul edilen klasik yazarları okuyacaklardı. Mrs. Bidlake’in kuramlarına göre, felsefe ve sanat alanında en üstün yapıtlarla yetiştirilmeliydi çocuklar. Elinor üç yaşındayken ona <span style="font-weight:bold;font-style:italic;">Hamlet'i</span> okumuşlardı. Resim kitapları, Giotto ve Rubens’in tablolarıydı. <span style="font-weight:bold;font-style:italic;">Candide’i</span> okuyarak Fransızca öğrenmişti. Yedi yaşında <span style="font-weight:bold;font-style:italic;">Tristram Shandy</span> ile Berkeley’nin <span style="font-weight:bold;font-style:italic;">Theory of Vision’u;</span> dokuz yaşında Spinoza’nın <span style="font-weight:bold;font-style:italic;">Ethics'i,</span> Goya’nın gravürleri; Almanca okuması için de <span style="font-weight:bold;font-style:italic;">Also sprach Zarathustra</span> verilmişti ona. Felsefenin en yüce yapıtlarını böylesine vakitsiz tanıması, Elinor’un bellibaşh özelliklerinden birinin nedeni oldu; yani tantanalı ve de tumturaklı ülkücülüklere biraz alaycı ve küçümseyen gözlerle bakmasıyla sonuçlandı. Bu arada klasik yazarları, ahlâka aykırı sayılan açık saçık parçaları arınmamış baskılarda okuduğu için, çocuklarca bilinmesi hiç de hoş görülmeyen konularda kuramsal, ama eksiksiz bir bilgi edinmişti daha küçükken. Elinor, tüm cinsel sorunlara karşı doğuştan kayıtsızdı, bunları hiç merak etmezdi; elde ettiği bilgi, bu soğukluğunu ve kayıtsızlığını azaltacağı yerde arttırdı. Genç kızın hem ayrıntılı bilgisi vardı; hem de aslında çok saf kalarak, yüzeysel bir bıçkınlık havasında yetişmişti. Böylece Elinor, Shakespeare’in oyunlarındaki genç kızlar gibi, bir yandan bilimsel bir açıklıkla Rabelais gibi konuşur; bir yandan da ince ve titiz bir edeple davranırdı. Sevgili hayallerine karşı Elinor’un bu saygısız tutumu, Mrs. Bidlake’i biraz üzdü; ama kendine özgü bir biçimde aklı başında bir kadın olduğu için, hiçbir şey söylemedi, Elinor’u yola getirmeye kalkmadı; durumun farkına varmamacasına kendi kabuğuna çekildi. Nitekim kocasının kusurlarını da görmemezlikten gelmiş; bunların bilincine varmamak için, mutluluk veren sanat ve hayal dünyalarına çekilmişti. Bir oldubittiyi yok etmenin yolu yoktur. Ama günlük yaşantıda bu oldubittiyi tam bir sessizliğe gömmek, onu ortadan kaldırmak kadar geçerlidir. Sözü edilmeyen bir olay, aslında var olduğunu halde, yok gibidir. John Bidlake, hasta bir adam olarak, umutsuzluğa ve korkulara kapıldığı; kendi kendine, gözü dünyayı göremeyecek kadar acıdığı için; aslında olduğundan da daha hasta bir adam olarak Gattenden’e geri dönünce; Mrs. Bidlake, kolayca söyleyebileceği bir gerçeği, yani kocasının ancak bir hastabakıcıya gereksinme duyunca evine geldiği gerçeğini sessizliğe boğdu. John Bidlake’in odası hazırlandı; o da odasına yerleşti. Sanki evinden hiç ayrılmamıştı. Mutfakta hizmetçiler, iş arttığı için biraz homurdandılar gizlice. Mrs. Inman içini çekti; ve Dobbs, Mr. Bidlake’in karısına karşı davranışını, Anglikan Kilisesinin görüşlerine uygun bir ağırbaşlılıkla ayıpladı. Herkes, hem ”oh oldu” diyor, seviniyor; hem de ona acıyordu. Mr. Bidlake’in hastalığı ve bu hastalığın belirtileri, dinsel bir konu gibi tartışılıyordu alçak sesle. Yüksek sesle konuştuklarında da, evde hizmet edenlerin homurdandıkları, bu durumu beğenmedikleri olurdu. Ama için için hepsi de bir hayli hoşnuttu. John Bidlake’in gelişi, yaşantılarını tekdüzelikten kurtarmıştı. Ölüme mahkûm oluşu evde hizmet edenlerin kişiliğine daha bir önem katıyordu her nedense. Bu yaklaşan ölüm, Gattenden’deki ev işlerine yeni bir anlam vermişti. Evde oturanların ruhları, beklenilen bu olayın güneşi çevresinde, anlamh bir biçimde ve nerdeyse sinsice dönüp duruyordu. Her ne kadgr homurdanıyorlar, durumu beğenmiyorlarsa da, John Bidlake’e sevecenlikle bakıyorlardı. Belli belirsiz bir gönül borcu duyuyorlardı ona karşı. John Bidlake ölümüyle, onlara hayat bağışlıyordu sanki.</p>

  <p id="uc38d942f-05bd-41bb-b66a-a7737b807dd7"><a id="bookmark1"></a></p>
</body>
</html>
