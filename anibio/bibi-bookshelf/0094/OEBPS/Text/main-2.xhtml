<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="uc0835002-6525-471c-9749-bdd91e70e9b6"><a id="bookmark0"></a><span style="font-weight:bold;font-style:italic;">ALTINCI BÖLÜM</span></p>

  <p>Mr. Sita Ram, Meclis’te verdiği söylevlerin birinden aktararak, "Hintliler, liberalizmi sizin çeşmelerinizden içtiler," dedi. Suçlarcasına Philip Quarles’a dikti parmağını. Ter damlaları, şişkin ve sarkık kahverengi yanaklarında, birbirini kovalıyordu. Sanki ağlıyordu anavatanı Hindistan için. Bir ter damlası, lambanın ışığında bir elmas gibi ışıl ışıl parlayarak, burnunun ucuna asılıp kalmıştı. Mr. Sita Ram konuşurken, o ter damlası da, yurtseverlik duygularına katılırcasına, parlayıp titriyordu. Ter damlası sonunda bu duyguların yoğunluğuna dayanamadı. "Çeşme" sözcüğünün söylenmesiyle birlikte, son bir kez fena halde sarsıldı ve Mr. Sita Ram’ın tabağındaki didiklenmiş balık parçalarının arasına düştü.</p>

  <p>Mr. Sita Ram’ın gümbür gümbürdü sesi: "Burke ile Bacon; Milton ile Macaulay..."</p>

  <p>"Ayyy! Bakın!" Elinor Quarles’ın sesi, korkudan sipsivri çıkmıştı. Ansızın öyle bir fırlamıştı ki yerinden, iskemlesi arkaya düşmüştü. Mr. Sita Ram, Elinor’a döndü.</p>

  <p>Canı sıkılmıştı: "Ne oluyor?" Söylev verirken sözünün kesilmesi, insanın sinirine dokunur.</p>

  <p>Elinor parmağıyla gösterdi. Koskocaman, kül rengi bir kurbağa, güç belâ hoplaya hoplaya, verandada ilerliyordu. Kurbağanın devinimleri sessizliğin içinde duyulabiliyordu: Sanki nemli bir sünger boyuna yere düşürülüyormuş gibi, hafifbir pat pat.</p>

  <p>Tropikal ülkelerin hayvanlarına alışık olan Mr. Sita Ram, "bu zararlı değildir,” dedi.</p>

  <p>Elinor, yalvarırcasına kocasına baktı. Kocasının bu telâşı beğenmediği gözlerinden belliydi.</p>

  <p>Philip Quarles, ”olur mu ya, sevgilim!” diye karşı çıktı. Bu pelte gibi hayvanlardan kendi de tiksinirdi ama; dişini sıkıp, tiksintisini gizlemeyi bilirdi. Yiyecekler konusunda da durum aynıydı. Balıkta kurbağamsı bir tad vardı. (Tam yerinde olan, bu tadı en iyi belirten ''kurbağamsı” sözcüğü, şimdi aklına gelmişti.) Elinor, ilk lokmadan sonra, balığa dokunmamış, tabağında olduğu gibi bırakmıştı.</p>

  <p>Elinor, "ne olur, şunu kovamaz mısın?” diye fısıldadı. İçin için kahrolduğu, yüzünden belli oluyordu. 'Bunlardan nasıl tiksindiğimi bilirsin.”</p>

  <p>Kocası güldü; Mr. Sita Ram’dan özür dileyerek ayağa kalktı. Çok uzun boylu, ince yapılıydı. Verandada topallaya topallaya ilerledi. Özel yapılmış biçimsiz ayakkabısının burnuyla, hayvanı yavaş yavaş verandanın ucuna doğru itti. Kurbağa, aşağıdaki bahçeye bir külçe gibi yuvarlandı. Philip Quarles, çevresine bakınca, palmiye dalları arasından, ışıl ışıl denizi gördü. Ay çıkmış, demet demet bitkiler gökyüzüne karşı kapkara kesilmişti. Bir yaprak bile kımıldamıyordu. Hava korkunç sıcaktı, ve geceleyin, saatler geçtikçe daha da sıcak oluyordu sanki. Güneşin altında o denli kötü bir şey değildi sıcak; havanın sıcak olacağını bilirdiniz nasıl olsa. Ama bu boğucu karanlık... Philip, yüzünün terini silip, masadaki yerine döndü.</p>

  <p>"Ne diyordunuz, Mr. Sita Ram?”</p>

  <p>Ne var ki, Mr. Sita Ram’ın, o ilk kaygısız, güzel coşkunluğu sönüvermişti. "Bugün Morley’nin bazı kitaplarını yeniden gözden geçiriyordum," diye buyurdu.</p>

  <p>Philip Quarles, "vay canına!" dedi. Tamamiyle bilinçli olarak, bir okul öğrencisine yakışan ağzı kullanmaktan hoşlanırdı sırası gelince. Ağırbaşlı bir konuşmanın ortasında bu gibi deyimler öyle bir etkilerdi ki karşısındakini!</p>

  <p>Ne var ki, Mr. Sita Ram’ın bu "vay canına"nın anlamını tam olarak kavraması beklenemezdi: "O ne düşünür! Ne büyük bir düşünür! Üslubu da öylesine edepli ki!"</p>

  <p>"Öyledir herhalde."</p>

  <p>Mr. Sita Ram, "güzel tümceleri var," dedi. "Onları yazdım." Ceplerini aradı, ama defterini bulamadı. "Ziyanı yok. Ama çok güzel tümcelerdi. Kimi zaman insan bir kitabı başından sonuna kadar okur da, aklında tutabileceği ya da alıp konuşmasına aktarabileceği bir tek tümce bulamaz içinde. Böyle bir kitap ne işe yarar, sorarım size?"</p>

  <p>"Gerçekten ne işe yarar?"</p>

  <p>Evden çıkan dört beş kılıksız uşak, tabakları değiştirdiler. İnsanda kuşkular uyandıran, köfteye benzer bir yemek kondu sofraya. Elinor, kocasına umutsuz gözlerle baktı; sonra, ağ'zına asla et koymadığını söyledi Mr. Sita Ram’a. Dişini sıkıp önündekini yiyen Philip, kansının bu aklını beğendi. Nerdeyse çay kadar ılık, tatlı bir şampanya içtiler. Köftelerden sonra, ne olduğu pek belli olmayan bir nesneden yapılmış şekerlemeler getirildi. (Bu irice, renksiz, yuvarlak nesnelerin çok ellendiği, avuçlar arasında uzun uzun sevgiyle yoğrulduğu besbelliydi.) Şekerlemeler hem yapış yapış yumuşak hem de kum taneleriyle karışmış gibi dişin altında gıcır gıcırdı; tatlı oldukları halde, bir koyun yağı tadı vardı onlarda.</p>

  <p>Şampanyanın etkisiyle, Mr. Sita Ram’ın dili gene çözüldü. Meclisteki son söylevini yeniden çekti:</p>

  <p>"İngilizler için bir yasa var, Hintliler için başka bir yasa," dedi. "Ezenler içii) bir yasa var, ezilenler için başka bir yasa. Adalet sözü, sizin sözlüğünüzden ya yok oldu, ya da başka bir anlam aldı."</p>

  <p>Philip, "bana kalırsa başka bir anlam aldı," dedi.</p>

  <p>Mr. Sita Ram, hiç oralarda olmadı. Kutsal bir öfkeyle dolup taşıyordu. Tamamiyle güçsüz olduğu için büsbütün azgındı bu öfkesi. Sesinin titremesini önleyemeyerek, "Bhowanipore’daki o mutsuz istasyon şefinin halini bir düşünün hele!" dedi.</p>

  <p>Ama Philip, bunu düşünmeye yanaşmadı. Adalet sözcüğünün nasıl anlam değiştirdiğini düşünüyordu. Bu ülkeye gelmeden önce, Hindistan açısından adalet sözcüğünün belirli bir anlamı vardı. Şimdi ülkeden ayrılmak üzereyken, bu sözcük bambaşka bir anlam almıştı.</p>

  <p>Bhowanipore istasyon şefinin lekesiz bir sicili ve dokuz çocuğu olduğu anlaşıldı.</p>

  <p>Elinor, "ama onlara, doğum kontrolu neden öğretilmiyor, Mr. Sita Ram?" diye sordu. Çok çocuklu ailelerden söz edilince, hep fena olurdu. Küçük Phil’i doğururken çektikleri aklına gelirdi. Üstelik ona kloroform verilmişti; başında Sir Claude Aglet ve iki hastabakıcı vardı. Oysa Bhowanipore istasyon şefinin kansı... Hintli ebelerle ilgili bazı öyküler duymuştu. Ürperdi. "Hindistan için tek umut bu değil mi?"</p>

  <p>Ne var ki, Mr. Sita Ram’a göre, tek umut herkese oy hakkı verilmesi ve bağımsız bir hükümetin kurulmasıydı. İstasyon şefinin öyküsünü sürdürdü: Adamcağız, tüm sınavlarını iyi not alarak geçmişti; ondan daha yetkili olmanın yolu yoktu. Gene de, bir üst dereceye yükselmesine dört kez engel olmuşlardı. Her defasında, Avrupalı ya da Avrupalı kanı olan memurlara torpil yapıp, dört kez engel olmuşlardı adama. İngilizlerin, Bhowanipore istasyon şefinin kişiliğinde, Hintlilerin beş bin yıllık uygarlığını, Hintlilerin ruhunu, Hintlilerin ah lâk üstünlüğünü, pervasızca ayak altma ahp ezdiklerini düşündükçe, Mr. Sita Ram öfkeden köpürüyordu.</p>

  <p>"Adalet b;u mu, soruyorum size?” Masaya yumruğunu indirdi.</p>

  <p>Philip, "kimbilir?" diye düşündü. "Belki de adalet budur.”</p>

  <p>Elinor’un aklı fikri dokuz çocuktaydı hâlâ. Doğumu hızlandırmak amacıyla, ebelerin, doğuran kadını, ayakları altına ahp çiğnediklerini duymuştu. Çavdar mahmuzu yerine de, inek pisliği ile cam kırığından yapılmış bir macun kullanıyorlarmış.</p>

  <p>Mr. Sita Ram, ”siz buna adalet mi dersiniz?” diye sordu gene.</p>

  <p>Philip, kendinden karşılık beklendiğini anlayarak, başını salladı, "hayır," dedi.</p>

  <p>Mr. Sita Ram, "bu konuda bir şeyler yazmalısınız," dedi; "bu kepazeliği açığa vurmalısınız."</p>

  <p>Philip özür diledi. Bir romancıydı o, siyaset adamı değildi, gazeteci değildi. Konuştukları konuyla görünüşte hiç ilgisi olmayan bir soru sordu: "İhtiyar Daulat Singh’i tanıyor musunuz; Ajmere’de oturanı?"</p>

  <p>Mr. Sita Ram; "o adamı tanıdım," dedi. Daulat Singh’den hoşlanmadığı; belki de (Philip bunun daha doğru olduğunu sanıyordu) Daulat Singh’in ondan hoşlanmadığı, onu beğenmediği sesinden açıkça belliydi.</p>

  <p>Philip, "bana kalırsa, çok hoş bir insan," dedi. Adalet sözcüğü, Daulat Singh gibi adamlar için, Mr. Sita Ram ya da Bhöwanipore istasyon şefi için taşıdığı anlamdan çok farklı bir anlam taşısa gerek. Daulat Singh’ in o soylu yaşh yüzünü, pırıl pml gözlerini, konuşurken önlemeye çalıştığı heyecanını anımsadı. Bir de "pan" <a id="footnote1"></a><sup><a href="../Text/Section0008.xhtml#bookmark1">1</a></sup>&nbsp;çiğnemekten vazgeçebilse...</p>

  <p>Gitme zamanı geldi sonunda. Nerdeyse aşırı bir içtenlikle vedâlaşıp, bekleyen otomobile binerek uzaklaştılar. Joo-hoo’nun palmiye ağaçları altındaki toprağa, pırıl pırıl gümüş paralar serpilmişti, yer yer cıva dökülmüştü sanki. Otomobil -yirmi yıl önceki filmlerde olduğu gibi- birbirini hızla izleyen ışıklar ve karanlıklar arasından geçerek, palmiye ağaçlarının gölgesinden sıyrıldı, koskocaman ayın parıltısı altında buldular kendilerini.</p>

  <p>Philip Quarles gözleri kamaşarak yuvarlak parıltıya baktı, "üç biçimli Hecate,''<a id="footnote2"></a><sup><a href="../Text/Section0008.xhtml#bookmark2">2</a></sup> diye düşündü. "Peki ama, Sita Ram, Daulat Singh ve istasyon şefi ne olacaklar? Şu köhne, berbat Hindistan'ın hali ne olacak? Adalet ve özgürlük ne olacak? İlerleme ve gelecek ne olacak? Doğrusunu isterseniz, bunlar bana vız geliyor; bunlara metelik vermiyorum. Çok ayıp ama, metelik vermiyorum. Hem Hecate’nin biçimi üç değil. Onun binlerce biçimi, milyonlarca biçimi var. Gelgitler, Nemorensia Tanrıçası ve Tifatinia Tanrıçası. Bunlar kitlelerin ürünü olarak doğrudan doğruya değişiyorlar ve mesafelerin karesi olarak tersine değişiyorlardı. Elin yetişeceği mesafeden bakınca, bir gümüş para büyüklüğünde, ama aslında Rus İmparatorluğu kadar büyük. Hindistan’dan daha da büyük. Avrupa’ya geri dönmek ne rahat olacak! Oysa bir zamanlar, "yoga" üstüne kitaplar okurdum soluk alma eğitimi yapardım ve gerçekte var olmadığıma kendi kendimi inandırmaya çalışırdım! Ne aptalmışım! O Burlap budalasıyla konuşmanın sonucuydu bu. Ama çok şükür, insanlar beni uzun süre etkilemezler. Suyun üstünden geçen gemi gibi, kolayca iz bırakırlar. Ama sonra, sular gene eski haline döner. Yarın bineceğimiz şu İtalyan gemisi ne biçim şey acaba? Lloyd Triestino şirketi vapurlarının hep iyi oldukları söylenir. Çok şükür, beni uzun zaman etkilemezler dedim; ama bir insanın kendi kayıtsızlığından utanması gerekmez mi? Eken adamın anlamlı öyküsü..Derinliği olmayan toprağa düşen tohum. Bununla beraber, insanın olduğundan başka türlü görünmeye kalkışması da hiçbir işe yaramıyor besbelli. İşte, Burlap’ın hali meydanda. Aman ne aktör! Ama birçoklarına da yutturuyor. Kendi kendine de yutturuyor her halde. Bile bile ikiyüzlülük yapan adam yok bence. Belirli durumlarda, insan bile bile ikiyüzlülük yapabilir. Ama ikiyüzlülüğü boyuna sürdüremez. Gene de güzel bir şey olacak inancın, ne olduğunu bilmek -inandığın şey uğruna başkalarını öldürmeyi ya da kendi canına kıymayı göze alacak kadar- inancın ne olduğunu bilmek. Bu öyle bir deney olacak ki..."</p>

  <p>Elinor da yüzünü pırıl pırıl yuvarlak aya doğru kaldırmıştı. Ay, dolunay... Ve bir anda, zaman ve yer değiştirdi sanki. Başını indirip, kocasına döndü. Philip’in elini tuttu, ona sevgiyle sokuldu.</p>

  <p>"O akşamları anımsıyor musun?" diye sordu. "Gattenden’deki bahçede. Anımsıyor musun, Phil?"</p>

  <p>Elinor’un sözleri, Philip’in kulağına çok uzaklardan geldi; onu şu sıralarda hiç ilgilendirmeyen bir dünyadan. Philip, isteksiz isteksiz toparlandı. Sanki aralarında uçurumlar varmış gibi, telefonda can sıkıcı birine karşılık veren bir insanın donuk ve renksiz sesiyle, "hangi akşamlar?" diye sordu.</p>

  <p>Bu telefon sesini duyar duymaz, kocasından hemen uzaklaştı Elinor. Aslında orada olmayan bir adama sokulmak, yalnız hayal kırıklığına uğratmaz, biraz da küçük düşürür insanı. Nasıl sorabilir "hangi akşamlar?" diye!</p>

  <p>Elinor, umutsuz bir -'acıyla, "beni artık niçin sevmiyorsun?" dedi. Evlendikten hemen sonra, annesinin evinde geçirdikleri o eşsiz yaz akşamlarından başka hangi akşamlardan söz edebilirdi sanki? "Artık benimle ilgilenmiyorsun bile; bir eşya parçasına gösterdiğin ilgiden daha az, bir kitaba gösterdiğin ilgiden çok daha az ilgi gösteriyorsun bana."</p>

  <p>"Kuzum Elinor, sen ne diyorsun?" Philip, aslında duyduğu hayretten çok daha fazlasını kattı sesine. İlk şaşkınlık anından sonra, daldığı düşüncelerin derinliğinden sıyrılıp kendine gelince, karısının ne demek istediğini anlamış; bu Hint ayıyla, sekiz yıl önce Hertfordshire’daki bahçeyi aydınlatan ay arasındaki bağı bulmuştu. Bunu söyleyebilirdi elbette; söylemesi durumu düzeltebilirdi. Ne varki, düşünceleri engellendiği için, içerlemişti. Kendisine çatılmasından hoşlanmazdı; karısıyla tartışıp, ona üstün çıkmak hevesini yenmek kolay değildi: "Ben basit bir soru soruyorum sana; ne demek istediğini anlamak istiyorum sadece. Sense, seni sevmediğimden yakınıyorsun buna karşılık. Bu iki şey arasında mantığa uygun bir bağ göremiyorum.”</p>

  <p>Elinor, "ama ne demek istediğimi pek iyi biliyorsun,” dedi. "Üstelik söylediğim de doğru: Beni artık sevmiyorsun."</p>

  <p>Philip, "işte bunda yanılıyorsun," dedi; ve bunu boşuna yaptığını bildiği halde hâlâ diyalektik alanda çekişerek, küçük bir Sokrates gibi sorgulamasını sürdürdü: "Ama benim asıl öğrenmek istediğim şey, o noktadan çıkıp bu noktaya nasıl vardığımız. Akşamlardan söz ederek başladık, şimdiyse..."</p>

  <p>Ne var ki Elinor, mantıktan fazla aşkla ilgilenmekteydi. ”Yoo, biliyorum,” diye kocasının sözünü kesti, "beni sevmediğini söylemek işine gelmez. Yani bunu açıkça.söylemek istemezsin. Beni gücendirmek istemezsin. Ama şimdi yaptığın gibi tüm sorunu örtbas edeceğine, açıkça konuşsan, o kadar acı duymam. Zaten ister yok de, ister açıkça kabul et, durum meydanda. Üstelik, bunu örtbas etmekle, daha çok kötülük yapmış oluyorsun bana; çünkü her şey uzayıp gidiyor, insan korkulu bir bekleme ve kararsızlık içinde yaşıyor, insanın çektiği acı ikide birde yenileniyor. Kimi sözler doğrudan doğruya söylenmedikçe, bunların dolaylı olarak söylenmediğini de umabiliriz. Dolaylı olarak söylendiklerini kesinlikle bilsek de, gene az buçuk umutlanabiliriz; hâlâ umut edebiliriz. Umut ettikçe de hayal kırıklığına uğrarız. Konudan kaçmakla daha iyi davranmıyorsun. Phil; daha kötü davranıyorsun."</p>

  <p>Philip, "ama ben bu konudan kaçmıyorum ki," diye karşılık verdi. "Seni sevdiğime göre, ne diye kaçacakmışım?"</p>

  <p>"Evet, seviyorsun ama, nasıl? Beni nasıl seviyorsun? Başlangıçta sevdiğin gibi değil. Belki o sıralarda nasıl sevdiğini unuttun bile. İlk evlendiğimiz zamanı belki anımsamıyorsun bile."</p>

  <p>Philip, "ama sevgili çocuğum" diye karşı koydu, "ne olur, doğru konuş. Yalnız o akşamla” dedin; hangi akşamları düşündüğünü anlamamı istedin."</p>

  <p>Elinor, "elbette istedim,” dedi. "Anlaman gerekirdi. Eğer ilgilenseydin, anlardın da. İşte ben bundan yakmıyorum. Artık öylesine kayıtsızsın ki, kayıtsız olmadığın zamanın ' hiçbir anlamı kalmadı senin gözünde. Benim unutacağımı mı sanıyorsun?"</p>

  <p>Buram buram kokan, görülmeyen çiçekleriyle bahçeyi anımsadı; çimenin üstündeki koskocaman kara çam ağacını; doğan ayı; beraber oturdukları alçak taraça duvarının her bir ucundaki kartal başlı, kanatlı, aslan gövdeli iki taş heykeli anımsadı. Philip’in söylediklerini öpücüklerini, ellerinin dokunuşunu anımsadı. Her şeyi anımsadı. Geçmişi araştırıp hayallerinde yeniden canlandırmaktan hoşlananlar, mutluluk anılarının her kıymetli ayrıntısını, sevgiyle hep evirip çevirip, gerçek olup olmadığını incelerler. Elinor da, bu tür insanların titiz özeniyle canlandırdı geçmişi.</p>

  <p>Dertli dertli yakınarak, "bütün bunlar senin kafandan silinip gitti,” diye ekledi. O akşamlar, şu sıradaki yaşantısından daha gerçek, daha canlıydı Elinor için.</p>

  <p>Philip sabırsızlıkla, "elbette anımsıyorum," dedi. ”Ama insan aklını bir anda ayarlayamaz ki! Sen konuştuğun sırada, ben başka bir şey düşünüyordum. İşte bu kadar."</p>

  <p>Elinor içini çekti. ”Keşke benim de düşünecek başka şeylerim olsaydı," dedi. "Ne yazık ki, benim düşünecek başka şeylerim yok. Seni niçin bu kadar çok seviyorum. Neden? Haksızlık bu! Seni koruyan bir yeteneğin var, bir aklın var. İstediğin zaman işinin içine kapanırsın; düşüncelerin seni korur. Ama benim hiçbir şeyim yok. Duygularıma karşı beni koruyan hiçbir şey yok; sana karşı koyabileceğim hiçbir şey yok. Oysa korunmak, hep seni düşünmemek, senin için değil, asıl benim için zorunlu; çünkü asıl seven benim. Senin kendini korumana gerek yok. Sen sevmiyorsun. Hayır haksızlık bu, haksızlık!”</p>

  <p>Zaten, eskiden beri hep böyleydi diye düşünüyordu Elinor. Philip onu hiçbir zaman gerçekten sevmemişti. Ta başlangıçta bile. Derin ve tam bir sevgiyle, kendini koyuvererek sevmemişti. Başlangıçta bile, karısının isteklerinden kaçmış, tüm benliğini ona vermeye yanaşmamıştı. Elinor ise, her şeyi, her şeyi vermişti ona. Philip, hep almış, karşılık olarak hiçbir şey vermemişti. Ruhunu, benliğinin gizli yanlarını, hep esirgemişti karısından; ilk günlerde bile, Elinor’u en çok sevdiği sıralarda bile. Gerçi Elinor o sırada mutluydu; ama gerçek mutluluğun ne olduğunu bilmediği için, toyluğundan, sevginin bambaşka ve çok daha güzel bir şey olabileceğini aklı almadığı için mutluydu. Elinor, geçmişe dönüp, eski mutluluğunu küçümsemekten, anılarını yıkmaktan acı bir haz duydu. Ay ışığı, karanlık ve güzel kokulu bahçe, koskocaman kara ağaç ve ağacın çimende kadife gölgesi... Bunları yok sayıyordu. Bunlar bir mutluluğun simgeleriydi anılarında; o mutluluğu tepiyordu şimdi.</p>

  <p>Philip Quarles susuyordu. Söyleyecek hiçbir şey yoktu aslında. Bir kolunu kansının beline dolayıp, onu kendine doğru çekti. Alnını, titreyerek açılıp kapanan gözkapaklanm öptü. Elinor’un gözleri ıslaktı.</p>

  <p>Bombay’ın yoksul ve çirkin kenar mahalleleri, yanlarından akıp geçiyordu: Fabrikalar, küçük kulübeler, fakirlerin oturdukları ve ay ışığında kemik gibi bembeyaz görünen korkunç ve kocaman apartmanlar. Yolda yürüyen kahverengi tenli, sıska bacaklı adamlar, akıl ve düşünceye gerek kalmadan, hemen ve kesinlikle sezilen gerçekler gibi, farların göz kamaştırıcı ışığında bir an için beliriyor, sonra dışardaki karanlığın boşluğu içinde yeniden çabucak yok oluyordu. Yol kenarında yer yer yakılan ateşler sayesinde, karanlık bedenlerle karanlık yüzler, gizemli bir biçimde seziliyordu. Otomobil şimşek gibi geçerken, gıcırdayan kağnıların içinden Philip ile Elinor’a bakanlar vardı. Bu düş dünyasında oturanlar, yıldızlar kadar uzaktılar Philip ile Elinor’un dünyasından.</p>

  <p>Philip, üstüste "sevgilim... sevgilim..." diyordu.</p>

  <p>Elinor kocasının onu avutmasına katlandı: "Beni biraz olsun seviyor musun?"</p>

  <p>"Seni öyle çok seviyorum ki!"</p>

  <p>Elinor güldü. Hıçkırır gibi gülüyordu ama gülüyordu gene de: "Bana karşı iyi davranmak için elinden geleni yapıyorsun."</p>

  <p>Ne olursa olsun Gattenden’deki o günlerin gerçekten mutlu geçtiğini düşündü. O mutlu günler Elinor’undu; onları yaşamıştı, onları yadsıyamazdı.</p>

  <p>"Elinden geleni gerçekten yapıyorsun. Çok iyi davranıyorsun" dedi.</p>

  <p>Philip, "saçmalıyorsun," diye karşı koydu. "Biliyorsun seni sevdiğimi."</p>

  <p>Elinor gülümsedi, kocasının yanağını okşadı: "Evet, sevdiğini biliyorum. Vaktin olunca ve Atlantik Okyanusunun öteki kıyısından telsizle seviyorsun beni."</p>

  <p>"Hayır, doğru değil söylediğin."</p>

  <p>Ne çare ki, Philip, doğru olduğunu biliyordu bunun. Ömrü boyunca, kendine özgü bir boşluk içinde, tek başına yürümüştü. Bu boşluğa, ne annesinin, ne arkadaşlarının, ne seviştiği kadınların, ne de hiç kimsenin girmesine izin vermemişti hiçbir zaman. Elinor’a böyle sıkı sıkı sarılırken bile, karısının dediği gibi, sanki Atlantik Okyanusunun öteki kıyısından, ancak telsizle bir bağ kurabiliyordu onunla.</p>

  <p>Elinor, sevecenlikle şakalaştı: "Doğru değilmiş ha? Benim zavallı Philip’im, sen bir çocuğa bile yutturamazsın bunu. İnsanı kandıracak yalanlar söylemesini bilmiyorsun. Fazla dürüstsün. Seni sevmemin nedenlerinden biri de bu. Bir bilsen her şeyi nasıl belli ettiğini!"</p>

  <p>Philip susuyordu. Kişisel ilişkilerin böyle tartışılması, onu tedirgin ederdi öteden beri. Yalnızlığını tehlikeye sokardı bu tartışmalar. Denemek istediği birçok şeyle ilgisini kestiği için, bir bakıma ayıplıyordu yalnızlığını. Ama ne olursa olsun, ruhu ancak bu yalnızlıkta huzura varabilirdi, ancak bu yalnızlıkta özgür duyabilirdi kendini. fasan, içinde yaşadığı havayı nasıl benimserse, Philip de, içinin bu yalnızlığını doğal sayardı çoğu zaman. Ne var ki, yalnızlığı tehlikeye düşünce, bunun önemini büyük bir acıyla kavrardı. Boğulan bir adam, soluk almak için nasıl çırpınırsa, o da yalnızlığı uğruna çırpınırdı. Ama eylemden uzak bir savaştı bu. Kendi kabuğuna çekilen, kendi kendini korumaya çalışan bir adamın olumsuz savaşıydı. Şimdi de Philip, sessizliğin içine kapadı kendini. Elinor’un, bu durgun, uzak, buz gibi soğuk sessizliği bozmayacağından emindi; çünkü Elinor, böyle bir çabanın sonuçsuz kalacağını bilirdi. Nitekim öyle oldu. Elinor, Philip’e bir an baktıktan sonra, gözlerini ay ışığının aydınlattığı manzaraya çevirdi. Birbirine koşut iki çizgi gibi, hiç birleşmeden zamanın içinde akıp gitti ikisinin de sessizliği.</p>

  <p>Hindistan’ın karanlıklarında hızla sürüklenip durdular. Yüzlerine nerdeyse serin serin çarpan, kımıldayan havada; tropikal çiçeklerin, lağımların, baharatların, yanan gübrelerin kokulan vardı yer yer.</p>

  <p>Elinor, içerlediğini uzun süre gizleyemeyerek, ansızın konuştu: "Ama gene de bensiz yapamazsın. Seni bıraksam, tüm verdiklerime karşılık bana bir şeyler vermeye hazır olan birine gitsem, nice olur senin halin? Nice olur?"</p>

  <p>Bu soru sessizliğe gömüldü. Philip hiçbir şey söylemedi. Ama gerçekten nice olurdu hali? Bunu kendi de merak ediyordu; çünkü Philip, herkesin birbiriyle alışverişi olduğu bu dünyada, garip bir yabancılık içindeydi. İnsanlar arasında hiç de rahat hissetmezdi kendini. Philip’in anadili olan ve düşünceye dayanan o aydın dilini konuşanlar bir yana, ötekilerle ilişki kurmayı, ya çok güç ya da olanaksız bulurdu. Duygu alanında bir yabancıydı Philip. Başkalarına onu açıklayan, yorumlayan Elinor’du. Tıpkı babasında olduğu gibi, Elinor Bidlake’de de her şeyi duygularıyla sezivermek, toplumda sıkıntı çekmemek yeteneği vardı. Herkesle çabucak bağdaşırdı. Yaşlı John gibi, Elinor da, her çeşit insana -belki kocasına benzemeyenlerden başka her çeşit insana- tam ne söylenmesi gerektiğini içgüdüleriyle sezerdi. Ne var ki, sizin söylediğinize karşılık hiçbir şey söylemeyen, kişisel bir soruya kişisel olmayan bir karşılık veren, özel ve duygulu bir söze soyut bir genelleme ile karşı çıkan biri karşısında kolay kolay söyleyecek söz bulamaz insan. Ama ne de olsa, Elinor kocasına tutkundu. Bu yüzden onunla doğrudan doğruya ilişki kurabilmek için direnip duruyordu. Bu iş, sağır ve dilsîzlere şarkı söylemek, ya da boş bir salonda şiir okumak gibi, bir hayli cesaret kırıcı olduğu halde, Philip’e en içten düşüncelerini ve duygularını durmadan sunuyordu Elinor. Philip de,. buna karşılık, büyük bir çaba göstererek, karısını kendi iç dünyasına almak için elinden geleni yapıyordu ara sıra. Ne var ki, Philip’in huy edindiği bu gizlilik, ya içten gelen duygularını söylemesini engellediğinden; ya da sürekli sessizlik ve baskının duygu yeteneğini bile yozlaştırdığından, pek seyrek olan bu içtenlik anlan karşısında, Elinor hayal' kırıklığına uğruyordu. Romalı saldırganlar, kutsallığına saygı duymadan Kudüs’deki tapınağa girince, tapınağı çıplak ve boş bulup şaşırmışlardı. Elinor da, Philip’in kutsal saydığı yere bunca zahmetten sonra ayak basınca, nerdeyse çıplak ve boş buluyordu orasını. Gerçi Philip’de yakından tanınmaya değer bir duygusal yaşantı yoktu; ama iyi davranıp gizli duygularını açıkladığı.için, Elinor kocasına gönül borcu duyuyordu gene de. Hem sürekli bir nezakete ve iyi yürekliliğe uyan, hem de cinsel tutkunun daha yoğunlaştığı gelip geçici anlarına göre biçim değiştiren, felsefî kuşkuculuğa dayanan bir çeşit kayıtsızlık... Philip Quarles’ın tutumu buydu işte. Philip Quarles hem doğuştan öyleydi, hem de onda huy haline gelmişti' bu tutum. Elinor, mantıklı düşününce, durumun böyle olduğunu biliyordu; ama kuramsal. açıdan bunu iyice bilmekle beraber, duygularıyla katlanamıyordu buna. Sanki Philip’in kayıtsızlığı yalnız karısına gösterilen bir soğuklukmuş gibi; Elinor’un benliğinde canlı, duyarlı ve mantıksız ne varsa, acı çekiyordu bu kayıtsızlık karşısında. Oysa Elinor, ne duyarsa duysun, bu kayıtsızlığın yalnız kendisine yönelmediğini, Philip’in herkesle böyle olduğunu, sevme gücü ne kadarsa kansını o kadar sevdiğini, aslında sevgisi hiçbir zaman daha fazla olmadığı için, şimdi azalmış olamayacağını da biliyordu, Philip eskiden belki daha tutkuyla sevmişti karısını. Ama en tutkulu olduğu sıralarda bile, duygu yakınlığı ve kendini koyuverme bakımından şimdikiden hiç farklı değildi. Ne var ki, Elinorgene de güceniyor, öfkeleniyordu. Philip’in böyle olmaması gerekirdi. Böyle olmaması gerekirdi ama, böyleydi işte. Elinor, her öfke nöbetinden sonra gene durgunlaşıyor; onun iyi yüreğinden, oldukça kayıtsız ve bağımsız cinsel tutkularından, duygu açısından içtenlikle davranmak için ara sıra gösterdiği çabadan ve özellikle zekâsından (kendi duymadığı heyecanları anlayabildiği gibi, kendi kapılmadığı içgüdüleri de, her şeyi de anlayabilen; o canlı, geniş kapsamlı, her yerde hazır ve nazır olan zekâsından) elinden geldiği kadar yararlanarak, kocasını ölçülü bir biçimde sevmeye çalışıyordu.</p>

  <p>Günün birinde Philip ona Koehler’in maymunlar üstüne yazdığı kitaptan söz ederken, Elinor, "sen, insanlık açısından, insanüstü bir maymun gibisin,” demişti. "Şu zavallı şempanzeler gibi, sen de bir insansın nerdeyse. Aranızdaki tek fark şu: Onlar, duygularının ve içgüdülerinin yardımıyla, düşüncelerini yüceltmeye çalışırlar. Oysa sen, kafanın yardımıyla duygularını alçaltmaya çalışıyorsun. Bir insansın nerdeyse; insanlığın başladığı sınırda sallanıp duruyorsun, zavallı Philip’im.”</p>

  <p>Philip her şeyi öyle iyi anlardı ki! İşte bu yüzden kocasının çevirmeni olmak, ona öteki insanları yorumlayıp anlatmak, çok eğlenceli bir işti. (Ne var ki, kendini de anlatmak zorunda kalınca, insanın keyfi kaçıyordu biraz.) Philip, aklın sezebileceği her şeyi sezerdi. Elinor, duygular ülkesinin yerlileriyle ilişkilerini anlatırdı ona. Philip, hemen anlar; karısının edindiği deneylerden genel sonuçlar çıkarır, bu deneyleri başka deneylere bağlar, sınıflara ayırır, aralarında ilişkiler ve benzerlikler bulurdu. Tek ve bireysel olan öğeler, Philip’in elinde bir yöntemin parçası halini alırdı. Elinor, kendisiyle dostlarının, farkına bile varmadan, bir kuramın doğruluğunu kanıtladıklarım, ya da ilginç bir genellemeye örnek olduklarını anlayınca, şaşırıp kalırdı. Elinor’un çevirmen olarak görevleri, yalnız çevreyi araştırmak ve rapor vermek değildi. Elinor aynı zamanda Philip ile Philip’in ilişki kurmak istediği herhangi bir üçüncü kişi arasında, doğrudan doğruya özel çevirmen görevini görür, bu iki kişinin karşılıklı görüşebilmeleri için gereken havayı yaratır, görüşmenin düşünce açısından fazla kuru olmamasını sağlardı. Philip tek başına bırakılsaydı, kişisel bir ilişki kuramazdı hiçbir zaman; kursa bile, bu ilişkiyi sürdüremezdi. Ama Elinor yanında bulunup, ilişkileri kendi kurup sürdürünce, Ph ilip durumu sezer, aklım kullanarak anlayışlı davranabilirdi; ve Elinor’a göre, tam insanca değilse bile, nerdeyse insancaydı bu tutumu. Philip karısı sayesinde elde edebildiği deneyi, daha sonraları genellemelere dönüştürünce, kuşku götürmez biçimde insanüstü bir yaratık olurdu yeniden.</p>

  <p>Evet, kafası böylesine üstün bir turiste duygular ülkesinde rehberlik etmek, eğlenceli bir işti. Üstelik, bu bir eğlence değildi sadece; Elinor için bir görevdi; çünkü Philip’in yazar olduğunu da gözönünde tutmak gerekiyordu.</p>

  <p>Elinor, "ah, Phil,” derdi; "sen böylesine insanüstü bir yaratık olmasaydın, ne güzel romanlar yazardın!”</p>

  <p>Philip, biraz dertlenerek, bu görüşe katılırdı. Kusurlarını bilecek kadar akıllıydı. Elinor, kocasının eksiklerini tamamlamak için elinden geleni yapar; duygular ülkesinin yerlilerinin töreleri üstüne ona doğrudan doğruya bilgi verir; yerlilerden biriyle kişisel bir ilişki kurmak isteyince, arabuluculuk yapardı. Yalnız kendini düşündüğü için değil, kocasının romancı olarak gelişmesi için de başkalarıyla kaynaşmasını diler; onun yalnız kafasıyla değil; sezgileri, duygulan ve içgüdüleriyle yaşamasını isterdi. Elinor, bağrına taş basarak, kocasının başka kadınlara duyduğu gelip geçici hevesleri destekleyecek kadar ileri gitmişti. Bir iki aşk serüveni hayırlı olabilirdi Philip’e. Kocasının romancı olarak gelişmesini öylesine candan istiyordu ki, şu ya da bu genç kadına hayran hayran baktığını görünce, onun hiçbir zaman kendiliğinden kuramayacağı kişisel ilişkiyi gerçekleştirebilmek için, ayrıca uğraşmıştı. Tehlikeli bir işti bu elbette. Philip, gerçekten aşık olabilir, kafasıyla davranmayı unutup değişebilir ve başka bir kadın yararlanabilirdi bu değişiklikten. Elinor, hem kocasının yazarlığını her şeyden, hattâ kendi mutluluğundan bile önemli saydığı için; hem de aslında hiçbir tehlike olmadığına, Philip’in başka bir kadınla kaçacak kadar aklını hiçbir zaman yitirmeyeceğine gizlice inandığı için, bu tehlikeyi göze aldı. Aşk yoluyla yapılacak tedavi etkili olsa bile, büyük bir yıkıntıya neden olamazdı. Bu tedavi eğer Philip’e iyi gelirse, Elinor, kendine bundan pay çıkarmasını bilecekti. Her neyse, bu tedavi işe yaramamıştı şimdilik. Kocasının çapkınlıkları ıvır zıvır şeylerdi ve Philip’de sezilir bir değişiklik yoktu. Philip’in değişmemesi, insanın sinirine dokunuyor, hattâ insanı delirtiyordu. Nerdeyse insan denilecek kadar akıllı, başkalarına karşı uzaktan uzağa iyi yürekli, duyduklarını başkasıyla paylaşmadan tutkulu ve şehvetli, çevresiyle kaynaşmadan tatlı huylu kalmıştı hep. İnsan deli olurdu! Elinor onu hâlâ niçin seviyordu acaba? Bunu ınerak ederdi. Kitap dolu bir dolabı sevmek gibi bir şeydi Philip’i sevmek. Elinor, günün birinde onu gerçekten bırakacaktı. Kendini hiç düşünmemek, başkasına fazlasıyla bağlanmak doğru değildi. İnsanın arasıra kendi mutluluğunu da düşünmesi gerekirdi. Hep kendi seveceğine biraz da sevilmek; durmadan vereceğine, almak... Evet, günün birinde Philip’i gerçekten bırakacaktı. Kendini düşünmesi gerekirdi. Aslında Philip’e de iyi bir ceza olurdu bu. Bir ceza olurdu; çünkü onu bırakırsa, kocasının gerçekten mutsuz olacağına inanıyordu. Kendine özgü bir biçimde mutsuz olacak Philip; onun gibi bir insan ne denli mutsuz olabilirse, o denli mutsuz olacaktı. Ve belki de bu mutsuzluk, Elinor’un yıllardır özlediği, gerçekleştirmek için uğraştığı mucizeyi yaratacaktı. Belki de Philip daha duygulu, daha insan olacaktı bu sayede. Belki bu sayede, Philip büyük bir yazar olacaktı. Hattâ onu mutsuz kılmak belki de göreviydi Elinor’un, görevlerin en kutsalıydı...</p>

  <p>Elinor, otomobilin tam önünden koşarak geçen bir köpeği görünce, daldığı düşüncelerden silkindi. Köpek, farların dar dünyasına, nasıl da insanı şaşırtırcasına fırlayıvermişti ansızın! Umutsuz bir telâşla koşarak, bir saniyecik göründü; sonra, ışıklı dünyanın kıyısındaki karanlıkta yok olup gitti. Peşinden gelen başka bir köpek, onun yerini aldı birdenbire.</p>

  <p>Elinor bağırdı: "Ah! Ezil..."</p>

  <p>Farların ışığı yana savrulup gene doğruldu. Tekerleklerin biri, bir taşın üstünden geçmiş gibi, hafifçe sarsıldı. Ne var ki, taş, acı acı havladı.</p>

  <p>Elinor sözünü tamamladı: "Ezilecek.”</p>

  <p>"Ezildi bile."</p>

  <p>Hintli şoför döndü; sırıtarak onlara baktı. Dişlerinin parıltısını gördüler. "Köpek," dedi. İngilizce konuşabildiği için övünüyordu.</p>

  <p>Elinor ürperdi: "Zavallı hayvan!"</p>

  <p>Philip, "kendi kabahati," dedi. "Önüne baksaydı. Kendi cinsinden dişilerin peşinden koşarsa, işte böyle olur sonu."</p>

  <p>Gene bir sessizlik. Bu sessizliği Philip bozdu.</p>

  <p>Yüksek sesle düşünürcesine konuştu: "Bütün yıl boyunca değil de, belirli bir mevsimde sevişseydik, ahlâk kavramı çok garip bir şey olurdu. O zaman, ahlâka uygun ve ahlâkdışı dediğimiz şeyler, aydan aya değişirdi. Kültürlü toplumlardan fazla, ilkel toplumlar mevsimlere bağlıdır. Sicilya'da bile,</p>

  <p>Ocak’ta doğanların sayısı Ağustos'ta doğanların sayısından iki kat fazladır. Delikanlıların ilkyazda sevdalandıklarının kesin bir kanıtıdır bu. Ne var ki dünyanın hiçbir yerinde, bu iş yalnız ilkyazda olmuyor. Kısrakların ya da dişi köpeklerin kızışma dönemine tam benzeyen, bir dönem yok insanlarda. Ama bunun dışında kalan bir şey var: Ahlâk alanında bir şey: Dişilerinin kızışma belirtileri, erkek köpekleri nasıl çekerse,bir kadının adının kötüye çıkması da öyle çeker erkekleri. Bir kadının adının kötüye çıkması, o kadının kolayca elde edilebileceğini belirtir. Oysa namuslu kadınların huyları ve ahlâk ilkeleri, bir hayvanın cinsel açıdan durgunluk döneminde olması gibi bir etki yapar...”</p>

  <p>Elinor, hem ilgiyle, hem de bir çeşit tiksintiyle dinliyordu kocasını. Zavallı bir hayvanın ezilmesi bile, hiç durup dinlenmeden hızla işleyen bu kafayı harekete geçirmeye yetmişti. Aç ve perişan bir sokak köpeğinin beli kırılmıştı tekerleklerin altında. Ve bu d^mm karşısında Philip, Sicilya’nın doğum istatistiklerinden sayılar vermiş, ahlâk kavramının koşullara göre değişebileceğinden söz etmiş, ruhbilimi alanında parlak bir genelleme ileri sürmüştü. Bu, eğlenceli bir şeydi, beklenilmeyen bir şeydi, çok ilginç bir şeydi ama; avaz avaz bağırmak geliyordu Elinor'un içinden.</p>

  <p id="u5580195b-9633-497a-ba41-79e6bb73d71d"><a id="bookmark3"></a></p>
</body>
</html>
