<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u65d775d5-e251-4b50-a8ea-506f03fde645"><span style="font-weight:bold;font-style:italic;">BEŞİNCİ BÖLÜM</span></p>

  <p>Walter Bidlake, öteden beri vahşi bir orman olarak hayal ederdi bu çeşit toplantıları. Sayısız ağaçlarla, sa1lanan sarmaşıklarla dolu bir orman; gürültülü bir orman. Ve bu vahşi ormanda yolunu yitirmişti. Her yandan fışkıran karmakarışık bitkiler arasında, kendine bir yol açmaya çıhşıyordu. İnsanlar, bu ağaçların kökleriydi; ağaç gövdeleri, sa11anan dallar, sarmaş dolaş sarkan sarmaşıklar da, sesleriydi onların. Evet, papağanlar, geveze geveze bağırışan maymunlar da onların sesleriydi.</p>

  <p>Bu ağaçlar tavana kadar yükseliyor; sonra, mangrov ağaçları gibi, bükülüp yere eğiliyordu gene. Kew bahçelerindeki Palmiyeler Eviyle Roma avlularının garip bir karması olan bu odada, hiç kesilmeden üç kat boyunca fışkıran gürültü bitkileri, hız alıp, kendilerini dışardaki geceden ayıran incecik cam damı belki kırarlar diye düşündü Walter. Bu gürültü bitkilerinin, peri masallarında devleri öldüren yiğidin büyülü fasulye sapları gibi, gökyüzüne doğru boyuna yükselişlerini gözünün önüne getirdi. Hiç durmadan yukarı, daha yukarı ... Orkide çiçekleri ve pırıl pınl papağanlarla yüklü dallar , Londra’nm bitmez tükenmez sisini deliyor, dumanlı havayı aşıyor, berrak ay ışığına kavuşuyordu. En son, en ince, hava gibi hafif, küçük gürültü dallarının orada, ay ışığında sallanışını görüyordu Walter. <sup>Ö</sup>rneğin, şu patırtılı gülüş, soldaki şişman adamın ağzmdan patlarcasına çıkan şu kaba kahkaha, boyuna yükselecek, yükseldikçe hafifleyecek ve sonunda incecik bir çınlama olacaktı ayın altında. Bütün bu sesler (ne diyordu bunlar? ” ...çok güzel bir söylev..."; "...zayıflatan o lastik korseleri giymedikçe, ne rahat olduğunu anlayamazsınız onların...”; "...öyle can sıkıcı ki...''; "...şoförle kaçmış...”). Bütün bu sesler, ne güzel, ne küçücük olacaklar, ta yukarlarda! Ama şimdilik, burada aşağıda, vahşi ormanda... Ah, ne gürültülü, ne ahmakça, ne bayağı, ne boş seslerdi bunlar!</p>

  <p>Walter, çevresini saranların başları üstünden baktı, tek başına bir sütuna dayanmış duran Illidge’i gördü. Illidge’in duruşu, gülümseyişi, Byron’umsuydu; bıkmış usanmış, dünyayı küçük gören bir hali vardı. Bir maymun sürüsünün tuhaflıklarını seyreder gibi, bezgin ve alaycı bir yüzle, çevresine bakıyordu. Walter, kalabalık arasından ona doğru ilerlerken, ”yazık ki, zavallı Illidge’in dış görünüşü, bu üstün Byron tavırlarına hiç de uygun değil," diye düşündü. Çevreleriyle alay eden romantik insanların, ağır ağır kımıldamaları, uzun boylu, zarif ve yakışıklı olmaları gerekirdi. Illidge ise, uyumsuz ve sert bir biçimde el kol sallayan, ufak tefek, uyanık bir adamdı. Yüzü de ne tuhaftı! Kalkık burnu, geniş ağzıyla bir sokak çocuğunun yüzü vardı onda. Ne denli akıllı ve keskin zekâlı olursa olsun, canından bıkmış alaycı bir hal almaya pek elverişli değildi Illidge. Nasıl olur da üstün haller takınabilir çilli bir kişi? Illidge’in teni, sarımtrak kırmızı, kum gibi bir renk almıştı çilden. Illidge’i koruyup gizleyen</p>

  <p>bir renkti bu. Rengi sayesinde, bir arslan çölde nasıl kaybolup erirse; Illidge’in kahverengiye çalan kum rengi gözleri, portakala çalan kum rengi kaşlarıyla kirpikleri, biraz uzaktan bakınca, derisinde kaybolup eriyordu. Bir odada uzaktan görülünce, Illidge’in yüzü, kum taşından oyulmuş bir heykelin yüzü gibi, çizgisiz ve gözsüzdü sanki. Byron rolünde bir hayli gülünçtü zavallı Illidge.</p>

  <p>IHidge’e sesini duyurabilecek kadar yaklaşınca, "merhaba," diye seslendi Walter. İki delikanlı el sıkıştılar. "Bilimden ne haber?" Bu söz ağzından çıkar çıkmaz, "ne ahmakça bir som!" dedi Walter kendi kendine.</p>

  <p>Illidge omuz silkti: "Bilimin sanat kadar moda olmadığı anlaşılıyor bu toplantıdan,” Çevresine bir göz attı. "Edebiyat ve resimde ün yapmışların yansını gördüm bu akşam. Sanattan geçilmiyor burada."</p>

  <p>Walter, "Bilim için daha hayırlı değil mi bu?" dedi. "Zaten sanat da moda haline gelmekten hoşlanmaz"</p>

  <p>"Ya, öyle mi! Sizin burada ne işiniz var öyleyse?"</p>

  <p>Walter bu soruyu gülerek karşıladı: "Sahi, ne işim var burada?”</p>

  <p>Lucy nereye gitti acaba, diye düşünüyordu çevresine bakınırken. Müzik biteli beri görememişti onu.</p>

  <p>Illidge, hıncını biraz olsun alabilmek amacıyla, "buraya marifetlerinizi dökmeye, pohpohlanmaya geldiniz," dedi. Merdivende ayağı kaymasının, Lady Edward’ın semenderlere gösterdiği kayıtsızlığın, savaşçı bayların küstahlığının açtığı yaralar sızlıyordu hâlâ. "Gümüş rengi giysili, kıvır kıvır siyah saçlı şu kıza bakın hele. Küçük beyaz bir zenciye benziyor. Şu kıza ne dersiniz örneğin? Böyle bir yaratığın sizi pohpohlaması hoş olmaz mı yani?"</p>

  <p>"Bilmem, siz ne dersiniz?"</p>

  <p>Illidge güldü: "Filozofca yüce tavırlar takınıyorsunuz, öyle mi? Ama dostum, bunların baştan aşağı palavra olduğunu kabul etmelisiniz. Aynı tavırları ben de takınıyorum; onun için bilirim. Eğer doğruyu söylemek gerekirse, sizin gibi sanat satıcılarının başarısını kıskanıyorum. Hiddetten küplere biniyorum, çünkü aptal, salak bir küçük yazar..."</p>

  <p>"Örneğin, benim gibi biri."</p>

  <p>Illidge, "hayır, siz onların çoğundan biraz üstünsünüz," dedi. "Ama bana metelik vermezlerken, benden on kat daha aptal, berbat bir yazar müsveddesinin paralar kazandığını, pohpohlandığını görmek, çileden çıkarJ:Yor beni zaman zaman."</p>

  <p>"Bununla övünmelisiniz siz. Bizleri pohpohluyorlar; çünkü yapmak istediğimizi az çok anlıyorlar. Oysa sizleri anlayamıyorlar; sizler onlardan üstünsünüz. Sizleri önemsememeleri, aklınıza bir iltifattır."</p>

  <p>^'Olabilir; ama bedenime korkunç bir hakarettir bu."' Dış görünüşünden ötürü, çok üzülürdü Illidge. Çirkin olduğunu, sıradan bir insana benzediğini bilirdi. İşte bunu bildiği için de, diş ağrısı çeken bir adam, dişi hâlâ ağrıyor mu diye ikide bir elini ağzına nasıl götürürse, Illidge de bu tatsız gerçeği anımsamaktan hoşlanırdı. "Eğer şu koca hödük Webley’ye benzeseydim, aklım Newton’unkinin dengi bile olsa, beni önemserlerdi o zaman.” Bu kez, ağrıyan dişi iyice kurcalayarak, "gerçek şu, ben bir anarşiste benziyorum," dedi. "Siz talihli adamsınız, biliyor musunuz? Kibar bir baya, hiç olmazsa bir sanatçıya benziyorsunuz. Aşağı sınıftan gelen bir aydına benzemenin ne baş belâsı bir şey olduğunu bilemezsiniz." Diş, korkunç sızlıyordu; Illidge, sızlayan dişi daha da fena: kurcaladı. "Kadınların -yani şu kadınların- beni önemsememeleriyle bitmiyor iş. (Bu bile yeter artar ya!) Bir yandan da polislerin önemsemesi var; polisler, iğrenç bir merak duyarlar bana karşı. Bilmem inanacak mısınız, iki kez tutuklandım; sırf bomba yapan adamlara benzediğim için."</p>

  <p>Walter, pek inanmadan, "hoş bir öykü," dedi.</p>

  <p>"Ama yemin ederim ki, doğru. Birincisi bu ülkede oldu; Chesterfield yakınlarında. Kömür ocaklarında grev vardı. Grevcilerle greve katılmayanların çarpışmalarını seyrediyordum. Polisler, yüzümü beğenmeyip, beni yakaladılar. Saatlerce uğraştıktan sonra, ellerinden zor kurtulabildim. Bir kez de İtalya’da tutuklandım. Herifin biri, Mussolini’yi havaya uçurmaya kalkmıştı galiba. Her neyse, kara gömlekli bir haydut sürüsü, Cenova’da beni trenden indirdiler, tepeden tırnağa kadar aradılar üstümü başımı. İnsan deli olur! Sırf siyasal açıdan tehlikeli görünen yüzümden ötürü!"</p>

  <p>"Yüzünüz düşüncelerinize benzemiyor mu yani?"</p>

  <p>"Öyle ama, bir kanıt sayılamaz insanın yüzü; cinayet sayılamaz insanın yüzü." Bir an sustuktan sonra, "ama bazı yüzler gerçekten bir cinayettir belki de," dedi. "General Knoyle’u tanıyor musunuz?" Walter, evet dercesine başını salladı. "Ölüm cezasını gerektiren bir cinayettir onun yüzü. Böyle bir adamı asmaktan başka çare yoktur. Hey Tanrım! Onların topunu birden öldürmeyi öyle isterdim ki!" Merdivenlerde ayağı kaymamış mıydı? Geri zekâlı bir insan kasabı terslememiş miydi onu? "Zenginlerden öylesine nefret ediyorum ki! Siz de onları iğrenç bulmuyor musunuz?”</p>

  <p>"Yoksullardan daha mı iğrenç buluyorsunuz zenginleri?" Walter, bunu sorar sormaz Wetherington’un hasta odasını anımsadığı için bir hayli utandı.</p>

  <p>"Evet, evet. Ayrıca bayağı, aşağılık ve sağlıksız bir yanları var zenginlerin. Para, bir çeşit kangrenli vurdumduymazlık geliştiriyor onlarda. Bunun önüne geçmenin yolu yok. İsa bunu anlamıştı. Deve ve iğnenin deliği üstüne söylediği<a id="footnote10"></a><sup><a href="#bookmark12">10</a></sup> tam far gerçeği yansıtıyor. Kendini sevdiğin kadar, komşularını da sevmek konusunda söylediğini de unutmayın". Illidge, özür dilercesine, ”bu gidişle beni Hıristiyan sanacaksınız," dedi. "Ne var ki, onurlanması gerekenden, onur esirgenmedi. İsa, aklı başında bir adamdı. Her şeyi olduğu gibi görürdü. Komşuluk kavramı, zenginlerin ne mal olduğunu ortaya koyan bir mihenk taşı: Zenginlerin komşuları yok."</p>

  <p>"Amma da yaptınız! Dünyadan el etek çekmiş değiller ya onlar!”</p>

  <p>"Evet ama, yoksulların komşuları olduğu anlamda, zenginlerin yoktur komşuları. Annem sokağa çıkmak zorunda kalınca, sağımızdaki komşumuz Mrs. Cradock, biz çocuklara göz kulak olurdu. Mrs. Cradock’a sokağa çıkmak sırası gelince de, aynı şeyi annem yapardı. Birinin bacağı kırılınca, ya da işsiz kalınca, ötekiler para ve yiyecek göndererek yardım ederlerdi ona. Çok iyi anımsıyorum, küçük bir çocuktum, evimizin solunda oturan komşumuz genç Mrs. Foster, vaktinden önce birdenbire sancılanınca, hastabakıcıyı bul diye beni göndermişlerdi; ben de köyde koşup durmuştum hastabakıcıyı bulmak için. İnsanın geliri haftada dört İngiliz lirasından az olunca, insan bir Hıristiyan gibi davranmak, komşusunu sevmek zorundadır bal gibi. Zaten yolu yoktur komşunuzdan kurtulmanızın; o, evinizin arka bahçesinde oturur sanki. Kibar ve filozofça haller takınıp, komşunuzun varlığını görmemezlikten gelemezsiniz. Ya nefret edeceksiniz ondan, ya seveceksiniz onu. Onu sevmeye çalışmanız çok daha hayırlı olur; çünkü başınız sıkışınca, onun yardımını istemek zorunda kalabilirsiniz; o da sizin yardımınızı istemek zorunda kalabilir. Hem de çoğu zaman, komşunuz öylesine ister ki sizin yardımınızı, bu yardımı ondan esirgemeniz söz konusu bile olamaz. Mademki yardım etmek zorundasınız, mademki insansınız, yardım etmemek elinizde değildir. Nasıl olsa yardım edeceğiniz adamı sevmek için bir çaba göstermeniz ise, çok daha hayırlı olur."</p>

  <p>Walter, evet dercesine başım salladı: "Elbette."</p>

  <p>"Ama siz, zenginlerin, gerçek komşuları yoktur. Komşuluğa yaraşan bir tutumu, hiçbir zaman benimseyemezsiniz siz. Komşularınızın da size bir iyilik yapmalarım bekleyemezsiniz. Bunun gereği yoktur size. Size bakmaları için, birilerine para verebilirsiniz. Ayda üç İngiliz lirası, yiyecek ve içecek vererek, size sözde iyi davranan adamlar tutabilirsiniz. Siz sokağa çıkınca, bitişik evdeki Mlrs. Cradock, bebeklerinize göz kulak olmak zorunda değildir. Paraya karşılık bunu yapan dadılarınız, mürebbiyeleriniz vardır. Hayır, komşularınızın varlığından haberiniz bile yoktur çoğu zaman. Uzak yaşıyorsunuz onlardan. Kendi gizli evinizde, sıkı sıkı kapalısınız her biriniz. Pancurların ardında felâketler olabilir; ama bitişik evde oturanların, ruhu bile duymaz."</p>

  <p>Walter, "Allah’a şükür," dedi.</p>

  <p>"Allah’a şükredin elbette. İnsanın özel yaşantısının gizliliği büyük bir lükstür. Çok hoş bir şeydir, kabul. Ama her lüks, pahalıya malolur insana. Bilmediğimiz acılar, bize dokunmaz. Vurdum duymaz bir mutluluk içindeyizdir başkalarının acılarım bilmediğimizden. Ama, yoksul bir sokakta, acılar gizlenemez. Yaşam fazlasıyla uluortadır orada. Komşuluk duygularım hep geliştirmek zorundadır insan. Oysa kendi eşitlerine komşuluk göstermek açısından hiçbir fırsat geçmez zenginlerin eline. Ellerinden gelebilen tek şey, kendilerinden yoksul olanların dertlerini (hiçbir zaman anlayamayacakları dertleri) sulu bir duygusallıkla düşünmek, yoksulları hor görürcesine korumaktır. İğrenç! Üstelik de bu zenginlerin en iyi halleri. En kötü halleri de bu işte!" Eliyle kalabalık odayı gösterdi. "En kötü halleriyle onlar, Lady Edward gibi -yani cehennemin dibi- gibi. En kötü halleriyle onlar, Lady Edward'ın şu kızı gibi..." Illidge yüzünü buruşturdu, omuz silkti.</p>

  <p>Walter, olanca dikkatiyle, acı çekerek dinliyordu.</p>

  <p>Illidge, kötülükleri açığa vuran bir peygamber edâsıyla suçlamalarını sürdürdü: "Lânetlenmiş, mahvolmuş, temelli kokuşmuş..." Lucy Tantamount ile bir kez, ancak bir saniye konuşmuştu. Lucy, Illidge’in varlığının farkında bile değilmiş gibi davranmıştı.</p>

  <p>Walter, doğru diye düşünüyordu. Lucy’yi kıskanan ya da beğenmeyenlerin söyledikleri tümüyle doğru. Ama gene de dünyanın en güzel, en eşsiz varlığıydı Lucy. Walter her şeyi bildiği için, onun üstüne söylenebilecek her sözü de dinleyebilirdi. Ve söylenenler ne kadar kötü olursa, o kadar artıyordu Lucy’ye umutsuz tutkusu. <span style="font-style:italic;">Credo quia absurdum. Amo quia turpe, quia indignum... <a id="footnote11"></a><sup><a href="#bookmark13">11</a></sup></span></p>

  <p>Illidge, tumturaklı sözlerle konuşmasını sürdürüyordu: "Aman o ne kokuşmuş iğrenç şey! Şu sevimli uygarlığımızın kusursuz bir çiçeği! Yabansı bir yaratığın ya da bir hayvanm zarif ve güzel kokulu bir taklidi bu kadın! İşte, çoğu insanlar açısından, paralı olmanın, boş zamanı olmanın mantıklı sonucu."</p>

  <p>Walter, gözleri kapalı dinliyor, Lucy’yi düşünüyordu. "Yabansı bir yaratığın ya da bir hayvanın zarif ve güzel kokulu bir taklidi." Bu söz doğruydu, korkunç acıydı bu söz. Ne var ki, çektiği acı yüzünden, iğrenç gerçek yüzünden, daha da çok seviyordu Lucy’yi.</p>

  <p>Illidge, sesi değişerek, "eh, artık gidip öğrenmeliyim, ihtiyar bu gece çalışmaya devam edecek mi, etmeyecek mi," dedi. "Çoğu zaman, sabahın birinden ya da ikisinden önce paydos etmeyiz. Böyle tersine yaşamak oldukça hoş." Elini uzattı. "Hoşça kalın."</p>

  <p>Walter, söylediğine kendi de pek inanmayarak, "bir akşam beraber yemek yiyelim," dedi.</p>

  <p>Illidge, başını salladı. "Yakında bir gün kararlaştıralım," dedikten sonra, uzaklaştı.</p>

  <p>Walter, kalabalık arasında kendine yol açtı. Hep arıyordu.</p>

  <p>Everard Webley, Lord Edward’ı bir köşeye sıkıştırmış, Britanyalı Hür Adamları desteklemesi için onu kandırmaya çalışıyordu.</p>

  <p>"Ama benim siyasetle ilgim yok ki!" Yaşlı adam, boğuk sesiyle karşı koyuyordu: "Benim siyasetle ilgim yok ki!" Webley ne derse desin, Lord Edward direniyor, bir katır inadıyla, bunu söyleyip duruyordu.</p>

  <p>Webley, güzel söylevler çekiyordu: Ülkenin iyi niyetli, toplumda yeri olan kişileri, yıkıcı güçlere karşı koyabilmek için bir araya gelmeliydi. Tehlikede olan, yalnız mal mülk değildi; yalnız bir sınıfın çıkarları değildi. İngiliz gelenekleri tehlikeye düşmüştü, bireysel girişimler tehlikeye düşmüştü, akıl tehlikeye düşmüştü, insanları birbirinden ayıran doğal ayrımlar tehlikeye düşmüştü. Hür Adamlar, aptalların diktatörlüğüne karşı koyabilmek uğruna birleşmişlerdi; bireyleri, kitle adamından, ayak takımından korumak uğruna silâhlanmışlardı; her alanda doğuştan gelen üstünlüğün benimsenmesi uğruna savaşıyorlardı. Çok etkin ve sayısız düşmanları vardı Hür Adamların.</p>

  <p>Ne var ki, tehlikeyi önceden sezenler, zamanında silahlanmasını bilirler. Haydutların yaklaştığını görünce, savaşa hazırlanarak saf saf olur, kılıçlarınızı çekersiniz. (Webley, kılıçlara pek düşkündü. Hür Adamlar yürüyüş yaparken, Webley kılıç kuşanırdı; söylevlerinde kılıç lafını hep kullanır, evinin duvarlarına çifter çifter kılıçlar asardı.) Örgütlenme, disiplin, güç, gerekiyordu. Artık anayasa yoluyla sürdürülemezdi savaş. İki siyasal parti ana sorunlarda anlaşıp, ancak önemsiz ayrıntılar konusunda çekiştikleri sürece, parlamenter yöntemler elverişlidir. Gelgelelim, ana ilkeler tehlikeye girince, politikanın bir parlamento oyunu olarak sürüp gitmesine göz yumamazsınız. Ya doğrudan doğruya eyleme geçmek, ya da eyleme geçmek tehdidini ileri sürmek zorunda kalırsınız.</p>

  <p>Webley, "Ben beş yıl parlamentoda bulundum," dedi. "Şu sıralarda parlamentoyla bir şey yapmanın yolu olmadığı inancına varmam için bu beş yıl yetti. Konuşarak yangın söndürmeye benziyor bu iş. İngiltere, ancak doğrudan doğruya eyleme geçmekle kurtulur. İngiltere kurtulduktan sonra, parlamentoyu gene düşünmeye başlayabiliriz. (0 parlamento bambaşka olmalı, ayak takımının seçtiği zengin adamlardan oluşan şimdiki gülünç topluluktan tamamiyle başka olmalı.) Bu arada yapılacak tek şey, savaşa hazırlanmak. Savaşa hazırlanırken, barış yoluyla da zafer kazanabiliriz. Tek umut bu. İnanın bana Lord Edward, tek umut bu."</p>

  <p>Bir çukurun içinde köpeklerin saldırısına uğrayan bir ayı gibi, Lord Edward canından bıkmış, tedirginlik içinde, bir o yana bir bu yana dönüyor, kamburu çıkmış gövdesini çevirip duruyordu. "Ama benim ilgim yok ki siya..." O kadar sinirlenmişti ki, sözünü tamamlayamadı. &nbsp;&nbsp;&nbsp;<sub>(</sub></p>

  <p>Webley, onu kandırmak istiyordu: "Siyasetle ilginiz olmasa bile, paranıza, toplumdaki yerinize, ailenizin geleceğine ilgi duymanız gerek. Toptan yıkılış sırasında, bunların da, yokolacağını unutmayın."</p>

  <p>"Evet ama. .. hayır...” Lord Edward artık umutsuzluğa düşmüştü. "Ben... ben parayla ilgilenmem.”</p>

  <p>Lord Edward, para işlerinin tüm yönetimini hukuk danışmanlarına bırakmıştı. Bu çeşit sorunlarla hiç rahatsız edilmemesi için Lord Edward kesinlikle emir verdiği halde, yıllarca önce bu hukuk danışmanlarının başı, bir yatının işiyle ilgili olarak, onunla konuşmaya gelmişti. Aşağı yukarı seksen bin İngiliz lirası sözkonusuydu. Canlı dizgelerin denge halindeyken ilişkileriyle ilgili temel denklemler sorununa dalmış olan Lord Edward’a, haber verdiler. Genellikle pek uysal olan yaşlı adam, bu kadar ıvır zıvır bir iş için rahatsız edildiğini öğrenince, öyle bir öfkeye kapıldı ki, çevresindekiler,. onu tanımaz oldu. Kendine güvenen, yüksek sesli Mr. Figgins, bundan önceki görüşmelerinde, her şeyin tam istediği gibi olmasına alışmıştı. Lord Edward’ın öfkesi hayret ve dehşet içinde bıraktı onu. Hiddetten köpüren yaşlı adam, birdenbire atalarına benzemiş,. derebeyi geçmişine geri dönmüş, parayla tutulmuş bir' kuluyla konuşan Tantamount soyundan soylu bir kişi olduğunu anımsamıştı sanki. Lord Edward emirler vermişti; bu emirler yerine getirilmemiş, durup dururken rahatsız edilmişti. Buna katlanamazdı. Eğer böyle bir şey gene olursa, işlerini başka bir hukuk danışmanına devredecekti. Bunları söyledikten sonra, Mr. Figgins’e hayırlı akşamlar diledi.</p>

  <p>Şimdi Lord Edward, "ben parayla ilgilenmem," diyordu gene.</p>

  <p>İhtiyar adamla konuşmak için fırsat kollayarak yakınlarda dolaşan Illidge, bu sözü duydu, içinden bir kahkaha attı. "Şu zenginler yok mu! Şu kahrolası zenginler! Hepsi aynı mal!" diye düşündü.</p>

  <p>Webley başka bir yönden saldırıya geçti: "Kendiniz için olmasa bile, uygarlık uğruna, ilerleme uğruna..."</p>

  <p>Lord Edward bu sözcüğü duyunca irkildi. Bu sözcük bir tetiği çekmiş, bir enerji selini salıvermişti. "İlerleme!" dedi gene; ve o mutsuz, sıkıntılı hali geçti. Kendine güveniyordu artık: "İlerleme! Siz politikacılar hep bundan söz edersiniz. Sanki ilerleme sürüp gidecekmiş gibi. Sonsuza dek sürüp gidecekmiş gibi. Daha çok motor, daha çok bebek, daha çok yiyecek, daha çok reklâm, daha çok para, daha çok her şey sonsuza dek. Benim alanımdan, fiziksel biyolojiden bir iki ders almanız gerek. İlerleme ha! Fosfor sorunuyla nasıl başa çıkacaksınız örneğin?" Kişisel bir suçlamaydı Lord Edward’ın bu sorusu.</p>

  <p>Webley sabırsızlandı: "Ama bütün bunların benim söylediklerimle hiçbir ilişkisi yok ki!"</p>

  <p>Lord Edward, "tam tersine," diye karşılık verdi, ’oyle bir ilişkisi var ki!" Sesi yükselmiş, sertleşmişti. Sözleri birbirini tutuyor, üstün bir mantıkla konuşuyordu. Lord Edward’ı yepyeni bir adam yapıvermişti fosfor. Fosfor konusunda güçlü inançları vardı; inançları güçlü olduğu için, kendi de güçlenmişti. Eziyet edilen bir ayıyken eziyet eden bir adam halini almıştı Lord Edward. "Yoğun tarımınızla toprağı düpedüz fosforsuz bırakıyorsunuz. Bir yılda, fosforun yüzde birinin yarısından fazlasını çekiyorsunuz topraktan. Bu fosfor ortadan yok oluveriyor. Ya yüz binlerce ton fosfor pentoxide’ini lağımlarınızla mahvetmenize ne denir? Bunu denize dökmenize ne denir? İşte ilerleme dediğiniz şey! Ah, sizin o çağdaş lağım sistemleriniz yok mu!" Ezici bir hor görme vardı sesinde. "Fosforu nereden aldınızsa, oraya geri vermelisiniz, yani toprağa.” Lord Edward, azarlarcasına parmağını havada sallayıp, kaşlarını çattı. "Toprağa diyorum size!”</p>

  <p>Webley, "ama bunların benimle hiçbir ilişkisi yok ki!" diye savundu kendini.</p>

  <p>Lord Edward’ın karşılığı sert oldu: "Yoksa, olmalı! İşte siz siyaset adamlarının, kusuru bu. Önemli şeyleri aklınızdan bile geçirmiyorsunuz. İlerlemeden, oylardan, bolşeviklikten laf edip, her yıl, bir milyon ton fosfor pentoxide’inin denize dökülmesine göz yumuyorsunuz. Bu aptallık, bu cinayet, bu... Roma yanarken keman çalmak gibi bir şey bu." Lord Edward, Webley’nin konuşmak' için ağzını açtığını gördü;</p>

  <p>' onun hangi açıdan karşı çıkacağını sanki önceden anlamış gibi, sözünü hızla sürdürdü. "Bu kaybı, fosfatlı kayalarla önleyebileceğinizi sanıyorsunuz her halde. Ama onlar da tükenince ne yapacaksınız?” Everard Webley'nin gömleğinin ön kısmını parmağıyla dürtükledi. "O zaman ne olacak? İki yüz yıl sonra onlar da bitecek. Anamalınızla yaşadığımız için, ileri olduğumuzu sanıyorsunuz. Fosfatlar, kömür, petrol, nitratlar-hepsini boşuna harcayalım. İşte sizin siyasetiniz. Bu arada,, şuraya buraya gidip, ihtilâl lafı ederek, tüylerimizi diken diken etmeye kalkıyorsunuz.”</p>

  <p>Webley, yarı kızgın, yan gülerek, "aman Allah kahretsin!" dedi. "Sizin şu fosforunuzun acelesi yok. Ama öteki tehlike bir an meselesi. Yoksa siyasal ve toplumsal bir ihtilâl mi istiyorsunuz siz?"</p>

  <p>Lord Edward, "böyle bir ihtilâl nüfusu azaltıp, üretimin önüne geçebilir mi?" diye sordu.</p>

  <p>"Elbette."</p>

  <p>"Öyleyse elbette ihtilâl istiyorum." Yaşlı adam, bu sorunu jeoloji açısından düşünüyordu; ve böyle düşünmenin mantıksal sonuçlarından çekinmiyordu. "Elbette!" Illidge, kahkahalarla gülmemek için kendini zor tuttu.</p>

  <p>Webley, ”eh, sizin görüşünüz buysa...” diye konuşmaya başlayınca, Lord Edward, gene sözünü kesti.</p>

  <p>"Sizin ilerlemenizin tek sonucu şu olacak," dedi: "Birkaç kuşak sonra, gerçek bir ihtilâl kopacak, doğal bir ihtilâl, kozmik bir ihtilâl. Sizler dengeyi altüst ediyorsunuz. Sonunda doğa gene kuracak dengeyi. Ve bu süreç sizin için pek tatsız olacak. Ne denli çabuk yükseldinizse, o denli çabuk düşeceksiniz. Yükselişinizden daha da çabuk- düşeceksiniz; çünkü iflâs etmiş, anamalınızı boşuna harcamış olacaksınız. Zengin bir adama, tüm olanaklarını gerçekleştirmesi için pek az zaman gerek. Ama hepsini gerçekleştirdikten sonra da, açlıktan ölmesi için hiç zaman gerekmez."</p>

  <p>Webley omuz silkti. İçinden, "bunamış koca kaçık!" dedi. Yüksek sesle de, "birbirine koşut düz çizgiler hiçbir zaman birleşemez, Lord Edward, onun için size hayırlı geceler dilerim," diyerek uzaklaştı.</p>

  <p>Bir dakika sonra, yaşlı adamla asistanı, görkemli merdivenden çıkıp, kendi ayrı dünyalarına yollanmışlardı.</p>

  <p>Lord Edward, laboratuvarın kapısını açarken, "hele şükür!" dedi. Hayvan örnekleri alkol içinde turşu gibi duruyordu. Saf alkolün hafif kokusunu keyifle içine çekti. "Bu toplantılar yok mu! Bilime dönünce içi açılıyor insanın. Ama gene de, müzik gerçekten..." Hayranlığını sözle dile getiremedi.</p>

  <p>Illidge omuz silkti: "Toplantılar, müzik, bilim! Bütün bunlar, boş vakti olan insanlar için değişik eğlenceler. Parayı öder, istediğinizi seçersiniz. Asıl sorun, insanın ödeyecek parası olmasında." Illidge pis pis güldü.</p>

  <p>Zenginlerin kötü yanlarından çok, iyi yanlarına içerlerdi Illidge. Örneğin oburluğu, tembelliği, cinsel eğlencelere düşkünlüğü; yani boş zamanı ve bağımsız bir geliri olmanın çirkince sonuçlarını; sıf kötü oldukları için bağışlamanın yolu vardı. Ama çıkarını düşünmemek, yüce değerlere önem vermek, dürüst ahlâklı, ince duygulu olmak, güzeli beğenmek, çoğunlukla hayranlık uyandıran niteliklerdi. İşte Illidge bu yüzden, ayrıca nefret ederdi bunlardan; çünkü Illidge’e göre bunların tümü -tıpkı sürekli içki içmek ya da sabahın on birinde kahvaltı etmek gibi- zenginliğin kaçınılmaz sonuçlarıydı. &nbsp;&nbsp;&nbsp;.</p>

  <p>Illidge, "şu burjuvalar yok mu!" diye söylenirdi; "çıkarlarını hiç düşünmediklerini kutlamak için, boyuna buketler sunarlar birbirlerine; ama onların, çıkarlarını düşünmemelerinin nedeni çalışmak zorunda kalmadan, para sıkıntısı çekmeden geçinebilmeleridir aslında. Kendilerine verilen bahşiŞE: sırt çevirecek durumda oldukları için, birbirlerine buketler sunarlar. Kültürlü bir inceliğin takım taklavatını satınalabilecek kadar paraları olduğu için, bir buket daha; sanata, okumaya, uzun ve çapraşık aşk serüvenlerine ayıracak zamanları olduğu için bir buket daha! Neden dürüst davranıp, her zaman akıllarında olan şeyi açıkça söylemiyorlar; yani bütün erdemlerinin temelinde, yüzde beş kâr getiren güvenilir hisse senetleri bulunduğunu?"</p>

  <p>Lord Edward’ın tüm kafa ve ahlâk erdemlerinin, tüm cana yakın acayipliklerin, tüm şirin saçmalıklarının, ancak banka hesabının gerçekten utanç verici durumu sayesinde oluşabildiğini düşündükçe; Illidge’in Lord Edward’a karşı beslediği biraz alaycı sevgiye, sürekli bir kızgınlık karışıyordu. Başkaları Lord Edward’ı övünce, ona hayranlık gösterince, hatta onunla alay edince, Illidge’in duyduğu bu gizli kızgınlık büsbütün artıyordu. Lord Edward’a gülmeye, ondan hoşlanmaya, ona hayran olmaya ancak Illidge’in hakkı vardı; çünkü Illidge anlayabiliyor, bağışlayabiliyordu. Ötekiler bağışlanacak bir şey olduğunu bile sezemiyorlardı. Illidge, Lord Edward’da bağışlanması gereken şeyleri, hiç vakit kaybetmeden bildiriyordu onlara.</p>

  <p>Lord Edward’ı övenlere, ona hayran olanlara, ”eğer bu ihtiyar, manastırları soyan haydutlar soyundan gelmeseydi, şimdi ya düşkünler evinde olurdu, ya tımarhanede," diyordu.</p>

  <p>Gene de gerçekten seviyordu Lord Edward’ı; onun yeteneklerine ve ahlâkına gerçekten hayrandı. Ama hiç kimse, farkında değildi bu hayranlığın; farkında olmamalarını ,da hoş görmeli; çünkü Lord Edward’ın asistanından söz ederken, "tatsız bir adam,” denilirdi genellikle.</p>

  <p>Ne var ki, zenginlere tatsız görünmek, zenginlere tatsız davranmak, Illidge için yalnız bir haz kaynağı değil, kutsal bir görevdi aynı zamanda. Bağlı olduğu sınıf uğruna, toplum uğruna, gelecek uğruna, adalet uğruna, zenginlere tatsız davranması gerekiyordu. Illidge, Lord Edward’a bile kıymaktan çekinmezdi. Yaşlı adamın ağzından ruhtan yana bir tek sözcük çıkar çıkmaz (Lord Edward’ın, idealist metafiziğe karşı, asistanının ayıp ve yasa dışı saydığı bir tutkusu vardı) Illidge, kapitalist felsefeye ve burjuva dinine bir küfür savurarak, hemen saldırırdı patronuna. Lord Edward, aklı başında iş adamlarından hoşlanmadığını, maddesel çıkarlara kayıtsız kaldığını, yoksulların halinden anladığını gösteren bir söz söyler söylemez; Illidge, Tantamount ailesinin milyonlarına, az çok kapalı, ama hep alaycı ve acı bir taş atardı hemen. Kimi günler (merdivenden kayması ve General’in onu terslemesi yüzünden bugün de öyle bir gündü) Lord Edward’ın su katılmamış bilimden söz etmesi bile, Illidge’in alaycı bir söz söylemesine neden olurdu. Illidge, biyolojiye son derece düşkündü; ne var ki, sınıf bilincini iyice kavramış bir yurttaş olarak -ince beğeniler, can sıkıntısı, cinsel sapıklık ve platonik aşk gibi- su katılmamış bilimin de, paranın ve boş zamanın bir ürünü olduğunu kabul etmek zorundaydı. Mantıklı olmaktan, taptığı şeyi bile rezil etmekten çekinmezdi Illidge.</p>

  <p>Illidge tekrarladı: "<sup>Ö</sup>deyecek parası olmak. Asıl iş burada."</p>

  <p>Yaşlı adam, kendini biraz suçlu görerek, asistanına baktı. Bu dolaylı terslemeler rahatım kaçırıyordu. Konuyu değiştirmeye çalıştı. "Ya şu bizim kurbağa yavruları?" diye sordu; "asimetrik kurbağa yavruları?"</p>

  <p>Ellerindeki kurbağa yavruları, bir yanı aşırı sıcakta, bir yanı da aşın soğukta tutulan yumurtalardan çıkmıştı. Lord</p>

  <p>Edward, kurbağa yavrularının bulunduğu cam kaba doğru yürüdü. Illidge peşinden gitti.</p>

  <p>Kendi kendine, "asimetrik kurbağa yavruları!" diye söylendi. ''Asimetrik kurbağa yavruları! Aman ne incelikler! Flüt ile Bach çalmak, ya da şarap çeşnisinden anlamak kadar yaman bir iş nerdeyse!” Kardeşi Tom’u düşündü, ciğerleri zayıf olan ve Manchester’de bir motor fabrikasında delgi makinası işleten kardeşi Tom’u. Çamaşır günlerini, annesinin ıslak ellerinin buruş buruş pembe derisini anımsadı. "Asimetrik kurbağa yavruları!” dedi gene ve güldü.</p>

  <p>Mrs. Betterton, "garip'', dedi, ''büyük bir sanatçının, duygudan böylesine yoksun oluşu, garip." John Bidlake’in içtenlikle konuştuğuna inanmayı yeğliyordu Burlap’ın yanındayken. Duygudan yoksunluk konusu açılınca, Burlap insanın ruhunu yüceltirdi; Mrs. Betterton ise, ruhunun yüceltilmesinden hoşlanırdı. Burlap, büyüklük konusunda da, sanat konusunda da insanın ruhunu yüceltirdi. Mrs. Betterton, "bunu kabul etmelisiniz; gerçekten büyük bir sanatçıdır o," diye ekledi.</p>

  <p>Burlap, evet dercesine, başını ağır ağır salladı. Doğrudan doğruya Mrs. Betterton’a bakmıyordu. Mrs. Betterton’un yanında duran ve Burlap’dan başka hiç kimsenin göremediği küçük bir insana bakıyormuş gibi, gözlerini çevirmiş, yere dikmişti. Bu küçük insan, belki de onun hep yanında bulunan, benliğine bağlı bir cin; kendi içinden çıkan bir hayalet, lt.üçük bir "doppelganger” <a id="footnote12"></a><sup><a href="#bookmark14">12</a></sup>&nbsp;idi. Burlap, orta boylu, hafif kamburu çıkmış, şapşalca yürüyen bir adamdı. Koyu renk, gür, kıvırcık saçları vardı. Ama başının tepesinde saçları dökülmüş, rahiplerde olduğu gibi, bir madalya büyüklüğünde pembe çıplak bir yer kalmıştı. Kurşun rengi gözleri, iyice çukura kaçmıştı. Burnu ve çenesi biçimli olmakla beraber fazlaca belirgindi. Kalın dudaklı ağzı bir hayli büyüktü. Yalnız kalemiyle değil, sözleriyle de karikatür çizmesini bilen yaşlı Bidlake’e göre, Burlap, filmlerdeki hain adam tipiyle Baroque çağından bir ressamın yaptığı Padua’lı Ermiş Antonio portresinin bir karışımı, kumarda hile yapan bir çapkınla, kendinden geçmiş bir dindarın bir karışımıydı.</p>

  <p>Burlap kabul etti: "Evet,, büyük bir sanatçı. Ama en büyüklerinden değil.” Derin derin düşünürcesine, kendi kendine konuşurcasına, ağır ağır laf ediyordu. Tüm konuşmaları, ya kendisiyle, ya da konuştuğu insanın yanında duran ve gözle görülmeyen o küçük "doppelganger" ile yaptığı bir diyalogdu. Burlap, kendinden başka hiç kimseyi hesaba katmayan, benliğine düşkün bir insandı. Ağır ağır yineledi: "En büyük sanatçılardan biri değil." <span style="font-style:italic;">Edebiyat Dünyası’nın</span> gelecek haftaki sayısı için sanat üstüne yazısını yeni bitirmişti. "İşte, sırf duygudan yoksun olduğu için en büyük sanatçılardan biri değil." Düşünüyordu; acaba kendi makalesinden aktararak konuşsun mu, konuşmasın mı?</p>

  <p>"Aman, ne doğru!" Mrs. Betterton’un hayranlığı, biraz vaktinden önce patlayıvermişti. Kadıncağızın coşkunluğu, fıkır fıkır kaynar dururdu. Ellerini kavuşturdu. "Ne doğru!" Burlap’ın başka yere çevrilen yüzüne baktı; ve bu yüzü, öylesine ruhlu, kendine özgü bir biçimde öyle güzel buldu ki!</p>

  <p>Burlap, "duygudan yoksun bir kişi nasıl büyük bir sanatçı olabilir?" diye sürdürdü konuşmasını. Gelecek perşembe yazısı yayımlanınca, Mrs. Betterton’un işin farkına varmasını göze alarak, yazdıklarıyla bir söylev çekmeye karar vermişti. Mrs. Betterton işin farkına varsa bile, söylev çekmekle yapacağı kişisel etki, silinemezdi. O sırada alaycı bir şeytan lafa karışmıştı: "Onu neden etkilemek istersin acaba? Kadının zengin ve sana yararlı oluşundan başka bir nedeni var mı bunun?” Burlap, nereden geldiyse oraya atıverdi şeytanı. Derken, bir melek, acele açıklamaya girişti: "İnsanın sorumlulukları vardır. İnsan başkalarına örnek olmaktan kaçınmamalı; ışık saçan lambayı saklamamalı. İnsan, lambanın ışık saçmasını, özellikle iyi niyetli adamlara ışık saçmasını sağlamalı." Mrs. Betterton meleklerden yanaydı; onun bu sadakatını desteklemeliydi. Burlap yüksek sesle gene konuştu: "Tüm yaşantıların bileşimini yapabilen bir insandır büyük bir sanatçı. Oysa, duygudan yoksun bir adam, gerçeklerin yansını yadsımakla işe başlar; ruh gerçeğini, ülküler gerçeğini, Tanrı gerçeğini! Ne var ki, maddesel gerçekleri ne denli kesinlikle ve kuşkusuz olarak seziyorsak, ruh gerçeklerini de aynı kesinlikle ve kuşkusuz olarak sezmekteyiz."</p>

  <p>Mrs. Betterton, "elbette, elbette!" diye haykırdı.</p>

  <p>"Bu gerçeklerin her iki çeşidini de yadsımak saçmadır." Burlap’ın bilincinin içine başını sokuveren şeytan, 'beni de yadsımak saçmadır," dedi.</p>

  <p>"Evet, saçma!"</p>

  <p>"Duygudan yoksun insan, yaşantıların ancak yarısıyla sınırlar kendini. Yansından bile azıyla; çünkü ruhtan gelen yaşantı sayısı, bedenden gelen yaşantı sayısından çok daha fazladır."</p>

  <p>"Sonsuza dek daha fazla!"</p>

  <p>"Bu çeşit sanatçıların, ellerindeki sınırlı yaşantıyı çok iyi kullanmalarının yolu vardır. Bidlake’in de bunu iyi kullandığını kabul ediyorum. Hem de çok çok iyi kullanıyor. Onda, en usta, sanatçılarda görülen tam bir yetenek var. Ya da vardı." \ Mrs. Betterton, "vardı," diye içini çekti. "Onu ilk tanıdığım sıralarda vardı." Bidlake’in kendi etkisinde kaldığı için iyi resim yaptığını söylemek istiyordu kapalı olarak.</p>

  <p>"Ne var ki, gücünü hep küçük şeylere harcadı. Sanatında</p>

  <p>bileşimini yaptığı şeyler sınırlıydı, az çok önemsiz şeylerdi."</p>

  <p>Mrs. Betterton, gençliğinde Bidlake ile PreRaphaelitism’e ilişkin tartışmalarını, bambaşka ve kendi açısından daha olumlu bir ışık altında yeniden yorumlayarak, "ben de ona bunu hep söyledim," dedi. "Hele Burne-Jones’u bir düşünün, derdim." John Bidlake’in o gürültülü, o kaba ve canlı kahkahasını duyar gibi oldu. Acele acele ekledi: "Burne-Jones ayrıca iyi bir ressam olduğu için değil yani." (John Bidlake’in Burne-Jones için söylediklerini duyunca, nasıl gücenmişti, nasıl yüreğine inmişti! "Bu herif, ömrü boyunca bir insan kıçı görmemiş gibi resim yapıyor," demişti Bidlake.) "A.. ma Burne-Jones, soylu konuları ele alıyor. Eğer onun düşleri, onun ülküleri sizde olsaydı, gerçekten büyük bir sanatçı olurdunuz, derdim John Bidlake’e."</p>

  <p>Burlap başını eğdi, gülümseyerek doğruladı. Evet, bu kadıncağız meleklerden yana diye düşünüyordu; onu yüreklendirmek gerek. İnsanın sorumlulukları var. Şeytan o sırada göz kırptı. Mrs. Betterton, Burlap’ın gülümsemesinde, Leonardo’nun ya da Sodoma’nm portrelerini andıran bir şey var; gizemli, çok ince, çok içten bir şey diye düşünüyordu.</p>

  <p>Burlap makalesini, ağır ağır, tümce tümce kusarak, "şunu da unutmayın," diyordu, "bir sanat yapıtını oluşturan şey yalnız konusu değildir. Whittier ile Longfellow, yüce düşüncelerle tıka basa doluydular; ama yazdıklarının hiçbir ilişkisi yoktu yüce şiirle."</p>

  <p>"Aman ne doğru!"</p>

  <p>"İleri sürebileceğimiz bir tek genelleme var; o da şu: En büyük sanat yapıtlarının, büyük konuları olmuştur öteden beri; ve küçük konulu yapıtlar, ne denli ustaca olurlarsa olsunlar, hiçbir zaman büyük konulu yapıtlar kadar..."</p>

  <p>Mrs. Betterton, Burlap’ın sözünü keserek, "işte Walter," dedi. "Huzursuz bir hayalet gibi dolaşıyor ortalıkta! Walter!"</p>

  <p>Walter, adım duyunca dönüp baktı. Eyvah, Betterton karısı! Burlap da yanında! Sahte sahte gülümsedi. Ama, Mrs. Betterton da <span style="font-style:italic;">Edebiyat</span> Dünyasındaki meslektaşı Burlap’ı da hiç görmek istemiyordu şu sırada.</p>

  <p>Mrs. Betterton, "sanatta yücelik konusunu tartışıyorduk," diye açıkladı. "Mr. Burlap öyle derin sözler söylüyordu ki!" Walter’in yararlanması için, bu derinlikleri yeniden anlatmaya koyuldu.</p>

  <p>Walter ise, acaba Burlap bana karşı niçin bu kadar soğuk, bu kadar yabancı, bu kadar kapalı, hatta bu kadar düşman diye düşünüyordu. Burlap’ın bu kusuru vardı. İnsan, onunla arasının iyi olup olmadığını bir türlü kestiremezdi. Ya severdi, ya nefret ederdi insandan. Onunla yaşamak, bir sürü sahnelerden oluşurdu. Ya düşmanlık sahneleri ya da, Walter’e göre çok daha sinir bozucu olan sevgi sahneleri. Burlap’ın heyecanı, ya şu yana, ya bu yana, hep akış halindeydi. Suların rahatça durgun olduğu anlar yoktu nerdeyse. Sular hep akıyordu. Şu sırada neden düşmanlığa doğru akıyordu acaba?</p>

  <p>Mrs. Betterton, Burlap’ın söylediği derin sözleri anlatıyordu hâlâ. Bu sözlerle Burlap’ın yazısındaki bazı parçalar arasında garip bir benzerlik görüyordu Walter. O yazının düzeltmelerini, basımevine göndermeden önce, daha bu sabah gözden geçirmişti. Burlap’ın konuşmasından alınıp, birbirini izleyen coşkun patlamalar halinde aktarılan yazı, bir hayli gülünç izlenimini veriyordu. Walter işi sezer gibi oldu. Acaba bu muydu nedeni? Burlap’a baktı. Burlap’ın yüzü sanki taş kesilmişti.</p>

  <p>Mrs. Betterton susunca, Burlap birdenbire, "ne yazık ki, gitmeliyim,” dedi.</p>

  <p>Mrs. Betterton karşı koydu bu gidişe: "Yok olmaz. Niçin gidecekmişsiniz?"</p>

  <p>Burlap kendini zorlayarak, Sodoma’nm portrelerini andıran gülümsemesiyle gülümsedi. Alıntı yoluyla gizemli bir söz söyledi: "Dünya bize fazla karışıyor." <a id="footnote13"></a><sup><a href="#bookmark15">13</a></sup>&nbsp;Gizemli sözler söylemekten, durup dururken bu gizemli sözleri konuşmanın ortasına atmaktan pek hoşlanırdı.</p>

  <p>Mrs. Betterton dalkavukluk etti: "Ama siz bizim aramıza yeterince karışmıyorsunuz."</p>

  <p>Burlap, "fazla kalabalık da ondan," diye açıkladı. "Bir süre sonra akıllara sığmaz bir korkuya kapılıyorum. Kalabalık, ruhumu ölesiye eziyor sanki. Eğer burada kalırsam bağırmaya başlayacağım." Bunun üzerine vedâ etti.</p>

  <p>Burlap daha duyabilecek kadar yakınken, Mrs. Betterton bağırdı: "Öyle olağanüstü bir adam ki! Onunla çalışmak sizin için eşsiz bir şey olsa gerek!"</p>

  <p>Walter, "iyi bir dergi müdürüdür," dedi.</p>

  <p>"Ama ben onun kişiliğinden söz ediyorum. Bilmem nasıl söyleyeyim. Onun ruhsal niteliklerinden."</p>

  <p>Walter başını eğdi, belli belirsiz bir "evet” dedi. Walter’in hoşuna gitmeyen bir şey varsa, o da Burlap’ın ruhsal nitelikleriydi.</p>

  <p>Mrs. Betterton, "bizimki gibi bir çağda, aptalca bir hafiflik ve duygusuzluk çölü ortasında, yeşil ve verimli bir alan gibidir o," dedi.</p>

  <p>Walter, sakınarak onayladı: "Bazı düşünceleri çok iyidir."</p>

  <p>Terbiyesizlik etmeden bir an önce nasıl kaçabileceğini düşünüyordu</p>

  <p>Lady Edward, "işte Walter," dedi.</p>

  <p>Bidlake, "hangi Walter?" diye sordu.</p>

  <p>Bir yerden bir yere giden konukların akıntısına kapılan John Bidlake ile Lady Edward, gene bir araya gelmişlerdi.</p>

  <p>"Sizin Walter."</p>

  <p>"Ha, benim Walter mi?" Pek ilgi duymamakla beraber, Lady Edward’ın baktığı yana döndü. "Amma da boy atıyor bu oğlan!" dedi. Büyüdükleri için çocuklarından hoşlanmazdı. Çocukları büyümekle, onu yıldan yıla geriye doğru itiyorlardı sanki; geriye doğru, uçuruma ve karanlığa doğru. Şu Walter’e bakın; dünkü çocuk. Oysa herif en azından yirmi beş yaşındaydı.</p>

  <p>"Zavallı Walter; hali hiç iyi değil."</p>

  <p>Bidlake öfkeyle homurdandı: "Sanki solucanı varmış gibi."</p>

  <p>Lady Edward sordu: "Onun o hazin serüveni ne âlemde?"</p>

  <p>Bidlake omuzlarım silkti: "Aynı durum sürüp gidiyor her halde."</p>

  <p>"Kadıncağızla hiç tanışmadım."</p>

  <p>"Ben tanıştım. Berbat bir yaratık!"</p>

  <p>"Nasıl yani? Bayağı mı?"</p>

  <p>Bidlake, "yok; canım. Keşke bayağı olsa," dedi. "Kibar, aklın almayacağı kadar kibar. Üstelik de böyle konuşuyor." Marjorie’nin sesini taklit etmek için, çok ince, sahte bir sesle, mızmızca konuştu: "Tatlı ve saf bir kızcağız gibi. Öyle de ağırbaşlı ki, kültüre öylesine düşkün ki!" Derinden bir kahkaha attığı için, taklide devam edemedi. "Bana bir gün ne buyurduğunu biliyor musunuz? Ha, şunu söyleyeyim ki, benimle hep sanattan söz eder. Büyük bir "S” harfi ile başlayan Sanattan." (Sesini gene inceltip, sahte bir bebek sesiyle konuştu): Dedi ki: "Yalnız Fra Angelico’nun değil, Rubens’in de bir yeri olmalı, bana kalırsa." Gene gümbürtülü bir kahkaha attı. "Aman ne salak şey! Bu da yetmiyormuş gibi, burnu gerektiğinden en azından üç parmak daha uzun."</p>

  <p>Marjorie, özel kâğıtlarını sakladığı kutuyu açmıştı. Walter’in bütün mektupları buradaydı. Kurdeleyi çözdü, mektuplara birer birer baktı. "Sayın Mrs. Carling, Keats’in bugün sözünü ettiğim mektuplarını size ayrı bir paket olarak gönderiyorum. Lütfen kitabı geri göndermek zahmetine katlanmayın. Bende bir nüshası daha var. Aynı ruhsal serüvende, uzaktan bile olsa, size eşlik edebilmek hazzını tatmak için, kitabı ben de yeniden okuyacağım."</p>

  <p>Bu ilk mektuptu. Marjorie mektubu sonuna kadar okuyunca, "ruhsal serüven” tümcesini ilk gördüğü sırada duyduğu sevinci ve hayreti, biraz olsun, yeniden duyar gibi oldu. Konuştukları zaman, ona yaklaşmaktan sanki çekinir gibi bir hali vardı Walter’in; aşın utangaçtı. Delikanlının böyle bir mektup yazacağını, hiç ummamıştı Marjorie. Daha sonraları, Walter'den birçok mektup aldıktan sonra, onun garipliklerine alıştı. Yüzyüze geldikleri zaman değil de, kalemi eline alınca atılgan davranmasını, doğal buldu. Walter’in büyük aşkı -daha doğrusu aşkının dile getirilen ve Marjorie ile ilgilenmeye başladığı o ilk günlerde az çok coşkun olan yanları- mektuplarındaydı. Bu durum, aynca işine geliyordu Marjorie’nin. Marjorie, bu kültürlü ve lafla yanıp tutuşan sevdanın, posta yoluyla hep sürüp gitmesini isterdi. Aşk kavramından hoşlanırdı; âşıklardan ise, ancak uzakta ve hayal ürünü oldukları zaman hoşlanırdı. Marjorie’ye göre, erkeklerle ilişkilerin en güzeli, en kusursuzu, mektuplaşma yolu ile aşk dersleriydi. Kadınlarla dostluk ise, bundan da daha iyiydi; çünkü uzaktaki erkeklerin bütün iyi yanları vardı kadınlarda, üstelik de yakında olabiliyorlardı. Kadınlar sizinle hem bir odada bulunabilir; hem de bir takım postahanelerin tâ öteki ucunda bulunan bir erkeğin isteyeceğinden fazla bir şey istemezler sizden. Yüz yüze geldiklerinde çekingenliği ve posta yoluyla coşkulu atılganlığı sayesinde, Walter, Marjorie’nin gözünde, her iki cinsin de en güzel niteliklerini birleştirmiş gibiydi. Üstelik, Marjorie’nin yaptığı, düşündüğü, duyduğu her şeye karşı, kadıncağızın benliğini okşayan derin bir ilgi duyuyordu. Başkalarının onunla ilgilenmelerine pek alışık değildi zavallı Marjorie. .</p>

  <p>Walter’in üçüncü mektubunda "sfenks" sözcüğünü okudu. (Walter, Marjorie’nin gizemli sessizliklerinden ötürü, bu adı takmıştı ona. Carling ise, aynı nedenden ötürü salak ve aptal demişti karısına.) "Sfenks, böyle bir sessizliğin içinde neden saklıyorsunuz kendinizi? İyiliğinizden, sevimliliğinizden, zekânızdan utanıyorsunuz sanki. Ama bunlar, siz istemeseniz de, meydana çıkıyor gene."</p>

  <p>Marjorie’nin gözleri doldu. Öyle iyi yürekli, öyle sevecen, öyle tatlı davranmıştı ki Walter! Oysa şimdi...</p>

  <p>Bundan sonraki mektubu, gözyaşları arasından güçlükle okuyabildi: "Sevda, bedenin isteğini değiştirip ruhun isteğine dönüştürür. Sevdada büyülü bir güç vardır, bedeni salt ruh yapmak gücü..."</p>

  <p>Evet, Walter’de de o istekler vardı. Onda bile. Her halde her erkekte vardı. Oldukça korkunç bir şeydi bu! Carling'i anımsadı, ürperdi. Walter’i bile, az çok aynı tiksintiyle düşündü. Evet, Walter bile. O kadar tatlı ve anlayışlı olduğu halde, Walter bile. Walter onun duygularını anlamıştı. Şimdi böyle davranışı, işte bu yüzden de hiç beklenilmeyen bir şeydi. Sanki Walter ansızın başka bir insan oluvermişti; hayvanlara özgü yırtıcılığı, hayvanlara özgü cinsel istekleri olan yabansı bir çeşit hayvan oluvermişti.</p>

  <p>"Nasıl böylesine zalim olabiliyor?" diye şaştı Marjorie. "Bile bile, nasıl böylesine zalim olabiliyor Walter?" Onun Walter’i, gerçek Walter, öyle anlayışlı, öyle saygılıydı ki! Kendini hiç düşünmeyişi, iyiliği öyle eşsizdi ki! Bir erkek olduğu ve o biçim istekleri olduğu halde; Marjorie iyiliğinden ve tatlılığından ötürü sevmişti onu. Beraber yaşamaya başladıktan sonra tanıdığı ve beğendiği o sevecen, o kendini düşünmeyen, o saygılı Walter’e bağlanmıştı. Walter’in çevresine duyduğu saygının güçsüz yanlarım, hayranlık uyandırmayan yanlarını bile sevmişti. Şoförlerin ve hamalların, ondan fazla ücret almalarına göz yummasını bile sevmişti. Ülkenin öteki ucunda iş bulduk ama, oraya gidecek paramız yok diye, uydurma olduğu besbelli masallar anlatan serserilere, avuç avuç gü,müş para dağıtmasını bile sevmişti. Walter, aşın bir duygusallıkla, karşısındaki adamın aç1sından görürdü her şeyi. Başkalarına doğru davranmaya öyle can atardı ki, çoğu zaman kendine haksız davranırdı bu yüzden. Başkalarının haklarını çiğnemeyi göze almaktansa, kendi haklarından vazgeçmeye hep hazırdı. Marjorie, Walter’in başkalarına gösterdiği bu saygının, bir güçsüzlük, nerdeyse büyük bir kusur olduğunu biliyordu. Üstelik bu saygı, Walter’in çekingenliğinden; herhangi bir çatışmadan, hattâ her tatsız alışverişten titizlikle, tiksinircesine kaçmasından ileri geliyordu. Gene de onun bu huyunu seviyordu Marjorie. Walter bu huyu yüzünden Marjorie’ye biraz haksızlık ettiği zaman bile, onu seviyordu. Walter, Marjorie’yi kendi dünyasının sınırları içinde bildiği için; bu sınırların dışında kalanlara aşırı saygı gösterirken, yalnız kendi haklarına değil, Marjorie’nin haklarına da kıyardı ara sıra. Örneğin <span style="font-style:italic;">Edebiyat</span> Dünyası’ndaki işi için gereğinden az para aldığını, ona kaç kez söylemişti. Marjorie, Walter’in konuların en iğrenci saydığı bu durumla ilgili son konuşmalarını düşündü.</p>

  <p>Marjorie, "Burlap seni sömürüyor, Walter," demişti.</p>

  <p>"Dergi para sıkıntısı içinde." Walter, başkalarının kendine karşı işledikleri suçlan hoş görmek için, özürler uydururdu hep.</p>

  <p>"Ama sana kazık atılmasına niçin göz yumuyorsun?"</p>

  <p>"Bana kazık atılmıyor." Walter’in sesinde öfke vardı; haksız olduğunu bilen bir adamın öfkesi. "Çekişe çekişe pazarlık edeceğime, bana kazık atsınlar daha iyi. Hem, bu benim bileceğim iş."</p>

  <p>Maıjorie, "benim de bileceğim iş," demiş, konuşmaya başladığı sırada uğraştığı hesap defterini göstermişti. "Zerzevat fiyatlarını bir bilsen sen!"</p>

  <p>Walter’in yüzü kızarmış; karşılık vermeden odadan çıkmıştı. Böyle birçok konuşma, birçok durum olmuştu. Walter, isteyerek fena davranmamıştı Marjorie’ye. Ancak yanılarak, başkalarına aşırı saygı gösterdiği için, kendine karşı fena davranırken, ona da haksızlık etmişti. Marjorie bu haksızlıklara hiçbir zaman gücenmemişti. Walter’in Marjorie’ye yakınlığının bir deliliydi bunlar. Ama şimdi, Walter’in yaptığı haksızlık bir rastlantı sonucu değildi hiç. Tatlı, saygılı Walter ortadan yok olmuştu; ve başka biri -amansız, kin dolu bir erkek- bile bile eziyet ediyordu Marjorie’ye.</p>

  <p>Lady Edward güldü: "Kadıncağız sizin söylediğiniz kadar berbatsa, acaba Walter ne buldu onda?"</p>

  <p>"Bir insan, başka bir insanda ne bulabilir ki zaten?" John Bidlake’in sesi üzgündü. Birden kendini fenahissetmişti. Midesinde bir baskı, bir bulantı, hıçkırık tutacakmış gibi bir hal. Bunlar artık sık sık olan şeylerdi. Yemek yer yemez başlıyordu. Karbonat pek işe yaramıyordu. Bidlake, 'bu işlerde hepimiz aynı derecede deliyiz," diye ekledi.</p>

  <p>Lady Edward güldü: "Teşekkür ederim."</p>

  <p>John Bidlake, çapkınca bir kibarlık göstermeye çabalayarak, gülümsedi; hafifçe eğilip, "şimdi yanımda bulunan bir yana," dedi. Hıçkırmamak için kendini gene zor tuttu. Öyle fenalaşmıştı ki! "Oturabilir miyim? Bu ayakta durmak yok</p>

  <p>mu..." Bir iskemleye lök i'tibi çöktü.</p>

  <p>Lady Edward, ona biraz kaygıyla baktı; ama bir şey söylemedi. Yaşlılık, hastalık, ya da beden güçsüzlükleri konusundan John Bidlake’in nasıl nefret ettiğini bilirdi.</p>

  <p>Bidlake, "o havyar yüzündendir herhalde," diye düşünüyordu. "O pis havyar!" Havyara korkunç bir kin duydu. Karadeniz’deki her mersinbahğı, onun kişisel düşmanı oluvermişti.</p>

  <p>Lady Edward, biraktıklan konuyu yeniden ele alarak, "zavallı Walter," dedi. "Hem öyle de yetenekli ki!"</p>

  <p>John Bidlake, küçümseyerek homurdandı.</p>

  <p>Lady Edward, bir pot kırdığını anladı; bu kez yanlışlıkla pot kırmıştı, gerçekten yanlışlıkla. Konuyu gene değiştirdi.</p>

  <p>”Ya Elinor?'' diye sordu. "Sizin Elinor ne zaman dönüyor? Elinor ile Quarles?"</p>

  <p>John Bidlake, telgraf çekercesine, kısa keserek "yarın Bombay’dan ayrılıyorlar,” dedi. Havyar ve barsaklarında olup bitenler kafasını öylesine kurcalıyordu ki, uzun uzun konuşacak hali yoktu.</p>

  <p><a id="bookmark1"></a><a href="../Text/main-1.xhtml#footnote1">1</a></p>

  <p>Charles Steward Parnell (1846-1891) İrlanda’nın Büyük Britanya’ya karşı ayaklanmasında önemli rol oynayan hatta "İrlanda’nın taçsız kralı” adı verilen bir siyaset adamı.</p>

  <p><a id="bookmark2"></a><a href="../Text/main-1.xhtml#footnote2">2</a></p>

  <p>Metinde Latince; ''Son derece şişman olan ineklerin memeleri gerilmiştir."</p>

  <p><a id="bookmark3"></a><a href="../Text/main-1.xhtml#footnote3">3</a></p>

  <p>İskoçya'da Glamis şatosunda, aile reisinden başka kimsenin giremediği bir odada kapalı olduğu sanılan, gizemli varlık.</p>

  <p><a id="bookmark5"></a><a href="../Text/Section0004.xhtml#footnote4">4</a></p>

  <p>Sessiz filmler döneminde oynayan, iki komiğin adı.</p>

  <p>Shakespeare, <span style="font-style:italic;">Macbeth</span> (IV, 1,14).</p>

  <p>Metinde Fransızca: Ağzına geleni söyleyerek ve aklına geleni yaparak, büyükleri güç duruma sokan yaramaz bir çocuk.</p>

  <p><a id="bookmark6"></a><a href="../Text/Section0004.xhtml#footnote5">5</a></p>

  <p>Tutucu bir <sup>İ</sup>ngiliz gazetesi.</p>

  <p><a id="bookmark7"></a><a href="../Text/Section0004.xhtml#footnote6">6</a></p>

  <p>İngiliz tarihinden alınmış ve ancak masallarda ve efsanelerde duyulan adlar.</p>

  <p><a id="bookmark8"></a><a href="../Text/Section0004.xhtml#footnote7">7</a></p>

  <p>Bu cümle metinde Fransızcadır.</p>

  <p><a id="bookmark9"></a><a href="../Text/Section0004.xhtml#footnote8">8</a></p>

  <p>Sir Philip Sidney (1554-1586) Elizabeth Çağının en ünlü kişilerinden biriydi. Ünlü bir şair ve asker olan Sidney, Zutphen meydan savaşında aldığı yaralardan ölmek üzereyken, "senin, benden fazla gereksinmen var buna” diyerek, elindeki suyu yaralı bir askere vermiştir. John Bidlake, bu ünlü sözü tersyüz ederek, "benim senden fazla gereksinmem var buna" diyor.</p>

  <p><a id="bookmark10"></a><a href="../Text/Section0004.xhtml#footnote9">9</a></p>

  <p>Shakespeare'in 52'nci Sonnet'inden.</p>

  <p><a id="bookmark12"></a><a href="#footnote10">10</a></p>

  <p><span style="font-style:italic;">Kutsal Kitap</span> (St. Matthew, XIX, 24) "Bir devenin bir iğne deliğinden geçmesi, zengin bir adamın cennete girebilmesinden daha kolaydır."</p>

  <p><a id="bookmark13"></a><a href="#footnote11">11</a></p>

  <p>Saçma olduğu için inanıyorum. Kötü olduğu için, beni küçük düşürdüğü için, seviyorum.</p>

  <p><a id="bookmark14"></a><a href="#footnote12">12</a></p>

  <p>Metinde Almanca: Bir insanın eşi olan hayalet. Bunu rüyada ya da hayal olarak görenin, yakında öleceği ya da yeni öldüğü sanılırdı.</p>

  <p><a id="bookmark15"></a><a href="#footnote13">13</a></p>

  <p>“The World is too much with us" William Wordsworth'ün bir sonnet'inin başlangıcı.</p>
</body>
</html>
