<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="ude7a85b0-6ff4-4587-8450-b8afa76561db"><span style="font-weight:bold;font-style:italic;font-variant:small-caps;">YİRMİ ÜÇÜNCÜ BÖLÜM</span></p>

  <p>Yazı masası pencerenin altındaydı. Sheffield’in dumanlı havasıyla kararan, san, yapışkan bir hal alan güneşli bir çizgi, masanın bir köşesiyle kırmızı çiçekli halının bir parçasını aydınlatıyordu. Everard Webley, bir mektup yazmaktaydı. Mürekkep kalemi, kâğıdın üstünde hızla kayıyordu. Everard Webley, böyle hızla, kararlı bir tavırla yapardı yaptığı her şeyi.</p>

  <p>Şunu yazdı "Sevgili Elinor, <span style="font-style:italic;">De Profundis Clamavi<a id="footnote2"></a><sup><a href="../Text/Section0021.xhtml#bookmark3">2</a></sup>.</span> Bu iğrenç otel odasının derinliklerinden, kuzeyde yaptığım bu siyasal gezinin daha da derin uçurumlarından, size sesleniyorum." (I harfleri sanki birer sütundu; güçlü, dümdüz bir ok; tepesinde ve altında yatay iki çizgi. T harflerinin üstündeki yatay çizgi, sağlam ve belirgindi.) "Ama .beni dinlediğinizi sanmam. Vahşiler, duaları dinlemeyen ya da kesilen kurbanlara karşılık bir şey vermeyen tanrılarına bir güzel dayak atarlar. Öyle anlıyorum ki bu vahşileri! Bugün İngiltere, her tanrının görevini yerine getirmesini bekliyor.<a id="footnote3"></a><sup><a href="../Text/Section0021.xhtml#bookmark4">3</a></sup></p>

  <p>Eğer bir tanrı görevmi yerine getirmezse, ne olursa ona olur: Uçları düğümlü dokuz sırımdan yapılmış kamçı, iniverir sırtına. Çağımızın, eleştirilemeyen, sözle tanımlanamayan, ta uzaklarda bulunan bir varlığa tapması, hiç de hoşuma gitmiyor benim. Hakkımızı aramamıza izin vermeden, canı isteyince bir anlaşmayı bozan biriyle bir anlaşma yapmak ne işe yarar? Bugün kadınlar da tanrılar gibi davranıyorlar. Onlar da artık sorguya çekilemiyor. Kendilerine tapanlara karşı görevlerini yerine getirmeye, ya da erkekle dişi arasındaki doğal anlaşmada kendilerine düşen işi yapmaya zorlayamıyoruz kadınları. Ben size yazıyorum, yalvarıyorum. Gelgelelim siz, çağdaş felsefenin ve ileri görüşlü tanrıbilimin yeni moda tanrısı gibi, hiç dinlemiyorsunuz beni. Buna karşı, misilleme yapmaya da hakkı yok insanın. Görevini yerine getirmeyen tanrıya dayak atmak, yakışık almıyor. Ayıp sayılıyor böyle şeyler. Ama ne olursa olsun, size şimdiden haber vereyim: Yakında o güzelim eski çarelere başvuracağım. Sabin kadınlarının ırzına geçmişlerdi ya, ben de bu çeşit eylemlere girişeceğim. Bakalım o zaman nice olacak sizin o dile gelmez yüce üstünlüğünüz? Sizi bu kadar çok sevmeye beni zorladığınız için, aslında öyle kinleniyorum ki size! Bende böylesine bir tutku ve özlem varken, karşılığını hiç görmemem öyle kahrolası bir haksızlık ki! Üstelik burada değilsiniz ki, hakkettiğiniz cezayı vereyim size! Hıncımı sizden alamadığım için, toplantıların huzurunu bozan haydutlardan almak zorunda kalıyorum. Dün gece korkunç bir savaş oldu. Bağırmalar, çağırmalar, yuhalamalar, hep bir ağızdan Enternasyonal’i söylemeler! Ama ben, dövüşüp onların hakkından geldim. Bir ara gerçekten dövüştüm. Elebaşılarından birinin gözünü patlattım. Zavallı herif! Sizin yaptığınız kötülüklerin acısını ondan çıkarıyordum. Sizin hıncınızı alıyordum ondan; çünkü sizdiniz benim asıl çarpıştığım. Eğer siz olmasaydınız böylesine vahşice davranmazdım. Onları da yenemezdim herhalde. Böylece, dolaylı yoldan, size borçluyum zaferimi. Gereğince de minnettarım size bu açıdan. Ama bundan sonra, ortada komünistler olmayacak; öfkemi onlardan alamayacağım. Bundan sonraki savaş, gerçek düşmana karşı, size karşı olacak. Onun için dikkat edin, sevgilim. İşin göz patlatmaya kadar varmaması için, elimden geleni yaparım. Ama gözü dönünce neler olacağını bilemez insan. Neyse, şakayı bırakalım. Şimdi şaka etmiyorum, Elinor, hiç şaka etmiyorum... Neden böylesine soğuk, böylesine uzaklarda, böylesine ölüsünüz siz? Neden böyle kapanıyorsunuz bana karşı? Sizi her an düşünüyorum, durmadan dinlenmeden düşünüyorum. Hep aklımdasınız. Bu düşünce hep saklı içimde; her zaman içimde. En olmayacak durumlarda, en olmayacak yerlerde, rastlantıya bağlı bir çağrışımla, pusu kurduğu yerden üstüme atılmaya hazır bir düşünce. Suçlu bir insanın vicdan azabı gibi, bir an aklımdan çıkmıyor. Eğer ben...”</p>

  <p>Kapıya vuruldu. Hugo Brockle içeri girdi. Everard, önce saatine, sonra da Hugo’ya baktı. Sanki gözdağı veriyordu yüzüyle.</p>

  <p>İnsanın ödünü koparan, durgun bir sesle sordu: "Niçin bu kadar geç kaldın?"</p>

  <p>Hugo kızardı: "Saat kaç olduğunun farkında değildim.”</p>

  <p>Söylediği tamamiyle doğruydu. Öğle yemeğini yirmi mil uzakta, kırlarda oturan Upwich’lerin evinde yemişti. Polly Logan, o evde konuktu. Yemekten sonra, yaşlı Upwich ile ötekiler, parktaki' özel golf alanında oynamaya gitmişlerdi. Polly golf oynamıyordu. Genç kızı gezmeye götürmüştü, ırmağın kıyısındaki korulara. Saatin kaç olduğunun nereden farkına varabilirdi Hugo?</p>

  <p>"Özür dilerim,” dedi.</p>

  <p>Everard Webley, "elbette özür dileyeceksin," derken, sessizliğinin altında gizlenen öfke açığa çıkıverdi. "Sana saat beşte dönmeni söyledim. Oysa şimdi altıyı çeyrek geçiyor. Britanyalı Hür Adamlarla ilgili bir iş için benim yanımda bulunman, asker disiplini altında olman demektir. Emirlerim yerine getirilmelidir, anladın mı?” Sözcüklerin üstünde dura dura gene sordu: "Anladın mı?”</p>

  <p>Hugo, kuzu gibi başını eğdi: "Evet.”</p>

  <p>"Şimdi git bak, bu akşamki toplantı için bütün hazırlıklar doğru dürüst yapıldı mı? Böyle bir şeyin bir daha olmaması gerektiğini de sakın unutma. Böyle ucuz kurtulamazsın bir daha olursa."</p>

  <p>Hugo, kapıyı kapayıp çıktı. Everard’ın yüzündeki öfke, bir anda siliniverdi. Emrinde çalışanları arasıra korkutmanın, iyi bir şey olduğuna inanırdı. Öfkeye gerçekten kapılmadıkça, öfkeli görünmenin çok etkili bir silâh olduğunu öteden beri anlamıştı. Hiç öfkeye kapılmazdı Everard. Zavallı Hugo! Everard kendi kendine gülümsedi, gene mektubunu yazmaya koyuldu. On dakika sonra Hugo, yemeğin hazır olduğunu söylemeye geldi. Toplantı saat sekizde olduğu için, çok erken yemeleri gerekiyordu.</p>

  <p>Sesi, öfkeden sipsivri çıkan Rampion, "ama tüm bu siyasal çekişmeler öyle saçma ki!" dedi. "Yüzde yüz saçma! Bolşeviklerle Faşistler, Radikallerle Tutucular, Komünistlerle Britanyalı Hür Adamlar! Kuzum, neden dövüşüp durur bunlar? Neden olduğunu ben size söyleyeyim: Komünistlerin ekspres treniyle mi, Kapitalistlerin yarış otomobiliyle mi, Bireycilerin otobüsüyle mi, yoksa Kollektivistlerin devletçe denetlenen raylar üstünde işleyen tramvayıyla mı cehenneme gideceğimizi kararlaştırmak için savaşıyorlar. Hepsinin gideceği yer aynı. Hepsi cehenneme gidecek, hepsi aynı ruhsal çıkmaza girecek; hepsi ruhsal çöküntünün sonucu olan toplumsal çöküntüye varacak. Anlaşamadıkları bir tek nokta var: Cehenneme neyle gidecekler. Aklı başında bir insanın, bu çeşit kavgalarla ilgilenmesinin yolu yok. Aklı başında bir insan için önemli olan cehennemdir; oraya varmak için kullanılacak araç değil. Aklı başında bir insan için soru şudur: Cehenneme gitmek istiyor muyuz, yoksa istemiyor muyuz? Vereceği karşılık da şudur: Hayır, cehenneme gitmek istemiyoruz. Bu karşılığı verdikten sonra da, hiçbir politikacıyla alış verişi olamaz aklı başında bir insanın. Çünkü politikacıların hepsi, cehenneme sürüklemek istiyorlar bizi. Hepsi! Lenin de, Mussolini de; Mc Donald da, Baldwin de. Hepsi can atıyorlar bizi cehenneme götürmeye. Yalnız, hangi yoldan götürecekleri konusunda, çekişip duruyorlar."</p>

  <p>Philip, "bizi belki daha yavaş cehenneme götürenler de vardır aralarında?" dedi.</p>

  <p>Rampion omuz silkti: "Ama böylesine küçük bir hız farkının önemi yok ki! Şu ya da bu biçimde sanayileşmeye inanır hepsi. Hepsi Amerikanlaşmaya inanır. Bolşevik ülküsünü bir düşünün hele. İstedikleri Amerika, ama gerçek Amerika’dan kat kat daha Amerikalı olan bir Amerika. Tröstlerin yerini hükümet daireleri alacak, varlıklı adamların yerini de hükümet memurları. Bir de Avrupa’nın öteki bölgelerinin ülküsünü düşünün. Onlar da aynı şeyi istiyorlar. Ama zenginlerini korumak şartıyla. Birinde makinelerle devlet memurları; ötekinde makinelerle Alfred Mond ya da Henry Ford. Makineler, bizi cehenneme götürmek için gerekli; zenginler ya da devlet memurları da, makineleri sürmek için. Demek siz, bu iki gruptan birinin, makinelerini daha dikkatli sürebileceğini sanıyorsunuz? Belki de hakkınız var. Ama ikisi arasında pek fark yok bana kalırsa. Her ikisi de aynı telâş içinde. Bilim, ilerleme ve insan mutluluğu uğruna! Amin de, gaza bas!"</p>

  <p>Philip, evet dercesine başını salladı: "Gerçekten de gaza basıyorlar. Hızla gidiyorlar. İlerleme var. Ama söylediğiniz gibi, bu ilerleme, dibi olmayan uçuruma doğru herhalde."</p>

  <p>"Toplumun durumunu düzeltmek isteyenlerin sözünü ettikleri tek şey de, onları cehenneme götüren aracın biçimi, rengi ve dümen mekanizması. Asıl önemli olanın gittikleri yön olduğunu göremiyorlar mı şu aptallar? Tamamiyle yanlış yola saptığımızı, geri dönmemiz gerektiğini; o pis makinelere binmeden, yaya dönmemiz gerektiğini anlamıyorlar mı?"</p>

  <p>Philip, "belki de hakkınız var," dedi. "Ama ne çare ki, dünyamız bu hale geldikten sonra, artık geri dönülemez, makineler ıskarta edilemez. Daha doğrusu, insan soyunun nerdeyse yansını öldürmeyi göze almadan, bu yapılamaz. Sanayileşme yüzünden, dünya nüfusu yüz yıl içinde, iki kat arttı. Eğer sanayileşmekten vazgeçmeye kalkarsanız, başladığınız noktaya geri dönmeniz gerekir. Yani şimdi yaşamakta olan erkeklerle kadınların yansını kesmeniz gerekir. Bu da, soyut açıdan, hattâ tarihsel açıdan pek güzel bir şey olabilir. Ama pratik siyaset açısından, bir çözüm yolu olduğunu pek söyleyemeyiz."</p>

  <p>Rampion, bu görüşü onayladı: "Öyle, şu sırada bir çözüm yolu değil. Ama gelecek savaştan ya da gelecek ihtilâlden sonra, öyle pratik bir çözüm yolu olacak ki!"</p>

  <p>"Olabilir. Ama savaşları ve ihtilâlleri hesaba katmamalıyız; çünkü onları hesaba katarsak, savaş da önlenemez, ihtilâl de."</p>

  <p>Rampion, 'hesaba katsanız da katmasanız da, onlar olacak nasıl olsa," dedi. "Sanayide ilerleme, fazla üretim demek, yeni pazarlar elde etmek zorunluğu demek, uluslararası yarışma demek, savaş demek. Makinelerin gelişmesinin sonucu da, gittikçe daha çok uzmanlaşma, iş alanında hep aynı ölçülere uyma, bireylerle ilgisi olmayan makineleşmiş eğlencelerin artması, kişisel atılımların ve yaratıcılığın azalması, kafanin gittikçe ön plana geçmesi, insan yaradılışındaki tüm canlı ve önemli yanların yavaş yavaş soysuzlaşması, can sıkıntısı ve tedirginliğin çoğalması. Sonunda da, bireylerin bir çeşit çıldırmaları yüzünden, toplumda bir ihtilâlin patlak vermesi. Eğer bugünkü durumun böyle sürüp gitmesine göz yumarsak; onları ister hesaba katm, ister katmayın, savaşların da ihtilâllerin de önüne geçilemez.”</p>

  <p>Philip, "öyleyse, nasıl olsa kendiliğinden çözümlenecek bu sorun," dedi. *</p>

  <p>"Ancak kendi kendini yok ederek çözümlenir bu sorun. İnsanlar yok olduktan sonra, artık ortada bir sorun da kalmayacağı besbelli. Ama bu pek biçimsiz bir çözüm yolu. Bana kalırsa, şimdiki düzenin sınırları içinde bile, başka bir çözüm yolu bulunabilir. Sürekli bir çareye varabilmek için düzen değiştirilirken, bu geçici çareye şimdilik başvurulabilir. Kötülüğün kökü, insanların ruhsal yapısında. Onun için oradan, yani insanların ruhsal yapısından işe başlamak zorundayız. İlk yapılacak şey, insanları bir ikilik içinde, iki ayrı bölmede yaşatabilmek. Bir bölmede sanayileşmiş işçiler olarak yaşayacaklar, ötekinde de insan olarak. Yirmi dört saatin sekizini, birer aptal, birer makine olarak geçirecekler; geri kalanını da, gerçek insanlar olarak."</p>

  <p>"İnsanlar şimdi de bunu yapmıyorlar mı?"</p>

  <p>"Elbette yapmıyorlar. Her zaman çalışırken de, iş dışında da aptallar gibi, makineler gibi yaşıyorlar. Hem aptallar ve makineler gibi yaşıyorlar; hem de uygar insanlar gibi, hattâ tanrılar gibi yaşadıklarını sanıyorlar. İlk yapılacak şey, onlara, çalışma saatlerinde birer aptal, birer makine olduklarını kabul ettirmek. Onlara şunu söylemeli: Uygarlığımız bu durumda olduğu için, siz, yirmi dört saatin sekizini, bir aptalla bir dikiş makinesinin karışımı olarak geçirmek zorundasınız. Bunun çok tatsız bir şey olduğunu biliyorum. İnsanı küçük düşüren, iğrenç bir şey bu. Ama ne çare! Bunu yapmanız gerek; yoksa dünyamızın tüm yapısı paramparça olur, hepimiz açlıktan ölürüz. Öyleyse işinizi yapınız, aptallar gbi, makineler gibi yapınız; boş vaktinizi de gerçek ve tam bir erkek ya da gerçek ve tam bir kadın olarak geçiriniz. Bu iki yaşantıyı birbirine karıştırmayınız. İkisi arasındaki bölmeyi, hiç su sızmayacak kadar sıkı kapatınız. Asıl önemli olan, boş saatlerinizde yaşadığınız gerçek insan yaşantısıdır. Ötekisiyse, yapılması gereken pis bir işten başka bir şey değildir. O işin gerçekten pis olduğunu; ancak sizi beslemek ve toplumu ayakta tutmak bakımından işe yaradığını; bunun dışında, insanın gerçek yaşantısı açısından tamamiyle önemsiz, tamamiyle anlamsız olduğunu da, hiçbir zaman unutmayınız. Çalışmanın kutsallığından, işadamlarının bize Hıristiyanca hizmet ettiklerinden laf eden iki yüzlü keratalar, sakın aldatmasınlar sizi. Baştan başa yalandır onların söyledikleri. Siz berbat, pis bir işte çalışıyorsunuz. Ne yazık ki, atalarınızın çılgınlığı yüzünden, bu işi yapmak zorunda kaldınız. Onlar dağlar kadar süprüntü yığdılar; leş kokusuyla sizi öldürmemesi için, bu çöp yığınını kürekleyip atmanız gerek. Canınızı kurtarmak için boyuna kürekleyin. Bir yandan da, bu pis işlerin topunu sizin sırtınıza yükleyen delilerin anısına lânet okuyun. Ama bu berbat makineleşmiş işin soylu bir iş olduğunu uydurarak, avunmaya kalkmayın. Çünkü soylu bir iş değildir bu. Soylu olduğunu söylemenin, soylu olduğuna inanmanın bir tek sonucu olabilir: Sizin insanlığınız da o pis işin düzeyine düşer. İş görmenin bir "hizmet" olduğuna, çalışmanın "&nbsp;kutsallığına inanmanız, yirmi dört saatin yirmi dördünü de makineleşmiş bir salak olarak geçirmeniz demektir. İşinizin pisliğini kabul edin, burnunuzu tıkayın ve bu işi sekiz saat yapın. Sonra da, boş vaktinizde, gerçek bir insan olabilmek için, yo^rn bir çaba gösterin. Gerçek ve tam bir insan olun. Bir gazete okuyucusu değil, bir caz meraklısı değil, bir radyo meraklısı da değil. Kitlelere, hep aynı düzeye göre ayarlanmış hazır eğlence sağlayan sanayiciler, sizi, yalnız iş saatlerinizde değil, boş saatlerinizde de makineleşmiş bir salak haline sokmak amacıyla, ellerinden geleni yapıyorlar. Ama onlara boyun eğmeyin siz. İnsan olmak için çaba gösterin... İşte, herkese bunu söylemeli, gençlere bunu öğretmeli. Bu sanayileşmiş görkemli uygarlığın, pis bir kokudan başka bir şey olmadığına; anlamlı ve gerçek bir yaşantının, ancak bunun dışında bulunabileceğine herkesi inandırmalı. Sanayinin leş kokusuyla, doğru dürüst bir yaşantının bağdaşabilmesi için, çok uzun zaman gerek. Bunların bağdaşmasının yolu yoktur belki de. İleride anlaşılacaktır bu. Her neyse, süprüntüyü kürekleyip atmak, dişimizi sıkıp kokuya dayanmak, boş zamanlanmızda da gerçek bir insan gibi yaşamaya çalışmaktır bize düşen iş.”</p>

  <p>Philip, "güzel bir program,” dedi. "Ama gelecek seçimde, bu programla fazla oy kazanacağınızı sanmam."</p>

  <p>"İşte işin kötü yanı bu ya!" Rampion kaşlarını çattı. "Hepsi size düşman kesilirler. Çünkü hepsinin -tutucuların da, Liberallerin de, Sosyalistlerin de, Bolşeviklerin de- anlaştıkları bir tek nokta var: Sanayileşme denilen leş kokusunun, aslında güzelliğine inanıyorlar hepsi. Herkesi aynı ölçüye göre ayarlayarak, uzmanlıklara göre bölerek, insan soyundan gerçek erkekliğin ve gerçek kadınlığın tüm izlerini silip süpürmenin zorunluğuna inanıyorlar hepsi. Sonra da, siyasetle ilgilenin diyorlar bize, vay, vay." Rampion başını salladı: "Neyse, daha hoş şeyler düşünelim. Bakın size bir resim göstermek istiyorum.”</p>

  <p>Rampion, atölyenin öteki ucuna gidip, duvara yaslanmış bir yığın tablo arasından birini çekti. Tabloyu bir sehpaya koyduktan sonra, "işte," dedi. Ehram biçiminde bu kompozisyonun doruğu, çimenli bir setin tepesinde oturmuş, bebeğini emziren çıplak bir kadındı. Daha aşağıda, sola doğru, kadının önünde çömelmiş bir adam vardı; çıplak sırtını seyirciye çevirmişti. Adamın bulunduğu yerin sağında, küçük bir erkek çocuk duruyordu. Resmin tam ortasında, oturan ananın ayaklarının biraz altında küçücük iki pars yavrusu vardı. Çömelen adam bunlarla oynuyor; küçük çocuk da onu seyrediyordu. Kadının hemen arkasında, başını hafif çevirmiş geviş getiren bir inek, tablonun nerdeyse bütün üst kısmını dolduruyordu. Kadının başı ve omuzları, ineğin açık kahverengi sağnsı yanında, solgun ve beyaz görünüyordu.</p>

  <p>Rampion, küçük bir sessizlikten sonra, ”bu resimden ay:;. rıca hoşlanıyorum," dedi. "Ne dersiniz, tenleri iyi değil mi? Taptaze, canlı. Sizin kaynatanız, açık havada insan teninin öyle eşsiz resimlerini yapardı ki! Şaşılacak bir şeydi bu. Hiç kimse bu işi ondan iyi beceremedi. Renoir bile! Keşke ben de onun yaptıklarını yapabilsem." Rampion, gene resme döndü: "Ama biliyor musunuz, bu da fena değil. Oldukça iyi aslında. Başka güzel yanları da var: Bu bedenler arasındaki canlı bağı, onlarla dünya arasındaki canlı bağı belirtebildiğimi sanıyorum. Örneğin, ineğe bakın. Başını çevirmiş, insanların farkında bile değil gibi. Ama her nasılsa, onun da -süt veren, geviş getiren ineklere özgü bir biçimde- bu üç insanla mutlu bir bağ kurduğunu anlıyorsunuz. Bu üç insanla onun arasında bir alışveriş var. Parslarla da bir bağ var. Ama bu bağ bambaşka. Pars yavrularının insanlarla ilişkisine uygun, parslara özgü, yabansı bir bağ bu. Evet, seviyorum bu resmi.</p>

  <p>Philip, "ben de seviyorum," dedi. "Sanayileşme dediğimiz o pis kokuyu bastırabilen bir şey bu." Güldü. "Buna benzer, ama uygar dünyanın yaşantısını ele alan başka bir resim yapmalısınız. O resimdeki kadın, sırtında bir yağmurluk, koskocaman Bovril marka bir et suyu şişesine dayanmış, bebeğine Glaxo marka süt veriyor. Set, asfaltla kaplı. Aslında beş gini olan, ama ucuza yani elli şilinge aldığı bir kostüm giyen erkek, çömelmiş bir radyo ile oynuyor. Kemik hastalığına tutulmuş, yüzü sivilceli bir çocuk da, ilgiyle seyrediyor bu durumu."</p>

  <p>Rampion, "evet," dedi, "hem o resmi kübik biçimde yapmalı. O zaman yüzde yüz cansız olmasını da sağlamış oluruz. Her şeyi sterilize edip cansız bırakmak bakımından eşi yoktur çağdaş sanatın. Asitfenik solda sıfır kalır çağdaş sanatın yanında."</p>

  <p id="u49f675b0-228f-4531-a20b-f17115876ae8"><a id="bookmark5"></a></p>
</body>
</html>
