<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="ufab433f9-5686-48fd-b4e3-baffce4b0446"><span style="font-weight:bold;font-style:italic;">YİRMİ BİRİNCİ BÖLÜM</span></p>

  <p>Taksi Liverpool Street İstasyonu’ndan çıkarken, Elinor, "bir ay önce Udaipur’daydık," dedi. &nbsp;&nbsp;&nbsp;</p>

  <p>Philip, karısının .ne demek istediğini anladı, doğru buldu bunu: "Öyle, insanın aklı almıyor."</p>

  <p>"On ay süren bu yolculuk, sinemada geçen bir tek saat gibi. İşte İngiltere Bankası! Buralardan ayrıldığıma hiç inanamayacağım nerdeyse." Elinor içini çekti: "Oldukça kötü bu duygu."</p>

  <p>Philip, "öyle mi?" dedi. "Ben alışığım buna herhalde. Yaşantım sanki bu sabah başlamış da, ondan önce hiçbir şey olmamış gibi yaşanın her zaman." Başını taksinin penceresinden çıkardı. "St. Paul Katedrali’ni seyretmek varken, insanlar gidip de neden Tac Mahal’i görmek zahmetine katlanırlar acaba, aklım almıyor. Eşsiz bir şey bu?"</p>

  <p>"Ya taşların o görülmedik aklığı ve karalığı!"</p>

  <p>"Bir gravür gibi bu katedral iki bakımdan bir sanat yapıtı. Yalnız mimari değil, aynı zamanda mimarinin bir gravürü de." Philip arkaya yaslandı. Biraz önceki konuya döndü: "Bir</p>

  <p>çocukluk dönemi geçirdiğime inanmıyorum çoğu zaman."</p>

  <p>"Çocukluğunu hiç düşünmüyorsun da ondan. Benim çocukluğumda olan birçok şey, şurada gözümün önünde duran Ludgate Hill’den çok daha gerçek gelir bana; çünkü ben, hep düşünüp dururum çocukluğumu."</p>

  <p>Philip, "doğru," dedi. "Ben geçmişi anımsamaya pek çalışmam. Nerdeyse anımsamam da. Anlaşılan, fazla işim var yapacak, fazla şeyim var düşünecek."</p>

  <p>Elinor, "kendi çocukluğuna karşı saygı yok, sende," dedi. "Keşke olsaydı."</p>

  <p>Taksi Strand boyunca ilerliyordu. Avustralya Evinin yanındaki iki küçük kilise, kocaman yapıya sanki boşuna kafa tutuyorlardı. King's College’in avlusunda, kadınlı erkekli bir gençler grubu, güneşte oturmuş, Pastoral Teoloji profesörünü bekliyorlardı. Gaity Tiyatrosu’nun kapısında daha şimdiden bir kuyruk vardı, afişler, "Biaritz’den Gelen J;\ız"ın dört yüzüncü temsilini ilân ediyordu. Philip, Savoy Oteli’nin bitişiğindeki dükkânlarda hâlâ on iki şiling altı peniye bir çift ayakkabı alınabileceğini gördü. Trafalgar Square’deki çeşmelerin fıskiyeleri açılmıştı. Sir Edwin Landseer’in aslanları, uslu uslu çevreye bakınıyorlardı; Lady Hamilton’un âşığı, bir sütunun tepesinde tek başına yaşayan St. Simon gibi, bulutların arasına tünemişti. Ve National Gallery Müzesi’nin asık suratlı sıra sıra sütunları arkasında, Ucello’nun atlıları durmadan dövüşüyor; Rubens, Sabine kızlarının ırzına geçiyor; Venus, aynadan kendini seyrediyor; ve Hazreti İsâ, Piero’nun koroyla şarkı söyleyen melekleri arasında, güzelliğiyle insanları büyüleyen bir dünyaya doğuyordu.</p>

  <p>Taksi, '^hitehall’a saptı.</p>

  <p>"Burada çalışan bütün o bürokratları düşünmek, hoşuma gidiyor."</p>

  <p>Elinor, "benim hiç hoşuma gitmiyor," dedi.</p>

  <p>Philip, konuşmasını sürdürdü: "Boyuna yazıp dururlar. Bizler özgür ve rahat yaşayalım diye, sabahtan akşamlara kadar yazıp dururlar. Yaz, yaz... Sonunda Britanya İmparatorluğu çıkar ortaya. Ülkenin yönetiminden tutun da, sucuğun yapımına kadar bütün can sıkıcı işlerin başkalarının sırtına yüklenebileceği bir dünyada yaşayabilmek ne rahat şey!</p>

  <p>Atlı Muhafız Alayı kışlasının nizamiye kapısı önünde bekleyen atlı nöbetçilerin, içleri samanla doldurulmuştu sanki. Birinci Dünya Savaşı’nda ölen erleri anmak için dikilen anıtın yanında, gözlerini gökyüzüne kaldırmış, dua edercesine duran, orta yaşlı bir kadın vardı. Dokuz yüz bin ölümün ruhlarının bir fotoğrafını çekebilmek için, elindeki Kodak marka makinaya dua eder gibiydi. Elinor ile Philip geçerlerken açık mor sanklı, kara sakallı bir Hintli, Grindley’nin kapısından çıktı. Saat on biri yirmi yedi geçiyordu Big Ben’e göre. Şu sırada, Lordlar Kamarası’nın kitaplığında uyuklayan bir Marki var mıydı acaba? Westminster Abbey kapısında duran bir otobüsten, bir sürü Amerikalı indi. Philip ile Elinor, otomobilin arkasındaki küçük pencereden bakınca, para yardımı isteyen ilânı gördüler; hastanenin, para açısından hâlâ güç durumda olduğunu anladılar.</p>

  <p>John Bidlake, Grosvenor Road’da, nehre bakan bir evde oturuyordu.</p>

  <p>Eve yaklaştıklan sırada, Philip, dalgın dalgın, "Pimlico," dedi. Güldü. "Babanın ikide birde söylediği o saçma şarkıyı anımsadın mı?"</p>

  <p>Elinor, şarkıyı söylemeye başladı: "Öyleyse Pimlico’ya gidelim." &nbsp;&nbsp;&nbsp;<sup>1</sup></p>

  <p>"Unutma ki, şarkının burasında ‘bir dizeyi atlıyoruz,' denilecek."</p>

  <p>John Bidlake’in bu dizeyi nasıl yorumladığını anımsayınca, ikisi de güldüler.</p>

  <p>"Bir dizeyi atlıyoruz burada. Tüm derlemelerden de çıkarılır o dize. Onlar Pimlico’ya vardıktan sonra, ne olup bittiğini öğrenemedim gitti. Bunu öğrenebilmek için, yandım tutuştum yıllar yılı. Müstehcen sayılıp yayımlanmayan sözler, fena halde kışkırtır insanın hayal gücünü. Pimlico!"</p>

  <p>Philip, "ihtiyar Bidlake, şu Pimlico’yu, Rabelais’ye uygun bir çeşit Olirnpos Dağı haline soktu," diye düşünüyordu. "Rabelais’ye uygun bir -çeşit Olimpos Dağı" tümcesinden hoşlandı. Ama bu tümceyi bir kitabında kullanırken, "Rabelais’ye uygun" diyeceğine, "Gargantua’ya uygun" demesi, daha yerinde olurdu. Rabelais deyince, ancak müstehcen ya da pis sözler gelirdi okuyanların aklına. Öyleyse, "Gargantua’ya uygun bir çeşit Olimpos Dağı" diyecekti. Okuyucular, Gargantua’nın iri yarılığı konusunda, bazı söylentiler duymuşlardır hiç olmazsa.</p>

  <p>Gelgelelim, atölyesinde, sobanın yanında oturan John Bidlake, Olimpos Dağı’nda yaşayanlara hiç mi hiç benzemiyordu; yeryüzündeki sıradan insanlarla karşılaştırılınca, iri yarı da değildi, hattâ onlardan daha küçük görünüyordu. Elinor’un onu öpmesine, istemeye istemeye katlandı; Philip’in elini cansız cansız sıktı.</p>

  <p>"Sizleri gördüğüme sevindim," dedi.</p>

  <p>Ama sesi eskisi gibi çınlamıyordu; o sevinçli gürlemelerden ve keyifli kahkahalardan iz kalmamıştı sesinde. İsteksiz isteksiz konuşuyordu. Sönük gözlerine kan oturmuştu. Zayıflamıştı. Benzi soluktu.</p>

  <p>"Nasılsın, baba?"</p>

  <p>Elinor, şaşkına dönmüş, çok üzülmüştü. Bugüne değin hiç bu halde görmemişti babasını.</p>

  <p>John Bidlake, başını salladı. "İyi değilim, iyi değilim," dedi. "İçimde bir bozukluk var." Kocamış aslan ansızın eski sesiyle gürlemeye başladı: "Bütün ömrümüz boyunca, içimizde bir el arabası dolusu işkembe taşımak zorundayız! Tanrının bize oynadığı bu tatsız oyunlara öteden beri içerleyip dururum!" Gürleyen ses, sızlanmaya başladı: "İçimdeki işkembeye, şu sıralarda ne oldu bilemiyorum. Çok kötü bir şeyler oldu galiba." Sızlanan ses, iyice soysuzlaşıp ağlamaklı bir hal aldı: "Halim berbat!"</p>

  <p>İhtiyar adam, duyduğu rahatsızlıkları uzun uzun anlattı.</p>

  <p>Babası sözünü bitirince, Elinor sordu: "Doktora gittin mı?"</p>

  <p>John Bidlake, hayır der gibi başını salladı:-' ' Doktorlara güvenim yok. Hiçbir hayır gelmez onlardan."</p>

  <p>Aslında ödü kopuyordu doktorlardan; onları uğursuz sayıyor, evine ayak basmalarını istemiyordu.</p>

  <p>"Ama bir doktora görünmelisin."</p>

  <p>Elinor babasını kandırmaya çalıştı.</p>

  <p>John Bidlake, homurdana homurdana, razı oldu sonunda: "Peki gelsin bakalım şarlatanlar."</p>

  <p>Ne var ki, için için oldukça rahatlamıştı. Doktora gitmek istiyordu bir süredir. Ama bugüne kadar, yersiz saplantıları, bu isteğinden ağır basmıştı. İlkel kabilelerin o uğursuz sihirbaz-hekimleri artık geleceklerdi. Ne var ki, onları çağıran John Bidlake’in kendi değil, Elinor idi. Bu işten John Bidlake sorumlu olmadığı için, bunun uğursuzluğunu da o çekmeyecekti. Anlaşılması güç, çapraşık bir dindi ihtiyar Bidlake’in özel dini.</p>

  <p>Başka şeylerden konuşmaya başladılar. John Bidlake, artık tehlikeye girmeden bir doktora danışabileceği için, biraz iyileşmiş, keyiflenmişti.</p>

  <p>Philip ile Elinor taksiyle evden uzaklaşırken, genç kadın, "babamın bu hali beni üzüyor," dedi.</p>

  <p>Philip, evet dercesine başını salladı: "Şaka değil yetmiş</p>

  <p>üç yaşında olmak. Baban artık yaşını. göstermeye başladı.”</p>

  <p>"Ne müthiş bir yüz!" diye düşünüyordu. Keşke resim yapabilseydi. Bu yüz, yazıyla canlandınlamazdı. En küçük kırışıklıklarını bile anlatabilirdi elbette. Ama ne işe yarardı bunu yapmak? Hiçbir işe yaramazdı. Ağır ağır anlatmak zorundaydı. Oysa bir yüz dakikasında görülür. İnsan bunu bir sözcükle, bir tek tümceyle yapabilmeli. "Eski Yunanistan dediğimiz görkemin <a id="footnote3"></a><sup><a href="#bookmark4">3</a></sup>&nbsp;kocayıp çökmüş bir hali." Örneğin bu tümce biraz anlatıyordu John Bidlake’i. Gelgelelim, bu tümceyi de kullanamazdı. Başkalarından aktarılan ünlü sözlerde, ukalaca bir şakalaşma havası vardı. "Parşömen kâğıdından yapılmış bir heykel" demek, daha yerinde olurdu. "Eskiden bir Akhileus olan adamın parşömenden yapılmış heykeli, şimdi bumburuşuk bir halde sobanın yanında oturmaktaydı." Biraz daha yerindeydi bunu söylemek. Gereğinden uzun bir betimleme değildi bu. Ne var ki, Disk Atan Adamın alçıdan bir örneğini gören, eski bir kitabı eline alan, Akhileus’un adını duyan her insan, John Bidlake’i görebilirdi bu tümcede. Ya ömründe hiç Yunan heykeli görmeyenler, kırışık koyun derisiyle ciltlenmiş bir kitapta Akhileus üstüne bilgi edinmeyenler ne olacak? Eh, onların da canı cehenneme!</p>

  <p>Philip Quarles, "ama bu tümce de fazlasıyla edebiyat kokuyor," diye düşünüyordu. "Fazlasıyla kültür var işin içinde."</p>

  <p>Elinor sessizliği bozdu: "Everard artık pek büyük bir adam oldu. Bakalım ne halde bulacağım onu."</p>

  <p>Everard’ın o keskin çizgili yüzü, iri ama çevik gövdesi, gözünün önünde canlandı. Hız ve şiddet, Everard’ın özellikleriydi. Elinor’a da tutkundu Everard. Elinor hoşlanıyor muydu Everard’dan? Yoksa nefret mi ediyordu ondan?</p>

  <p>Philip güldü: "Çok merak ediyorum, Napoleoo gibi şunun bunun kulağını çekmeye başladı mı acaba? Başlamadıysa da yakında başlar; bir zaman meselesidir bu.”</p>

  <p>Elinor, "ne olursa olsun, ben ondan hoşlanıyorum," dedi.</p>

  <p>Philip, Everard ile alay edince; Elinor’un kendi kendine sorduğu soru, yanıtlanmış oldu.</p>

  <p>"Ben de hoşlanıyorum. Sevdiğim bir şeye gülmeye hakkım yok mu yani?”</p>

  <p>"Bana da gülersin. Beni sevdiğinden mi acaba?"</p>

  <p>Philip, Elinor’un elini aldı, öptü: "Sana tapıyorum. Seninle alay ettiğim de yok. Yüzde yüz ciddiye alıyorum seni."</p>

  <p>Elinor, hiç gülümsemeden Philip’e baktı: "Zaman zaman hiçbir umut kapısı bırakmıyorsun bana. Başka bir erkekle kaçıp gitseydim, ne yapardın acaba? Umurunda olur muydu hiç?"</p>

  <p>"Köpekler gibi mutsuz olurdum."</p>

  <p>"Öyle mi dersin?" Philip’e baktı. Philip gülümsüyordu, binlerce kilometre uzaklardaydı. Elinor kaşlarını çattı: "Bunu bir denemek, aklımdan da geçmiyor değil. Ama acaba gerçekten mutsuz olur muydun? İşe başlamadan önce, bunu kesinlikle bilmek isterdim?"</p>

  <p>"Bu işi kiminle deneyeceksin?"</p>

  <p>"İşte, sorun bu! Öteki erkeklerin çoğu, öyle çekilmez şeyler ki!"</p>

  <p>"Bu ne iltifat bana!"</p>

  <p>"Ama sen de çekilmezsin, Phil. Aslında erkeklerin en çekilmezi sensin. İşin en berbat yanı şu ki, seni gene de seviyorum. Sevdiğimi de biliyorsun. Biliyorsun ve sevgimi sömürüyorsun." Taksi, yaya kaldırımının yanında durdu. Elinor, şemsiyesini almak için uzandı. Yerinden kalkarken, "ama gözünü aç," dedi. "Beni sonuna kadar sömüremezsin. Hiçbir şey almadan, boyuna bir şeyler verecek değilim şaiıa. Günün</p>

  <p>birinde başka birini aramaya başlayacağım."</p>

  <p>Elinor taksiden indi.</p>

  <p>Philip, taksinin penceresinden karısına baktı. "Everard’ı neden bir denemiyorsun?" diye takıldı.</p>

  <p>Elinor, "belki de denerim," dedi. "Biliyorum, Everard can atıyor böyle bir şey olsun diye."</p>

  <p>Philip güldü, karısına bir öpücük yolladı. "Şoföre söyle, beni Klübe götürsün," dedi.</p>

  <p>Elinor, Everard’ı nerdeyse on dakika bekledi. yüzünü pudraladıktan sonra, odada merakla gezinmeye başladı. Çiçekler, çok biçimsiz yerleştirilmişti vazolara. Eski kılıçlar, kamalar ve süslü tabancalarla dolu camlı dolap, müzelik bir eşya kadar çirkindi; aklın alamayacağı kadar çirkindi. Ama her nedense, insam biraz duygulandırıyordu bu silahların saçmalığı. Everard, çocuk gibiydi; ata binip gezinmeye, şunun bunun kellesini uçurmaya heveslenindi. İşte, bu camlı dolap, onu ele veriyordu. Kristal kapaklı, içinde bir tepsi dolusu eski maden para ve madalya bulunan şu vitrin de onu ele veriyordu. Bu hazinelerini nasıl da övünerek göstermişti Elinor’a. Kristal kapağın altında neler yoktu ki: Büyük İskender’in Herakles kılığında başını gösteren ve Makedonya’dan gelen dört drahmilik bir para; Sezar’ın yaman profilini ' taşıyan, Milâttan Önce 44 yılında basılmış bir çeyrek denarius değerinde Roma akçesi, bunun yanında, İngiltere’nin denizlerde egemenliğinin başlangıcını simgeleyen bir gemi damgası ve Üçüncü Edward çağından kalma bir gülle süslenmiş altın sikke. Şurada, Pisanello’nun yaptığı bir madalyada, haydutların en yakışıklısı Sigismondo Malatesta; orada kırmalı beyaz yakasıyla Kraliçe Elizabeth; başında defne yapraklarından, yapılmış çelengiyle Napoleon; ve Wellington Dükü. Elinor, bu eski paralara ve madalyalara sevgiyle gülümsedi; eski dostlardı bunlar. "Everard’ın en iyi yam, ikide birde değişip insanı şaşırtmamasıdır," diye düşündü. Everard, her zaman ve kesinlikle, Everard olarak kalırdı. Davranışı, kişiliğine tıpatıp uyardı. Elinor piyanoyu açtı, bir iki nota çaldı. Piyanonun akordu, her zaman olduğu gibi, bozuktu gene. Şöminenin yanındaki küçük masada bir kitap. vardı: Everard’ın son söylevleri ve konuşmaları. Elinor kitabı aldı, sayfaları çevirdi. Şu tümceyi okudu: "Britanyalı Hür Adamların tutumunu, siyasal demokrasisi olmayan bir sosyalizm ve bir adaya kapanmakla yetinmeyen bir milliyetçilik olarak özetleyebiliriz." Pek güzel sözlerdi bunlar. Gelgelelim Everard, "sosyalizmsiz bir siyasal demokrasi" ve "bir adaya kapanarak milliyetçilik" diye yazsaydı, Elinor, bu tümceye de içtenlikle hayran olacaktı herhalde. Şu soyut kavramlar yok mu! Elinor başını salladı, içini çekti. "Ben aptalın biriyim galiba," diye düşündü. Ne yapsın ki, bu tümcelerin gerçekten hiçbir anlamı yoktu Elinor’a göre. Bomboştu bu tümceler, lâftan başka bir şey değildi. Elinor sayfayı çevirdi: "Siyasal partiler, aynı sınıftan gelen, aslında aynı çıkarları ve aynı amaçları paylaşan ve iktidara geçmek için birbiriyle çatışan iki rakip oligarşiden oluşunca, parti düzeni pekâlâ işleyebilir. Ama partiler, ayrı ayrı sınıflarla özdeşleşip, kesin siyasal ilkeleri benimseyince, işte o zaman çok partili düzen tımarhanelik bir iş olur. Ben, Avam Kamarası'nın sırf bu yanında oturduğum için, devletin benim işlerime karışmasını kabul etmeden, bireyciliğe inanmak zorundayım. Sen de, Avam Kamarası’nın sırf öteki yanında oturduğun için, bireyciliği kabul etmeden, devletin senin işlerine karışmasının doğru olduğuna inanmak zorundasın. Ben ulusçuluğa (ahmakça bir şey olan ekonomik ulusçuluğa bile), inanmak zorundayım. Sen de uluslararasıcılığa (aynı derecede ahmakça bir şey olan siyasal uluslararasıcılığa bile), inanmak zorundasın. Ben, (akıllı adamları bir yana bırakarak), zenginlerin diktatörlüğüne inanmak zorundayım. Sen de (gene akıllı adamları bir yana bırakarak), yoksulların diktatörlüğüne inanmak zorundasın. Tüm bunlar, çok basit, siyasal açıdan çok saçma bir nedene bağlanır: Ben sağdayım, sen solda. Bizim parlamentolarımızda, akıldan çok, topoğrafyaya değer verilir. Çağımızın parti düzeninin bize bağışladığı mutluluklar işte bunlardır! Britanyalı Hür Adamların amacı, hem bu düzeni, hem de bu düzenin sonucu olan kokuşmuş ve elverişsiz parlamentoculuğu, ortadan kaldırmaktır." Elinor, bu lâfların hiç de fena olmadığını düşündü. Ama düpedüz yaşamak varken, insanların bu çeşit şeyleri dert edinmelerine de şaşıyordu. Anlaşılan, kendilerini düpedüz yaşamaya vermeyi, can sıkıcı bir iş sayıyorlardı erkekler. Kitabı ortalarına doğru yeniden açtı: "İngilizler, elde ettikleri her özgürlüğün bedelini, yeni bir köleliğe düşerek ödediler. Derebeyliğin yok edilmesi, krallığı güçlendirdi. Reformasyonda, Papa’nın hiçbir zaman yanılmayan bir varlık olduğu inancından kurtulduk ama; bu kez de, Tanrının, krallara kutsal haklar bağışladığı inancına bağlandık. Cromwell, kralların bu haklarını yok etti ama; bizleri zorla, toprak sahiplerinin ve orta sınıfın baskısı altına soktu. Şimdi de, proletarya diktatörlüğü gerçekleşsin diye, toprak sahiplerinin ve orta sınıfın baskısı, hızla yok ediliyor. Artık hiç yanılmayan varlığın, Papa değil, çoğunluk olduğu ileri sürülüyor. Yasalar zoruyla, çoğunluğun hiçbir zaman yanılmadığına inanıyoruz. Britanyalı Hür Adamlar, yeni bir din reformasyonu, yeni bir siyasal devrim yapmaya ant içtiler. Atalarımız, Tanrının krallara sözümona bağışladığı hakları nasıl yok ettilerse, bizde proletarya diktatörlüğünü yok edeceğiz. Onlar, Papa’nın hiçbir zaman yanılmayan bir varlık olduğunu nasıl yadsıdılarsa, biz de çoğunluğun hiçbir zaman yanılmadığı inancını öyle yadsıyacağız. Britanyalı Hür Adamların amacı..." Elinor, yapışan sayfayı hemen çeviremedi. Amaçları neydi acaba? Merak ediyordu bunu. Everard’ın diktatörlüğünü kurmak; Everard Webley’nin hiçbir zaman yanılmayan bir varlık olduğuna herkesi inandırmak mıydı amaçlan? Elinor, yapışmış, inatçı sayfaları üfleyerek birbirinden ayırdı. ”... adalet ve özgürlüktür. Britanyah Hür Adamların güttükleri siyaset, hangi sınıftan gelirlerse gelsinler, ancak en üstün adamların ülkeyi yönetmesidir. Yani yeteneklilere her çeşit olanak sağlanacaktır. Adalet bunu gerektirir. Britanyalı Hür Adamlar, partilerin geleneksel önyargıları ve aptal çoğunlukların değersiz görüşleri hiç hesaba katılmadan, her sorunun öz değerine göre ve akıllıca ele alınmasını istiyorlar. Özgürlük bunu gerektirmektedir. Özgürlüğün, herkese oy hakkı verilmesiyle gerçekleşebileceğini sananlar...." Bir kapı gürültüyle kapandı, holde bir ses gürledi. Merdivenlere saldıran ayak sesleri duyuldu, bütün ev sarsıldı. Salonun kapısı, dışarda sanki bir bomba patlamışçasına, ardına kadar açıldı. Everard Webley, bağıra çağıra özür dileyerek, hoş geldiniz diyerek, odaya daldı.</p>

  <p>Elinor’un elini tutup, "beni bağışlamanız için ne yapayım acaba?” diye haykırdı. "Nasıl bir kargaşalık içinde yaşadığımı bir bilseniz! Sizi yeniden görebilmek ne mutluluk! Hiç değişmemişsiniz. Hep aynı güzellik." Elinor’un yüzüne keskin bir dikkatle baktı. "Aynı solgun, huzur dolu gözler; aym dolgun dertli dudaklar. Çok da sağlıklı görünüyorsunuz."</p>

  <p>Elinor, Everard’a gülümsedi. Everard’ın gözleri, çok koyu kahverengiydi; yalnız gözbebekleri görünürdü biraz uzaktan bakınca. Güzeldi bu gözler; ama Everard’ın bu yoğun, parlak, kıpırtısız ve dikkatli bakışları, oldukça tedirgin ederdi Elinor’u. Elinor, bir an Everard Webley’nin gözlerine baktı; sonra başını çevirdi.</p>

  <p>"Siz de çok iyisiniz, hiç değişmemişsiniz," dedi. "Ama ikimizin de değişmesi için hiçbir neden de yok, bana kalırsa."</p>

  <p>Everard’ın yüzüne gene baktı. Everard, yoğun bir dikkatle hâlâ Elinor’u süzmekteydi. "On ay yolculuk edip, tropikal ülkeleri gezmekle kişiliği değişmez insanın."</p>

  <p>Everard güldü: "İyi ki, değişmez! Hadi, aşağı inip yemek yiyelim.”</p>

  <p>Everard, sofraya balık geldikten sonra, "ya Philip?" diye sordu. "O da hiç değişmedi mi?”</p>

  <p>"Değişmek şöyle dursun, gittikçe daha çok kendine benzeyecek nerdeyse."</p>

  <p>Everard, evet dercesine başını salladı: "Demek gittikçe daha çok kendine benziyor. Zaten başka bir şey beklenemezdi ondan. Zencilerin pantolonsuz dolaştıklarını göre göre, ölümsüz gerçeklere inancı daha da azalmıştır, her halde."</p>

  <p>Elinor gülümsedi; ama Everard’ın alay etmesine biraz kırılmıştı ne de olsa.</p>

  <p>Everard’a karşı gelmek için, o da bir soru sordu: "Peki, bunca İngilizin bezelye yeşili üniformalarla dolaştığım görmek sizi nasıl etkiledi acaba?"</p>

  <p>Everard güldü: "Ölümsüz gerçeklere inancımı daha da güçlendirdi elbette."</p>

  <p>"Bu ölümsüz gerçeklerden biri de sizsiniz, değil mi?"</p>

  <p>Everard Webley, evet der gibi başını salladı: "Ölümsüz gerçeklerden biri elbette ki, ben’im!"</p>

  <p>Gülümseyerek birbirlerine baktılar. Başını ilk çeviren, gene Elinor oldu.</p>

  <p>"Bunu bana söylediğiniz için teşekkür ederim." Elinor gene alay ederek konuşuyordu. "Söylemeseydiniz, kendiliğimden anlayamazdım bunu."</p>

  <p>Kısa bir sessizlik oldu.</p>

  <p>Derken, Everard Webley, şakadan vazgeçti, ağırbaşlı konuştu: "Kendimi beğendiğimi söyleyerek, beni kızdıracağınızı sanmayın." Sesini yükseltmiyordu. Ama bu adamın içinde büyük bir gücün gizlendiği, gene de seziliyordu. "Başkaları beni kızdırabilir belki. Ne var ki, benim gözümde aşağı türden hayvanlardır onlar. Değer vermem onlara, eziverip geçerim. İnsan saydıklarıma gelince, aklımı kullanarak tartışırım onlarla."</p>

  <p>Elinor güldü: "İyi ki, bunu söylediniz; yoksa ödüm kopacaktı."</p>

  <p>Everard Webley, konuşmasını sürdürdü: "Kendimi beğendiğimi sanıyorsunuz. Bir bakıma haklısınız galiba. Ama sorun şu ki, kendimi beğenmekte haklı olduğumu biliyorum ben; deneylere dayanarak biliyorum. Alçak gönüllülüğün sahtesi, zararlı bir şeydir. ‘İnsanın dürüst davranarak ve haklı olarak kendine saygı duyması kadar yararlı bir şey olamaz’ der Milton. Yapmak istediklerimi yapabileceğimi de biliyorum. Yüzde yüz güvenim var buna. Bildiğim şeyi bilmemezlikten gelmek ne işe yarar? Ben onların efendisi olacağım. Benim isteğime zorla boyun eğecekler. Bunu yapacak kadar kararlı ve gözüpekim. Çok yakında, örgütlenmiş bir gücüm de olacak. O zaman işbaşına geçeceğim. Bunu biliyorum. Bildiğim halde, niçin bilmiyormuş gibi davranayım?"</p>

  <p>Everard Webley, iskemlesinin arkalığına dayandı. Uzun bir sessizlik oldu.</p>

  <p>Elinor, "böyle konuşmak saçma, böyle konuşmak gülünç," diye düşünüyordu. Eleştiren aklıyla karşı koymaktaydı duygularına. Çünkü duygularıyla, garip bir heyecana düşmüştü. Everard’ın gözleri, sesi (yavaşça konuşmuştu ama, gizli bir gücün, gizli bir tutkunun titreşimleri seziliyordu bu yumuşak sesin altında) Elinor’u coşturmuştu. Everard Webley, "ben onların efendisi olacağım," deyince, bir yudum tatlı ve baharatlı şarap içmiş gibi, ateş basmıştı Elinor’un gövdesine ansızın. Böylesine kolayca yenildiği için, Everard’dan hıncını almaya çalıştı; kendi içinde, böylesine çabuk boyun eğen hainleri cezalandırmaya çalıştı; "gülünç bu!” diye düşünüp durdu. Ama olanlar olmuştu bir kez. Everard’ın sözleri gülünç olabilirdi. Ne var ki Everard bunları söylerken, Elinor’un ansızın hayranlıkla, coşkunlukla titrediği, sevinçten bağırmak, yüksek sesle gülmek gibi garip isteklere kapıldığı, bir gerçekti.</p>

  <p>Hizmetçi tabakları değiştirdi. Gelişigüzel şundan bundan konuştular; Elinor’un yolculuğundan, o sıralarda Londra’da olup bitenlerden, ikisinin de tanıdığı dostlardan. Kahve geldi, sigaraları yaktılar. Bir sessizlik oldu. Bu sessizlik nasıl bozulacaktı acaba? Elinor bunu merak ediyordu; korku içinde bekliyordu. Daha doğrusu merak etmiyordu, çünkü bu sessizliğin nasıl bozulacağını önceden sezmişti. Korku içinde beklemesi de bu yüzdendi. Belki bu sessizliği kendi bozarak, Everard’ın konuşmasını önleyebilirdi. Belki de boyuna gevezelik ederek, gitme zamanı gelinceye kadar, önemli şeyler konuşulmamasını sağlayabilirdi. Gelgelelim, söyleyecek bir tek söz bulamıyordu şimdi. Önüne geçemeyeceği bir olay karşısında, sanki dili tutulmuştu. Oturup beklemekten başka bir şey gelmezdi elinden. Ve sonunda, olanlar <sub>i</sub> oldu.</p>

  <p>Everard Webley, Elinor’a bakmadan, ağır ağır konuştu: "Siz gitmeden önce söylediklerimi anımsıyor musunuz?”</p>

  <p>"Bu konuyu artık açmamaya karar verdiğimizi sanıyordum."</p>

  <p>Everard Webley başını kaldırdı, hafifçe güldü: "Yanılmışsınız öyleyse."</p>

  <p>Elinor’a baktı. Üzüntülü, kaygılı, "acı bana" der gibi bir hali vardı genç kadının. Ama Everard, acımasızdı. Dirseklerini sofraya dayadı, Elinor’a doğru eğildi. Elinor yere baktı.</p>

  <p>Everard Webley, belâlı bir gücü gizleyen o yumuşak sesiyle konuştu: "Görünüşte hiç değişmediğimi söylemiştiniz. İçim de hiç değişmedi. Gene hep aynı, Elinor. Siz gittiğiniz sırada nasılsa, gene öyle. Sizi eskiden ne denli seviyorsam, şimdi de öyle seviyorum. Hayır, şimdi daha çok seviyorum." Elinor’un bitik eli, masanın üstünde duruyordu. Everard uzandı, bu eli tuttu. "Elinor!" diye fısıldadı.</p>

  <p>Elinor, Everard’a bakmadan başını salladı.</p>

  <p>Everard, yavaş bir sesle, tutkuyla konuşmasını sürdürdü. "Aşkın ne olabileceğini siz bilmiyorsunuz. Size neler verebileceğimi bilmiyorsunuz. Size vereceğim aşk, umutsuz ve çılgın. Aynı zamanda bir ananın, hasta çocuğuna duyduğu sevgi gibi sevecenlikle dolu. Hem şiddetli, hem de tatlı bir aşk; bir cinayet kadar şiddetli, uyku kadar tatlı."</p>

  <p>Elinor, "bütün bunlar lâf," diye düşünüyordu, "melodrama l&lt;ıaçan saçma lâflar." Ama Everard’ın övünmesi onu etkilediği gibi, bu lâflar da dokunuyordu ona. Yüksek sesle, "ne olur. Everard, yeter artık," dedi. Heyecana kapılmak istemiyordu. Kendini zorlayarak, Everard’ın yüzüne, o pırıl pırıl keskin gözlerine baktı. Gülmeye çalıştı, başını salladı. "Çünkü olamaz; bunu siz de biliyorsunuz."</p>

  <p>Everard Webley, ağır ağır konuştu: "Benim bildiğim bit tek şey var. Siz korkuyorsunuz. Dirilmekten korkuyorsunuz; çünkü yıllardır yarı ölü gibiydiniz. Tamamiyle canlanmak fırsatı verilmedi size. Sizi canlandır,flbileceğimi biliyorsunuz. Ve korkuyorsunuz, korkuyorsunuz."</p>

  <p>Elinor, "çok saçma!" dedi.</p>

  <p>Yüksekten atıp tutmaktan, ucuz bir dram havası yaratmaktan başka bir şey değildi bütün bunlar.</p>

  <p>Everard Webley, "bir bakıma belki de haklısınız," diye konuşmasını sürdürdü. "Canlı olmak, gerçekten canlı olmak, şaka değil. Tehlikeli bir iş bu." Sesinin çınlayarak yükselmesiyle, o yumuşaklığın içinde gizlenen belâlı güç, ansızın meydana çıkıverdi: "Tehlikeli bir iştir ama, öyle heyecan verir ki insana!”</p>

  <p>Elinor, "böyle birden bağırınca ödümü kopardınız.” dedi.</p>

  <p>Ama duyduğu yalnız korku değildi. Everard’ın sesinin, benliğinde uyandırdığı o karanlık ve yoğun sevinç, sinirlerini hâlâ titretiyor, tüylerini hâlâ diken diken ediyordu. Kendi kendine güven verircesine, "gülünç bu!" diyordu. Ama Everard’ın sesini, sanki- kulaklarıyla değil de, doğrudan doğruya gövdesiyle duymuş gibiydi. Bu sesin yankılan, gövdesinin tam ortasında, çınlıyordu sanki. "Gülünç!" diye söylendi gene. Everard’ın böylesine coşarak anlattığı bu aşk, neydi ki aslında? İşi gücü arasında, vakit bulunca, kısa süren tutkulu dakikalar. Everard, kadınlan küçük görürdü, erkeklerin zamanını ve gücünü boşuna harcadıkları için, kızardı onlara. Aşka ayıracak vakti olmadığını, kaç kez söylemişti Elinor’un önünde. Webley’nin aşk isteyen sözleri, nerdeyse bir hakaretti: Bir sokak kadınından istenilenlerden farksızdı onun Elinor’dan istedikleri.</p>

  <p>Elinor, "akıllı uslu olun, Everard” dedi.</p>

  <p>Everard, Elinor’un elini bıraktı, gülerek iskemlesinin arkalığına yaslandı.</p>

  <p>"Peki," dedi, "bu günlük olurum."</p>

  <p>"Her gün akıllı uslu olun.” Elinor, rahat bir soluk aldı. Everard’ın bir sözünü, alaycı bir gülümsemeyle yeniden söyleyerek, "üstelik siz, hali vakti yerinde, boş zamanı olanlardan değilsiniz," dedi. "Sevişmekten daha önemli işleriniz var sİ z1 n."</p>

  <p>Everard bir süre sustu, Elinor’a baktı. Yüzü ciddileşti; kaşlarını çatıp, düşünürcesine bir hal aldı. Demek yapılacak daha önemli işleri vardı? Elbette vardı. Elinor’u böylesine istediği için, kendi kendine kızıyordu. İstediğini vermeyen Elinor’a kızıyordu.</p>

  <p>Acı acı alay ederek sordu: "Shakespeare’den söz edelim, isterseniz? Ya da sıra sıra dizilmiş kristal bardaklarla oynanılan oyundan?”</p>

  <p>Taksi ücreti, üç şiling altı peni tutmuştu. Philip, şoföre beş şiling verdi. Adam boyuna teşekkür ederken, Klübün sütunlarla süslü kapısının merdivenlerini çıktı. Fazla bahşiş vermeye alışıktı. Bunu gösteriş olsun diye yapmazdı. Kendisine aynca hizmet edilmesini istediği ya da ileride bir hizmet isteyeceği için de yapmazdı bunu. (Gerçekte pek az kişi, kadın ve erkek hizmetçilerinden bu kadar az şey bekler, onların beceriksizliklerini bu kadar hoş görür, kusurlarına bu kadar göz yumabilirdi.) Aslında Philip Quarles, bir çeşit vicdan azabı duyarak ve özür dilercesine fazla bahşiş vermekle, aşağı sınıfları hor gördüğünü açığa vuruyordu. Fazla bahşiş verirken, "zavallı adamcağız, kusuruma bakma ama, ben senden üstünüm,” diyordu. sanki. Belki bir iki şiling fazla vererek, gösterdiği nezaketin de bağışlanmasını istiyordu. Çünkü kendine hizmet edenlerden fazla bir şey istememesi, nezaketinden ve iyiliğinden geldiği kadar, insanlarla gereksiz ilişkiler kurmaktan hoşlanmamasından, bundan çekinmesinden de geliyordu. Philip, kendine hizmet edenlerden pek az şey isterdi, çünkü onlarla alışverişten kaçınırdı. Onların varlığı, Philip’i rahatsız ederdi. Yabancıların, özel yaşantısına karışmasından hoşlanmazdı. Girmeye hakları olmayan bir yere giren bu adamlarla konuşmak zorunda kalmak; onlarla, yalnız aklıyla değil, istekleriyle, duygularıyla, içgüdüleriyle doğrudan doğruya bir ilişki kurmak, öteden beri tatsız bir işti Philip için. Kaçınabildiği kadar kaçınırdı bundan. Bu ilişkiden kaçamayınca da, elinden geldiği kadar az şey katardı buna kendi kişiliğinden. Philip’in açıkelliliğinin bir nedeni daha vardı: Açıkelli davrandığı adamlara karşı gösterdiği bu insanlığa aykırı nezaket için ödediği bir çeşit bedeldi bu. Vicdanının huzurunu sağlamak için verirdi bu parayı.</p>

  <p>Kapılar açıktı, içeri girdi. Sütunlu hol, geniş, loş ve serindi. Merdivenin üstünde, duvarın oyuğunda, Sir Francis Chantrey’nin yonttuğu mermer heykeller vardı. Klasik çağa özgü bir edeple kıvranan bu heykeller, Bilimle Erdemin, tutkuları nasıl ezdiğini simgesel olarak gösteriyordu. Philip Quarles şapkasını askıya astı. Gazetelere bir göz atmak ve konuklarını beklemek için, sigara içilen salona geçti. İlk gelen Spandrell oldu.</p>

  <p>Philip Quarles, Spandrell’e hatır sorduktan ve garsona vermutları getirmesini söyledikten sonra, "bana söyleyin," dedi, "o gelmeden önce çabuk söyleyin: Benim şu akılsız küçük eniştemden ne haber? Onunla Lucy Tantamount arasında neler oluyor?”</p>

  <p>Spandrell omuz silkti: "Bu durumda ne olabilir ki? Zaten şu sırada ve böyle bir yerde işin ayrıntılarına girişemem ya!”</p>

  <p>Salonda bulunanları gösterdi: Bir bakan, iki yargıç ve bir piskopos, konuştuklarına kulak misafiri olabilecek kadar yakında oturuyorlardı.</p>

  <p>Philip güldü: "Ama ben bu işin aslında ne kadar ciddi olduğunu, ne kadar sürebileceğini öğrenmek istiyordum yalnız..."</p>

  <p>"Walter için bu iş çok ciddi. Ne kadar süreceğini de Allah bilir. Lucy pek yakında yolculuğa çıkıyor."</p>

  <p>"Bize bu kadarcık olsun acıdığı için, Tanrıya şükredelim!" Philip Quarles bunu söylerken Walter’i gördü. "Hah, işte geldin! Illidge de burada." Elini salladı. Yeni gelenler, yemekten önce içki içmek istemediler. Philip, "öyleyse hemen yemeğe oturalım," dedi.</p>

  <p>Philip’in Klübündeki yemek salonu, koskocamandı. Yaldızlı tavan, alçıyla kaplı Korintos üslubunda yapılmış iki sıra sütun üstünde duruyordu. Ölen ünlü üyelerin, açık çikolata rengindeki duvarlara asılı portreleri, aşağıda oturanlara dik dik bakmaktaydı. Yemek odasının altı penceresinin her iki yanındaki şarap rengi kadife perdeler, bir ilmikle yukarıya doğru kaldırılmıştı, yerde şarap rengi bir halı, yürüyenlerin çıkardığı gürültüyü azaltıyordu ve şarap rengi giysiler giyen garsonlar, ormanda gizlenmek için yaprak rengini alan böcekler gibi, nerdeyse görülmeden, öteye beriye hızla koşuşuyorlardı.</p>

  <p>Yemek salonuna girince, Spandrell, "bu salondan hoşlanırım öteden beri," dedi. "Belshazzar’ın şöleni* için hazırlanan bir dekora benzer burası.”</p>

  <p>Walter, "ama Anglikan Kilisesi’ne çok bağlı bir Belshazzar bu," diye açıkladı.</p>

  <p>Çevresine bakınan Illidge, "vay canına!" dedi! "İşte böyle şeyler görünce, aşağı tabakadan geldiğimi öyle bir anlıyorum ki!"</p>

  <p>Philip, biraz sıkılarak güldü, Konuyu değiştirip, kendilerini korumak istercesine, halıların ve perdelerin rengine bürünen garsonları gösterdi. Darwin’in varsayımını doğruluyordu bunlar.</p>

  <p>Philip, kendilerine ayrılan sofraya otururlarken, "en güçlü olanlar, yaşamalarını sürdürür," dedi. "Klübün öfkeli üyeleri, başka renk giyen garsonları öldürmüşlerdir herhalde."</p>

  <p>Canlı kalan şarap renkli garsonlardan biri, balığı getirdi. Yemeğe başladılar.</p>

  <p>Illidge odayı ilk görünce neler duyduğunu düşünerek, konuşmasını sürdürdü: "Benim burada bulunmam bile garip bir şey, gerçekten olağanüstü bir şey. Yani sizlerle beraber, konuk olarak burada bulunmam demek istiyorum.</p>

  <p>* Kutsal Kitaba göre, Babilonya'nın son kralı Belshazzar'ın şöleninde, gizemli bir el, onun başına gelecekleri duvara yazar. Daniel ise, bu yazıyı yorumlar. Aynı gün, Belshazzar öldürülür.</p>

  <p>Yoksa, sırtımda şu şarap rengi ceketlerden biriyle burada bulunmam, pek öyle şaşılacak bir şey olmazdı. Papazların dediği gibi, ‘hayattaki yerime’, uygun düşerdi hiç olmazsa." Illidge öfkelenmişcesine, kısa bir kahkaha attı. "Ama sizlerle beraber oturmak! İşte, bu aklın alamayacağı bir şey nerdeyse. Burada oturmamın tek nedeni de, Manchester’li bir dükkâncının, sıraca illetine tutulan oğludur. Eğer Reggie Wright’ın sağlık durumu iyi olsaydı, ben şu sırada Lancashire’de ayakkabı pençelerdim herhalde. Ama Reggie’nin lenflerinde verem mikrobu vardı iyi ki! Doktorlar, köyde yaşamasını salık verdiler. Reggie’nin babası, karısı ve oğlu için, bizim köyde bir ev tuttu. Reggie köy okuluna yazıldı. Gelgelelim babası, oğlunun hayatta yükselmesini istiyordu." (Illidge, laf arasında, "o Reggie de küçük bir fare gibi bir şeydi, öyle iğrenç bir yaratıktı ki!” dedi.) "Babası, daha sonraları onun bir burs kazanmasını, Manchester’deki okula gitmesini aklına koydu. Oğluna özel ders vermesi için bizim öğretmeni tuttu. Ben akıllı bir çocuktum; öğretmen beni severdi. Reggie’yi yetiştirirken, beni de yetiştirebileceğini düşündü. Üstelik de bedavaya. Annemin bir tek metelik bile vermesine razı olmadı. Hoş, zavallı kadıncağız, bu tek meteliği bile kolay kolay verecek durumda değildi ya! Sınav zamanı geldi; bursu ben kazandım. Reggie bu işi başaramadı.” Illidge güldü. "Zavallı sıracalı küçük fırlama! Ama ona ve onun guddelerindeki işgüzar mikroplara minnetim sonsuzdur. Eğer onlar olmasaydı, ben şimdi Lancashire’in bir köyünde, amcam gibi, ayakkabılara yama vuracaktım. İşte hayat böyle şeylere bağlı, milyonda bir görülen saçma bir rastlantıya bağlı. Sizinle ilgisiz bir şey oluyor, bir de bakıyorsunuz, tüm alınyazınız değişivermiş."</p>

  <p>Spandrell karşı koydu: "Sizinle hiç ilgisi yok değil bunun. Kazandığınız bursun sizinle bir ilgisi vardı, bir anlamı</p>

  <p>vardı. Kişiliğinize uygun bir şeydi. Yoksa o bursu kazanamazdınız, şimdi burada olamazdınız. Aslında her şey birbirini tutar bana kalırsa. Bir insanın hayatında olup bitenler, o insana uygundur aslında."</p>

  <p>Philip bu görüşü benimsemedi: "Bunu söylemekle, biraz da falcılık etmiş olmuyor musunuz? Şöyle de diyebiliriz: İnsan, ileride olacakları önceden sezdiği için, olayların biçimini değiştiriyor; böylece olaylar, insanın kendi benliğine uygun bir biçim alıyor."</p>

  <p>Spandrell omuz silkti: "Bu tür bir değiştirme olabilir. Ama bana kalırsa, bir insanın hayatında olup bitenler, o insana tıpatıp uygun olaylardır."</p>

  <p>Illidge, tiksinircesine "aman ne ipe sapa gelmez lâflar!" dedi.</p>

  <p>Philip, Spandrell’in bu görüşünü paylaşamadığını, daha terbiyeli bir dille belirtti: "Ama aynı olay, başka başka insanları, başka başka biçimde etkiler; her insan yaradılışına uygun bir tepki gösterir bu olaya."</p>

  <p>Spandrell, "biliyorum," dedi. "Gelgelelim, bu arada anlatılması olanaksız bir durum çıkıyor ortaya: Olaya karışan her adamın kişiliğine uyabilmek için, olay da değişiyor; olayın niteliği değişiyor. Bu çok gizemli bir şey, bir paradoks."</p>

  <p>Illidge lâfa karıştı: "Üstelik de saçma bir şey, olanaksız bir şey."</p>

  <p>Spandrell, "öyle olsun," dedi, "buna saçma diyelim, olanaksız diyelim. Ama bence, olanlar gene de böyle oluyor. Neden her şey mantıkla açıklansın?"</p>

  <p>Walter, aynı sözü yankıladı: "Evet, neden her şey mantıkla açıklansın?"</p>

  <p>Philip, "ama ne de olsa," dedi, "Tanrının isteklerine uyarak, aynı olayın her insana göre nitelik değiştirdiğini söylemekle biraz halt etmiyor musunuz?"</p>

  <p>"Burada bulunmakla daha mı az halt ediyoruz sanki? Bunların hepsi daha mı az halt ediyorlar?"</p>

  <p>Spandrell, bunu söylerken, elini sallayarak, Belshazzar’ın şölenine yakışan yemek .odasını, orada oturanları, kırmızı erik rengi giysili garsonları; ve o sırada, Cambridge Üniversitesi’nin Şiir Kürsüsü profesörüyle birlikte içeri giren, Britanya Akademisinin Değişmez Sekreterini gösterdi.</p>

  <p>Ne var ki, Philip, tartışmakta direniyordu: "Bilim adamları gibi düşünerek, en basit varsayımın, en doğru varsayım olduğunu kabul etsek bile... Ama bana kahrsa, bilim adamlarının böyle düşünmelerini doğrulayacak tek neden, insanların aptallığıdır..."</p>

  <p>"Aferin, aferin!"</p>

  <p>Illidge, "doğrulayacak tek neden mi?" diye yineledi. "Böyle düşünmelerini doğrulayacak tek neden, gerçekleri görüp incelemeleridir, işte bu kadar. Doğanın her şeyi en basit yoldan yaptığı, deneylerle kanıtlanmıştır."</p>

  <p>Spandrell, "belki insanlar en basit açıklamaları anlıyorlar da ondan," dedi. "Uygulamada bu iki şey birbirinden ayırdedilemez."</p>

  <p>"Ama bir şeyin basit ve doğal bir açıklaması olduktan sonra, çapraşık ve doğaüstü bir açıklaması da olamaz ya!"</p>

  <p>Spandrell, "neden olmasın?" diye sordu. "Doğal ile doğaüstü arasındaki ayırım ne olursa olsun, üstünkörü bakılınca, doğal görünen güçlerin ardında gizlenen doğaüstü güçleri belki anlayamazsınız, belki ölçemezsiniz. Gelgelelim, sizin bunu yapamamanız, bu güçlerin yok olduğunu kanıtlamaz. Ahmaklığı, genel bir yasa düzeyine yükselttiğinizi gösterir ancak."</p>

  <p>Illidge ağzını açmaya vakit bulamadan fırsattan yararlanıp lâfa karışan Philip, kendi görüşünü ileri sürdü: -"En basit açıklamaların en doğru açıklamalar olduğunu kabul etsek bile, kendine özgü bir öyküsü ve yaradılışı olan bir insanın, bir olayı değiştirip, o olaya kendine benzer bir biçim verdiğini söyleyerek, gerçeği daha basit bir biçimde yorumlayamaz mıyız? Bireyleri gözümüzle görüyoruz; ama Tanrının olumlu bir biçimde beliren isteklerini, göremiyoruz. Kanıtlanmayan bu istekleri kabul etmek zorundayız. Eğer bundan vazgeçmek elimizdeyse, kanıtlanmayan bu gereksiz inancı ortadan kaldırmamız daha yerinde olmaz mı?"</p>

  <p>Spandrell, "ama gerçekten gereksiz mi bu?" dedi. "Bu olmadan, olup bitenlerin hepsini açıklayabilir misiniz? Kuşkulanın var bu konuda. Ya kolayca etki altında kalıp, huylarını değiştirebilen kişiler ne olacak? Hepimiz, etki altına kalıp değişiriz az çok. Yaradılıştan bir huyumuz vardır ama; biraz da olup bitenlere göre oluşur kişiliğimiz. BeJirli bir kişiliği olmayan, birbirine tıpkı benzeyen bir yığın olayın etkisinde kalıp, yoğrulan insanlar ne olacak? Birbirini izleyen bir yığın uğurlu, ya da bir yığın uğursuz durum olabilir. İnsanı tertemiz yapan ya da kirleten bir durum çıkabilir ortaya. Yiğitçe davranabilmesi için bir sürü güzel fırsat, ya da aşağılık bir biçimde davranabilmesi için bir sürü berbat fırsat verilebilir insana. Birbirine benzeyen bu olaylar, gerektiği kadar uzun sürünce (bunlar öylesine uzun sürebilir ki, şaşırıp kalırsınız) insanın kişiliği biçimlenir. İşinize gelirse, bireyin, kendi benliğine uysun diye, tüm olayları değiştirdiğini ileri sürerek, açıklayabilirsiniz bunu. Ne var ki, işin ta başlangıcında, bu insanın belirli bir kişiliği yoktu ki, kendi benliğine uysun diye tüm olayları değiştirsin! Onun başına gelecekleri kim kararlaştırıyordu öyleyse?"</p>

  <p>Illidge, karşısındakini küçümseyerek sordu: "Havaya atılan bir paranın yazı mı, yoksa tura mı olacağını kim kararlaştırır?"</p>

  <p>Spandrell, "parayı filân ne diye işe karıştırıyorsunuz şimdi?" diye tersledi. "İnsanlardan söz ederken, parayı filân neden karıştırıyorsunuz? Kendi halinizi düşünün. Başınıza bir şeyler gelince, havaya atılan bir paraya mı benzetirsiniz kendinizi?"</p>

  <p>"Böyle bir durumda neler duyduğumun hiç önemi yok. Duyguların, nesnel olaylarla hiçbir ilişkisi yok."</p>

  <p>"Hayır, duyguların, nesnel olaylarla ilişkisi var. Bilim, bedenimizle duyduklarımızı, aklımızla dile getirmemizdir. Psikolojik sezgilerin bu çeşidine verilen bilimsel değer, ne diye tüm öteki psikolojik sezgilerden esirgensin? Bir şeyin sıvı ya da katı olduğunu doğrudan doğruya sezmemiz, nesnel olaylar konusunda bize bilgi verdiği gibi; Tanrının bizi etkilemek için harekete geçtiğini doğrudan doğruya sezmemiz de, nesnel olaylar konusunda bize biraz bilgi verir. Başına bir şeyler gelince, insan, havaya atılan bir para sanmıyor kendini. Bu olup bitenlerin bir anlamı olduğunu, önceden düzenlendiğini seziyor. Hele bu olaylar, bir dizi gibi birbiri peşi sıra gelince, bunu büsbütün seziyor insan. Havaya atılan paranın arka arkaya yüz kez tura çıkması gibi bir şey diyebiliriz buna."</p>

  <p>Philip güldü: "Ne olur, bize bir kolaylık yapın da, şu para tura değil yazı çıksın. Okur yazar takımından olduğumuzu unutmayın."</p>

  <p>Spandrell, kaşlarını çattı. Bu şakayı yersiz buluyordu. Görüşülen konu çok önemliydi onun gözünde:</p>

  <p>"Kendi halimi düşününce, bütün başıma gelenlerin önceden düzenlendiğine inanıyorum,” dedi. "Büyüyünce ne biçim bir insan olabileceğimi seziyordum çocukluğumda. Ama olaylar, bu gelişimi engelledi. Yoksa, şimdiki benliğimden tamamiyle ayrı, bambaşka bir insan olabilirdim."</p>

  <p>Illidge, "yani küçük bir melek mi olurdunuz?" dedi.</p>

  <p>Spandrell, sözünün kesilmesine hiç aldırmadı: ”On beş yaşında başıma gelenler, doğru çıkan bir fal gibiydi. Benim bugün ne olacağımı önceden bildiriyordu."</p>

  <p>Spandrell sustu.</p>

  <p>Illidge, "demek ki" dedi, "başımızda meleklerinki gibi bir nur çemberi, bir çift de kanadınız olacağına, şeytanlar gibi bir kuyruğunuz ve bir çift teke ayağınız oluverdi. Pek üzüntülü bir öykü.” Illidge, Walter’e döndü: "Siz ki, sanat işlerinde bir uzmansınız -daha doğrusu bir uzman olmanız gerekir-melek resimlerinin baştan aşağı yanlış, bilimsel gerçeklere aykırı olduğunun farkında mısınız?" Walter, hayır dercesine başını salladı. "Yetmiş kiloluk bir adamın kanatları olursa, bu kanatları işletebilmek için, koskocaman kasları da olması gerekir. Uçmaya elverişli güçlü kaslarıysa, kuşlarınki gibi, kocaman bir göğüs kemiği gerekir. Yetmiş kiloluk bir meleğin, bir ördek kadar uçabilmesi için, en azından dört beş ayak dışarı fırlayan, bir göğüs kemiği olmalı. Hazreti İsâ’nın doğacağını Cebrail’in Meryem Ana’ya nasıl müjdelediğini gösteren bir tablo yapmak niyetindeyse, babanıza söyleyin bunu. Şimdiye kadar resmi yapılan tüm Cebrail’ler, insanı çileden çıkarırcasına gerçeğe aykırı."</p>

  <p>O sırada Spandrell, dağlardayken çocukluğunun o coşkularını, o ince duygularının çekingenliğini, o duyarlılıklarını, o vicdan azaplarını düşünüyordu. Her nedense bütün bunlar (yaptığı bir kötülük yüzünden duyduğu pişmanlık da, bir çiçek ya da bir manzara karşısında benliğini saran yoğun sevinç de) annesine bağlıydı; bu sevgiden kök alıyor, bu sevgiden oluşuyordu. Spandrell, <span style="font-style:italic;">Paris’de Bir Kız</span> Okulu'nu anımsadı; çarşafın altında, el feneriyle okuduğu o açık saçık kitabı. Bu kitap .uzun kara çoraplarla uzun kara eldivenlerin, müstehcenlik açısından en son moda olduğu bir çağda; bıyıksız bir erkeği öpmenin tuzsuz bir yumurtayı yemeye benzetildiği bir çağda yazılmıştı. Kadınlan şipşak baştan çıkaran azgın binbaşının bıyıkları, uzun, kıvrık, pomadlıydı. Spandrell, bunları okurken, öyle utanmış, öyle vicdan azabı çekmişti ki! Öylesine direnmiş, güçlü olabilmek için Tanrıya öylesine yalvarıp yakarmıştı ki! Yalvarıp yakardığı Tanrı annesine benziyordu. Kötülüğe karşı koyabilmek, annesine lâyık olmak demekti. Kötülüğe boyun eğmekle, annesine hainlik ediyor, Tanrıyı yadsıyordu. Spandrell, bu savaşta üstünlüğünü göstermeye başlamıştı. Sonra bir sabah, hiç beklemediği bir haber aldı: Annesi, Binbaşı Knoyle ile evlenecekti. Binbaşı Knoyle’un da kıvrık bıyıkları vardı.</p>

  <p>Spandrell, meleklerin göğüs kemikleri konusunu tartışanların sözünü kesti: "Augustine ile Calvinist’lerin hakkı varmış."</p>

  <p>Illidge "amma da tutturdunuz bunu," dedi.</p>

  <p>"Tanrı, kiminin kurtulmasını, kiminin cehennemlik olmasını istiyor."</p>

  <p>"Şöyle demek daha doğru olur: Tanrı bunu isteyebilirdi: (a) Eğer var olsaydı, (b) eğer kurtulmak diye bir şey olsaydı, (c) eğer..."</p>

  <p>Spandrell, Illidge’in sözünü kesti: "Savaşı düşünüyorum. Dünya Savaşı benim için öyle bir anlam taşıyabilirdi ki, oysa gerçekte..." Omuz silkti. "Evet, Augustine’in hakkı varmış."</p>

  <p>Philip, "bana gelince," dedi, "bacağımı sakat eden Augustine’e; ya da bunu yapan her kimse ona, şükrettim öteden beri. Topallığım yüzünden bir kahraman olmadım; ama bir ceset olmaktan da bu sayede kurtuldum."</p>

  <p>Spandrell, Philip Quarles’a baktı. Spandrell’in o kocaman ağzının kenarları acı bir alayla kırıştı: "Başınıza gelen bu kaza sayesinde, dingin ve bağımsız bir yaşam sağlayabildiniz kendinize. Yani bu olay, tam size göreydi. Dünya Savaşının beni ilgilendiren kısmının tam bana göre olduğu gibi. Bir yıldır Oxford’daydım savaş başladığı sırada."</p>

  <p>Eski ve pahalı kültür yuvalarından birinin adını duyar duymaz, acı acı alay etmemek, elinde değildi Illidge’in:</p>

  <p>"O sevgili eski okulunuz desenize!" dedi "Heyecanlı üç ders dönemi, daha da heyecanlı iki tatil geçirmiştim orada. İçkiyi henüz bilmiyordum, pokeri henüz bilmiyordum. Kanlı canlı gerçek bir kadınla, ergenlik çağına yeni varan erkek çocukların hayal gücünün yarattığı uydurma kadın arasındaki ayrımı henüz bilmiyordum." Lâf arasında söylercesine ekledi: "İlk gerçek kadın, öylesine müthiş bir gizin açığa çıkması ki! Aynı zamanda, insanı öylesine çileden çıkaran bir hayal kırıklığı ki! Kızışmış hayallerden ve açık saçık kitaplardan sonra, bir bakıma öyle tatsız tuzsuz bir şey ki!"</p>

  <p>Philip, "bunu hep söylerim" dedi. "Sanatın üstünlüğünün bir kanıtıdır bu da."</p>

  <p>Walter’e bakıp, gülümsedi. Walter’in yüzü kızardı. Yüce şiirsel örneklere uyarak sevişmeye kalkışmanın tehlikeleri konusunda, Philip’in söylediklerini anımsamıştı.</p>

  <p>Philip sözünü sürdürdü: "Bizim eğitimimiz altüst edilmiş: Yaşamadan önce sanatı öğreniyoruz. Evlenmeden ya da evlenmeye benzer bir bağ kurmadan önce, <span style="font-weight:bold;font-style:italic;">Romeo ile Julieti</span> ya da açık saçık öyküleri okuyoruz. İşte gençlerin yazılarındaki hayal kırıklığı, bu yüzden. Önüne de geçemeyiz bu hayal kırıklığının. Geçmiş güzel günlerde, ilkin bir kadınla yatardı şairler. Sonra da, gerçeğin ne olduğunu iyice bilerek, bunun hangi açılardan niçin şiire aykırı olduğunu da bilerek, bu gerçeği bilinçli olarak yüceltmeye, güzelleştirmeye koyulurlardı. Bizse, şiirsel olanla işe başlayıp, şiirsel olmayana geçiyoruz. Oğlanlarla kızlar, Shakespeare’in yaşadığı sıralarda olduğu gibi, bekâretlerini erkenden yitirselerdi, Kraliçe Elizabeth çağının aşk şiirleri bugün de yazılırdı."</p>

  <p>Spandrell, "belki doğru söylüyorsunuz," dedi. "Benim bildiğim bir tek şey var: Gerçeği öğrenince, hem beni hayal kırıklığına uğrattı, hem de çekici göründü bu gerçek bana. Belki de beni böylesine hayal kırıklığına uğrattığı için, çok çekici geldi bana. Garip bir gübre yığınıdır yürek dediğimiz şey. Pislik pisliği çeker. Ahlâksızlığın en hoş yanı, aptalca ve aşağılık bir şey oluşudur. Ahlâksızlık, böylesine iğrenç olduğu için çeker insanı. Ama gene de iğrenç kalır her zaman. Dünya Savaşı ilk başladığı sıralarda; bu pislikten kurtulmak, ömrümde bir kez olsun efendice davranmak fırsatını bulacağım diye sevinçten nasıl coştuğumu anımsıyorum."</p>

  <p>Illidge alay etti: "Demek kralınız ve vatanınız uğruna canınıza kıyacaktınız ha!"</p>

  <p>"Zavallı Rupert Brooke!* Onur dünyaya yeniden döndü diye yazdığını düşündükçe, insanın güleceği geliyor şimdi. Olup bitenler, oldukça gülünç hale soktu o sözü."</p>

  <p>Illidge, "o söz, ilk yazıldığı sıralarda da tatsız bir şakadan başka bir şey değildi," dedi.</p>

  <p>"Yok, yok. Ben de tıpkı Rupert Brooke’un duyduklarını duyuyordum o sıralarda."</p>

  <p>"Elbette aynı şeyi duyacaktınız; çünkü siz de tıpkı Brooke gibiydiniz. Yani hali vakti yerinde, işi gücü olmayan sınıfın, her şeyden bezmiş, şımarık bir üyesiydiniz. Yeni bir heyecan istiyordunuz. İşte o kadar. Savaş ve sizin o ünlü onurunuz, bunu sağlamıştı."</p>

  <p>Spandrell, omuz silkti: "Peki, öyle olsun. Ben ancak şunu söylüyorum: Ağustos 1914’de soylu bir iş yapmak istiyordum. Hattâ öldürülmek bile bir hayli hoşuma gidecekti."</p>

  <p>"Onursuz yaşamaktansa ölmeli, desenize!"</p>

  <p>Spandrell, "evet, tamamiyle öyle,” dedi. "İnanın bana, tüm melodramlar yüzde yüz gerçekçidir. Bazı durumlarda, buna benzer sözler söyler insanlar. Melodramların tek kusuru, insanların boyuna böyle konuştukları inancını vermeleridir. Ne yazık ki, böyle konuşmayız her zaman. Ama 1914 yılı Ağustos ayında, tam buydu benim düşündüğüm: Onursuz yaşamaktansa, ölmeli. O sıralardaki budalaca yaşantımla ölüm arasında bir seçim söz konusu olunca, ölümü seçmek istiyordum ben."</p>

  <p>Illidge, "hali vakti yerinde, işi gücü olmayan beyefendi gene lâf etti," dedi.</p>

  <p>"Ne var ki, çocukluğumun çoğunu yabancı ülkelerde geçirdiğim için, üç yabancı dil biliyordum. Bana fazla düşkün bir annem ve ordu çevrelerinde söz sahibi bir üvey babam vardı. Bu yüzden, istemeye istemeye, Haber Alma Örgütüne atandım. Beni cehennemlik etmeye gerçekten kararlıydı Tanrı."</p>

  <p>Philip, "Tanrı size büyük bir iyilik yapıp, canınızı kurtarmaya çalışıyordu," dedi.</p>

  <p>"Ama ben canımı kurtarmak istemiyordum ki! Ancak iyi bir şey, daha doğrusu yiğitçe bir şey yapabilirsem; o da olmazsa, güç ve tehlikeli bir işe girişebilirsem yaşamaya razıydım. Oysa beni irtibat işine, sonra da casus avına verdiler. İşlerin en pisine, en bayağısına...”</p>

  <p>"Ama siperlerdeki yaşantı da pek romantik sayılmaz doğrusu!</p>

  <p>"Öyle ama, siperlerde yaşamak tehlikeliydi. Oradakilerin yiğit olmaları, dayanmaları gerekirdi. Bir casus avcısıysa, tam bir güven içindeydi; yüce erdemler göstermesine hiç gerek yoktu. Ahlâksızca davranabilmek fırsatlarına gelince... Cephe gerisindeki o kasabalar, o Paris, o limanlar yok mu! Orada üretilen başlıca iki şey, orospular ve alkoldü."</p>

  <p>Philip, "ama insanın bu kötü şeylere kapılması şart değil ki!" dedi.</p>

  <p>Doğuştan soğuk bir insan olan Philip’e, akıllı uslu davranmak kolay gelirdi.</p>

  <p>Spandrell, "ama ben, çaresiz kapılacaktım kötü şeylere,” dedi. "özellikle öyle bir durumdayken. Doğru dürüst bir iş yapmak istiyordum; bunu engellemişlerdi. İşte bu yüzden, istediğimin tam tersini yapmak, bir çeşit onur sorunu olmuştu benim için. Bir onur sorunu. Anlayabildiniz mi bunu?”</p>

  <p>Philip, hayır dercesine başını salladı: ”Bu, fazlasıyla ince ve çapraşık geldi bana."</p>

  <p>"Tutun ki, bir insan karşısındasınız. Öyle bir insan ki, şimdiye değin hiç kimseye duymadığınız saygıyı, hayranlığı, sevgiyi, ona duyuyorsunuz.”</p>

  <p>Philip, anlamış gibi başını salladı. Ama gerçekte hiçbir zaman hiçbir kimseye, derinden ve bütün yüreğiyle hayran olmadığını düşündü. Kuramsal açıdan sözde hayran olmuştu, ama gerçekte olmamıştı. O adamın bir çömezi, bir yandaşı olmayı göze alabilecek kadar hayran olmamıştı. Başkalarının görüşlerini, hatta yaşama biçimlerini benimsemişti. Ne var ki, bu görüşlerle bu yaşama biçimlerinin, gerçekten kendi görüşleri, kendi yaşama biçimi olmadığına; bunları ne denli kolayca aldıysa, aynı kolaylıkla bırakabileceğine, kuşkusuz bırakabileceğine, için için inanmıştı. Başkalarının inançlarına kapılma tehlikesi belirir belirmez de buna bilinçle karşı koymuş, özgürlüğünü koruyabilmek için ya savaşmış ya da kaçmıştı.</p>

  <p>Spandrell, konuşmasını sürdürdü: "Tutun ki, bu insana duyduklarınız, sizi tamamiyle sarıyor; ellerinizi uzatıp, dostluğunuzu ve bağlılığınızı sunarak, ona doğru gidiyorsunuz. O insan da, buna karşılık, ellerini cebine sokup, size sırtını çeviriyor. Ne yapardınız o zaman?"</p>

  <p>Philip güldü: "Vogue’un <span style="font-weight:bold;font-style:italic;">Görgü</span> Kitabı’na bakıp, ne yapacağımı öğrenmem gerekir."</p>

  <p>"Onu yumruklaya yumruklaya yere sererdiniz. Yani ben böyle yapardım. Bir onur sorunudur bu. O adama hayranlığınız ne denli büyükse, yumruğunuz da o denli güçlü olur; onu yere serdikten sonra, leşinin üstünde hora tepmeniz de o denli uzun sürer. İşte orospulardan ve alkolden bu yüzden kaçamadım. Tam tersine, onlardan hiç kaçmamak, bir onur sorunu oldu. Fransa’daki yaşantım, savaştan önceki yaşantıma benziyordu, hattâ daha da pis, daha da ahmakçaydı. Bir tek temiz yanı kalmamıştı artık. Bir yıl böyle yaşadıktan sonra, kendi rezilliğimi elimden kaçırmamak için, ölümden kurtulabilmek için canla başla çabalıyordum. Sizlere gene söylüyorum, Augustine’in hakkı var: Bizim cehennemlik olmamız ya da kurtulmamız, önceden kararlaştırılmıştır. Tanrının düzenlediği bir suikasttır olup bitenlerin tümü.”</p>

  <p>Illidge, "Tanrının düzenlediği bir suikastmış! Amma da zırvaladınız!" dedi.</p>

  <p>Gelgelelim Illidge, bu sözü izleyen sessizlik anında gene bir düşündü: İki masa öteden Britanya Akademisinin Daimi Sekreteri ve tam arkasında Yüksek Mahkemenin en yaşlı iki yargıçlarından biriyle, burada oturup şarap içmesinin, ne denli olağanüstü bir şey, gerçekleşmesi ne denli olanaksız bir şey olduğunu düşündü. Yirmi yıl önceki duruma göre, burada, bu yaldızlı tavanın altında bulunması için, yüzde bir, milyonda bir, binlerce milyonda bir olanak vardı ancak. Ama şimdi buraya gelebilmişti işte. Illidge, bir yudum şarap daha içti.</p>

  <p>Philip, o koskocaman kara atı anımsadı o sırada. Dişlerini göstere göstere, geriye yatmış kulaklarıyla çifte atışını, saldırışını anımsadı. Atın, arabacıyı sürükleyerek, ansızın ileri fırlayışını, tekerleklerin gümbürtüsünü, kendi çığlığını anımsadı. Dik sete sığınıp tırmanma çabasını, ayağı kayıp düşüşünü, dev atın korkunç saldırısını ve çiğnenişini, "ay!</p>

  <p>ay!" diye bağırışını anımsadı. O koskocaman biçimin Philip ile güneşin arasına girişini, sonra birden her şeyi yok eden o acıyı anımsadı.</p>

  <p>Aynı sessizlik sürerken, Walter, Lucy Tantamount’un salonuna ilk ayak bastığı o akşamı düşünüyordu: "Bir adamın başına gelen her şey, o adama uygundur aslında."</p>

  <p>Marjorie sordu: "Ama o kadının marifeti ne? Walter, ona niçin çılgıncasına tutuldu? Walter, delirdi. Düpedüz delirdi."</p>

  <p>Elinor, "marifetinin ne olduğu az çok belli değil mi ki?" dedi. Lucy’yi görünce Walter’in aklının başından gitmesi değil; zavallı Marjorie’de hoşlanacak herhangi bir şey bulmasıydı Elinor’a asıl garip gelen. "Lucy ne de olsa, çok eğlenceli, canlı bir kadın," diye ekledi. Sonra, Bombay’da otomobille ezdikleri köpek için Philip’in söylediği o sinir bozucu sözler aklına geldi; "üstelik de, Lucy’nin adı kötüye çıkmış," dedi.</p>

  <p>"Ama çekici bir şey mi bu? Yani bir kadının adının kötüye çıkması?"</p>

  <p>Marjorie bunu sorarken. elindeki çaydanlık, boş fincanın üstünde asılı kalmıştı.</p>

  <p>"Elbette çeker bir erkeği. Adının kötüye çıkması, bir kadının kolayca elde edilebileceğini gösterir. Teşekkür ederim, şeker istemem."</p>

  <p>Marjorie çay fincanını Elinor’a uzatırken, "ama bence, hiç kimse metresini başka erkeklerle paylaşmak istemez," dedi.</p>

  <p>"Belki istemez ama, bir kadının başka âşıkları olması, erkeğe umut verir. Başkalarının başardığı işi ben de başarabilirim, der kendi kendine. İşte böyle düşünür bir erkek. Şu da var ki, kadının adı kötüye çıktığı için, o kadını düşünür düşünmez, erkeğin aklına onunla sevişmek gelir hemen. Erkeğin hayal gücü, belirli bir yön alır böyle bir kadını düşününce. Eskiden Lola Montes ile karşılaşınca, hemen yatak odası gelirdi aklınıza. Ama Florance Nightingale ile karşılaşınca, yatak odasını değil, ancak hasta odasını düşünürdünüz." Elinor, "bu iki oda arasında da bir hayli fark var," diyerek, sözünü tamamladı.</p>

  <p>Bir sessizlik oldu. Marjorie’ye daha çok acımamasının pek ayıp olduğunu düşünüyordu Elinor. Ama ne yapsın, acımıyordu işte. Zavallı kadının, önce kocasından, şimdi de Walter’den neler çektiğini düşündü. Gerçekten korkunç! Ama Marjorie’nin, yeşim taşı taklidi, salkım saçak sallanan o berbat küpeleri yok muydu! Ya o sesi, o ağırbaşlı halleri...</p>

  <p>Marjorie, başını kaldırdı: "Ama nasıl olur da, erkekler böyle kolayca baştan çıkarlar? Böylesine bayağı şeylere kapılırlar? Üstelik Walter gibi erkekler..." Marjorie direniyordu: "Nasıl olur da Walter gibi erkekler böyle...böyle...."</p>

  <p>Elinor, "nasıl olur da böyle domuzlar gibi davranabilirler mi, demek istiyorsunuz?" diye sordu. "Anlaşılan öyle davranabiliyorlarmış. Gerçekten garip geliyor insana."</p>

  <p>Philip böyle çağanoz gibi davranacağına, biraz da domuz gibi davransa, belki daha iyi olur diye düşünüyordu Elinor. Domuzlar insanca davranırlar -fazlasıyla insanca belki- ama ne de olsa insanca. Oysa çağanozlar, kabuklarının içinden çıkmamak için, ellerinden geleni yaparlar.</p>

  <p>Marjorie başını salladı, içini çekti. "Çok garip" derken, kendi söylediğine böylesine inanması, Elinor’a oldukça gülünç göründü. "Acaba Marjorie kendini ne sanıyor?" diye merak ediyordu Elinor. Ama Marjorie, kendini bir şey sandığı için değil, erdeme inandığı için böyle konuşuyordu. İnsanların hayvanca yanlarının çirkinliği, ahlâksızlığın çirkinliği, ruhun ve erdemin güzelliği çocukluğundan beri öğretilmişti ona. Cinsel açıdan soğuk olduğu için, bütün soğuk kadınlar gibi, şehvete aklı ermezdi. Marjorie, kendinin çekici bir kadın olup olmadığını hiç hesaba katmadan; yakından tanıdığı Walter’in ansızın bambaşka bir erkeğe dönüşüvermesini, Elinor’un biraz kaba deyimiyle, "bir domuz gibi" davranmasını, gerçekten garip buluyordu.</p>

  <p>Elinor gene söze başladı: "Walter gibi erkeklerin gözünde, Lucy’nin, öteki kadınlara bir üstünlüğü daha olduğunu da unutmayın: Yaradılışı açısından erkek gibi bir kadındır Lucy. Erkekler, gelip geçici serüvenlerden haz alabilirler. Oysa kadınların çoğu, böyle serüvenlerden hoşlanmazlar. Az çok âşık olmaları, işin içine duyguların da karışması gerekir çoğu kadınlar için. Lucy, böyle olmayan tek tük kadınlardan biridir. Erkeklere özgü bir bağımsızlık vardır onda. Cinsel isteklerini, benliğinin öteki yanlarından ayırabilir."</p>

  <p>Marjorie ürperdi: "Aman ne iğrenç şey!"</p>

  <p>Elinor, bu ürpermeyi gördü. Marjorie’nin hali biraz sinirine dokunduğu için, inadına ters şeyler söylemek geldi içinden:</p>

  <p>"Demek size iğrenç geliyor? Oysa ben, öteden beri kıskanırım böyle bir yeteneği olanları." Elinor güldü. Marjorie ise, onun bu duygusuzluğunu gerektiği gibi ayıpladı. Elinor konuşmasını sürdürdü: "Hiçbir şeyden çekinmeyen bu yaradılışta kadınlar, Walter gibi çekingen ve utangaç gençleri çok heyecanlandırır. Walter’in huyunun tam karşıtıdır bu: Gözü yılmayan, birine zararı dokunur diye kaygılanmayan, aklına eseni yapan, vicdan azabı çekmeyen bir kadın. Böyle biri karşısında, Walter’in kendinden geçmesini öyle anlıyorum ki!" Elinor, Everard Webley’yi düşündü. "Birinin güçlü oluşu, insanı her zaman çeker," diye ekledi. "Özellikle Walter gibi güçsüz olanları. Lucy’nin güçlü bir kişi olduğu meydanda. Ama belki siz, bu çeşit güçten hoşlanmazsınız."</p>

  <p>Webley’nin gücünden, hırsından Elinor da hoşlanmıyordu. Ne var ki, bu güce hayran olmamak da elde değildi. Niyagara gibi bir şeydi bu. Niyagara’nın sulan altında kalmak istemeyebiliriz ama, gene de güzeldir Niyagara.</p>

  <p>Elinor, "bir dilim tereyağlı ekmek daha alabilir miyim?” diye sordu.</p>

  <p>Uzanıp ekmeği aldı. Marjorie de, ayıp olmasın diye, bir dilim daha aldı. Elinor, "bu çavdar ekmeği nefis" derken, Walter’in, Marjorie gibi yemek yiyen bir kadınla nasıl yaşayabildiğini merak ediyordu. Marjorie, sanki bir şeyler yemek kaba ve oldukça iğrenç bir işmiş gibi, çay fincanını tutan elinin küçük parmağını kıvırıyor, ekmek diliminden gülünç denecek kadar küçük parçalar ısırıyor, ısırdığı parçayı da, bir kobay gibi ön dişleriyle çiğniyordu.</p>

  <p>Sonunda Marjorie cesaretini toplayıp sordur "Sizce ne yapmalıyım ben?"</p>

  <p>Elinor omuz silkti: "Ne yapabilirsiniz ki! Walter’in istediğini elde edeceğini, çok geçmeden bundan bıkacağım ummaktan başka ne yapabilirsiniz ki!"</p>

  <p>Gerçi söylediği tamamiyle doğruydu ama; bunu söylediği için de, Elinor’un oldukça duygusuz, katı yürekli ve zalim bir kadın olduğunu düşündü Marjorie.</p>

  <p>Londra’da bulunduklan zaman Quarles’lar, Belgrave semtinde, eskiden kral ailesinin malı olan sıra sıra ahırların bulunduğu bir çıkmaz sokakta otururlardı. Oraya varmak için bir kemerin altından geçersiniz. Solunuzda, alçılanmış, krem rengi bir duvar, sarp bir kaya gibi yükselir. Belgrave semtinde oturan kibarlar, kendilerine hizmet edenlerin o berbat aile hayatına tanık olmayı hor gördükleri için, bu duvarda pencere yoktur. Sağda, basık damlı ahırlar bir sıra halinde uzanır; bunların üstündeki tek kattadır odalar. Şimdi bu ahırlarda, koskocaman Daimler marka otomobiller vardır. Odalarda da şoför aileleri oturur. Ahırların bittiği yerde bir duvar yükselir; bu duvarın üstünden, Belgrave bahçelerinin rüzgârda sallanan çınar ağaçlarını görebilirsiniz. Quarles’ların sokak kapısı, bu duvarın gölgesindedir. Bahçelerle pek az kişinin oturduğu ahırlar arasında bulunan bu küçük ev, çok sakindir. Büyük lüks otomobillerin gidip gelişi ve bir çocuğun ara sıra bağırışından başka, gürültü yoktur burada.</p>

  <p>Philip, "iyi ki, zenginlerin fazla gürültü çıkarmayan otomobiller alacak kadar paraları var," derdi. "Bu tip motorlar, çok sayıda çocuk yapmayı engelliyor anlaşılan. Sekiz çocuklu bir şoför duyulmuş mudur hiç?"</p>

  <p>Bu ahırlar onanlırken, eskiden arabaların ve atların bulunduğu yerler birleştirilmiş; böylece geniş bir oturma odası meydana gelmişti. İki paravana odayı bölüyordu. Kapıdan girince, sağdaki paravanın arkası, bir çeşit salon sayılıyordu. Şöminenin önünde koltuklar ve bir kanepe vardı orada. Soldaki paravana, yemek masasını ve küçük bir mutfağın kapısını gizliyordu. Yukardaki yatak odalarına çıkan küçük merdiven, duvarlardan birine bitişikti. San kreton perdeler, kuzeye bakan pencerelerde hiçbir zaman parlamayan güneşin rengine özeniyordu. Bir yığın kitap vardı odada. Babasının, Elinor genç kızken yaptığı portre, şöminenin üstüne asılıydı.</p>

  <p>Philip, elinde bir kitap, kanepeye uzanmıştı. Okuduğu şuydu: "Mr. Tate Regan’ın başka balıkları yutan büyük ağızlı ve boynuzlu <span style="font-weight:bold;font-style:italic;">cerativid</span> balıklarının üç çeşidinde görülen cüce erkek asalaklar konusunda anlattıkları, çok ilginçtir. Kuzey kutbu denizlerinde bulunan ve <span style="font-weight:bold;font-style:italic;">ceratias holbolli</span> denilen dişi balığın boyu, aşağı yukarı sekiz parmaktır. Bu dişi ba:lık, karnının üstünde, iki buçuk parmak boyunda iki erkek balık taşımaktadır. Cüce erkek balığın ağzı ve çene kısmı, dişi balığın derisinde bulunan bir kabarcığa bağlıdır. Dişi balık ile erkek balığın kan damarlan, birbirine akarak birleşir. Erkek balığın dişleri yoktur, ağzı bir işe yaramaz, sindirim borusu soysuzlaşmıştır. <span style="font-weight:bold;font-style:italic;">Photocarynus Spineceps</span> türünden, aşağı yukarı iki buçuk parmak boyunda bir dişi, başının üstünde ve sağ gözünün önünde, yanın parmaktan küçük bir erkek balığı taşır. <span style="font-weight:bold;font-style:italic;">Edriolychnus Scmidti</span> türünde balıklar, bundan önce sözü geçen çeşidin boyundadır nerdeyse. Dişi balık, cüce erkek balığı, solungacı koruyan kemiğin iç yüzeyinde ve tepe takla tutarak taşır."</p>

  <p>Philip kitabı bıraktı, ceketinin iç cebini yokladı; not defteriyle dolma kalemini çıkarıp; şunları yazdı: "Büyük ağızlı ve boynuzlu dişi balıklar, cüce asalak erkek balıklan, bedenlerine yapışık olarak taşırlar. Besbelli ki, bu durum, benim Walter’imin Lucy’nin peşinden koşmasına benziyor. Bir akvaryumda geçen bir sahne yazılabilir mi acaba? Lucy ile Walter, bilimden anlayan bir arkadaşlarıyla, bu akvaryuma gidiyorlar. Arkadaşları onlara, büyük ağızlı ve boynuzlu dişi balıklarla kocalarını gösteriyor. Alaca karanlık, balıklar, çok güzel bir ortam." Philip, not defterini tam cebine koyarken, aklına başka bir şey geldi. Defteri gene açtı: "Bu, Monako’daki akvaryumda olmalı. Monte Karlo’yu ve tüm Riviera’yı derin denizlerin canavarlarından söz edercesine anlat." Philip, bir sigara yaktı; gene kitabını okumaya koyuldu.</p>

  <p>Kapıya vuruldu. Philip ayağa kalktı, kapıyı açtı. Gelen Elinor’du.</p>

  <p>Elinor bir iskemleye çöktü: "Aman, bugün öğleden sonra neler oldu!"</p>

  <p>Philip sordu: "Marjorie’den ne haber?"</p>

  <p>Elinor, şapkasını çıkarırken içini çekti; "hiçbir haber yok," dedi. "Zavallı kadıncağız, her zaman olduğu gibi, gene de can sıkıcı. Ama çok acıyorum ona."</p>

  <p><a id="bookmark1"></a><a href="../Text/Section0017.xhtml#footnote1">1</a></p>

  <p>"Really" gerçekten, "mere" sadece anlamında. Yazar bu parçada, Oxford'da</p>

  <p>okuyan yüksek sınıftan bazı İngilizlerin abartmalı şivesiyle alay etmektedir.</p>

  <p><a id="bookmark2"></a><a href="../Text/Section0018.xhtml#footnote2">2</a></p>

  <p>Metinde Fransızca: “Düşü^."</p>

  <p><a id="bookmark4"></a><a href="#footnote3">3</a></p>

  <p>Edgar Allan Poe'nun "To Helen” adlı şiirine bir değinme: "To the Glory that was Greece."</p>

  <p>Birinci Dünya Savaşı'nda 28 yaşındayken ölen İngiliz şairi Rupert Brooke'un “onur, bir kral gibi yeryüzüne geri döndü” dizesine bir değinme.</p>

  <p>"Ne yapmasını söyledin?"</p>

  <p>"Hiçbir şey. Elinden ne gelebilir ki!" Elinor da sormaya başladı: "Ya Walter? Karşısına geçip, ağırbaşlı peder rolünü</p>

  <p>oynamak fırsatını bulabildin mi?"</p>

  <p>"Pek ağır değil ama, orta-siklet bir baba olabildim. Onu kandırdım: Marjorie ile beraber Chamford’a gelecek."</p>

  <p>"Deme? Gerçek bir zafer bu!"</p>

  <p>"Sandığın kadar büyük bir zafer değil. Lucy önümüzdeki cumartesi Paris’e gideceği için, karşımda savaşacak bir düşman yoktu ki!"</p>

  <p>"İnşallah Lucy orada kalır. Zavallı Walter!"</p>

  <p>"Doğru, zavallı Walter! Ama dur da sana büyük ağızlı ve boynuzlu balıkları anlatayım." Philip anlattı. Sonra da şu sonuca vardı: "Günün birinde, hayvanları simgesel olarak ve ahlâk açısından ele alan, çağımıza uygun bir kitap yazmam gerekecek. O kitapta öyle ahlâk dersleri olacak ki! Ha, söyle bakalım, Everard nasıl? Onu gördüğünü tamamiyle unutmuştum."</p>

  <p>Elinor ters ters söylendi: "Unutacağın besbelliydi."</p>

  <p>"Öyle mi dersin? Niçin unuttuğumu bilmiyorum."</p>

  <p>"Bilemezsin elbette."</p>

  <p>Philip, alay olsun diye, alçakgönüllü ^ haller takınarak, "ezildim işte!" dedi.</p>

  <p>Bir sessizlik oldu.</p>

  <p>Sonunda Elinor, kocasının yüzüne bakmadan, sıradan bir söz söylercesine, tamamiyle tekdüze bir sesle konuştu: "Everard bana tutkun."</p>

  <p>Philip, "yani yeni bir haber mi bu?" diye sordu. "Everard’ın ta eskiden beri sana hayran olduğunu sanıyordum."</p>

  <p>Elinor, "ama bu hafife alınacak bir iş değil," dedi. "Hiç değil."</p>

  <p>Philip’in ne diyeceğini kaygıyla bekliyordu. Kısa bir sessizlikten sonra, Philip diyeceğini dedi:</p>

  <p>"Öyleyse pek eğlenceli sayamazsın bu işi."</p>

  <p>Pek eğlenceli sayamazmış! Philip anlamıyor muydu yoksa? Ne de olsa, aptal bir adam değildi. Belki de anlıyordu da, anlamamazlıktan geliyordu. Belki de gizlice seviniyordu Everard’ın Elinor’a âşık olmasına. Yoksa sırf kayıtsızlığından mı geliyordu körlüğü? Kendi duymadığı şeyi anlayamaz insan. Philip, Elinor’un duyduğunu duymadığı için, karısını anlayamıyordu. Başkalarının da kendi kadar aklı başında, kendi kadar soğuk olduklarını sanıyordu.</p>

  <p>Elinor, kocasının bu duruma, hiç olmazsa görünürde kayıtsız kalmaması içjn, umutsuz bir- çaba göstererek, "ama ben de ondan hoşlanıyorum," dedi. Philip, kıskanıyormuş, üzülüyormuş, kızıyormuş gibi bir hal alsa ne mutlu, ne kadar minnettar olacaktı Elinor! "Hem de çok hoşlanıyorum," diye ekledi. "Çok çekici bir yanı var onun. O tutkusu, o şiddeti..."</p>

  <p>Philip güldü: "Kadınların dayanamadıkları tam bir mağara adamı desene şuna!”</p>

  <p>Elinor, hafif içini çekerek, ayağa kalktı, şapkasıyla çantasını aldı, kocasının oturduğu iskemleye doğru eğildi, onunla vedâlaşırcasına, Philip’i alnından öptü. Sonra sırtını çevirdi; bir tek söz söylemeden yatak odasına çıktı.</p>

  <p>Philip, bıraktığı kitabı gene aldı, okumaya başladı: <span style="font-weight:bold;font-style:italic;">"Bonella Viridis.</span> Ak.denizde pek seyrek olmayan yeşil bir solucandır. Aşağı yukarı bir kuru erik boyunda olan dişinin, bazen iki ayak boyunda, sicime benzeyen, ucu ikiye ayrılmış, kolayca kısalan bir hortumu vardır. Erkeğe gelince, mikroskopiktir. Dişinin üreme borusunda (yani biçimini değiştirmiş böbreğinde) yaşar. Ağzı yoktur ve yaşayabilmek için gereken besini, asalaklara özgü yöntemle, tüylü yüzeyleri sayesinde almaktadır...”</p>

  <p>Philip, kitabını bıraktı. "Acaba yukarıya çıkıp, Elinor’a bir şeyler söylemeli miyim?" diye düşünüyordu. Karısının, Evşrard’dan hiçbir zaman gerçekten hoşlanmayacağına güveni vardı. Ama belki de doğru değildi buna güvenmesi. Oldukça sarsılmış gibiydi Elinor. Belki Philip’in bir şeyler söylemesini beklemişti. Kansına ne denli bağlı olduğunu, onun sevgisini yitirirse, ne denli mutsuz olacağını, ne denli kızacağını söylemesini beklemişti belki. Gelgelelim, söylenmesi nerdeyse olanaksız sözlerdi bunlar. Sonunda yukarıya çıkmamaya karar verdi. İşin nereye varacağını bekleyecekti; başka bir zamana bırakacaktı bu sorunun çözümlenmesini. <span style="font-weight:bold;font-style:italic;">Bonella Viridis’i</span> okumaya koyuldu gene.</p>

  <p id="udb65a0bc-1776-46cc-8547-3b8c3e328e84"><a id="bookmark0"></a></p>
</body>
</html>
