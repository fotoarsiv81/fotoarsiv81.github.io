<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="uf080316f-bd7d-4a19-a00b-9b43b5a55b62"><span style="font-weight:bold;font-style:italic;font-variant:small-caps;">OTUZUNCU BÖLÜM</span></p>

  <p>Rachel Quarles, iyi ile kötü arasındaki, doğru davrananlarla eğri davrananlar arasındaki ayrımı açıkça seçemeyen o duygusal insanseverlere karşı yakınlık duymazdı. İşlenen cinayetlerden toplum değil, bu cinayetleri işleyenler sorumluydu ona göre. Suçluların çevreleri değildi suç işleyen, suçluların kendileri suç işliyorlardı. Özürleri vardı elbette; suçu azaltan durumlar, hafifletici nedenler vardı. Ama iyi her zaman iyi; kötü de her zaman kötüydü. Gerçi kimi koşullar altında iyiliği seçmek çok güçtü ama; bu seçmeyi insan kendi' yapardı her zaman. Seçtikten sonra da, seçtiğinden sorumlu olurdu. Sözün kısası Mrs. Quarles, bir insansever değildi; bir Hıristiyandı. Bir Hıristiyan olarak da, Marjorie’nin başka bir erkeğe kaçmak için kocasını -kocası Carling gibi bir adam da olsa- terketmesini doğru bulmamıştı. Ne var ki, bunu ayıplamakla beraber, bu davranışı yargılamaya da kalkmamıştı. Üstelik Mrs. Quarles’ın Hıristiyan görüşlere göre, her ne kadar böyle davrandıysa da, Marjorie’nin yüreği de kafası da "doğru yolda" idi. Rachel için, hep doğru düşünen, ama yanlış davranan bir insanı sevmek; gelini Elinor gibi hep yanlış düşünen, ama (Rachel’in bildiği kadariyle) hep yüzde yüz doğru davranan bir insanı sevmekten daha kolaydı. Hattâ Rachel, bazı koşullar altında, kötü davranışlardan çok, kötü düşünceleri ayıplayacak gibi olurdu neredeyse. İkiyüzlülüğü hoş görmesinden gelmiyordu bu. Doğru konuşup doğru düşünen; bir yandan da bile bile ve sürekli olarak kötü davranan insanlardan nefret ederdi. Ama insanın böylesi pek azdı. İyi şeylere içtenlikle inandıkları halde kötü davrananların çoğu; bu kötülüğü güçsüz bir anlarında yaparlar; sonra da yaptıklarına pişman olurlardı. Ama yanlış düşünen insan, kötü davranışların yanlış olduğunu kabul etmezdi. Bunları yapmamak, yaparsa da pişman olup huyunu düzeltmek zorunluğunu duymazdı. Böyle bir insan, aslında erdemli davransa bile, yanlış düşündüğü için, başkalarını kötü bir yola düşürebilirdi.</p>

  <p>John Bidlake, Rachel Quarles için şöyle bir yargıya varmıştı: "Hayran olunacak bir kadın; ama edep yerlerini örten incir yapraklarına fazla düşkün. Özellikle ağız üstüne konulan incir yapraklarına."</p>

  <p>Rachel Quarles, kendisinin bir Hıristiyan olduğunu biliyordu. İnsanların Hıristiyan olmadan nasıl yaşayabildiklerine de aklı ermiyordu. Gelgelelim, birçoklarının Hıristiyan olmadan da yaşama yolunu bulduklarını üzüle üzüle kabul etmek zorundaydı. Tanıdığı gençlerin hemen hepsi böyleydi. Rachel Quarles, eski bir dostuna dert yanmıştı vaktiyle: "Sanki çocuklarımız başka bir dille konuşuyorlar," demişti.</p>

  <p>Rachel Quarles, Marjorie Carling’de, kendi ruhunun dilini konuşan ve anlayan bir insan bulmuştu.</p>

  <p>Philip, Chamford’daki küçük evini bir süre için Walter ile Marjorie’ye vermek niyetinde olduğunu söylerken, annesine, "korkanın ki, Marjorie’yi biraz can sıkıcı bulacaksınız," diye haber verdi. "Ama ona karşı iyi davranın gene de. İyiliğe lâyıktır zavallı kadın. Çok çekti.”</p>

  <p>Rachel Quarles, oğlunun anlattıklarını dinlerken, içini çekiyordu.</p>

  <p>”Walter Bidlake’den bunu beklemezdim,” dedi.</p>

  <p>”Bu işlerde hiç kimseden bir şey beklememeli. İnsanın başına geliyor bunlar, işte o kadar. İnsan kendiliğinden yapmıyor bunları.”</p>

  <p>Mrs. Quarles bir şey söylemedi. Sidney’in çapkınlıklarından birini ilk öğrendiği zamanı düşünüyordu. Nasıl şaştığını, nasıl acı çektiğini, nasıl küçük düştüğünü...</p>

  <p>Yüksek sesle, "ama ne de olsa," dedi, ”Walter Bidlake’in bile bile birini mutsuz edebileceğini insanın aklı almıyor.”</p>

  <p>”Walter Bidlake’in bile bile kendini mutsuz edeceğini de insanın aklı hiç, ama hiç almıyor. Oysa Marjorie kadar, kendini de mutsuz etti bence. Onun başlıca özürü de budur belki.”</p>

  <p>Annesi içini çekti: ”Bütün bunlar öylesine gereksiz ki!”</p>

  <p>Marjorie eve yerleşir yerleşmez, Mrs. Quarles onu görmeye gitti.</p>

  <p>Evden ayrılırken, "sık sık gelip beni görün," dedi. Birden gülümseyerek, ”sizden hoşlandım da ondan,” diye ekledi.</p>

  <p>Zavallı Marjorie bu gülümsemeyi görünce, insana dokunan bir gönül borcu duydu. Onu sevenler pek azdı. Walter’e böylesine tutulmasının başlıca nedeni, delikanlının Marjorie ile ilgilenen ender kişilerden biri oluşuydu.</p>

  <p>Mrs. Quarles, ”sizin de benden hoşlandığınızı umarım," dedi.</p>

  <p>Marjorie, kızarmaktan, kekelemekten başka bir şey yapamadı. Ama daha şimdiden tapıyordu Mrs. Quarles’a.</p>

  <p>Rachel Quarles, tam bir içtenlikle konuşmuştu. Gerçekten hoşlanmıştı Marjorie’den. Hatta onu, başkalarının gözünde bu denli can sıkıcı yapan kusurlardan ötürü sevmişti. Ahmaklığını sevmişti, çünkü bu ahmaklık, iyi bir insanın iyi niyetli ahmaklığıydı. Şakadan anlamayışım sevmişti; çünkü onun ağırbaşlılığını gösteriyordu bu. Aydın geçinenlere özgü özentiler vardı Marjorie’de; susup uzun uzun düşündükten sonra, sözümona derin ya da bilgiç sözler söylerdi. Mrs. Quarles’ın hoşuna giden bir şeyler vardı bu sözlerde bile, çünkü Mrs. Quarles, iyiliğe, doğruya, güzele karşı gerçek bir sevginin; kendi ahlâkını düzeltmek için gerçek bir çabanın biraz da saçma belirtileri sayardı bu sözleri.</p>

  <p>Üçüncü konuşmalarında, Marjorie içini döktü, olup bitenleri başından sonuna kadar anlattı. Mrs. Quarles, akla yakın, Hıristiyanlığa uygun yorumlarda bulundu.</p>

  <p>"Bu işleri kökünden çözümleyebilecek mucizeye benzer çareler yoktur," dedi. "Mutsuzluğu geçiriveren ilâç yoktur. Ancak o eski ve can sıkıcı erdemler işe yarar: Sabretmek, alın yazısına katlanmak ve buna benzer şeyler. Bir de bizi avutan eski bir güç kaynağı vardır. Bu güç kaynağı eskidir ama, can sıkıcı değildir. Tanrı hiç can sıkıcı değildir. Bunu söylediğim zaman, caz orkestralarından ve dans etmekten ölesiye bıktıkları halde, gençlerin çoğu inanmıyorlar bana."</p>

  <p>Marjorie’nin Rachel Quarles’a hemen duyduğu sevgi güçlendi ve büyüdü. Hatta öylesine büyüdü ki, Mrs. Quarles, karşısındakinden hileyle bir şeyler koparmış, düzenbazlık edip rol oynamışcasına utandı.</p>

  <p>Marjorie, ”siz bana öyle yardım ediyorsunuz, beni öyle avutuyorsunuz ki!" dedi.</p>

  <p>Mrs. Quarles nerdeyse kızdı: "Hayır, öyle değil. İşin doğrusu şu: Siz yalnızdınız, mutsuzdunuz; ben de tam zamanında karşınıza çıktım."</p>

  <p>Marjorie direndi; ama yaşlı kadın, karşısındakinin onu övmesine, ona teşekkür etmesine razı değildi.</p>

  <p>Din konusunu tartıştılar uzun uzun. Marjorie, kocası Carling yüzünden, Hıristiyanlığın gösterişli ya da resmi yanlarından tiksiniyordu. Perranzabuloe’lu Piran’dan, kiliselerde papazların giydikleri giysilerden, törenlerden; yani bir ermişle, dinsel bir töreyle, ya da dinsel bir gelenekle uzaktan yakından ilgili her şeyden nefret ediyordu. Ne var ki, dinin özü saydığı şeylere karşı da, belli belirsiz, henüz gelişmemiş bir inanç vardı içinde. Çocukluğundan kalma Hıristiyanca duygular ve düşünceler, bir çeşit huy haline gelmişti onda. Rachel Quarles’ın etkisiyle, bu inanç kesinleşti, alışkanlıklar güçlendi.</p>

  <p>Chamford’a geldikten bir hafta sonra, Marjorie, "eskiden olduğumdan çok, ama çok daha mutluyum burada, sizin yanınızda," dedi.</p>

  <p>"Artık ille mutlu olmaya kalkmıyorsunuz, şimdiye değin neden mutsuz olduğunuzu kurcalamıyorsunuz, her şeyi mutluluk ya da mutsuzluk ölçülerine vurmaktan vazgeçtiniz de ondan," dedi Mrs. Quarles. "İşte bugünkü genç kuşağın en korkunç aptallığı bu. Ancak mutluluk açısından görüyorlar yaşamı. Acaba ne yapıp da eğlenebilirim? Hep budur sordukları. Ya da niçin daha fazla eğlenmiyorum diye sızlanıyorlar. Ama bu öyle bir dünya ki, onların anladığı anlamda eğlenmek -belki de herhangi bir anlamda eğlenmek- sürekli değildir, herkesin payına da düşmez. Eğlenseler bile sonu hayal kırıklığıdır; çünkü hayal gücü gerçeklerden daha parlaktır her zaman. Bir süre sonra, can sıkmaya başlar eğlence. Herkes mutluluk peşinde koşuyor; sonunda da hiç kimse mutlu olamıyor. Çünkü herkes yanlış yolu tutmuş. Kendi kendilerine, niçin mutlu değiliz, ne yapsak da eğlensek diye soracaklarına şunu sorsunlar: Tanrıya nasıl hoş görünebiliriz, niçin daha iyi değiliz? Kendi kendilerine bunları sorsalar, ellerinden geldiği kadar bunları gerçekleştirmeye çalışarak bu soruya karşılık verseler, hiç düşünmeden elde edebilirler mutluluğu. İnsan, mutluluğun peşinden koşarak değil, ruhunun kurtuluşu peşinden koşarak mutlu olabilir. Eskiden insanlar akıllıydılar; şimdikiler gibi yalnız kurnaz değildiler. Yaşamı, eğlenmek, ya da canı sıkılmak açısından değil, ruhların kurtuluşa erişmesi ya da cehennemlik olması açısından değerlendirirlerdi. Şimdi kendinizi mutlu biliyorsanız, Marjorie, artık mutluluk istemekten vazgeçmeniz, daha iyi bir insan olmak için çaba göstermenizdir bunun nedeni. Kok kömürü gibidir mutluluk: Başka bir şey yaparken, bir yan ürün olarak elde edersiniz mutluluğu."</p>

  <p>O sırada günler kasvet içinde geçiyordu Gattenden’de.</p>

  <p>Mrs. Bidlake, kocası geldikten bir gün sonra, "niçin resim yapmıyorsunuz?" diye sordu.</p>

  <p>İhtiyar John başını salladı.</p>

  <p>Elinor, onu kandırmak istedi: "Bir başlasanız, öyle hoşlanacaksınız ki resim yapmaktan."</p>

  <p>Ama babası, kandırılmak istemiyordu. Resim yapmaktan çok hoşlanacağını bildiği için kandırılmak istemiyordu. Acı çekmekten, hastalıktan, ölümden öyle nefret ediyor, öyle korkuyordu ki; inadına bunları düşünüyor, inadına avunmak istemiyordu. Sanki yenilgiyi ve acıyı belli belirsiz özleyen, düştüğü aşağılık durumdan daha da aşağılık bir duruma düşmeye can atan bir şeyler vardı benliğinde. John Bidlake, ömrü boyunca, birçok şeyi bilmemezlikten geldiği için, gözüpek bir dev gibi güçlü, kaygısızca neşeli olabilmişti. Ama şimdi, düşman tam bağrının ortasına yerleşince, bilmemezlikten gelmenin yolu kalmayınca, John Bidlake’in gücü tükenmişti. Korkuyordu ve korkularını gizleyemiyordu. Hattâ gizlemek istemiyordu bile. Aşağılık bir adam olmak istiyordu her nedense. Olmuştu da. Gattenden’deki günlerinin çoğu, cansız ve duygusuz bir mutsuzluk içinde geçiyordu. Mrs. Bidlake ile Elinor, onu bu durumdan kurtarmak için ellerinden geleni yaptılar. Ama John Bidlake, ancak sızlanmak için, ara sıra da yakınmalarla dolu bir öfkeye kapılmak için, kendine gelebiliyordu.</p>

  <p>Philip, not defterine şu cümleyi yazdı: "Bir Olimpos tanrısının, midesinde çıkan küçük bir ur yüzünden, insanlıktan da aşağı bir duruma düştüğünü görmek, pek yürekler acısı." Birkaç gün sonra da, düşünüp, şunu ekledi: "Ama belki de o her zaman, bir Olimpos tanrısına en çok benzediği zaman bile; insanlardan aşağıydı. Belki de tanrılığı insanlardan aşağı oluşunun belirtisinden başka bir şey değildi."</p>

  <p>John Bidlake ancak küçük Phil’in yanındayken, arasıra kurtulurdu bu yürekler acısı halinden. Çocukla oynarken, kısa bir süre için, mutsuzluğunu unuttuğu olurdu.</p>

  <p>"Bana bir şeyler çiz," derdi.</p>

  <p>Küçük Phil, dilini dişlerinin arasına sıkıştırarak; bir trenin, bir geminin, Gattenden Park’da dövüşen erkek geyiklerin, ya da bir eşeğin çektiği tekerlekli koltuğunda oturan yaşlı Marki’nin resmini yapardı.</p>

  <p>Çok yorulunca, "şimdi de sen bana bir şeyler çiz, büyük baba," derdi.</p>

  <p>O zaman ihtiyar adam, kalemi eline alır; Pekin köpeği T’ang’ın, ya da mutfak kedisi Tompy’nin çok güzel beş altı küçük resmini çizerdi. Arasıra yaramazlığı tutar, zavallı Miss Fulkes’un utancından nasıl kıvrandığını gösteren bir karikatür yapıverirdi. Kimi zaman da çocuğu tamamiyle unutur, kendi keyfi için resim yapardı: Yıkanan bir grup insan, güreşen iki adam, dans eden biri.</p>

  <p>Çocuk sorardı: "Ama bunlar niçin elbisesiz?"</p>

  <p>"Çıplakken daha güzel oluyorlar da ondan."</p>

  <p>Küçük Phil, "bence öyle değil," derdi; ve kendisine bir masal anlatmayan bu resimlere karşı ilgisini yitirir, kalemini geri isterdi.</p>

  <p>Ama John Bidlake, torununa böyle olumlu davranmazdı her zaman. Ayrıca mutsuz olduğu sıralarda, bu çocuğun varlığını bile kendine yönelen bir hakaret, bir çeşit acı alay sayardı. O zaman öfkeye kapılır; gürültü yaptığı, kendini rahatsız ettiği için, çocuğa avaz avaz bağırırdı.</p>

  <p>"Beni hiç rahat bırakmayacak mısınız?" diye haykırır; sonra da küfürler ederek, herkesin beceriksizliğinden yakınırdı. Ev karılarla doluydu; hepsi de şu kahrolası velede bakıyorlardı sözde. Ama velet, gene de ortalardaydı hep; etrafı birbirine katıyor, kıyametleri koparıyor, büyük babasının ayaklarına dolanıyordu hep. Dayanılır şey değildi bu! Hele insan hastayken, hiç dayanamazdı buna. Hiç kimsede saygı diye bir şey kalmamıştı artık. Yüzü kıpkırmızı kesilen, utancından kıvranan zavallı "Miss Fulkes, avaz avaz bağıran çocuğu odasına götürürdü.</p>

  <p>En sinir bozucu sahneler yemeklerde olurdu. Çünkü artık et suyu, süt ve süt tozundan başka bir şey ağzına koyamayan John Bidlake, sağlık durumunun kötülüğünü, olanca tatsızlığıyla yemeklerde anlardı. "İğrenç bulaşık sulan bunlar!" diye homurdanırdı. Ama sulu olmayan bir şeyler yemeye . kalkarsa, sonu felâketti. John Bidlake için, yemek zamanlan, günün en fırtınalı, en korkunç anlarıydı. Öfkesini çocuktan alırdı. Öteden beri iştahsız olan küçük Phil, o ilkbahar ve yaz başlangıcında, aynca güçlük çıkarıyordu yemeklerde. Sofraya hemen her oturuşunda, bir ağlama faslı olurdu.</p>

  <p>Miss Fulkes, özür dilercesine, "aslında sağlık durumu bozuk da ondan," derdi.</p>

  <p>Söylediği doğruydu da. Çocuk solgundu, süzülmüştü; rahat uyumuyor, sinirleniyor, çabucak yoruluyor, baş ağrısı çekiyor, artık kilo almıyordu. Dr. Crowther, ona balıkyağı ve</p>

  <p>bir kuvvet şurubu vermişti.</p>

  <p>Miss Fulkes, "sağlığı bozuk," diye tutturmuştu. Ama John Bidlake’ın buna hiç mi hiç aklı ermiyordu: "Bu çocuk düpedüz yaramaz, işte o kadar. Yemek istemiyor,” diyordu. Sonra, küçük Phil’e dönerek bağırıyordu: "Yut çocuk, yut! Yutmasını unuttun mu, yoksa?” Sevmediği bir lokmayı boyuna çiğneyen, durmadan çiğneyen küçük Phil’in hali büyükbabasını çileden çıkarıyordu. "Yut, çocuk! Böyle boyuna geviş getirme. İnek değilsin sen. Yut!" Yüzü kıpkırmızı kesilen, gözleri yaşlarla dolan küçük Phil, beş dakikadır midesi bulanarak çiğnediği o iğrenç lokmayı yutabilmek için korkunç bir çaba gösteriyordu. Boğazındaki kaslar kabarıp dalgalanıyordu; küçük yüzü, karşı koyamadığı bir tiksinti duygusuyla altüst oluyordu; durumun kötüleşeceğini haber verircesine öğürüyordu. Yaşlı adam öfkeden köpürüyordu: "Aman ne iğrenç şey! Yut!" Büyükbabasının bağırıp çağırması, çocuğun yüzde yüz kusmasını sağlayan bir ilâç gibiydi.</p>

  <p>Sırtından yükler kalktı; karanlıklar bitti, aydınlık başladı. Marjorie, Tanrıdan esinlenmişcesine, dinsel edebiyatın tüm simgelerini kavradı. Çünkü Keder Bataklığında o da bocalamış, sonra kurtulabilmişti; o da umudunu yitirip, kendini zorlaya zorlaya yokuşlar tırmanmış, sonra ansızın Mutluluk Ülkesini görmüş, avunmuştu.</p>

  <p>Mrs. Quarles’a, "bütün bu sözler bana öylesine basmakalıp, öylesine anlamsız bir softalık görünürdü ki!" dedi. "Ama şimdi, bunların birer gerçekten başka bir şey olmadığını anladım."</p>

  <p>Mrs. Quarles, evet dercesine başını salladı: "Sözler yetersiz, çünkü bu gerçekleri anlatmanın yolu yok. Ama bu gerçekleri kendiniz duydunuzsa, simgelerin ne demek istediğini anlayabilirsiniz."</p>

  <p>Marjorie, "Kara Bölgeyi<a id="footnote7"></a><sup><a href="#bookmark10">7</a></sup> bilir misiniz?" dedi. "Sanki maden ocaklarının bulunduğu o kasabaların birinden çıkmışım da, kırlara varmışım gibi bir duygu var içimde." İçtenlikle, ama biraz da çocuksu, nazlı nazlı konuşan sesiyle, "uçsuz bucaksız, açık kırlara” diye ekledi. (Bu sesin, "uçsuz bucaksız açık kırları," kapalı ve havasız bir yer haline soktuğunu düşündü Mrs. Quarles elinde olmadan. Ama bunu düşünür düşünmez de pişman oldu; çünkü zavallı kızın kabahati değildi sesinin böyle oluşu.) Marjorie, konuşmasını sürdürdü: "Ve dönüp arkama bakınca, bu açıklığın, bu uçsuz bucaksız gökyüzünün yanında, o kara kasaba öyle küçük, öyle anlamsız görünüyor ki! Sanki insan dürbünün tersiyle bakıyor o kasabaya."</p>

  <p>Mrs. Quarles hafifçe kaşlarını çattı: "Pek de anlamsız olamaz," dedi; "çünkü o kasaba ne denli kara olursa olsun, yaşayan insanlar var orada da. Dürbünün tersiyle bakmak doğru değil. Bazı şeyleri küçük ve anlamsız görmemiz de yanlış. İşte, açık havada, gökyüzü altında durmanın tehlikelerinden biri de budur: O kasabaları ve orada yaşayanları; uzaklarda, küçük ve önemsiz sayıvermemiz pek kolay oluyor o zaman. Ama o kasabalarda yaşayanlar önemsiz değiller, Marjorie. Açık kırlara çıkabilen talihli insanlar, aynı yere varabilmeleri için ötekilere yardım etmeli."</p>

  <p>Mrs. Quarles gene kaşlarını çattı, ama bu kez kendine çattı kaşlarını; çünkü ahlâk dersi verircesine konuşmaktan nefret ederdi. Şu da var ki, Marjorie, kendini üstün bir insan; yücelmiş de dünyadan uzaklaşmış bir insan saymamalıydı.</p>

  <p>Mrs. Quarles, konuşulan konuyla ilgisiz görünen, ama aslında hiç de öyle olmayan bir soru soruverdi: "Walter nasıl? Onunla aranız nasıl şu sıralarda?"</p>

  <p>Marjorie, "her zamanki gibi," dedi.</p>

  <p>Birkaç hafta önce bunu söylemek Marjorie’yi kahredebilirdi. Ama şimdi Walter bile, küçük ve biraz uzaklarda görünmeye başlamıştı. Elbette Marjorie onu hâlâ seviyordu; ama her nedense, dürbünün tersiyle görerek seviyordu. Dürbünü doğru kullanınca, ancak Tanrıyı ve Hazreti İsâ’yı görüyordu, her şeyi silip süpürecek kadar kocamandı onlar.</p>

  <p>Mrs. Quarles, Marjorie’ye baktı. Yaşlı kadının duyarlı yüzünde bir an için beliren üzüntü, hızla yok oldu.</p>

  <p>"Zavallı Walter!" dedi.</p>

  <p>Marjoire, "evet, ben de ona acıyorum," dedi.</p>

  <p>Bir sessizlik oldu.</p>

  <p>Yaşlı Doktor Fisher, Marjorie’ye birkaç haftada bir gelip, sağlık durumunu bildirmesini söylemişti. Marjorie, o çarşamba günü, ucuz gezi biletlerinden yararlanarak, hem gereken alışverişi yapmak, hem de ne denli iyi olduğunu doktora bildirmek için, kente indi.</p>

  <p>Dr. Fisher, Marjorie’ye, önce gözlükleriyle, sonra da gözlüklerinin üstünden bakarak, "iyi olduğunuz halinizden de belli," dedi. "Buraya son gelişinizden kat kat daha sağlıklı görünüyorsunuz. Dördüncü ayda çoğu zaman böyle olur," diye açıklamaya koyuldu. Dr. Fisher, hastalarının kendi bedenlerine karşı akıllıca bir ilgi duymalarından hoşlanırdı. "Dördüncü ayda, kadınların sağlığı düzelir, keyifleri de yerine gelir. Beden bu yeni duruma alışmıştır . artık. Kan dolaşımındaki değişikliklerin bununla bir ilgisi olsa gerek. İşte bu sıralarda, dölütün yüreği çarpmaya başlar. Arka arkaya, hiç vakit kaybetmeden boyuna doğurmak isteyen bazı nevrastenik kadınlar bilirim. Onların kederlerinin, saplantılarının tek çaresi, gebe kalmaktır. Bedenle beyin arasındaki ilişkiler konusunda bildiklerimiz öyle az ki şimdilik!"</p>

  <p>Marjorie gülümsedi, sustu Dr. Fisher bir melekti; dünyanın en iyi yürekli, en sevecen adamlarından biriydi. Ama bedenle beynin ilişkilerini anladığından da daha az anlıyordu bazı şeyleri. Örneğin Tanrıyı anlıyor muydu? Ruhu ve ruhun yüce güçlerle gizemli kaynaşmasını anlıyor muydu? Zavallı Dr. Fisher! Gebeliğin dördüncü ayından ve dölütün yüreğinden başka hiçbir şeyden haberi yoktu. Marjorie gülümsedi içinden. Bu yaşlı adama karşı bir çeşit acıma duyuyordu.</p>

  <p>O sabah Burlap pek sevecendi. Elini Walter’in omuzuna koydu, "dostum," dedi, "beraber çıkıp bir yerde bir şeyler yesek, ne dersiniz?"</p>

  <p>Walter’in omuzunu hafifçe sıktı; ve Sodoma’nın resmini yaptığı ermişlerden birinin o düşünceli ve gizemli sevecenliğiyle delikanlıya gülümsedi.</p>

  <p>Walter, bu sevgiyi, sevgiyle karşılaşıyormuş gibi davranmaya çalışarak, "ne yazık ki, Londra’nın ta öteki ucunda bulunan bir adama öyle yemeğine gitmek zorundayım," dedi. Yalandı bu. Ama Walter, Fleet Street’in küçük bir lokantasında, Burlap ile karşı karşıya bir saat geçirmeyi göze alamıyordu. Zaten kulübüne gidip, Lucy’den mektup gelip gelmediğini öğrenmek istiyordu. Saatine baktı. Burlap ile lâfı uzatmak istemediği için, "aman Tanrım!" dedi, "gitmem gerek."</p>

  <p>Dışarda yağmur yağıyordu. Şemsiyeler, ansızın çamurdan fışkıran kara mantarlar gibiydi. Kasvetli! Madrid’de güneş, her bir yanı kasıp kavuruyordur şimdi. Lucy, "ama ben sıcağa bayılırım; fırına girince, çiçek açanın," demişti. Walter’in hayalinde karanlık ve sıcak İspanyol geceleri canlanmıştı. Yıldızların ışığında Lucy’nin solgun gövdesi bir hayalet gibi; ama bu hayalet, elle tutulur, sıcaktır... Sevgiyi hayal etmişti Walter; kin kadar sabırlı ve acımasız bir sevgi; ve ağır ağır işlenen bir cinayete benzeyen sevişmeleri... Walter’in hayalleri, aklın alabileceği her yalanı ve her hakareti hoş görmüştü. Bir şeyin yapılması ya da yapılmaması önemli değildi; yeter ki, bu hayaller gerçekleşsin. Hazırlıklar yapmıştı; gayet karışık bir yığın yalan hazırlamıştı; bu yalanların bir kısmı Burlap’a, bir kısmı da Marjorie’ye söylenecekti. Bilet ücretlerini öğrenmiş, bankadan fazla para çekebilmenin yolunu bulmuştu. Derken Lucy’nin mektubu geldi; fikrini değiştirdiğini bildiriyordu. Paris’de kalacaktı. Neden? Bunun bir tek nedeni olabilirdi. Walter’in kıskançlığı, hayal kırıklığı,. küçük düşme duygusu, coşup taşmış; yakınmalar ve öfkeyle dolu altı sayfalık bir mektuba akmıştı.</p>

  <p>Walter, kulübe girerken kapıcıya kayıtsızca sordu: "Bana mektup var mı?"</p>

  <p>Hiç de ilginç olmayan bir mektubu, bir yayınevinin reklamını, ya da hiçbir güvence vermeyen beş bin İngiliz lirası borç isteyen bir insanseverin önerisini beklercesine konuşmuştu. Kapıcı, iyi tanıdığı o sarı zarfı uzattı Walter’e. Walter, zarfı yırtıp açtı ve içinden kurşunkalemle acele yazılmış okunaksız üç kâğıt çıkardı. "Quai Voltaire. Pazartesi.” Bütün dikkatini toplayarak, Lucy’nin yazısına baktı. Bu yazıyı okumak, eski bir yazmayı sökmek kadar güçtü nerdeyse." "Bana niçin hep kurşunkalemiyle yazarsınız?" Cuthbert Arkwright’ın sorusu ve Lucy’nin yanıtı aklına geldi. Cuthbert Arkwright, "ben o mürekkebi öpe öpe silerim" demişti. "Hırt herif!" Walter yemek salonuna girdi yemeğini ısmarladı. Bir yandan yiyor, bir yandan da Lucy’nin elyazısını söküyordu.</p>

  <p><span style="font-weight:bold;font-style:italic;">Quai Voltaire</span></p>

  <p>Mektubun çekilir gibi değil! Sana son olarak söylüyorum: Ne küfürlerine katlanırım, ne de sızlanmalarına. Bana ne çatmaya hakkın var, ne de beni ayıplamaya. Canımın istediğini yaparım, hiç kimseye hesap vermek zorunda da değilim. Geçen hafta, senin le beraber Madrid’e gitmenin eğlenceli bir şey olacağım düşünmüştüm; bu hafta öyle düşünmüyorum. Eğer fıkir değiştirmem seni rahatsız ettiyse, üzülürüm. Ama fıkir değiştirdiğim için özür dilemeye hiç niyetim yok. Senin bu bağırıp çağırmaların, kıskançlıkların yüzünden sana acıyacağımı sanıyorsan, pek fena yanılıyorsun. Çekilmez şeyler bunlar, bağışlanmaz şeyler! Paris’den niçin gitmediğimi gerçekten öğrenmek istiyor musun? Peki, öğreneceksin. "Herhalde benden fazla hoşlandığın bir erkek bulmuşsundur da ondan." Sizin eşiniz yoktur dostum Holmes!<a id="footnote8"></a><sup><a href="#bookmark11">8</a></sup> Bil bakalım nerede bulduğumu o erkeği? Sokakta. Boulevard Saint-Germain’de dolaşıyor, kitapçılara bakıyordum. Bir delikanlının, vitrinden vitrine peşimden geldiğini sezdim. Görünüşü hoşuma gitti. Çok esmer, neredeyse zeytûnî tenliydi; Romalıları andıran bir hali vardı; benden boylu değildi. Dördüncü vitrinde, pek acayip bir Fransızca’yla, bütün sessiz "e" harflerini vurgulayarak, benimle konuşmaya başladı. <span style="font-style:italic;">"Me lei</span> e <span style="font-style:italic;">İtaliano,"<a id="footnote9"></a><sup><a href="#bookmark12">9</a></sup></span> dedim. Öyleydi de; müthiş sevindi. <span style="font-style:italic;">"Parla-İtaliano?"<a id="footnote10"></a><sup><a href="#bookmark13">10</a></sup></span> Bana hayranlığım anlatmak için en seçkin Toskana şivesiyle, diller dökmeye başladı. Ona şöyle bir baktım. Eh, yani ne diye olmasın? Ömrümde ilk kez gördüğüm, kim olduğunu bile bilmediğim bir erkek... Heyecan verici bir şey bu. Şu anda birbirine tamamiyle yabancı, bir saniye sonra da, iki kişi birbirine ne denli yakın olabilirse o denli yakın olan iki insan. Üstelik pek nefis bir yaratıktı. <span style="font-style:italic;">"Vorrei e non vorrei, "<a id="footnote11"></a><sup><a href="#bookmark14">11</a></sup></span>&nbsp;dedim. Ama Mozart’ın adım bile duymamıştı;</p>

  <p>Puccini’yi biliyordu ancak. Onun için gevezeliği kestim: ”Olur," dedim. Bir taksi çağırdık. Bitkiler Bahçesine yakın küçük bir otele gittik. Odaları saatliğine veriyorlardı. Bir yatak, bir iskemle, bir dolap, leğenli ve İbrikli teneke bir lavabo, havlu asmak için bir yer, bir taharet leğeni... Pis bir oda, ama bu da işin hoşluğuna bir şeyler katıyordu. <span style="font-style:italic;">"Dunque,"<a id="footnote12"></a><sup><a href="#bookmark15">12</a></sup></span> dedim. Takside bana dokunmasına izin vermemiştim. Dişlerini sıkarak, sanki beni öldürecekmiş gibi, üstüme yürüdü. Hıristiyanca bir tutumla gözlerimi kapadım. Kurban olmak insana heyecan veriyor. Canının yanmasına, küçük düşürülmeye, bir paspas gibi kullanılmaya razı olmak. .. Ne garip! Hoşuma gidiyor. Üstelik, kendini kullananı kullanıyor da bu paspas. Çok karışık bir iş. Delikanlı, Akdeniz kıyılarında geçirdiği tatilden daha yeni dönmüştü. Derisi güneşte iyice yanmış, cilâlanmıştı. Çok güzel ve yabansı bir hali vardı, bir Kızılderili gibi. Hali ne denli yabansı ise, kendi de öyleydi. Isırdığı yer hâlâ geçmedi ensemde. Günlerce eşarp takmam gerekecek. Derisi soyulan Marsyas’ın heykelini nerede görmüştüm? İşte delikanlının yüzü de o biçimdi. Tırnaklarımı koluna öyle bir geçirdim ki, kan çıktı. Daha sonraları adını sordum. Francesco Allegri adı. Uçak mühendisiymiş, Sienna’dan geliyormuş; babası da Sienna Üniversitesi’nde tıp profesörüymüş. Kahverengi tenli bir vahşinin, uçak motoru planları yapması, profesör bir babası olması ne garip ve ne saçma! Yarın gene göreceğim onu. Madrid’e gitmekten niçin caydığımı biliyorsun artık, Walter. Bana sakın son mektubun gibi bir mektup göndereyim deme.</p>

  <p>L.</p>

  <p>Marjorie, Chamford’a dönmek için 3.12 trenine yetişebildi. Oraya vardığı sırada yağmur dinmişti. Vâdinin öte yanındaki tepelere güneş vurmuştu. Dumanlı, çivit rengi bulutlara karşı kendi içlerinden çıkan bir ışıkla sanki parlıyordu bu tepeler. Küçük dallara hâlâ yağmur damlaları asılıydı; yapraklarla çiçeklerin içi, yağmur suyuyla doluydu. Islanmış toprak, serin ve güzel kokuyor; kuşların cıvıltısı duyuluyordu. Marjorie, yokuşu çıkarken, yarı yolda yükselen büyük meşe ağacının dalları altından geçtiği sırada ansızın esen bir rüzgâr, birdenbire soğuk damlalar yağdırdı yüzüne. Marjorie keyfinden güldü.</p>

  <p>Köy evinde kimsecikler yoktu. Hizmetçi dışarı çıkmıştı; ancak geceleyin dönecekti. Boş odalardaki sessizliğin, billûr gibi güzel, uyumlu bir saydamlığı vardı. İyi yürekli, dost bir ıssızlıktı evin ıssızlığı. Marjorie evin içinde gezinirken, uyuyan bir çocuğu uyandırmaktan çekinircesine, ayaklarının ucuna basa basa yürüyordu.</p>

  <p>Kendine bir fincan çay hazırladı; çayı yudum yudum içti, bir bisküvi yedi, bir sigara yaktı. Yediğinin içtiğinin tadı, tütünün güzel kokusu, ona aynca hoş ve her nedense yepyeni geldi. Sanki yeni farkına varıyordu bütün bunların.</p>

  <p>Koltuğunu pencereye doğru çevirdi; oturup, vâdinin sonundaki ışıklı tepeleri seyretti. Bu tepelerin ardında fırtınalar vardı. Berkshire’daki köy evinde oturdukları sırada, buna benzer bir gün yaşadığını anımsadı: Karanlığın ortasında arasıra parladığı için daha da parlak görünen güneş ışığı ve bambaşka pırıl pırıl bir yeryüzü. Walter ile açık pencerenin önünde oturmuşlardı. O sıralarda Walter, Marjorie’yi seviyordu. Ama şimdi Marjorie daha mutluydu, çok daha mutluydu. Bu arada olup bitenlere hiç pişman değildi. Acı çekmiş olması iyi bir şeydi. Şimdi duyduğu büyük mutluluğun ışığını daha da parlak gösteren bir buluttu o acı. O acı, karanlık bir buluttu, ama şimdi öyle uzaklardaydı ki! Ne gariptir ki, hiçbir ilişkisi yoktu o bulutla kendi yaşantısının. Bulut gelmeden önceki o mutluluk parıltısı da küçücüktü, ta uzaklardaydı, her şeyi küçülten bir aynada görülüyordu sanki. "Zavallı Walter!" diye düşündü, ta uzaklardan acıdı delikanlıya. Walter, mutluluk peşinden koşarken kendini mutsuz etmişti. Mrs. Quarles, mutluluk bir yan üründür demişti. Doğruydu bu. "Mutluluk, mutluluk!" Marjorie, bu sözcüğü tekrar tekrar söyledi. Zümrütü andıran, yeşil altını andıran tepelerin ardında, kara dumanlar vardı. Mutluluk, güzellik, iyilik Marjorie, "Tanrının verdiği huzur," diye fısıldadı kendi kendine. "İnsan aklına sığmayan, Tanrının verdiği huzur. Huzur, huzur, huzur..." Marjorie, erir gibi oldu o yeşil ve altın huzur içinde. Sanki o huzurun içine batıyor, emiliyordu; benliğindeki ayrılık eriyor, benliği o huzurla kaynaşıyordu. Durgunluk, durgunluğun içine aktı; dış dünyanın sessizliği kendi içindeki sessizlikle birleşti. Varlığın sarsılan ve bulanık suyu, yavaş yavaş duruldu. Bu suyu bulandıran her şey, dünyanın tüm patırtısı gürültüsü, insanların tüm dertleri, istekleri, duyguları, bir tortu gibi ağır ağır dibe çökmeye başladı; ağır ağır, ağır ağır ve sessizce gözden yokoldu. Bulanık su, gittikçe daha berraklaştı, gittikçe daha saydamlaştı. Yavaş yavaş yokolan bu sisin ardında, gerçek vardı, Tanrı vardı. Bunu ağır ağır, yavaş yavaş anlamıştı Marjorie. "Huzur, huzur," diye fısıldadı kendi kendine. Ve yaşam sularının yüzeyindeki 6 en son, en küçük dalgalanmalar da duruldu; yaşamaktan gelen tedirginliğin karıştırdığı tortular dibe çöktü, tam bir durgunluğun içinde yokoldu. "Huzur, huzur." Marjorie’nin istekleri yoktu artık, kaygıları yoktu. Eskiden bulanık olan su şimdi pırıl pırıldı. Billûrdan daha berrak, havadan daha saydamdı. Sis dağılmıştı ve ortaya çıkan gerçek, eşsiz bir boşluktan, bir hiçten başka bir şey değildi. Küsurstız olan tek şey, kesin olan tek şey, bu hiçti. Uçsuz bucaksız, sonsuza dek sürecek bir hiç. Yavaş yavaş bulduğu bu</p>

  <p>gerçek artık bir bütündü.</p>

  <p>Marjorie sokak kapısında anahtar tıkırtısı ve koridorda ayak sesleri duyunca, kendine geldi. İstemeye, istemeye bir çeşit acı duyarak, Tanrıyla dolu o boşluğun derinliklerinden sıyrıldı; ruhu yeniden yukanya doğru yüzdü, bilincin yüzeyine çıktı. Tepelere vuran güneşin rengi koyulaşmıştı; bulutlar dağılmış; gökyüzü, sular gibi yan yeşil yarı mavi, solgun bir renk almıştı. Hava kararacaktı nerdeyse. Marjorie’nin kollan bacakları tutulmuştu. Hiç farkına varmadan saatlerdir orada oturup kalmıştı.</p>

  <p>Koridordaki seslerin kimden geldiğini anlamak için, "Walter?" diye seslendi.</p>

  <p>Walter, donuk, ölü bir sesle karşılık verdi. Marjorie bu sesi duyunca, "acaba neden bu kadar mutsuz?” diye merak etti; ama bu merakı sanki ta uzaklardan geliyordu; içinde, gene ta uzaklardan gelen bir çeşit kızgınlık da vardı. Walter’in varlığı onu tedirgin ettiği için, düşüncelerinin akışında bir duraklama yaptığı için içerliyor, hattâ onun var olmasına bile kızıyordu. Walter odaya girdi. Yüzü sapsarıydı, gözlerinin çevresi morarmıştı.</p>

  <p>Marjorie, istemeye istemeye sordu: "Ne oldu?" Walter’e yaklaştıkça, Tanrının o eşsiz hiçliğinden uzaklaşıyordu. "İyi değilsin."</p>

  <p>Walter, ”bir şeyim yok," dedi. "Biraz yorgunum, o kadar.”</p>

  <p>Trende gelirken Lucy’nin mektubunu üstüste okumuştu; onu nerdeyse ezbere biliyordu artık. Hayal gücüyle Lucy’nin yazdıklarını tamamlamıştı. O ucuz oteldeki küçük, pis odayı biliyordu; İtalyanın esmer tenini, Lucy’nin beyazlığını görmüştü; erkeğin kenetlenen dişlerini, işkence edilen bir Mars-yas’ı andıran yüzünü görmüştü. Lucy’nin yüzünün o sırada nasıl olduğunu biliyordu. Sanki o kahredici"haz, ancak büyük bir çabayla kavranabilecek, anlaşılması güç bir gerçekmiş gibi, yoğun bir dikkat ve ağırbaşlı bir acı vardı Lucy’nin yüzünde.</p>

  <p>Marjorie, ”eh, ne yapalım?” diye düşünüyordu. Walter, bir şeyi olmadığını söylemişti. Öyleyse bir sorun yoktu, üzülmesine gerek kalmamıştı. Yüksek sesle, "zavallı Walter!" dedi, acıyan bir sevecenlikle gülümsedi. Walter şimdi ondan ilgi beklemiyordu, duygu açısından bir isteği yoktu. Onun için Walter’e kızmıyordu artık.</p>

  <p>"Zavallı Walter!"</p>

  <p>Walter, bir an Marjorie’ye baktı; sonra sırtını çevirdi. Ona acınmasını istemiyordu. Daha doğrusu, meleklere özgü o üstün acımayı istemiyordu. Hele bu acıma Marjorie’den gelecekse, hiç istemiyordu. Eskiden onun acımasını kabul etmişti. Bunu anımsamakla bile, utancından bütün tüyleri diken diken oluyordu. Bir daha mı! Walter yürüdü gitti.</p>

  <p>Marjorie, merdivenlerde ayak seslerini, bir kapının çarptığını duydu.</p>

  <p>Bunu istemediği halde, Walter’i merak ediyor, "fena bir şey oldu galiba," diye düşünüyordu. "Onu ayrıca mutsuz eden bir şey oldu. Belki de yukarı çıkıp, ona bakmam gerek."</p>

  <p>Ama Marjorie yukarı çıkmadı. Hiç kıpırdamadan oturduğu yerde kaldı. Walter’i bile bile unuttu. Walter’in gelişiyle içini bulandıran o küçük tortu, çabucak dibe çöktü. Ruhu, kendinden geçmenin cansız boşluğu içinden, gene ağır ağır Tanrıya doğru daldı, o kusursuz, kesin, uçsuz bucaksız ve sonsuz hiçliğe daldı. Zaman geçti, yaz mevsiminin alacakaranlığı başladı; alacakaranlık, perde perde arttı, karanlık oldu.</p>

  <p>Hizmetçi Daisy, saat onda geri döndü.</p>

  <p>Oturma odasının kapısından bakarak, "karanlıkta mı oturuyorsunuz, efendim?" diye sordu.</p>

  <p>Işığı yaktı. Marjorie yüzünü buruşturdu. Bu pırıl pırıl ışık, kamaşan gözlerinin önüne, madde dünyasının bütün o yakın, elle tutulur ayrıntılarım getirmişti. Tanrı, iğneyle delinen bir sabun köpüğü gibi ortadan yokoluvermişti.</p>

  <p>Kurulmamış sofra, Daisy’nin gözüne ilişti. Dehşet içinde, "ne!” diye bağırdı, "akşam yemeğini yemediniz mi yoksa!"</p>

  <p>Marjorie, "eyet yemedim," dedi/ ' 'Akşam yemeğini tamamiyle unuttum.''</p>

  <p>Daisy hanımına çatarcasına "Mr. Bidlake de mi yemedi? Ay, zavallı adam ölmüştür açlıktan!" dedi.</p>

  <p>Daisy, biraz sığır söğüşü ve turşu aramak için, telâşla mutfağa gitti.</p>

  <p>Üst kattaki odasında, Walter yatağına uzanmış; yüzünü yastıklara gömmüştü.</p>

  <p><a id="bookmark2"></a><a href="../Text/Section0022.xhtml#footnote1">1</a></p>

  <p>Metinde Fransızca: "Kadın, ince ve yapay bir erkeğin tam tersidir. Karnı acıkınca yemek ister; susayınca, içmek ister. Kadın doğaldır; yani iğrençtir.</p>

  <p>Böylece kadın...”</p>

  <p><a id="bookmark3"></a><a href="../Text/Section0022.xhtml#footnote2">2</a></p>

  <p>"Susayınca, içmek ister. Kızışır ve..."</p>

  <p><a id="bookmark4"></a><a href="../Text/Section0022.xhtml#footnote3">3</a></p>

  <p>Metinde Fransızca: "Böylece kadın bayağıdır: Yani ince ve yapay bir erkeğin tam tersidir."</p>

  <p><a id="bookmark5"></a><a href="../Text/Section0022.xhtml#footnote4">4</a></p>

  <p>Yirminci yüzyılın başında, karikatürleriyle üne erişen bir i ngiliz yazarı.</p>

  <p><a id="bookmark7"></a><a href="../Text/Section0023.xhtml#footnote5">5</a></p>

  <p>Britanyalı Hür Adamlar sözcüklerinin İngilizce'de baş harfleri.</p>

  <p><a id="bookmark8"></a><a href="../Text/Section0023.xhtml#footnote6">6</a></p>

  <p>klanda'nın bağımsızlığı uğruna savaşan ünlü bir siyaset adamı. Evli bir kadınla ilişki kurduğu için siyasi hayatı mahvolmuştur.</p>

  <p><a id="bookmark10"></a><a href="#footnote7">7</a></p>

  <p>Metinde ”black country." Staffordshire ve başka bazı eyaletlerde bulunan sanayi bölgelerine verilen bir ad.</p>

  <p><a id="bookmark11"></a><a href="#footnote8">8</a></p>

  <p>Conan Doyle'un Sherlock Holmes üstüne romanlarında, Dr. Watson'un sık sık söylediği, Sherlock Holmes'a hayranlığını belirten bir söze değinme.</p>

  <p><a id="bookmark12"></a><a href="#footnote9">9</a></p>

  <p>Metinde İtalyanca: ”Ama siz İtalyansınız.”</p>

  <p><a id="bookmark13"></a><a href="#footnote10">10</a></p>

  <p>Metinde İtalyanca: "İtalyanca biliyor musunuz?”</p>

  <p><a id="bookmark14"></a><a href="#footnote11">11</a></p>

  <p>*"* Metinde İtalyanca: "Hem isterim, hem de istemem." Mozart'ın <span style="font-style:italic;">Don Giovanni</span> operasından ünlü bir arya.</p>

  <p><a id="bookmark15"></a><a href="#footnote12">12</a></p>

  <p>Metinde İtalyanca: "İşte."</p>
</body>
</html>
