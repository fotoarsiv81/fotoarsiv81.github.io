<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="ua2d435fa-32ea-481a-95e9-50fdff1697e4"><span style="font-weight:bold;font-style:italic;font-variant:small-caps;">ON SEKİZİNCİ BÖLÜM</span></p>

  <p>Port-Said’de karaya çıktılar. Geminin yan tarafı demirden bu uçurumdu. Çatana, bu uçurumun dibinde, ağır ağır kabaran kirli bir denizin üstünde sallanıyordu. Çatananın küpeştesiyle gemi merdiveninin ucu arasındaki boşluk, bir genişliyor, bir daralıyordu. Bir çift sağlam bacağı olan bir insan için, oradan oraya atlamak, işten bile değildi. Ama Philip duraklamıştı. Sakat bacağını ileri sürüp atlarsa, ayağının yere çarpmasıyla yıkılabilirdi; öteki bacağım ileri sürüp de, sakat ayağıyla yaylanırsa karşıya atlayamayıp rezil olabilirdi. Philip’den önce atlayan subay, onu bu güç durumdan kurtardı.</p>

  <p>Philip’in durakladığını ve bunun nedenini anladı, "şu elimi tutun," diye seslendi.</p>

  <p>Philip, çatanaya sağ salim varınca, "sağ olun,” dedi.</p>

  <p>Subay, "böyle şeyler biçimsiz," dedi; "özellikle insanın bir bacağı işe yaramazsa, öyle değil mi?"</p>

  <p>"Ö yle."</p>

  <p>"Savaşta mı sakatlandınız?"</p>

  <p>Philip hayır der gibi başını salladı. "Çocukken kaza," diye</p>

  <p>telgraf diliyle kesip attı, yüzüne kan üşüştü. Uzaklaşabilmek için' bir bahane bulduğuna sevinerek, "işte karım,” diye mırıldandı.</p>

  <p>Elinor atladı, Philip’e tutundu. Çatananın öteki ucundaki oturma yerlerine gittiler.</p>

  <p>Elinor sordu: ”Neden önce atlayıp, sana yardım etmemi istemedin?"</p>

  <p>Philip ters ters karşılık verdi: "Zorluk çekmedim hiç."</p>

  <p>Öyle bir sesle konuşmuştu ki, Elinor susmayı daha doğru buldu. Ne olduğunu merak ediyordu. Topallığıyla ilgili bir şey herhalde. Topallığı konusunda niçin bu kadar garip davranıyordu acaba?</p>

  <p>Subayın sorusuna neden böyle üzüldüğünü Philip de açıklayamazdı kolay kolay. Bir atlı araba altında kalıp ezilmek, insanı hiç de küçük düşüren bir şey değildi. Askerlikte çürüğe ayrılmak da yurtseverliğe aykırı bir şey değildi. Ama subayın sorusu, mantıkla hiç bağdaşmaz bir biçımde tedirgin etmişti Philip’i. Bu sorunun sorulmasını bilinçli olarak kendi hazırlamadığı zaman, bu çeşit soruların, topallığıyla ilgili açıkça söylenen herhangi bir sözün onu hep tedirgin attiği gibi.</p>

  <p>Eskiden Philip’in annesi, oğlunun huyunu Elinor ile tartışırken şöyle demişti: "Philip’in başına hiç, ama hiç gelmemeliydi böyle bir kaza. Ne demek istediğimi bilmem anladınız mı? O doğuştan öteki insanların arasında değildi, tâ uzaklardaydı. İnsanlardan vazgeçivermek ona öteden beri öyle kolay gelir ki! Kendine özgü bir sessizliğe gömülüp, bu sessizliğin içine kapanmaya, gereğinden fazla düşkündü. Eğer bu korkunç kaza olmasaydı, iç dünyasından çıkmayı biraz öğrenebilirdi belki. Bu kaza, Philip ile dünyanın arasına sahte bir engel dikti. Oyun oynayamadı, spor yapamadı bu yüzden. Spor yapamadığı için de, öteki erkek çocuklarla alışverişi azaldı; daha yalnız kalabildi, kitap okumaya daha çok vakit bulabildi. Zavallı Phil! Çekingen olması için yeni yeni nedenler çıktı ortaya bu kaza yüzünden. Bir aşağılık duygusu da başladı. Sırasında öyle katı yürekli olabilir ki çocuklar! Okulda onunla alay ettikleri oldu. Daha sonraları, kızlara ilgi başladığı yaşta, Philip'in dans edebilmesini, tenis oynayabilmesini nasıl istedim! Ama o ne vals, ne de tenis biliyordu. Seyretmek için, bir yabancı gibi oralara gitmeyi de, göze alamıyordu elbette. O zavallı ezilmiş bacağı yüzünden, önce bedeni uzak kaldı kendi yaşındaki kızlardan. Daha sonraları da ruhu uzak kaldı akranlarından. Çünkü bana kalırsa, hep korkuyordu (elbette gizlice, korkusunu kabul etmeden korkuyordu); bazı erkek çocukların alay ettikleri gibi, kızların da alay etmesinden korkuyordu. Onu beğenmeyip, sakat olmayan bir delikanlıyı beğenmeleri tehlikesini göze alamıyordu." Mrs. Quarles, "şu da var ki," diye eklemişti, "Philip hiç bir zaman fazla ilgilenmemiştir kızlarla."</p>

  <p>Elinor gülmüştü: "Fazla ilgilenmediği besbelli."</p>

  <p>"Ama sakat olmasaydı, bilinçli olarak kızlardan kaçmayı huy edinmezdi. Bütün kişisel ilişkilerden böylesine kesinlikle çekinmezdi. Yalnız kızlarla değil, erkeklerle de öyle. O ancak kafasıyla alışverişe geçebiliyor insanlarla."</p>

  <p>Elinor, "sanki ancak düşünce alanında güvende görüyor kendini," demişti.</p>

  <p>"Düşünce alanında kendini gösterebiliyor, düşünce alanında üstünlüğünü biliyor da ondan. Düşünce alanının dışına çıkınca, korkmayı ve kuşkulanmayı huy edindi. Oysa, bu korkulan, bu kuşkulan yersiz. Ben ona hep bir güven duygusu vermeye, onu iç dünyasından çıkarmaya çalıştım. Ama Philip kandırılmaya razı değil; kabuğunun içine çekiliyor gene." Mrs. Quarles bir an sustuktan sonra, "bunun -yani kazanın demek istiyorum- bir tek yararı oldu: Philip savaşa gitmedi bu sayede. Yoksa o da ölecekti her halde; kardeşinin öldüğü gibi."</p>

  <p>Çatana sahile doğru yol almaya başladı. Tepelerinde asılı duran kara demirden yapılmış bir duvara benzeyen vapur, uzaklaştıklarında bir bütün olarak göründü, kocaman bir gemi biçimini aldı. Denizle gökyüzünün mavi parıltısı arasında mıhlanmış, kımıldamayan bu gemi, Cockspur Street’deki deniz acentalarından birinin vitrinini süsleyen tropikal ülkelere yolculuk ilânlarını andırıyordu.</p>

  <p>Philip, "bunu bana sorması küstahlık," diye düşünüyordu. "Savaşta sakatlandım ya da sakatlanmadım, ona ne? Askerliği meslek edinen şu adamlar yok mu! Nasıl da böbürleniyorlar savaştan söz ederken! Bu kanlı işe karışmadığım için sevinmeliyim ben." Ölen kardeşi aklına geldi, "zavallı Geoffrey!" dedi.</p>

  <p>Mrs. Quarles, bir an sustuktan sonra sözünü tamamlamıştı: "Ama bir bakıma gene de isterdim savaşa gitmesini. Yoo, bunu aşırı bir yurtseverlik sanmayın. Ölmeyeceğinden ya da ağır yaralanmayacağından emin olabilseydik, savaş Philip’e yarardı da ondan. Belki savaş onu sarsardı da, ona iyi gelirdi; belki acı çektirirdi de iyi gelirdi; ama iyi gelirdi gene de. Belki savaş, içine kapandığı kabuğu paramparça eder; içine kapandığı hapisten kurtarırdı Philip’i. Kafası yeterince özgür nasıl olsa; belki duygu açısından da özgür olurdu. Benim gibi modası geçmiş bir insana göre, belki gereğinden fazla özgür onun kafası." Mrs. Quarles, dertli dertli gülümsemişti. "Kendi yarattığı kayıtsızlığın içine kapanık kalacağına, insanların dünyasında dilediği gibi özgür gezinirdi."</p>

  <p>Elinor, bu görüşe karşı koymuştu: "Ama Philip doğuştan kayıtsız değil mi?"</p>

  <p>"Kısmen öyle. Ama kısmen de huy edindi bunu. Bu huydan vazgeçebilse, çok daha mutlu olacak. Bana kalırsa, bunu bildiği halde, önüne geçemiyor bu huyunun. Bir şey olsaydı da, kurtulabilseydi şu kayıtsızlığından ... Ama savaş son fırsattı. Koşullar engel oldu bu fırsattan yararlanmasına."</p>

  <p>"Şükredelim engel olduğuna."</p>

  <p>"Eh, belki de hakkınız var."</p>

  <p>Çatana sahile yanaştı; karaya çıktılar. Sıcak korkunçtu; kaldırımlar tutuşmuşcasına yanıyordu; hava tozla doluydu. Dişlerini bol bol göstere göstere, kara ve nemli gözlerini bol bol ışıldata ışıldata, bale yaparcasına elini kolunu boyuna sallaya sallaya, başında fes, zeytin renginde bir bay, Philip ile Elinor’a halı satmaya uğraşıyordu. Elinor, adamı başlarından savmak istiyordu.</p>

  <p>Ama Philip, "boşuna çaba harcama," dedi. "Hava fazla sıcak. Pasif direnç göster. Anlamamazlıktan gel."</p>

  <p>Vaktiyle arenaların ortasında din uğruna kurban giden Hıristiyan ermişleri gibi yürüdüler; ve fesli bay, aç bir aslan gibi çevrelerinde sıçrayıp durdu. Eğer halı istemiyorlarsa, belki de sahte inci isterlerdi. İnci de mi istemiyorlardı? Öyleyse tanesi üç peniye sahici Havana puroları isterlerdi belki? Ya da selüloitten bir tarak? Ya da kehribar taklidi bir şeyler? Ya da saf altına çok benzeyen bilezikler? Philip, hayır der gibi, başını sallıyordu boyuna.</p>

  <p>"Güzel mercanlar. Taştan yapılmış güzel Mısır böcekleri. Gerçek antika."</p>

  <p>Adamın o sözde sevimli gülümseyişi, hırlayan bir köpeğin sırıtmasına benzemeye başlamıştı.</p>

  <p>Elinor, aradığı kumaşçı dükkânını görmüştü. Karşı kaldırıma geçip dükkâna girdiler.</p>

  <p>Elinor, "kurtulduk!" dedi. "Peşimizden gelmeyi göze alamaz. Birdenbire bizi ısırmaya başlayacak diye ödüm kopuyordu. Zavallı adam! Artık buradan bir şeyler almak zorundayız bence."</p>

  <p>Elinor döndü; tezgâhın arkasındaki satıcıyla konuşmaya başladı.</p>

  <p>Philip, Elinor’un alışverişinin cansıkıcı bir biçimde uzayıp gideceğini bildiği için, "ben de bu arada gidip sigara alının," dedi.</p>

  <p>Philip, göz kamaştıran bu parıltının içinde bir adım attı. Fesli adam bekliyordu. Fırladı, Philip’i kolundan yakaladı. Umutsuzca çabalayarak son kozunu oynadı.</p>

  <p>Gizli bir şey söylercesine, "güzel kartpostallar," diye fısıldadı. Ceketinin iç cebinden bir zarf çıkardı. "Yaman şeyler. Yalnız on şiling’e."</p>

  <p>Philip, anlamamazlıktan gelerek, adama dik dik baktı. "İngilizce bilmiyor ben," dedi; topallaya topallaya sokakta yürüdü. Fesli adam, yanında telâşla ilerliyordu.</p>

  <p>Fesli adam <span style="font-style:italic;">"Tres curieuses,"</span> dedi. <span style="font-style:italic;">"Tres amusantes. Moeurs Arabes. Pour passer le temps a bord. Soixante francs seulement."</span> Philip, gene anlamamış gibi yaptı. Adam bu kez İtalyanca konuştu: <span style="font-style:italic;">"Molto artistiche. Proprio curiose. Cinquanta franchi."</span> Umutsuzluğa kapılarak, gözlerini kısıp Philip’in yüzüne baktı. Philip’in yüzü bomboştu. Adam konuşmasını sürdürdü: <span style="font-style:italic;">"Hübsch, zer geschlechtlich. Zeyn Mark."</span> Philip’in yüzünde bir tek adale bile kımıldamıyordu. <span style="font-style:italic;">"Muy hermosas, muy agraciadas, mucho indecorosas."</span> Adam gene talihini denedi. <span style="font-style:italic;">"Skon bref kort. Liderlig fotografi bildi. Nak-ma jungfrun. Verklig smutsig."</span> Philip’in İskandinav olmadığı besbelliydi. Yoksa Slav mıydı? Adam yaltaklanarak, <span style="font-style:italic;">"Sprosny obraz"</span> dedi. Bu da boşuna. Belki Portekizce işe yarardı. Adam. <span style="font-style:italic;">"Photographia deshonesta,"</span> diye söze başladı.<a id="footnote4"></a><sup><a href="../Text/Section0015.xhtml#bookmark5">4</a></sup></p>

  <p>Philip, kendini tutamayıp katıla katıla güldü. Adama iki buçuk şiling vererek, "al işte," dedi. "Hak ettin bunu."</p>

  <p>Dükkâna geri dönünce, Elinor sordu: "İstediğini buldun mu?"</p>

  <p>Philip, evet dercesine başını salladı: "Buldum. Bu arada, Milletler Cemiyeti’nin ancak bir tek temel üstüne kurulabileceğini de anladım. Bütün milletleri ilgilendiren ancak bir tek konu var. Dişlerini göstere göstere sırıtan ahpabımız, on yedi dilde bana müstehcen kartpostallar sundu. Bu adam, Port-Said’de boşuna harcıyor kendini. Cenevre’ye gitmeli.”</p>

  <p>Odacı çocuk, "sizi görmek isteyen iki bayan var, efendim," dedi.</p>

  <p>"İki bayan mı?" Burlap, koyu renk kaşlarını kaldırdı. "İki bayan, ha?"</p>

  <p>Odacı çocuk direndi: "İki bayan."</p>

  <p>"Peki, buraya getir onları."</p>

  <p>Çocuk çıktı. Burlap’ın canı sıkılmıştı. Romola Saville’i bekliyordu; şu dizeleri yazan Romola Saville’i:</p>

  <p><span style="font-style:italic;">Aşk işlerinde yıprandım daha şimdiden;</span></p>

  <p><span style="font-style:italic;">Tüm aşıkları tanıdım kurulalı beri dünya;</span></p>

  <p><span style="font-style:italic;">Leda’nın kollarıyla ölüm süz kuğukuşuna sarıldım;</span></p>

  <p><span style="font-style:italic;">Ve yakışıklı Paris kendine ram etti beni.</span></p>

  <p>Şimdi de, bunları yazan Romola Saville, yanında onu koruyabilecek bir mürebbiyeyle geliyordu. Ona yakışmazdı bu. İki bayan, ha...</p>

  <p>Burlap’ın odasının her iki kapısı da aynı anda açıldı. Birinde, elinde bir tomar matbaa tashihi, Ethell Cobbett göründü. Öteki kapıdan da iki bayan girdi. Ethel, eşikte durup, onlara baktı. Biri uzun boylu ve dikkati çekecek kadar sıskaydı. Nerdeyse aynı boyda olan ötekisi iyice topluydu. İkisi de genç sayılmazdı. Sıskası, kırk üç kırk dört yaşlarında, yıpranmış bir kız kurusuna benziyordu. Toplu olanı, biraz daha yaşlıcaydı; ama olgun bir dulun tazeliğini korumuştu. Sıska olanın teni soluktu; keskin çizgili, kemikli bir yüzü; anlatılmaya değmez kahverengi saçları ve gri gözleri vardı. Kılığı en son modaya oldukça uygundu. Ama Paris modasına göre değil, Hollywood’un daha genç ve gösterişli modasına göre, açık gri ve pembelere bürünmüştü. Öteki kadın, çok sarışın, mavi gözlüydü. Kulaklarından uzun küpeler sallanıyordu; boynunda da, bu küpelere uygun lacivert taşından yapılmış boncuklar vardı. Giyinişi, ötekinin kılığından daha yaşlı başlı, Avrupa modasına daha uygundu. Ayrıca kıymetli olmayan bir yığın süs, şuraya buraya, gövdesinin her bir yanına asılıydı. Kadın yürüdükçe hafif hafif çıngırdıyordu tüm bunlar.</p>

  <p>İki bayan odada ilerlediler. Sözde Burlap, yazısına öyle-dalmıştı ki, kapısının açıldığını bile duymamıştı. Bayanlar yazı masasına iyice yaklaşınca, görülmedik bir hızla üstüne bir şeyler karaladığı kâğıttan başını kaldırdı. Derin bir hayretle nasıl da irkildi! Nasıl da utangaçtı, özür dileyen yüzü!</p>

  <p>"Kusuruma bakmayın. Bağışlayın beni!" dedi. "Farkına varmamıştım. Öyle bir dalmışım ki!" Burlap’ın nezlesi olduğundan, "n" ve "m" harfleri, "d" ve "b" harfine dönüyordu. "İnsan kendini işine öyle bir veriyor ki!"</p>

  <p>Burlap, bayanları karşılamak için, masanın çevresinde dolandı. Sodoma’nın portrelerine benzeyen gülümsemelerinin en incesi, en ruhlusu ile gülümsüyordu. Ama içinden "aman Tanrım!" diye bağırıyordu, "ne feci karılar bunlar!"</p>

  <p>Önce birine, sonra ötekine gülümseyerek, sordu: "Sormama izin verirseniz, ikinizden hangisi... Hanginiz Miss Saville’siniz?"</p>

  <p>Toplu bayan gülümsedi; oldukça kalın bir sesle şakalaşarak karşılık verdi: "İkimiz de değiliz."</p>

  <p>Öteki bayan, "ya da isterseniz, ikimiz de Miss Saville’yiz," dedi. Sivri ve madenimsi bir sesi vardı; sert sert, sözcükleri ağzından kesik kesik fışkırtarak, müthiş bir hızla, baş döndürücü bir hızla konuşuyordu: "Hem ikimiz de Miss Saville’iz, hem de hiçbirimiz Miss Saville değiliz."</p>

  <p>Bunun üzerine, iki bayan aynı anda, katıla katıla gülmeye başladılar. Burlap, yüreğine inerek onlara bakıyor, onları dinliyordu. Nasıl da böyle gafil avlanmıştı? Korkunçtu bu kadınlar. Burlap, burnunu sildi; öksürdü. Onların yüzünden büsbütün fenalaşıyordu nezlesi.</p>

  <p>Toplu bayan, "doğrusunu isterseniz..." diye söze başladı. Başını biraz cilveli bir biçimde yana eğmiş, yalancıktan hafif peltek konuşuyordu: "Doğrusunu isterseniz..."</p>

  <p>Ama sıska bayan onun sözünü kesti. Öyle bir hızla konuşuyordu ki, sözcükleri söyleyebilmesi bile olağanüstü bir şeydi: "Doğrusunu isterseniz, bir ortaklık kurduk, elbirliği ettik, nerdeyse suikast gibi bir şey yaptık." Sivri ve tiz kahkahasını attı.</p>

  <p>Toplu bayan, sırf cilve olsun diye peltek peltek konuşarak, "evet, bir suikast," dedi.</p>

  <p>"Romola Saville’in çift kişiliğinin iki ayn yanıyız biz."</p>

  <p>Toplu bayan söze karıştı: "Bu kişiliğin Dr. Jekyll’iyim ben."</p>

  <p>Bunun üzerine bayanlar, gene kahkahayı bastılar. Burlap, gittikçe artan bir dehşetle "demek bir suikast," diye düşünüyordu. "Öyle olduğundan hiç kuşkum yok."</p>

  <p>"Dr. Jekyll, namı diğer Ruth Foffer. Sizi Mrs. Goffer ile tanıştırabilir miyim?”</p>

  <p>"Ben de sizi Mr. Hyde’a, namı diğer Miss Hignett’e tanıştırayım."</p>

  <p>"İkimiz beraber de kendimizi Romola Saville olarak tanıtıyoruz size. Değersiz şiirlerini övdüğünüz Romola Saville!"</p>

  <p>Burlap, bayanların elini sıktı. O şiirleri yazanlarla tanıştığı için pek sevindiği konusunda bir şeyler söyledi. "Şunları başımdan nasıl savabilirim acaba?" diye düşünüyordu. Bu kadınlarda öyle bir enerji, öylesine belâlı bir güç ve irade vardı ki! Şaka değildi onların elinden kurtulmak. Burlap için için ürperdi. "Birer buhar makinası bu karılar," diye düşündü. O iğrenç şiirlerinin boyuna basılması için, Burlap’ın başına belâ kesileceklerdi. o müstehcen şiirler... Çünkü bu kadınların yaşını başını, gücünü, biçimlerini gördükten sonra, ancak ve ancak müstehcen gözüyle bakılabilirdi o şiirlere. Burlap, "kancık karılar!" diye söylendi kendi kendine. Bu karıların, yalan dolanla onun elinden bir şeyler kopardıklarını, toyluğundan yararlanarak ona kazık attıklarını sanıyor, fena halde içerliyordu. Tam o sırada gözü Miss Cobbett’e ilişti. Ethel Cobbett, matbaa tashihleriyle ne yapacağını soruyormuş gibi, elindeki kâğıt tomarını havaya kaldırdı. Burlap başını salladı, başyazarlara özgü görkemli davranışıyla, "sonra," dedi. Miss Cobbett sırtını çevirdi; ama sırtını çevirmeden önce, Burlap, bir zafer kazananın alaycı yüzünü görmüştü bile. Allah kahretsin şu kadını! Dayanılır şey değil!</p>

  <p>Toplu bayan, "o nazik mektubunuz, bizi öyle heyecanlandırdı, öyle sevindirdi ki!" dedi.</p>

  <p>Burlap, Fransisken papazları gibi gülümsedi: "Edebiyat uğruna bir şeyler yapabilmek insanı sevindirir." &nbsp;&nbsp;&nbsp;,</p>

  <p>"Edebiyata ilgi duyan öyle az ki!"</p>

  <p>Miss Hignett de, "öyle az ki!" diye yankıladı.</p>

  <p>Sonra en kısa sürede ve elinden geldiği kadar az yanlış yaparak "kırk küp kırkının da kulpu kırık küp" demeye kalkan bir insan gibi, yaşam öykülerini başından sonuna değin anlatmaya, tüm çektiklerini döküp saymaya başladı. Bu iki bayanın Wimbledon’da beraber oturdukları, Romola Saville olmak için çeşitli dolaplar çevireli altı yıl geçtiği ve bu süre boyunca şiirlerinin ancak dokuz kez kabul edilip basıldığı anlaşıldı. Ama gene de yılmamışlardı onlar. Günün birinde haşarıya ulaşacaklarını biliyorlardı. Yazmaya devam etmişlerdi. Birçok şey yazmışlardı. Belki yazdıkları oyunları da görmek isterdi Mr. Burlap? Derken Miss Hignett, bir evrak çantası açtı, masanın üstüne yazı makinesiyle yazılmış, kalın dört tomar kâğıt koydu. Koşuklu ama uyaksız yazılmış tarihsel oyunlardı bunlar. Adları ise, "Fredegond," "Normandy’nin Nikâh Dışı Evlâdı," "Semiramis" ve "Gilles de Retz” idi.</p>

  <p>Sonunda bayanlar, oyunları okuyacağı, bir sonnet dizisi yayımlayacağı, Wimbledon’a öğle yemeğine geleceği konusunda Burlap’dan zorla söz aldıktan sonra, çekip gittiler. Burlap içini çekti. Derken yeniden taş gibi soğuk, üstünlüğünü belirten bir yüz takınarak, zile basıp Miss Cobbett’i çağırdı.</p>

  <p>Miss Cobbett’e bakmadan, soğuk soğuk sordu: "Tashihler sizde mi?"</p>

  <p>Ethel Cobbett, tashihleri Burlap’a uzatt: "Geri kalanları acele hazırlamaları için telefon ettim."</p>

  <p>"Peki."</p>

  <p>Bir sessizlik oldu. Bu sessizliği Miss Cobbett bozdu. Burlap başını kaldırıp ona bakmaya tenezzül etmediği halde, Miss Cobbett’in gülümsediğini sesinden anladı;</p>

  <p>"Şu Romola Saville işine oldukça bozuldunuz, değil mi?"</p>

  <p>Miss Cobbett’in Susan’ın anısına bağlılığı, bilinçli olarak, zorla kurulan bir bağ olduğu için, ayrıca güçlüydü. Eskiden Burlap’a tutulmuştu Miss Cobbett. Burlap’a duyduğu aşka karşı sürekli savaştığı için, Susan’a bağlılığı iyice güçlenmişti bu arada. Miss Cobbett, yalnız Susan’a değil, Burlap’ın aşk alanında uzman geçindiği, o sözürnona platonik ve ruhsal duygulara da bağlıydı; çünkü, Burlap’ın boyuna söyleyip durduğu o güzel lâfların içtenliğine de inanmıştı ilkin. Bu işlerde deneyli olan Burlap, yaptığı ilk platonik girişimleri Miss</p>

  <p>Cobbett’in nasıl karşıladığını görünce, halk deyimiyle (Burlap’ın yanıbaşmdaki şeytan bile bu deyimi kullanmayı pek göze alamazdı) Ethel Cobbett’de "iş olmadığını" çabucak anlamıştı. Her şeyden fazla ruha değer vermekle büyük bir ün kazanan Burlap, Ethel Cobbett’i baştan çıkarmak için direnirse, bu ününü tehlikeye sokacaktı. Ethel Cobbett’e gelince, Burlap’a sevdalandığı halde, hattâ bir bakıma Burlap’a sevdalandığı için; Susan konusunda da, ruhsal değerler konusunda da haince davranmanın pek kolay olduğunu anlamıştı. Bunu anladığı için de, olanca gücüyle tehlikeye karşı koyuyordu. Böylece, (bu geçiş ne denli yavaş yavaş, ne denli kibar kibar olursa olsun) Miss Cobbett’in, ruhların ilişkisinden bedenlerin ilişkisine geçilmesine göz yumamayacağını Burlap anlamıştı. Ethel Cobbett’e tutkun olmadığı için; Ethel onda, herhangi eli yüzü düzgün bir kadının doyurabileceği o belli belirsiz ve çocuksu istekten başka hiç bir duygu uyandırmadığı için; aklını kullanarak bu işten vazgeçmek pek güç olmamıştı. Burlap şunu da hesaba katıyordu: Böyle bir işe girişmediği için, onun ruhunun yüceliği karşısında Ethel Cobbett’in hayranlığı büsbütün artacak; bu yüzden sevdası da ayrıca coşacaktı. Burlap, emrinde çalışanların ona tutkun olmaları sayesinde hep kârlı çıktığını da anlamıştı geçmişteki deneylerinden. Tutkun olanlar, tutkun olmayanlardan daha çok çalışır, çok daha az para isterler. Burlap’ın tasarladığı gibi, bir süre her şey yolunda gitti. Miss Cobbett, hem üç sekreterin ve bir odacının işini görüyor, hem de Burlap’a tapıyordu. Ne var ki, zamanla bazı şeyler aksadı: Burlap, dergiye yazı gönderen kadınlarla fazla ilgileniyordu. Yatıp kalktığı kadınlardan birkaçı, gelip Miss Cobbett’e açıldılar. Ethel Cobbett’in inancı sarsıldı. Burlap, Susan’a ve kendi ülkülerine hainlik etmiş, bile bile ikiyüzlü davranmıştı. Ethel Cobbett’in Burlap’a tutkusu, bu durum karşısında duyduğu haklı öfkeyi büsbütün alevlendiriyordu. Burlap, Ethel Cobbett’e de hainlik etmişti. Ethel, Burlap’a kızdı, kin duydu. Bu öfke sayesinde, Susan’a bağlılığı güçlendi, yüceldi. Ethel, ancak Susan’a ve ruha bağlı kalmakla açığa vurabiliyordu kıskançlığını.</p>

  <p>Beatrice Gilray işi, tüy dikti bu duruma. Beatrice Gilray’ın buraya -üstelik de başyazarın odasına- yerleşip, dergi için yazı yazmaya başlaması, bardakları taşıran son acı damla oldu. Miss Cobbett, Beatrice’in yazılarının, tamamiyle önemsiz sayılan Kısa Haberler olduğunu düşünerek biraz avundu. Ama fena halde kızmıştı gene de. Miss Cobbett, o Beatrice aptalından hem çok daha iyi okumuş, hem çok daha akıllıydı. Sırf parası olduğu için göz yumuyorlardı Beatrice’in yazı yazmasına. Beatrice, dergiye bin İngiliz lirası yatırmıştı. Bedavaya çalışıyordu; üstelik deliler gibi çalışıyordu; tıpkı Miss Cobbett’in ilk günler çalıştığı gibi. Oysa Miss Cobbett, elinden geldiği kadar az iş görüyordu şimdi. Görevlerini ve haklarını biliyor, ona göre davranıyordu. İşe, hiçbir zaman bir dakika bile daha erken gelmiyor; iş başında gerektiğinden bir dakika bile fazla kalmıyordu. Verilen ücrete göre çalışıyordu. Burlap’ın nevri dönüyor, içerliyor, üzülüyordu. Ya daha çok çalışması, ya da bir sekreter daha tutması gerekiyordu. İşte tam o sıralarda, iyi ki Beatrice ortaya çıktı. Miss Cobbett’in artık vakit bulup da yapamadığı tüm dergi işlerini üstüne aldı. Burlap da, bu çalışmaya karşılık, dergi için yatırdığı bin İngiliz lirasına karşılık Beatrice’in biraz yazı yazmasına izin verdi. Beatrice yazmasını bilmiyordu elbette; ama hiç de önemli değildi bu. Nasıl olsa Kısa Haberleri kimsenin okuduğu yoktu.</p>

  <p>Burlap, Beatrice Gilray’in evinde oturmaya başlayınca, Miss Cobbett’in sabrı yeniden taştı. İlk öfke anında bir akılsızlık etti, evine aldığı kiracı konusunda ciddi bir uyarıda bulundu Beatrice’e. Gerçi Miss Cobbett, sırf Beatrice’in adının kötüye çıkmaması, kızlığının korunması için, kendi çıkarını düşünmeden davranmıştı ama; Burlap'a karşı önüne geçilmez bir kin duyduğu da besbelliydi. Öğütlerinin bir tek sonucu oldu: Beatrice fena halde öfkelendi, Miss Cobbett’i tersledi.</p>

  <p>Daha sonraları, Beatrice, "bu kadın dayanılır şey değil, doğrusu," diye Burlap’a yakındı. Ama bu kadının hangi nedenlerden ötürü dayanılır şey olmadığını pek açıklamadı.</p>

  <p>Burlap, Hazreti İsâ gibi haller takındı: "İdaresi kolay değildir onun," diye kabul etti. "Ama insan acıyor ona. Rahat yüzü görmedi ömrü boyunca."</p>

  <p>Beatrice ters ters, kesik kesik konuştu: "Bir kişinin rahat yüzü görmemesi, doğru dürüst davranmaması için bir özür sayılmaz bence."</p>

  <p>Burlap, ağır ağır başını salladı: "Ama insan anlayış göstermeli ne de olsa."</p>

  <p>Beatrice, "ben sizin yerinizde olsaydım,” dedi, "burada tutmazdım onu. Kapı dışarı ederdim."</p>

  <p>Burlap, bu tartışma sanki kendi iç dünyasında geçiyormuş gibi, ağır ağır, düşünceli düşünceli karşılık verdi: "Hayır, bunu yapamam. Durum böyleyken yapamam." Sözümona ruhtan gelen, ince ve tatlı bir biçimde; Sodoma’nın portrelerini andıran bir biçimde, gülümsedi. O esmer, romantik başını bir daha salladı. Kesin bir şey söylemeden, "durum oldukça garip" diye ekledi.</p>

  <p>Oldukça garip durumun tam ne olduğunu açıklamadan, kendini övmek istemezcesine, bir çeşit çekingenlikle konuşuyordu. Böylece Beatrice, Burlap’ın Miss Cobbett’i iyilikseverliğinden ötürü yanına aldıktan sonra, gene bu yüzden alıkoyduğunu sandı. Burlap’a hem hayranlık duydu, hem de acıdı ona. Onun iyiliğine hayran kaldı; nankör bir dünyada eli kol u bağlı olduğu için de ona acıdı.</p>

  <p>Beatrice haşin bir hal aldı, küçük bir tokmakla sert sert vururcasına konuştu: "Ama size eziyet edilmesine niçin göz yumduğunuzu gene de anlayamıyorum. Bana karşı böyle ıluvranılmasına göz yummazdım ben."</p>

  <p>O günden sonra Beatrice, Miss Cobbett’i terslemek, ona kaba davranmak için her fırsattan yararlandı. Buna karşılık, Miss Cobbett de Beatrice’e hırladı, onu tersledi, onunla acı ııcı alay etti. <span style="font-style:italic;">Edebiyat Dünyası</span> yayınevinde açık bir savaş vardı. Bir tanrı gibi aracılık ederek, bu savaşı ta uzaklardan Heyreden Burlap tamamiyle tarafsız değildi. Erdemden yana bir tanrıydı, bu koşullar altında da, erdemi Beatrice temsil ediyordu.</p>

  <p>Romola Saville öyküsü, Miss Cobbett’e alay etmek fırsatını sağlamıştı.</p>

  <p>Ertesi sabah, sahte bir dostluk takınarak, Beatrice’e sordu: "O korkunç şair kadınlan gördünüz mü?"</p>

  <p>Beatrice, keskin gözlerle Miss Cobbett’i şöyle bir süzüverdi. Kadının amacı neydi acaba?</p>

  <p>Kuşkulu kuşkulu, "hangi şair kadınlar?" dedi.</p>

  <p>"O korkunç yaşlı başlı iki bayan. Hani başyazar onları bir tek genç bayan sanmış da çağırmıştı ya!" Miss Cobbett güldü. "Romola Saville! Şiirlerin altındaki imza buydu. Öyle romantik bir ad ki! Şiirler de pek romantikti. Ama onları yazan iki hatuna gelince... Aman tanrım! Başyazarı o iki hatunun pençesinde görünce, yüreğim parçalandı. Neyse, gene de kendi kabahati. Dergiye yazı gönderen bayanlarla mektuplaşmanın sonu budur işte."</p>

  <p>O akşam Beatrice, Miss Cobbett’den gene yakındı. Yalnız can sıkıcı ve küstah olmakla kalmıyordu bu kadın. İşini doğru dürüst yapsa, bunlara göz yumabilirdi insan. Ama üstelik de tembeldi. Her iş gibi, dergi çıkarmak da bir işti. Bir yandan duygusal davranıp, bir yandan iş göremezdi insan. Burlap, kesin bir şey söylemeden, sanki çekiniyormuş. gibi, Miss Cobbett’in durumunun değişik olduğunu gene tekrarladı. Beatrice ters karşılık verdi. Tartıştılar.</p>

  <p>Beatrice kesip attı: "Fazla iyi olmak da doğru değildir."</p>

  <p>Burlap, "öyle mi?” dedi.</p>

  <p>Fransisken papazları gibi, öyle candan, öyle güzel gülümsüyordu ki, Beatrice sevgiden erir gibi oldu için için. Ama gene de ters ters konuştu, "evet, öyle," dedi.</p>

  <p>Burlap’ı, bir ananın yumuşak sevecenliğiyle korumak istedikçe; Miss Cobbett’e düşmanlığı artıyordu Beatrice’in. Sevecenliği, öfkeyle astarlanmıştı sanki. Yumuşaklığını göstermek istemeyince, duygularını tersyüz edip, öfkelenirdi. Hem kızdığını gösteriyor, hem de kendi kendine "zavallı Denis," diye düşünüyordu. "Korunabilmesi için gerçekten biri gerek ona. Fazla iyi yüreklidir o." Sonra, yüksek sesle Burlap’a çattı: "Üstelik fena fena öksürüyorsunuz," dedi. Görünüşte bu sözün konuşulanlarla hiçbir ilişkisi yok gibiydi, ama vardı aslında. Gereğinden fazla iyi olmak, koruyacak bir kimsesi olmamak ve öksürüğe tutulmak. Mantıkla birbirine bağlı şeylerdi bunlar. Beatrice, aynı ters sesle, emir verircesine konuştu: "Sizi kâf'urlu yağla iyice bir ovmah, sonra da göğsünüze termojen pamuğu koymalı." Gözdağı verircesine söylüyordu bunu. Burlap’ı bir güzel döveceğini, ona bir ay yalnız kuru ekmekle su vereceğini söyleyerek sanki korkutmak istiyordu onu. Burlap’a düşkünlüğünü böyle açığa vuruyordu Beatrice, ama içi, öyle titriyor, öyle yumuşacıktı ki!</p>

  <p>Beatrice’in bu sevecenlikle dolu tehditlerini yerine getirmesi, çok işine geliyordu Burlap’ın. Saat on buçukta, yanma iki sıcak su torbası alarak, yatağına girmişti. Bir bardak ballı sıcak süt içmiş, şimdi de öksürüğünü dindirmek için, ilâçlı bir şeker emiyordu. "Ne yazık ki, Beatrice biraz daha genç değil,” diye düşündü. Ama o yaşta bir kadın için şaşılacak kadar genç görünüyordu gene de. Yüzüyle, biçimiyle otuz beş yaşında değil, yirmi beş yaşında gibiydi. Eninde sonunda, tatlı sözlere kanıp baştan çıktıktan, lorkularını unuttuktan sonra, onun nasıl davranacağını pek ımerak ediyordu Burlap. Koskoca bir kadında böyle çocuksu k&lt;orkular çok garipti. Ben Amca o vakitsiz deneye giriştikten sonra Beatrice’in benliğinin yarısı hiç gelişmemiş, olduğu gibi kalmıştı. Beatrice’in o olayı nasıl anlattığı aklına gelince, Burlap’ın yanındaki şeytan sırıttı.</p>

  <p>Kapıya vuruldu; Beatrice elinde 'kâfurlu yağ ve termojen pamuğuyla içeri girdi.</p>

  <p>Burlap gülerek, "işte cellât," dedi. "Erkekçesine öleyim bari."</p>

  <p>Pijama ceketinin düğmelerini çözdü. Göğsü beyaz ve etliydi; kaburga kemikleri pek az görülüyordu. Meme uçları arasında göğüs kemiği boyunca koyu kıvırcık kılları vardı.</p>

  <p>"Elinizden geleni yapın bakalım," diye şakalaştı. "Hazırım ben."</p>

  <p>Gülümseyişinde şakacı bir sevecenlik vardı.</p>

  <p>Beatrice şişenin tıpasını çıkardı, güzel kokulu yağın birkaç damlasını sağ avucuna döktü.</p>

  <p>"Şişeyi alın, şuraya koyun," diye emretti.</p>

  <p>Burlap, bu emri yerine getirdi. Gene uzanıp, hiç kımıldamadan yatınca, Beatrice "hadi," dedi ve ovmaya başladı.</p>

  <p>Beatrice’in güçlü ve becerikli eli, Burlap’ın göğsü üstünde, bir aşağı bir yukarı, bir aşağı bir yukarı, kayıp duruyordu. Sağ eli yorulunca, sol eliyle bir aşağı bir yukarı bir aşağı bir yukarı ovmasını sürdürüyordu.</p>

  <p>Burlap, o şakacı ve sevecen gülümseyişiyle, "küçük bir buhar makinesine benziyorsunuz," dedi.</p>

  <p>Beatrice, "öyle bir, buhar makinesi ne duyarsa, ben de</p>

  <p>onu duyuyorum,” dedi.</p>

  <p>Ama doğru değildi bu söylediği. Bir buhar makinesiyle hiçbir ilişkisi yoktu duyduklarının. Bir erkeğin o beyaz etli göğsüne dokunabilmek için, korkuya ve tiksintiye benzer duygulan yenmesi gerekmişti. O göğsün çirkin ya da iğrenç olmasından değildi bu. Tersine, pürüzsüz beyazlığı, semiz gücüyle oldukça güzeldi bu göğüs. Bir heykelin göğsü kadar güzel. Evet, bir heykel. Gelgelelirn, göğüs kemiği üstünde kıvır kıvır koyu kılları vardı bu heykelin; yüreğinin üstünde de, kanın akışıyla inip kalkan kahverengi küçük bir et beni. Heykel canlıydı. insanı tedirgin eden buydu işte. O ak, çıplak göğüs güzeldi ama, nerdeyse iğrenç denilecek kadar canlıydı. Ona dokunmak... Beatrice, korku ve tiksintiyle, hafif ürperdi için için. Bir yandan da, aptalca bir korkuya kapıldığından ötürü, kendi kendine kızdı. Hemen elini uzattı, ovmaya başladı. Yağlı derinin üstünde kolayca kayıyordu avucu. Adamın tenin sıcaklığını eliyle duyuyordu. Derinin altındaki kemiklerin sertliğini duyuyordu. Göğüs kemiğinin üstüne ' dokundukça, parmakları kıllara değiyordu, küçük meme uçları sertti, lastik gibiydi. Beatrice gene ürperdi. Ama bu korkuyu, bu tiksintiyi duymak ve bu duygulan yenmek, hoşuna da gidiyordu biraz. Tüm gövdesini saran telâştan, tiksintiden, garip bir haz alıyordu. Ovmaya devam etti. Ancak devinimlerinin gücü ve düzeni açısından bir buhar makinesiydi. İçin için titriyordu, kendi benliğiyle savaşıyordu; ve öyle canlıydı ki!</p>

  <p>Burlap, kendini koyuvermenin, teslim olmanın hazzı içinde, hafifçe gülümseyerek, gözleri' kapalı, yatıyordu. Bir çocuk gibi eli kolu bağlı kalmanın keyfini tadıyordu. Annesinin malı ve oyuncağı olan bir çocuk gibi, kendini Beatrice’in eline bırakmıştı; kendi benliğinin efendisi değildi artık. Beatrice’in, göğsüne dokunan elleri soğuktu; bu güçlü ve soğuk ellerin altında eti, bir toprak yığını gibi kıpırtısızdı, teslim olmuştu.</p>

  <p>Beatrice, üçüncü kez el değiştirmek için durunca, Burlap "yoruldunuz mu?" diye sordu. Beatrice’e bakmak için gözlerini açtı. Beatrice, hayır der gibi, başını salladı. "Hasta bir çocuk kadar zahmet veriyorum, size."</p>

  <p>"Hiçbir zahmeti yok."</p>

  <p>Ama Burlap, Beatrice’e acımayı, ondan özür dilemesini sürdürdü.</p>

  <p>"Zavallı Beatrice," dedi, "benim için nelere katlanıyorsunuz. Çok utanıyorum doğrusu."</p>

  <p>Beatrice, gülümsemekle yetindi. Başlangıçta duyduğu o mantıksız tiksinti ürpermeleri geçmişti. Görülmedik bir mutluluk içindeydi şimdi.</p>

  <p>Sonunda, "tamam," dedi. "Şimdi termojenin sırası." Mukavva kutuyu açtı; portakal rengi pamuğu çıkardı. "Şimdi asıl sorun bunu göğsünüze nasıl yapıştıracağımız. Bir sargıyla bağlamayı düşünmüştüm. Gövdenize iki üç kez dolayarak. Ne dersiniz?"</p>

  <p>Çocuk olmanın keyfini hâlâ sürmekte olan Burlap, "ben bir şey diyemem," dedi. "Tamamiyle teslim oldum size."</p>

  <p>Beatrice, "peki, öyleyse oturun," diye emretti. Burlap oturdu. "Ben sargıyı sararken, siz de pamuğu göğsünüzde tutun."</p>

  <p>Sargıyı Burlap’ın göğsüne dolayabilmek için, Beatrice’in ona iyice sokulması, onu nerdeyse kucaklaması gerekiyordu. Sargıyı sararken, elleri bir an, erkeğin sırtında birleşti; Bur. lap başını öne doğru eğdi ve alnı Beatrice’in göğsüne yaslandı. Annesinin yumuşak göğsüne yaslanan yorgun bir çocuğun alnı.</p>

  <p>"Şunun ucunu bir dakika tutun da çengelli bir iğne alayım."</p>

  <p>Burlap başını kaldırdı, geri çekildi. Yüzü biraz kızaran, ama gene de işini bilen, becerikli kalan Beatrice, boy boy çengelli iğneyle dolu küçük bir mukavva parçasından bir iğne çıkarıyordu.</p>

  <p>Gülerek, "işte asıl güç olan bu," dedi. "Eğer iğneyi batırırsam aldırmayın."</p>

  <p>Burlap, "hayır, aldırmam," dedi.</p>

  <p>Doğru da söylüyordu; gerçekten aldırmayacaktı. Beatrice onun canını yaksa bir hayli haz duyacaktı. Ama Beatrice, Burlap’ın canını yakmadı. Meslekten yetişme bir hastabakıcının ustalığıyla yerli yerine iğneledi sargıyı.</p>

  <p>"İşte."</p>

  <p>Söz dinlemeye can atan Burlap sordu: "Şimdi ne yapmamı istiyorsunuz?"</p>

  <p>"Yatın."</p>

  <p>Burlap yattı. Beatrice, pijama ceketini düğmeledi.</p>

  <p>"Şimdi, elinizden geldiği kadar çabuk uyumaksınız."</p>

  <p>Beatrice, battaniyeyi Burlap’ın çenesine kadar çekti, kenarlarını şiltenin altına sıkıştırdı. Sonra güldü.</p>

  <p>"Küçük bir erkek çocuğuna benziyorsunuz."</p>

  <p>"İyi geceler derken beni öpmeyecek misiniz?"</p>

  <p>Beatrice’in yanakları kızardı. Eğildi, Burlap’ı alnından öptü. "İyi geceler," dedi. Ve birden Burlap’ı kolları arasına almak, başını göğsüne bastırmak, saçlarını okşamak istedi. Ama elini bir an için Burlap’ın yanağına değdirdi ancak. Sonra, odadan kaçarcasına çıktı.</p>

  <p id="ueda3d773-7ca7-421f-b0fc-374fde1dd9e1"><a id="bookmark6"></a></p>
</body>
</html>
