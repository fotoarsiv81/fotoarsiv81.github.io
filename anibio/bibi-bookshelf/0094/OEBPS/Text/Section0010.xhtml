<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="ufac5085f-48d5-4bba-bb43-ac83f698f75a"><span style="font-weight:bold;font-style:italic;font-variant:small-caps;">ON BİRİNCİ BÖLÜM</span></p>

  <p>Lucy’nin çevresinde yaşantı, herkesin rahatça girip çıkabileceği açık bir yere benzerdi her zaman. Çevresi ne denli kalabalık olursa, o denli de eğlenceli olacağına inanırdı Lucy. "Eğlenceli" sözcüğü.yerinde olmasa bile; her şey daha patırtılı gürültülü olur, kargaşalık onu oyalardı hiç olmazsa. Genç kadın lokantaya ayak bastıktan beş dakika sonra, Spandrell ile Rampion’ların bütün akşam kendi kendilerine oturup sessizce konuştukları köşe, bitişik odadan gelen gürültülü ve içkili bir kalabalığın baskınına uğradı. Bu kalabalığın arasında, en gürültülü, en sarhoş olan kişi Cuthbert Arkwright’dı. Hem alkole, hem de sanata düşkünlüğünden ötürü, gürültüyü ve sarhoşluğu ilke edinmişti kendine. Bağırıp çağırınca, sağı solu tedirgin edince, sanattan anlamayanlara karşı çıktığını, sanatı koruduğunu sanırdı. Sarhoş olunca, meleklerden yana, Baudelaire’den, Edgar Poe’dan, De Quincey’den yana olduğuna; akılsız ve ruhsuz ayak takımına karşı çıktığına inanırdı. Saygıdeğer kişiler Blake’i deli sandıklan için; Bowdler, Shakespeare’in oyunlarından ahlâka aykırı bulduğu parçş.ları çıkardığı için; Madame Bovary’nin yazarı mahkemeye verildiği için; gerçekten edebiyat araştırmaları yaptığınızı belgeleyen bir kâğıt göstermeden, Bodleian kitaplığının memurları, Earl of Rochester’in Sodom’unu okumanıza izin vermedikleri için; Cuthbert Arkwright, zamparalıklarıyla övünüp dururdu. Arkwright, yerli ve yabancı edebiyatların bazı açık saçık örneklerini az sayıda ve pahalıya basarak geçinir; bunu yaparken de, sanata hizmet ediyorum diye aldatırdı kendi kendini. Yüzü sığır eti gibi kırmızı, patlak yeşil gözlü, sarışın bir adamdı. Ablak yüzü sevinç içinde, bağıra çağıra hatır sorarak, yaklaşıyordu şimdi.' Wi11ie Weaver, hoplaya zıplaya, peşinden geliyordu Arkwright’ın. Willie Weaver, uzun burnunun üstünde gözlükler, boyuna gülümseyen, keyfinden fıkır fıkır kaynayan, gevezeliği bir türlü tükenmeyen ufak tefek bir adamdı. Wi11ie Weaver’in arkasından gelen Peter Slipe, boyu ve gözlükleri bakımından onun ikizi gibi olmakla beraber; teni kül rengi, sönük, büzülmüş, sessiz bir adamdı.</p>

  <p>Üçü yaklaşırken, Spandrell, "reçetesiz satılan bir ilâcın ilânına benziyor bunlar," dedi. "Slipe, hastanın ilacı almadan önceki halini; Weaver, bir şişe içtikten sonraki halini; Cuthbert ise, sürekli tedavinin korkunç sonuçlarını gösteriyor."</p>

  <p>Lucy, bu şakaya daha gülmekteyken, Cuthbert onun elini yakaladı. "Lucy!" diye bağırdı avaz avaz. "Meleğim benim! Ama Allah aşkına, niçin kurşunkalemle yazarsınız hep? Yazdıklarınızı okuyamıyorum bir türlü. Salt bir rastlantıdır bu gece buraya gelmem."</p>

  <p>Walter, "demek burada buluşmaları için herife yazmış," diye düşündü. "Bu bayağı, ahmak, maskara herife!”</p>

  <p>Willie Weaver, Mark Rampion ile Mary’nin elini sıkmaktaydı. "Hiç bilmiyordum büyük adamlarla karşılaşacağımı," dedi. Mary’nin önünde eğildi: "Üstelik güzeller de buradaymış." Mary, erkekçesine, gürültülü bir kahkaha attı. Wi1lie Weaver, kızacağına, sevindi buna. "Vallahi, Denizkızı Meyhanesi<a id="footnote4"></a><sup><a href="../Text/Section0008.xhtml#bookmark5">4</a></sup> burası," diye ekledi.</p>

  <p>Spandrell eğildi, Walter’in yanında oturan Peter Slipe’a sordu: "Hâlâ şu antikalarla mı uğraşıyorsunuz siz?”</p>

  <p>Peter Slipe, British Museum’un Asur uygarlığı uzmanlarından biriydi.</p>

  <p>Cuthbert, avazı çıktığı kadar bağırıyordu: "Ama niçin kurşunkalemle, niçin kurşunkalemle?"</p>

  <p>"Mürekkeple parmaklarım öyle bir kirlenir ki!”</p>

  <p>Cuthbert, "o mürekkebi öpe öpe temizlerim ben," dedi; ve hâlâ tutmakta olduğu elin üstüne yumularak, Lucy’nin ince parmaklarım öpmeye başladı.</p>

  <p>Lucy güldü: "Bir dolmakalem satın almam, daha iyi olur bence."</p>

  <p>Walter, acılar içinde seyrediyordu bu durumu. Olur mu böyle şey? Bu kaba saba, iğrenç soytarıyla? '</p>

  <p>Lucy’ye, "hey gidi nankör!" dedi Cuthbert. "Ama şimdi Rampion ile konuşmalıyım ben."</p>

  <p>Döndü, Rampion’un omuzuna şak diye vurdu; öteki elini de Mary’ye sallıyordu aynı anda.</p>

  <p>”Aman ne görkemli bir şölen!" Willie Weaver, bir çay ibriği gibi, hafif hafif kaynayıp duruyordu. İbriğin ucunu Lucy’ye doğru çevirmişti şimdi: "Ne yaman bir sofra söyleşisi! Ne..." Bir an durakladı. Tam yerinde olan tümceyi, herkesi afallatacak olan tümceyi arıyordu: "Atina’ya özgü ne genişlemeler. Platon’u gölgede bırakan ne müthiş bir cümbüş!"</p>

  <p>Lucy, "Atina’ya özgü genişlemeler ne demek?" diye sordu. Willie oturup, açıklamaya başladı: "Yani bizim burjuva</p>

  <p>ve Pecksniffimsi<a id="footnote5"></a><sup><a href="../Text/Section0008.xhtml#bookmark6">5</a></sup> dar kafamıza karşıt bir genişleme demek istiyorum..."</p>

  <p>Cuthbert, Rampion’u kandırmak istercesine soruyordu:</p>

  <p>"Yayımlamam için ne diye bir yazınızı vermiyorsunuz bana<sup>1</sup><span style="font-weight:bold;">?</span> ’ <span style="font-weight:bold;">'</span></p>

  <p>Rampion, ters ters baktı Cuthbert’e: "Kitaplarımın, müstehcen yayın ticareti yapan dükkânlarda satılmasını istediğimi mi sanıyorsunuz?"</p>

  <p>Spandrell, "ama o zaman, kitapların değerli kitaplarla satılır." dedi. "Örneğin, Aristo’nun yapıtlarıyla."</p>

  <p>Cuthbert, avaz avaz bağırarak, karşı çıktı buna.</p>

  <p>Willie Weaver, "Victoria çağının ünlü bir adamını, Perikles çağının ünlü bir adamıyla karşılaştırın,” dedi. Gülümsedi; mutluydu, coşkuyla konuşuyordu.</p>

  <p>Burgonya şarabı, Peter Slipe’ı coşturacağı yerde üzmüştü. Şarap, onun doğuştan gelen sönüklüğünü ve derdini yoğunlaştırmıştı sanki.</p>

  <p>Peter Slipe, "Beatrice’den ne haber?" diye sordu Walter’e. "Beatrice Gilray’den ne haber?" Hıçkırdı, hıçkırdığını belli etmemek için de, öksürüyormuş gibi yaptı. "Artık <span style="font-style:italic;">Edebiyat</span> Dünyası’nda çalıştığına göre, onu sık sık görüyorsunuz her halde."</p>

  <p>Walter, Beatrice Gilray’i haftada üç kez gördüğünü, her zaman da iyi bulduğunu söyledi.</p>

  <p>Slipe, "bir daha görüşünüzde benden selâm söyleyin ona," dedi.</p>

  <p>Willie Weaver, "sindirimi bozuk Carlyle’ın horultulu geğirmeleri," diye nutuklar çekiyordu. Gözleri sevinçle parlıyordu gözlüklerinin ardından. Bu parlak sözün tam anlamıyla yerine oturduğuna güveni vardı. En güzel sözlerini söyledikten sonra, her zaman yaptığı gibi, hafifçe bir öksürdü. "Bu sözüme gülmek isterdim, bu sözümü alkışlamak isterdim ama, alçak gönüllülüğüm bunu engelliyor" diye yorumlanabilirdi o hafif öksürük.</p>

  <p>Lucy, "horultulu neler?" diye sordu. "Kara cahil olduğumu unutmayın, ne olur."</p>

  <p>Willie, "demek ki, ormanda bir kuş gibi doğuştan yabansı şakıyorsunuz,"<a id="footnote6"></a><sup><a href="../Text/Section0008.xhtml#bookmark7">6</a></sup> dedi. "Bu soylu konyaktan biraz daha alabilir miyim? Yüzü kızaran Hippocrene’den."<a id="footnote7"></a><sup><a href="../Text/Section0008.xhtml#bookmark8">7</a></sup></p>

  <p>"Bana karşı kötü davrandı; çok, çok kötü davrandı,” diye sızlanıyordu Peter Slipe. "Ama ona içerlediğimi sanmasını istemem."</p>

  <p>Willie Weaver, konyağı içip, dudaklarım şapırdattı. Dinsel bir şarkının iki dizesini yanlış söyleyerek,<a id="footnote8"></a><sup><a href="../Text/Section0008.xhtml#bookmark9">8</a></sup> "sağlıklı sevinçleri ve su gibi akan hazları, ferael kavminin çocukları bilir ancak," dedi. Kendini beğendiğini gösteren o hafif öksürük gene duyuldu.</p>

  <p>"Cuthbert’in derdi, sanat ile müstehcen yayını birbirinden ayırt etmesini bir türlü öğrenemeyişidir," diyordu Spandrell.</p>

  <p>Peter Slipe, "elbette," diye sözünü sürdürüyordu, "kendi evidir, canının istediğini yapar; ama önceden haber vermeden beni kapı dışarı edişi...' '</p>

  <p>Şu sırada anlatmasaydı, bu acayip öyküyü bir de zavallı küçük Slıpe’ın ağzından dinlemekten çok hoşlanabilirdi Walter. Ama Lucy yanındayken, bunlarla ilgilenmek zor geliyordu ona.</p>

  <p>Lucy, "Victoria çağındayaşayanlar, acaba bizlerden daha çok eğlenmiyorlar mıydı diye merak ederim bazen," diyordu. "Yasaklar ne denli artarsa, eğlenceler de o denli artar. İnsanların gerçekten keyifle içtiğini görmek istiyorsanız, Amerika’ya<a id="footnote9"></a><sup><a href="../Text/Section0008.xhtml#bookmark10">9</a></sup> gidin. Victoria çağı İngilteresi’nde, her şey yasaktı. Örneğin sevişmek yasak olduğundan, Amerikalılar viskiyi nasıl coşarak içiyorlarsa, her halde aynı coşkunlukla sevişiyorlardı Victoria çağı insanları. ‘Atina’ya özgü genişlemeler’e pek inanmıyorum galiba. Yani bu genişlemelerde bizim de payımız varsa, demek istiyorum."</p>

  <p>Willie Weaver bir sonuca vardı: "Demek, Alcibiades’den çok Pecksniffi tutuyorsunuz."</p>

  <p>Lucy omuz silkti: "Pecksniff ile bir alışverişim olmadı ki!” Peter Slipe, "bilmem, bir kaz sizi gagaladı mı hiç?" diyordu.</p>

  <p>Walter, dikkatini toplayarak sordu: ”Ne yaptı mı?”</p>

  <p>"Bir kaz gagaladı mı sizi?”</p>

  <p>"Hayır, öyle bir şey anımsamıyorum."</p>

  <p>"Katı ve kuru bir dokunuştur bu." Slipe, nikotinle lekeli işaret parmağıyla havada sert bir hareket yaptı. "Beatrice de öyledir işte. Gagalar insanı. Gagalarken keyiflenir. Ama çok da iyi yürekli olabilir. Kendine özgü bir biçimde iyi yürekli olmak için direnir. Eğer bunu beğenmezseniz, gagalar sizi. İyi yüreğinden ötürüdür gagalaması. Bence öyle. Ona karşı koymadım hiç. Peki, neden beni evinden kovdu, bir katili kovar gibi? Üstelik şu sıralarda oturacak bir yer bulmak öyle güç ki! Bir pansiyonda oturmak zorunda kaldım üç hafta... Oradaki yemekler..." Peter Slipe ürperdi.</p>

  <p>Walter, kendini tutamayıp gülümsedi: "Her halde acelesi vardı Beatrice’in. Burlap’ı bir an önce sizin yerinize yerleştirmek istiyordu."</p>

  <p>"Ama neden bu acele?"</p>

  <p>"Neden olacak, gitsin eski sevda, gelsin yenisi..."</p>

  <p>Slipe, "ama sevdanın ne ilgisi var bununla?" diye sordu. "Yani Beatrice’in durumuyla demek istiyorum."</p>

  <p>Willie Weaver söze karıştı: "Çok ilgisi var. Yüzde yüz ilgisi var. O emekliye ayrılan yaşlı kızlar yok mu! Hep onlardır tutkuyla sevdalanan."</p>

  <p>"Ama ömründe bir aşk serüveni olmadı ki Beatrice’in!"</p>

  <p>Willie, bir zafer kazanmışçasına konuştu: "İşte bu yüzden tutkuyla sevdalanır. Beatrice, emniyet supabını sıkı sıkı kapamış, baskı altında tutuyor kendi duygularını. Ve karımın anlattığına göre, Phryne’ye<a id="footnote10"></a><sup><a href="../Text/Section0008.xhtml#bookmark11">10</a></sup> yakışacak şeylermiş iç çamaşırları. Tüyler ürpertici bir durum!"</p>

  <p>Lucy, "belki de iyi giyinmekten hoşlanıyordur," dedi.</p>

  <p>Willie Weaver başını salladı. Fazla basit buldu bu varsayımı. ”O kadın, karanlık bir çukur kadar bilinçsizdir," dedi. Willie bir an durakladı. Sonra, "kurbağaların karanlıkta boğuştuğu bir çukur kadar," diye ekledi. Ve bu başarısını kutlamak için, alçakgönüllülükle öksürdü.</p>

  <p>Beatrice Gilray, pembe ipekten bir gömleğin söküklerini dikiyordu. Otuz beş yaşındaydı ama, daha genç görünüyordu; daha doğrusu, belirli bir yaşı olmayan bir insana benziyordu. Teni pürüzsüz ve tazeydi. Çukura kaçmayan, çevresinde kırışıklar olmayan gözleri, pırıl pırıl parlıyordu. Keskin çizgili ve kararlı yüzü, çirkin sayılamazdı. Ama burnunun biçimi, yukarı doğru kalkışı aslında biraz komikti. Gözlerinin parlak birer boncuğu andırması, büzülen ağzı, yuvarlak ve inatçı çenesi de, oldukça saçmaydı. Ama insan, Beatrice Gilray ile alay edebileceği gibi, onunla bir olup, başka şeylerle de alay edebilirdi. Çünkü herhangi bir şeyin güldürücü yanını görebildiği, Beatrice’in dudaklarının biçiminden anlaşılıyordu. Şaşkın şaşkın bakan yuvarlak gözlerindeyse, alaycı ve yaramaz bir merak vardı.</p>

  <p>Beatrice dikiyor, saat tıkır tıkır işliyordu. Isaac Newton’a göre, sonsuz geçmişi sonsuz gelecekten ayıran devinimli saniye, önüne geçilmez bir hızla ilerliyordu zaman boyutu içinde. Aristo’ya bakılacak olursa da, gerçekleşebilecek olanlar, her saniye gerçekleşiyor; ve şu yaşadığımız an, hiç kıpırdamadan yerinde duruyor, sonu gelmeyen bir makarna parçasını boyuna yutan bir adam gibi, geleceği içine çekiyordu. Beatrice, ara sıra esniyor; böylece gerçekleşebilecek bir esnemeyi, bir gerçeğe dönüştürüyordu. Şöminenin yanında bir sepette yan yatan kara dişi kedi, mırıl mınl mırıldıyor, alacalı bulacah dört yavrusunu emziriyordu. Çuhaçiçeği sarısıydı odanın duvarları. Kitaplığın en üst rafında duran Asur uygarlığıyla ilgili kitapların üstündeki toz tabakası, günden güne kalınlaşıyordu. Peter Slipe üst katta kiracıyken, bunları satın almıştı Beatrice. Burlap’ın kurşunkalemle sayfalarına notlar yazdığı Pascal’ın <span style="font-style:italic;">Düşünceler’i,</span> masanın üstünde açık duruyordu. Saat tıkır tıkır hep işliyordu.</p>

  <p>Birden sokak kapısı çarpılarak kapatıldı. Beatrice, pembe ipek gömleği bırakıp ayağa fırladı.</p>

  <p>Kapıdan hole baktı, "sıcak sütünüzü içmeyi sakın unutmayın, Denis," dedi. Açık seçik, sert bir sesle, emir verircesine konuşuyordu.</p>

  <p>Burlap, paltosunu asıp, kapıya yaklaştı. O ağırbaşlı ve çapraşık "Sodoma" gülümsemelerinden birini sunarak, sevecenlikle azarladı Beatrice’i: "Oturup beni beklemeyecektiniz," dedi.</p>

  <p>Beatrice yalan söyledi: "Bitirmem gereken bir iş vardı da, ondan oturdum."</p>

  <p>"Çok şeker bir şeysiniz, doğrusu.” Burlap’ın, sözlerine biber eker gibi, yer yer serpmekten hoşlandığı bu sevimli halk deyimleri, pek acayip gelirdi dikkatle dinlemesini bilenlere. Mark Rampion, "Burlap, argo deyimleri, İngilizceyi kusursuz konuşan, ama yabancı olduğu gene de anlaşılan biri gibi kullanıyor," demişti vaktiyle. "Bir Hint’linin ‘yaman bir adamdır’ dediğini bilmem hiç duydunuz mu? İşte, bunu anımsatıyor bana Burlap’ın argo deyimleri."</p>

  <p>Ne var ki, bu "çok şekersiniz" sözü hiç de acayip ve yabancı gelmedi Beatrice’e. Çekingen bir sevinçle, bir genç kız gibi kızardı. Ama gene de emir verircesine, "içeri girin, kapıyı kapatın," diye ters ters konuştu. Kaskatı bir kabukla örtülüydü Beatrice’in taze ve yumuşak çekingenliği. Benliğinin bir bölümüyse, insanı gagalardı, becerikliydi. "Şuraya oturun," diye emretti. Süt çanağı, kap ve gazocağıyla çabuk çabuk uğraşırken, gittiği toplantıda eğlenip eğlenmediğini sordu Burlap’a.</p>

  <p>Burlap başını salladı: "Fascinatio nugacitatis,"* dedi. "Fascinatio nugacitatis." Picadilly Circus’den yola çıkalı beri, uzun uzun düşünmüştü boş şeylerin insanı nasıl büyülediğini.. Beatrice, Latince anlamazdı. Ama bu sözlerin olumsuz bir anlamı olduğunu, Burlap’ın yüzünden sezdi. "Bu çeşit eğlenceler biraz da boşuna zaman harcamak değil mi?" diye sordu.</p>

  <p>Burlap başını salladı. Boş boş bakan dalgın gözlerini, Beatrice’in biraz solundaki, gözle görülmeyen şeytana dikerek, derin derin düşünürcesine, ağır bir sesle yankıladı Beatrice’in söylediğini: "Boşuna zaman harcamak. Kırk yaşına gelmişsin. Ömrünün yarısından fazlası. Eşsiz güzellikte, gizemli bir dünya var karşında. Gene de tutup, dört saat boşuna çene çalıyorsun Tantamount’ların evinde. Acaba boş şeyler neden böylesine büyülüyor insanı? Yoksa bu boşluğun dışında, insanı bu toplantılara çeken başka bir şey mi var?</p>

  <p>* Metinde latince: "Boş şeylerin çekiciliği."</p>

  <p>Hep arayıp durduğun Mesih gibi bir insanla orada karşılaşacağın, her şeyi açıklayan sözleri orada duyacağın diye, belli belirsiz, düşümsü bir umut mu var içinde?" Burlap konuşurken, sanki boynunun kasları tutmuyormuş gibi, acayip ve gevşek bir biçimde, boyuna sallanıyordu başı. Beatrice, Burlap’a öyle alışmıştı ki, bu hallerde bir acayiplik görmüyordu artık. Sütün kaynamasını beklerken, hayran hayran dinliyor; kilisede oturan bir insanın ağırbaşlı yüzüyle Burlap’ı seyrediyordu. Zenginlerin salonlarında bulunurken bile, ömrü boyunca aradığı ruh değerlerinin peşinden koşan bir adamı dinlemekle, pazar sabahları kiliseye gitmek arasında pek fark yoktu nasıl olsa.</p>

  <p>Burlap, biraz önceki "Sodoma" gülümsemesinden insanı afallatacak kadar değişik, yaramaz bir sokak çocuğu sırıtmasıyla, ansızın Beatrice’e baktı, "ama şampanyayla havyar nefisti doğrusu," dedi. İçindeki şeytan, felsefe düşüncelerine dalan meleğin sözünü kesivermişti birdenbire. Burlap, şeytanın konuşmasına izin vermişti. Neden vermesin? Çevresindekileri şaşkına çevirmek, hoşuna giderdi Burlap’ın. Beatrice’e baktı.</p>

  <p>Beatrice, gerçekten de şaşırmıştı. Kilisede takındığı yüzü, bu sırıtmaya uysun diye, yeniden ayarlarken, "şampanyayla havyarın güzel olduğundan hiç kuşkum yok," dedi. Biraz sinirli sinirli güldü; sütü fincana dökmek için sırtım çevirdi. Sonra, şaşkınlığım önlemek amacıyla, emir verircesine, ters ters konuştu: "İşte sütünüz. Çabuk olun. Sıcakken için."</p>

  <p>Uzun bir sessizlik oldu. Burlap, dumanı tüten sütünü, ağır ağır yudumluyordu. Boş şöminenin önünde, bir minderde oturan Beatrice, ne beklediğinin pek farkında olmadan, soluk soluğa bekliyordu.</p>

  <p>Sonunda Burlap, "tepeciğinde oturan küçük Miss</p>

  <p>Muffett’e<a id="footnote11"></a><sup><a href="#bookmark12">11</a></sup> benziyorsunuz” dedi.</p>

  <p>Beatrice gülümsedi: "İyi ki kocaman bir örümcek yok.” "Eğer bu bir övgüyse bana, teşekkür ederim.”</p>

  <p>Beatrice, ”evet, bu bir övgü,” dedi. "İşte Denis’in en hoş yam," diye düşünüyordu. İnsan güvenebilirdi Denis’e. Öteki erkekler, insanın üstüne saldırırlar, o kaba pençeleriyle insanı ellemeye, insanı öpmeye kalkarlardı. Ne iğrenç bir şeydi bu, aman ne iğrenç! Çok gençken geçirdiği korkuyu bir türlü unutamıyordu Beatrice: Maggie teyzesinin, kayınbiraderi, öteden beri amca saydığı bir adam, bir atlı arabanın içinde, durup dururken elle sarkıntılık etmişti Beatrice’e. Beatrice, öylesine korkmuş, öylesine tiksinmişti ki, gerçekten hoşlandığı Tom Field onunla evlenmek isteyince, delikanlıyı reddetmişti. Tom Field de, o iğrenç Ben Amca gibi bir erkek olduğu için reddetmişti; sevişmekten ödü koptuğu için, kendisine dokunacaklar korkusuyla paniğe kapıldığı için reddetmişti. Artık otuzunu geçtiği halde, gene de hiç kimsenin ona dokunmasına katlanamıyordu. Beatrice’in becerikli izlenimini veren katı kabuğunun içinde; titreyen yumuşacık bir küçük kız vardı ve bu küçük kız kaç kez sevdalanmıştı. Ne var ki, kabaca ellenmek korkusu, hattâ dokunulmak korkusu, sevdadan ağır basmıştı hep. Beatrice, ilk tehlike belirtilerini görür görmez, şiddetle gagalamış, kabuğunu sertleştirmiş, kaçmıştı. Güvene kavuşunca, rahat bir soluk almıştı ödü kopan küçük kız. Ama bu rahat soluğa, hayal kırıklığını gösteren, küçücük bir iç çekişi de karışırdı hep. Keşke korkmasam derdi. Elle sarkıntılık başlamadan önceki güzel ilişkinin hep sürmesini, sonu gelmeden sürmesini isterdi. Arasıra kendi kendine kızdığı da olurdu; ama aşkta temelden bir bozukluk olduğunu, erkeklerin doğuştan korkunç bir yanı olduğunu düşünürdü genellikle. İşte Denis Burlap’ın üstünlüğü de buydu: Denis Burlap, kadınlara saldıran, kadınlara el atan bir erkek değildi. Bunu bilmek, insana bir güven duygusu veriyordu. Hiç çekinmeden ona tapabilirdi Beatrice.</p>

  <p>Burlap, bir an durakladıktan sonra konuşmasını sürdürdü; "Susan da, küçük Miss Muffett gibi minderlere otururdu." Burlap’ın sesi dertliydi. Son birkaç dakikayı ölen karısını düşünmekle geçirmişti. Susan grip salgınında öleli, nerdeyse iki yıl olmuştu. Nerdeyse iki yıl! Ama acısının azalmadığına, karısının ölümünün onu eskiden olduğu gibi kahrettiğine inanmak 'istiyordu Burlap. Susan, Susan, Susan! Bu adı için için, durmadan dinlenmeden, üstüste söylemişti. Onu bir daha göremeyecekti. . Bir milyon yıl yaşasa bile, göremeyecekti artık. Bir milyon yıl, bir milyon yıl. Sanki uçurumlar açılıyordu bu sözcüklerin çevresinde. Elinden geldiğince çabaladı ölen karısının anısını canlandırmak için. "Yere de otururdu,” dedi. ”En çok yere oturmaktan hoşlanırdı galiba. Tıpkı bir çocuk gibi.” Bir çocuk, bir çocuk, diye yineledi kendi kendine. Öylesine gençti ki Susan!</p>

  <p>Beatrice, sessizce oturuyor, boş ocağa bakıyordu. Burlap’a bakmanın uygunsuz bir şey, nerdeyse ayıp bir şey olacağına inanıyordu. Zavallı adamcağız! Sonunda Beatrice ona doğru dönünce, gözyaşları gördü Burlap’ın yanaklarında. Analara özgü tutkulu acıma duygusuna kapıldı birden. Burlap, "bir çocuk gibi” demişti, ama kendi de bir çocuktu aslında. Zavallı, mutsuz bir çocuk. Beatrice öne doğru eğildi, Burlap’ın sarkan elini hafif hafif okşadı.</p>

  <p>Lucy, "kurbağaların boğuşması!” dedi gene gülerek. "Dâhice bir buluş. Willie.”</p>

  <p>Willie, ”benim tüm buluşlarım dahice buluşlardır,” dedi alçakgönüllülükle. Willie kendini oynuyordu. Ünlü Willie</p>

  <p>Weaver rolünü oynuyordu Willie Weaver. Güzel konuşmaya düşkünlüğünü; dolgun, çın çın öten tümcelere tutkusunu, bir sanatçı ustalığıyla sömürüyordu. Bu yetenekler doğuştan vardı Willie Weaver’de. Ne çare ki, dünyaya üç yüzyıl geç gelmişti. Shakespeare’in gençliğinde yaşasaydı, ün salardı edebiyat alanında. Çağdaşlanysa, ancak gülüyorlardı Willie’nin süslü ve abartmalı diline. Ama alkış alaycı da olsa, Willie gene de hoşlanıyordu alkışlanmaktan. <sup>Ü</sup>stelik hiç kötülük yoktu bu alaylarda; çünkü Willie Weaver, öylesine iyi huyluydu, yardım etmeye öylesine can atardı ki, herkes hoşlanırdı ondan. Onu beğenen . kahkahadan kırılan seyirciler önünde, rolünü oynadı; kahkaha atanların onu, beğendiğini sezdiğinden, canla başla oynadı. "Benim tüm buluşlarım dâhice buluşlardır." Bu söz, Willie Weaver’in kişiliğine tam anlamıyla uygundu. Belki de doğruydu bu söz? Willie Weaver şakalaşıyordu ama, gizli bir inanç da vardı içinde. "Şimdi söylediklerimi sakın unutmayın," diye ekledi. "O kurbağalar baş kaldıracaklar, ortaya çıkacaklar yakında."</p>

  <p>Slipe, "ama niçin kurbağadan söz ediyorsun?" diye sordu. "Kurbağaya hiç mi hiç benzemeyen bir kadın varsa, o da Beatrice’dir...”</p>

  <p>Spandrell lafa karıştı: "Neden ortaya çıkacakmış kurbağalar?"</p>

  <p>Slipe, "kurbağalar insanı gagalamaz ki,” diye söze başladı.</p>

  <p>Ama Mary Rampion Slipe’ın ince sesini bastırarak, "günün birinde her şey ortaya çıkar da ondan,” diye bağırdı. "Mutlaka ortaya çıkar."</p>

  <p>Cuthbert, "bundan alacağımız ders de şudur," dedi: "Hiçbir şeyi içinize atmayın. Ben hiç atmam."</p>

  <p>Lucy, "ama işin en eğlenceli yanı da, bu içe atılan şeylerin ortaya çıkmalarıdır belki," diye bir görüş ileri sürdü.</p>

  <p>Rampion, "ama besbelli ki," diyordu, "devrimler, yalnız insanın dışında değil, içinde de olabilir. Yoksullar, varlıklılara karşı ayaklanırlar bir ulusta. Bir bireyin içindeyse, baskıya uğrayan beden ve içgüdüler, akla karşı ayaklanabilir. Akıl, manevi açıdan yüksek sınıf sayıldı, üstünlük verildi ona; aşağı tabakadan sayılan beden ve içgüdüler, ayaklanır akla karşı."</p>

  <p>Cuthbert, "aferin! Aferin!" diye bağırdı, masayı yumrukladı.</p>

  <p>Rampion kaşlarını çattı. Cuthbert’in bu sözü beğenmesini, bir hakaret saydı.</p>

  <p>Spandrell, "devrim düşmanıyım ben," dedi. "Manevi açıdan aşağı tabakadan sayılan şeylere yüz vermemeli."</p>

  <p>Cuthbert sırıttı: "Ama sizin kendi bedeninizi ve içgüdülerinizi, bunun dışında, saymıyor musunuz?</p>

  <p>"İnsan kuramsal açıdan konuşamaz mı yani?"</p>

  <p>Rampion, "beden ve içgüdüler, yüzyıllardır baskı altında tutuluyor," dedi: "buyrun, görün bunun sonucunu. Sonuçlardan biri de sensin." Rampion, Spandrell’e baktı. Spandrell, başını arkaya devirip, ses çıkarmadan güldü. Rampion yineledi: "Buyrun, görün bunun sonucunu. İnsanın içinde kişisel devrim; buna bağlı olarak da, dış dünyada toplumsal devrim."</p>

  <p>"Hadi canım!" dedi Willie Weaver. "Fransız Devimi’nde öldürülenleri taşıyan el arabalarının gümbürtüsünü duyarcasına konuşuyorsunuz. Oysa, İngiltere eskiden neyse, bugün de aynı şey aşağı yukarı."</p>

  <p>Rampion, "siz İngiltere’yi, İngilizleri nereden bilirsiniz ki?" diye karşılık verdi. "Londra’nın dışına hiç çıkmadınız, kendi sınıfınızın dışına da hiç çıkmadınız. Kuzeye doğru bir gitsenize."</p>

  <p>Willie, "Allah vermesin!" diye ünledi dua edercesine.</p>

  <p>"Kömür ve demir bölgesine gitsenize. Çelik işçileriyle biraz konuşsanıza. Oradaki ayaklanma bir dava uğruna değil. Sırf ayaklanmak için ayaklanıyorlar, sırf yıkmak için yıkıyorlar."</p>

  <p>Lucy, "oldukça hoş bir şeye benziyor bu," dedi.</p>

  <p>"Korkunç bir şey. İnsanlıkla hiç ilgisi yok. Uygarca yaşaya yaşaya, insanlıktan en küçük bir iz kalmadı onlarda. Kömür ve demirin ağırlığı altında ezildi insanlıkları. Onların ayaklanması, insanların ayaklanmasına benzemeyecek. Doğanın kötü güçlerinin, canavarların, insanlıktan önce yaşayan canavarların ayaklanmaları gibi bir şey olacak. Oysa sizler, gözlerinizi yumup, her şey yolunda diye kendinizi aldatıyorsunuz."</p>

  <p>Lord Edward, piposunu içerken, "orantı bozukluğunu düşünün," diyordu. "Bu gerçekten..." Sesi duyulmaz oldu. "Örneğin, kömürü ele alalım. 1800’de kullanılan kömürün, yüz on kat fazlası kullanılıyor bugün. Oysa dünya nüfusunun sayısı ancak iki buçuk kat çoğaldı. Öteki hayvanlara gelince... durumun bambaşka olduğu su götürmez. Tüketim, tüketenlerin sayısıyla orantılı."</p>

  <p>Illidge, bu görüşe karşı çıktı: "Ama hayvanlar da, yaşamaları için gerekenden fazlasını bulunca, almıyorlar mı sanki? Bir savaştan ya da bir salgından sonra sırtlanlarla, akbabalar, bolluktan yararlanırlar; gereğinden fazla insan leşi yerler. Biz de öyle değil miyiz? Birkaç milyon yıl önce, yığınla orman kurudu. İnsanlar, bu kuruyan ormanların cesetlerini, toprağı kazıp çıkardılar, bunların işe yarayacağını anladılar, Yiyecek orman leşi kaldığı sürece, keyifle tıka basa yiyecekler, yutacaklar. Bu tükenince, savaş ve salgın olmadığı sıralarda sırtlanların yaptığım yapacaklar, daha az yiyecekler." Illidge keyifle anlatıyordu. İnsanlarla sinek kurtlan arasında hiçbir ayrım yokmuş gibi konuşmak, garip bir haz veriyordu ona. "Bir' kömür ocağı bulunuyor, bir petrol kuyusu kazılıyor. Kasabalar ortaya çıkıyor, demir yolları yapılıyor, gemiler gidip geliyor. Uzun süredir ayda yaşayıp aşağıda olup bitenleri gözetleyen bir varlığa, tüm bu kaynaşmalar, bu yerlerde sürünmeler, karıncalarla sineklerin bir köpek leşine üşüşmesini anımsatır her halde. Şili’de nitrat, Meksika’da petrol, Tunus’da fosfat... Bir şeyler bulur bulmaz, böcekler üşüşüveriyor üstüne. Aydaki bilginler, her halde şöyle derler bu durumu görünce: ‘Fosilleşmiş leşlere karşı, dikkate değer bir yönelişleri var şu yaratıkların; ve ancak onlarda görülür böylgsine bir yöneliş"'</p>

  <p>Mary Rampion, "devekuşları gibi,” dedi. "Devekuşları gibi yaşıyorsunuz."</p>

  <p>Spandrell, "üstelik, devekuşu gibi davranmamız, yalnız devrim konusunda değil," dedi. Aynı anda, Willie Weaver, "devekuşuyla deve karışımı felsefeler” üstüne bir şeyler yumurtluyordu. Spandrell, sözünü sürdürdü: "Hoşunuza gitmeyen tüm önemli şeyler karşısında devekuşları gibi davranıyorsunuz. Eskiden insanlar, sanki ölüm diye bir şey yokmuş, günah diye bir şey yokmuş gibi haller takınıp, dolaşmazlardı ortada." Baudelaire’den bir dize söyledi: "Au detour d’un sentier une charogne infâme!<a id="footnote12"></a><sup><a href="#bookmark13">12</a></sup> Baudelaire, hem Ortaçağın son şairi, hem de bizim çağımızın ilk şairiydi."</p>

  <p>Sonra, kadehini kaldırıp, Lucy’ye gülümseyerek baktı: "Et pourtant...</p>

  <p>Et pourtant vous serez semblable a cette ordure,</p>

  <p>A cette horrible infection,</p>

  <p>Etoile de mes yeux, soleil de ma nature,</p>

  <p>Vous, mon ange et ma passion!</p>

  <p>Alors. o ma beaute, dite a la vermine Qui vous mangera de baisers. *"</p>

  <p>Lucy, karşı koyarcasına elini kaldırdı: "Aman yapmayın Spandrell dostum!"</p>

  <p>Willie Weaver, 'bir cesede karşı cinsel isteğin böylesi de fazla doğrusu!" dedi.</p>

  <p>Rampion düşünüyordu: "Yaşama karşı_hep aynı kin. Yalnız iki seçenek var önünde: İkisi de ölüm. Ya birini seçecek, ya da ötekini." SpandreH’in yüzüne dikkatle baktı.</p>

  <p>Illidge, "hele bir düşünün," diyordu: "Kaliforniya’da yetişen dünyanın en yüksek ağacı Sequoia’nın yaşadığı süreyi, önce çürüten bakterilerin bir kuşağıyla böler; sonra da içinde madenkömürü bulunan toprak tabakasının oluşması için gereken süreyi, bir insan ömrü ile bölerseniz; bu iki süre arasında pek büyük bir ayrım olmadığını görürsünüz."</p>

  <p>Cuthbert, saatine baktı. "Aman Tanrım!" diye bağırdı avaz avaz. "Saat bire yirmi beş var." Ayağa fırladı. "Widdicombe’un toplantısına geleceğimize söz vermiştim. Peter, Willie! Çabuk, marş!"</p>

  <p>Lucy karşı çıktı: "Ama olmaz, gidemezsiniz. Gülünç böylesine erken gitmeniz."</p>

  <p>Willie Weaver açıkladı: "Görev çağırıyor bizi. Tanrının sesinin haşin kızı!" ** Bu sözünü beğenerek, gene hafifçe öksürdü.</p>

  <p>"Ama gülünç bu! Olmaz böyle şey!"</p>

  <p>Lucy, öfkeli bir kaygıyla, çevresindekilere birer birer bakıyordu. Yalnız kalmak korkusu, sürekli bir dert olmuştu</p>

  <p>* Baudelaire'in "La Charogne" adlı aynı şiirinin devamı: “Oysa siz de bu pisliğe döneceksiniz, bu iğrenç kokuşmaya; siz, gözümün nuru, güneşim, siz meleğim, aşkım! O zaman ey benim güzelim, sizi öpe öpe kemiren kurtlara deyin ki. ..”</p>

  <p>** William Wordsworth'un "Göreve Kaside” adlı şiirinin bir dizesi, “Stern daughter of the voice of God."</p>

  <p>Lucy için. Beş dakika daha geç yatmakla, eğlenceli bir durumla karşılaşabilirdi her an. Üstelik, başkalarının Lucy’nin canının istemediği şeyleri yapmaya: kalkmalarına, kolay kolay katlanamazdı. &nbsp;&nbsp;&nbsp;,</p>

  <p>Mary Rampion ayağa kalktı.</p>

  <p>"Ne yazık ki, biz de gitmeliyiz," dedi.</p>

  <p>Walter, içinden Tanrıya şükrediyor, Spandrell’in de herkes gibi gideceğini umuyordu.</p>

  <p>Lucy, "ama olmaz böyle şey!" diye bağırdı. "Rampion, izin veremem gitmenize!"</p>

  <p>Rampion gülüp geçti. "Herkesi baştan çıkarmayı meslek edinen şu kadınlar yok mu!" diyordu içinden. Lucy’ye karşı buz gibi soğuktu. Tiksiniyordu ondan.</p>

  <p>Umutsuzluğa kapılan Lucy, sofradaki tek kadına yalvarmaya bile razı oldu.</p>

  <p>Mary'nin gönlünü almak istercesine, "Mrs. Rampion, kalmalısınız," dedi. "Beş dakika daha. Yalnız beş dakika."</p>

  <p>Boşunaydı yalvarması. Garson yan kapıyı açtı. Sofradan kalkanlar, usulcacık karanlığa karıştılar.</p>

  <p>Lucy, "niçin ille de gitmek isterler yani?" diye sordu yana yakıla.</p>

  <p>Spandrell, Lucy’yi yankılarcasma, "biz de niçin ille de kalmak istiyoruz yani?" diye karşılık verdi.</p>

  <p>Walter’in yüreğine indi. Demek, gitmeye niyeti yoktu herifin.</p>

  <p>Spandrell, "bizim kalmamız, hiç kuşkusuz, daha anlaşılmaz bir şey," dedi.</p>

  <p>Hiç mi hiç anlaşılmaz bir şey! Sıcak ve alkol, her zamanki etkisini yapmıştı Walter'e. Hem mutsuzdu, hem de hasta gibiydi. Bu zehirli ortamda umutsuzcasına oturup kalmanın ne anlamı vardı? Ne diye evine hemen dönmesin. Marjorie sevinirdi dönerse.</p>

  <p>"Hiç olmazsa siz bana bağlı kaldınız, Walter."</p>

  <p>Lucy, Walter’e gülümsedi. Walter şimdilik gitmemeye karar verdi. Bir sessizlik oldu.</p>

  <p>Cuthbert ile dostları bir taksiye binmişlerdi. Rampion’lar, onların çağrılarına karşı koyarak, yürümeyi yeğlediler.</p>

  <p>Taksi uzaklaşırken, Mary, "hele şükür!" dedi. "Şu Arkwright yok mu! Korkunç bir yaratık!"</p>

  <p>Mark Rampion, "öyle ama, o kadın Arkwright’dan da beter," dedi. "Tüylerim diken diken oluyor onu görünce. Ya o Bidlake, o zavallı oğlancağız! Bir sansarın karşısında bir tavşancık gibi tıpkı!"</p>

  <p>"Siz erkekler, birbirlerinizi tutarsınız hep. Sizlere biraz eziyet ettiği için, o kadından bir hayli hoşlandım ben. Oh olsun sizlere!"</p>

  <p>"Ha o kadından hoşlanmışsın, ha bir kobra yılanından."</p>

  <p>Rampion’un hayvanlar konusunda bilgisi tamamiyle simgeseldi.</p>

  <p>"Ya Spandrell’e ne dersin? <sup>İ</sup>şte benim de, onu görünce diken diken oluyor tüylerim. Katedrallere oluk diye konulan o korkunç ve gülünç başları andırıyor; bir şeytana benziyor."</p>

  <p>Rampion, sözcüklerin üstüne basa basa, "aptal bir çocuğa benziyor," dedi. "Büyüyememiş bir türlü. Bunu anlayamadın mı sen? On beş ile yirmi yaşları arasında takılıp kalmış. O yaştakilerin kafasını kurcalayan şeyler, onun da kafasını kurcalayıp duruyor. <sup>Ö</sup>lümü, Tanrıyı, gerçeği, gizemciliği ve bunlara benzer şeyleri düşünmekle öylesine uğraşıyor ki, yaşamaya gücü yok. Aklı fikri günahda. Günah işleyebilmek için elinden geleni yapıyor. Bu işi bir türlü beceremediği için de hayal kırıklığına uğruyor. Yürekler acısı! Herif, bir çeşit Peter Pan! <a id="footnote13"></a><sup><a href="../Text/Section0008.xhtml#bookmark14">13</a></sup>&nbsp;Barrie’nin o iğrenç küçük fırlamasının da beter; çünkü daha aptal bir yaşta takılıp kalmış. O bir Peter Pan ama, işin içinde Dostoyevski var, Musset var, 1890 yıllan var, Bunyan var, Byron var, Marquis de Sade var. Gerçekten yürekler acısı; çünkü pek iyi bir insan da olabilirdi Spandrell."</p>

  <p>Mary güldü: "Her halde sana inanmak zorundayım bu konuda."</p>

  <p>Lucy, Spandrell’e döndü: "Aklıma gelmişken söyleyeyim. Anneniz size bir haber gönderdi."</p>

  <p>Spandrell, hiçbir şey söylemeden, evet der gibi başını salladı. Ama Lucy sözünü bitirir bitirmez, Spandrell hemen sordu:</p>

  <p>"Ya Generalden ne haber?”</p>

  <p>'Annesinden söz etmek istemiyordu.</p>

  <p>”Ah, o General yok mu!” Lucy yüzünü buruşturdu. "Bu akşam, en azından yarım saat askerlik bilgisi edindim. Onun böyle ortalarda gezinmesine vallahi engel olmalı. General’leri ortadan kaldırmak için bir dernek kuralım mi, ne dersiniz?</p>

  <p>"Hem kurucu, hem de onur üyesiyim ben."</p>

  <p>Lucy, konuşmasını sürdürdü: "Mademki bu işe başladık, yaşlıları ortadan kaldırmak için bir dernek de kuramaz mıyız? Gerçekten çekilmez şu yaşlılar. Sizin babanız bunun dışında, Walter. Babanıza diyecek yok, doğrusu. Gerçekten yok. Çekilebilecek tek yaşlı kişi."</p>

  <p>"Çekilemeyecek tek yaşlı kişi! Siz bilmezsiniz!”</p>

  <p>Walter’in yaşıtı Bidlake’ler arasında, ihtiyar John’un çekilmez bir yaratık olduğu, kanıtlanması gerekmeden, herkesçe benimsenmiş bir gerçekti nerdeyse.</p>

  <p>"Onun kansı ya da kızı olsaydınız, pek öyle kusursuz bulmazdımz onu."</p>

  <p>Walter, daha sözünü tamamlayamadan, Marjorie aklına geldi. Yüzü kıpkırmızı kesildi.</p>

  <p>Lucy, "eh elbette," diyordu, "gidip onu kendinize koca ya da baba seçerseniz, ne olacağı belli! John Bidlake’in hoş bir ihtiyar olmasının tek nedeni, kötü bir koca ve kötü bir baba oluşudur. Çoğu kişiler, sorumluluk yükünün altında ezilirler, canları çıkar. Ama babanız, hiçbir zaman ezdirmedi kendini. Karıları vardı, çocukları vardı, şusu busu vardı. Ama gene de, bir delikanlı gibi, cümbüş içinde, yaşadı hep. Karıları ve çocukları için pek hoş bir şey değildi bu, kabul. Ama bizler için öyle hoş ki!"</p>

  <p>Walter, "öyle her halde,” dedi.</p>

  <p>Öteden beri babasından bambaşka sanmıştı kendini. Ne var ki, tıpkı babası gibi davranıyordu.</p>

  <p>"Bir oğul gözüyle bakmayın ona."</p>

  <p>"Elimden geleni yaparım."</p>

  <p>Ya kendine ne gözle bakmalıydı Walter?</p>

  <p>"Öyle yapın, haklı olduğumu anlarsınız o zaman. İnsanın çekebileceği tek tük yaşlılardan biridir o. Bir de ötekilerle karşılaştırın onu." Lucy başım salladı: "Boşuna. Öteki yaşlılarla alışverişi olamaz insanın."</p>

  <p>Spandrell güldü: "Sanki Kâfiristan’dan geliyorlarmış, ya da Eskimolarmış gibi söz ediyorsunuz yaşlılardan."</p>

  <p>"Ama aslında biraz da öyle değil mi yaşlılar? Biliyoruz, iyi yüreklidirler. Filan falan. Son derece de akıllıdırlar; kendilerine özgü bir biçimde elbette. Ama gene de bizim uygarlığımızda yeri yoktur onların. Yabancı onlar. Hiç unutmam, eskiden Tunus’da, Arap kadınları beni çaya çağırmışlardı. Öyle.nazik, öyle konukseverdiler ki! Ama yenilemeyecek kadar kötü pastalarını, ille de yedirdiler bana. Fransızcaları berbattı; onlara söyleyecek bir tek söz bulamıyordum. Benim kısacık eteklerim, çoluksuz çocuksuz oluşum, onların yüreğine inmişti. İşte, yaşlı kişiler, Arap kadınlarının bu çay toplantısını bana anımsatır hep. Yaşlanınca, böyle bir çay toplantısına acaba benzeyecek miyiz biz de?”</p>

  <p>Spandrell, "evet” dedi. ''Üstelik de, hep ölümü anımsatacağız çevremize. Sertleşen damarlar sorunudur yaşlanmak.” ”Ama .yaşlılar, görüşlerinden ötürü Arapların çay toplantısına benzerler. Damarlarım sertleşti diye, günün birinde Tanrıya, ahlaka ve bu çeşit şeylere inanacağımı hiç sanmam. Savaş sırasında dünyaya açıldı benim gözüm. Her şeyin çürüklüğü ortaya çıktığı sırada. Bizim torunlarımız, ne yaparlarsa yapsınlar, hiçbir şeyi o sıralarda olduğundan daha berbat bir hale sokamazlar bence. Böyle olduğuna göre, onlarla ne diye anlaşamayayım ben?”</p>

  <p>Spandrell, ”peki, ya onlar bozuk şeyleri onarırlarsa” dedi. Lucy bir an için sustu: "İşte hiç aklıma gelmemişti bu!” "Belki de, bozuk şeyleri siz kendiniz onarırsınız. Yaşlıların geleneksel işlerinden biridir onarmak.”</p>

  <p>Saat biri çaldı; ve saatın içinden çıkan guguk kuşu gibi, Simmons, elinde tepsi, kitaplığa girdi. Orta yaşlı Sin;ımons’da, devlet adamlarına özgü saygıdeğer bir hal vardı. Dilini tutmak, sinirine kapılmamak, gerçek düşüncelerini hiçbir zaman açığa vurmamak, görünüşleri korumak zorunluğu; diplomatlara, krallara, kral ailesinden gelenlere, yüksek devlet memurlarına ve uşaklara bu saygıdeğer hali verir her zaman. Simmons, hiç gürültü etmeden iki kişilik sofrayı kurdu; Lord Hazretlerinin akşam yemeğinin hazır olduğunu bildirerek, çekildi. Çarşamba günüydü: Lord Edward, gümüş kapağı kaldırınca, iki ızgara koyun pirzolası meydana çıktı. Pazartesi, çarşamba ve cuma, pirzola günüydü. Salı ve perşembe, kızarmış patatesle biftek vardı. Cumartesi de, özel</p>

  <p>bir ikram olarak, Simmons, karışık ızgara etler hazırlardı.</p>

  <p>Pazarları, Simmons gezmeye giderdi. Lord Edward, soğuk jambon, dil ve salatayla yetinmek zorunda kalırdı.</p>

  <p>Lord Edward, Illidge'e pirzolasını verirken, "garip," dedi, "koyun sayısının artmaması garip. Artsa bile, insan nüfusu oranında artmıyor. Oysa bence.... üstelik simbiosis öyle..."</p>

  <p>Sessizlik içinde çiğnemeye başladı.</p>

  <p>Illidge, "koyun etinin modası geçiyor galiba," dedi. Sonra karşısındakini kışkırtırcasına, "Tanrının modası geçtiği gibi, ölümsüz ruhun modası geçtiği gibi,” diye ekledi.</p>

  <p>"Lord Edward, hiç oralarda olmadı.</p>

  <p>"Victoria çağı romancılarının da modası geçtiği gibi."</p>

  <p>Illidge’in merdivenlerde ayağı kaymıştı; ve Lord Edward, edebiyat alanında ancak Dickens He Thackeray’nin romanlarını okurdu. Yaşlı adam, hiç istifini bozmadan çiğniyordu.</p>

  <p>"Saf genç kızların da modası geçtiği gibi."</p>

  <p>Lord Edward, semenderlerin, tavukların, kobayların ve kurbağaların cinsel uğraşlarına karşı bilimsel bir ilgi duyardı. Ne var ki, insanların aynı uğraşlarına değinilmesi, onu fena halde tedirgin ederdi.</p>

  <p>Illidge, yaşlı adamın yüzüne keskin gözlerle bakarak, konuşmasını sürdürdü: "Cinsel açıdan tertemiz kalmanın modası geçtiği gibi, kız oğlan kızlığın ve..."</p>

  <p>Telefon zilinin çalmasıyla, Illidge’in sözü kesildi, Lord Edward eziyetten kurtulmuş oldu.</p>

  <p>Illidge, oturduğu yerden fırladı, 'ben bakarım," dedi.</p>

  <p>Alıcıyı kulağına götürdü: "Allo!"</p>

  <p>Lord Edward’ın sesine benzeyen kalın bir ses, "Edward, sen misin?" diyordu. "Ben’im. Tanrının varlığının matematiksel bir kanıtını buldum demin, Edward. Daha doğrusu..."</p>

  <p>Illidge, "ama ben Lord Edward değilim ki!" diye bağırdı. "Bekleyin, onu çağırayım." Yaşlı adama döndü: "Lord Gattenden," dedi. "Tanrının varlığının yeni bir kanıtını demin bulmuş."</p>

  <p>Illidge gülümsemiyordu; ağırbaşlı bir hal almıştı. Bu durumda, en yaman alay, ağırbaşlı bir hal takınmaktı. Lord Gattenden’in söylediğinin gülünçlüğü, kendiliğinden ortaya çıkıyordu. Bunu gülerek yorumlamak, Lord Gattenden’in buluşunu, daha çok değil, daha az gülünç yapardı. Ne eşsiz koca bir salaktı şu Lord Gattenden! Illidge, bütün gece küçük düşürülmesinin hıncını artık almıştı.</p>

  <p>Gittikçe daha ağırbaşlı bir hal takınarak, "matematiksel bir kanıtmış," diye ekledi.</p>

  <p>Lord Edward, sanki korkunç bir şey olmuş gibi, "eyvah!" dedi. Telefonda konuşmak sinirine dokunurdu öteden beri. Acele acele telefona yaklaştı. "Charles, sen misin...”</p>

  <p>Kırk mil uzaktan, Gattenden’den, aile büyüğünün sesi, "Ah Edward!" diye bağırıyordu. "Gerçekten öyle ilginç bir buluş ki! Bu konuda senin görüşünü almak istiyordum. Yani Tanrı konusunda. Sıfır üstünde m sonsuza eşittir formülünü biliyorsun. m ise, herhangi kesin bir sayı olabilir. Şimdi, her iki yanı da sıfırla çarparak, denkleme niçin daha basit bir biçim vermeyelim? O zaman durum şöyle oluyor: Sonsuz kere sıfır m'ye eşit oluyor. Yani sıfırla sonsuzun birleşmesinden kesin bir sayı çıkıyor ortaya. Sonsuz bir gücün, boşluk içinden evreni yarattığını kanıtlamıyor mu bu? Kanıtlamıyor mu?"</p>

  <p>Kırk mil uzaktan, Lord Gattenden’in heyecanı, sanki telefon alıcısına geçmişti. Telefon, soluk kesen bir hızla konuşuyordu. Direnerek, içtenlikle soruyordu soruları: "Öyle değil mi, Edward?"</p>

  <p>Beşinci Mârki, ömrü boyunca mutlak varlığı aramıştı. Sakat bir adam için ava çıkmanın tek biçimiydi bu. Elli yıldır tekerlekli koltuğuyla, bu kaçan avın peşinden yuvarlanıp gitmişti. Şimdi mutlak varlığı böyle kolayca yakalayıvermesinin; beklenmedik bir yerde, tam kesri bulunmayan sayılar üstüne basit bir ders kitabında yakalayıvermesinin yolu var mıydı?</p>

  <p>Heyecanlanmakta haklıydı Lord Gattenden: "Bu konuda senin görüşün ne, Edward?”</p>

  <p>Lord Edward, "eh," diye söze başladı. Lord Edward’ın kardeşi, kırk mil uzaktan, elektrikli telin öteki ucundan bu tek hecenin söyleyişiyle durumun parlak olmadığını anladı: Gene kıstıramamıştı mutlak varlığın kuyruğunu.</p>

  <p>Lucy, "yaşlılardan söz açıldı da aklıma geldi” dedi. "Babamla ilgili gerçekten eşsizbir öykü var. Sizlere anlattım mı onu?"</p>

  <p>"Hangi öykü?"</p>

  <p>"Limonluklar öyküsü."</p>

  <p>Bunu anımsamak bile gülümsetiyordu Lucy’yi.</p>

  <p>Spandrell, "limonluklarla ilgili bir şey anımsamıyorum," dedi.</p>

  <p>Walter de, "hayır" dedi başıyla.</p>

  <p>Lucy anlatmaya başladı: "Savaş yıllarındaydı. On sekiz yaşına basmak üzereydim galiba. Denize indirilen yepyeni bir tekne gibi, daha yeni çıkmıştım ortalığa. Denize yeni indirilen bir tekne dedim de, aklıma geldi: Adamın biri az kalsın bir şampanya şişesini gerçekten kıracaktı kafamda. Bilirsiniz ya, toplantılar oldukça cümbüşlüydü o sıralarda."</p>

  <p>Spandrell, başını sallayarak, "evet" dedi. Savaş yıllarında okulda olduğu halde, Walter de başını salladı, sanki o günleri bilirmiş gibi.</p>

  <p>Lucy, anlatıyordu: "Günün birinde bana bir haber getirdiler. ‘Lütfen yukan çıkıp, Lord Hazretlerini görür müsünüz’ diye. Şimdiye dek hiç olmamıştı böyle bir şey. Epeyce korktum. Bilirsiniz, bizlerin yaşantıları konusunda bazı inançları vardır yaşlıların. Yanıldıklarını anlayınca da, akılları başlarından gider. Gene Arap kadınlarının çay toplantısına döner durum."</p>

  <p>Lucy güldü. Ve bu gülüş, Lucy’yi tanımadan önce geçen o yıllan yıktı mahvetti Walter’in gözünde. Walter’in başlıca avuntularından biri, Lucy’nin gençlik yıllarında yaşadığı saf ve temiz aşk serüvenleri üstüne masallar uydurmaktı. Ama Lucy gülmüştü. Artık Walter’in hayal gücü, bu aşk masallarıyla avunamazdı.</p>

  <p>Spandrell başını salladı: "Demek, içinde darağacına tırmanırcasına bir korkuyla, yukarı kata çıktın ..."</p>

  <p>"Babamı kitaplığında buldum. Sözde kitap okuyordu. Ben odaya girince, gerçekten ödü koptu. Zavallı adamcağız! Bir insanın böylesine utandığını, sıkıldığım ömrümde görmemiştim. Onun korkusu, benim korkumu büsbütün arttırdı. Bunca heyecanın önemli bir nedeni olsa gerek. Ne oluyordu acaba? Babam sanki can çekişiyordu sıkıntıdan. Görev duygusu onda bunca güçlü olmasaydı, bana hemen çıkıp gitmemi söyleyecekti her halde. Yüzünü hele bir görseydiniz!"</p>

  <p>Lucy, bu gülünç durumu anımsayınca, dayanamadı, güldü.</p>

  <p>Walter, dirseğini masaya dayamış, başını eline yaslamıştı. Gözleri şarap kadehinin içine dikiliydi. Küçücük pırıl pırıl kabarcıklar, bir amaçları varmışcasına, ne pahasına olursa olsun özgür ve mutlu yaşamaya karar vermişcesine, şarabın yüzeyine saldırıyorlardı teker teker. Walter, Lucy’ye bakmayı göze alamıyordu. Lucy’nin gülmekten çarpılmış yüzünü görürse, ahmakça bir şeyler yapacağından, bağıracağından, ya da hüngür hüngür ağlamaya başlayacağından korkuyordu.</p>

  <p>Lucy, kendini tutamayıp bir kahkaha atarken, "zavallı adamcağız!” dedi gene. "Korkusundan nerdeyse konuşamıyordu." Lucy, ansızın sesini değiştirdi; Lord Edward’ın o kalın, boğuk sesi çıktı gırtlağından: ve bu sesle, kekeleyerek, acıklı bir biçimde duraklaya duraklaya, "otur lütfen, seninle konuşacaklarım var." dedi.</p>

  <p>Hayran olunacak bir taklitti bu. Lord Edward’ın utangaç hayaleti, sofralarına oturmuştu sanki.</p>

  <p>Spandrell alkışladı: "Çok güzel!"</p>

  <p>Walter bile, kendini tutamadı, güldü; ama mutsuzluğunun derinlerinde hiçbir kıpırtı olmadı.</p>

  <p>Lucy, "en azından beş dakika uğraştı konuşacak hale gelebilmek için," dedi. "Ben de fenalıklar geçiriyordum elbette. Şimdi bilin bakalım bana ne söylemek istediğini!"</p>

  <p>"Ne söylemek istiyormuş?"</p>

  <p>"Bilin bakalım."</p>

  <p>Lucy, kendini tutamayıp, katıla katıla gülmeye başladı gene. Hıçkırarak ağlarcasına, yüzünü elleriyle kapattı, tüm gövdesi sarsıldı. Sonra, ellerini yüzünden çekip, iskemlesinin arkasına yaslandı, soluk soluğa konuştu: "<sup>Ö</sup>yle tuhaf ki!" Hâlâ kahkahalar atıyormuş gibiydi yüzü; yanaklarında gözyaşları vardı. "<sup>Ö</sup>yle tuhaf ki!" <sup>Ö</sup>nünde, masanın üstünde duran boncuklu küçük çantayı açtı, bir mendil aldı, gözlerini silmeye başladı. Mendil çıkar çıkmaz, bir lavanta kokusu yayıldı ortalığa. Lucy’yi saran hayalimsi bir ikinci kişi gibi, nereye giderse onunla birlikte giden gardenya kokusu burcu burcu esti. Walter gözlerini kaldırdı, çevresine bakındı. O güçlü gardenya kokusunu almıştı. Lucy’nin benliğinin tam özü saydığı kokuyu; Lucy’nin çekiciliğini, kendi çılgınca isteklerini simgeleyen kokuyu içine çekiyordu. Korkuya benzer bir duyguyla Lucy‘ye baktı.</p>

  <p>Lucy, konuşmasını sürdürdü: "Bana dedi ki..." Elinde olmadan, hâlâ gülüyor, mendiliyle gözlerini siliyordu. "Bana dedi ki... bunu başkalarından duymuş: Danslı toplantılarda, delikanlıların beni limonluklarda öpmelerine izin veriyormuşum. Limonluklar!” dedi gene. "Düşünün, ne hârika bir söz! O eski günlerin havasını tam veriyor. 1880 yılları. Yaşlı Gal Prensi. Zola’nın romanları. Limonluklar! Zavallı adamcağız! Böyle bir şeye bir daha meydan vermeyeceğimi umuyormuş. Annem bunu duyarsa, pek fena üzülürmüş. Ay aman! Aman!"</p>

  <p>Lucy, derin bir soluk aldı. Gülmesi geçti sonunda.</p>

  <p>Walter, Lucy’ye baktı; onun kokusunu içine çekti. Kendi isteklerinin, kadının çekiciliğinin korkunç gücünü içine çekti. Lucy’yi ömründe ilk kez görüyordu sanki. Önünde yarı boşalmış kadeh, şişe, pis kül tablası, iskemlesinin arkasına yaslanmış, kahkahalar ata ata bitkin düşmüş, gülmekten yaşaran gözlerini silen Lucy’yi sanki şu anda ilk kez görüyordu.</p>

  <p>Spandrell, "Limonluklar! Limonluklar!" dedi üstüste. "Evet, çok hoş. Sahiden çok hoş.”</p>

  <p>Lucy, "hârika!" dedi. "Yaşlılar gerçekten hârika. Ama onlara katlanmanın pek kolay olmadığını kabul edersiniz. Walter’in babası bir yana elbette."</p>

  <p>John Bidlake, ağır ağır çıkıyordu merdivenleri. Çok yorgundu. "Bu korkunç toplantılar yok mu!” diye söyleniyordu içinden. Yatak odasının ışığını yaktı. Şöminenin üstünde Degas’nın, gerçek oldukları kadar da sevimsiz kadınlarından biri, tenekeden yuvarlak bir banyonun içine oturmuş, sırtını yıkamaya çalışıyordu. Karşıki duvarda, kendi peyzajlarından biriyle Walter Sickert’in Dieppe kenti manzaralarından biri arasında, Renoir’ın bir küçük kızı piyano çalıyordu. Yatağın üstünde, John Bidlake’in iki karikatürü asılıydı; birini Max Beerbohm, ötekini de Rouveyre yapmıştı. Masanın üstünde konyak dolu bir sürahi, bir sifon ve bir bardak vardı. Tepsinin kenarına, dikkati çekecek biçimde, iki mektup konmuştu. John Bidlake, mektupları açtı. Birincisinde, son sergisiyle ilgili, dergilerle gazetelerden kesilmiş yazılar vardı. <span style="font-style:italic;">Daily Mail</span> gazetesi, ona, "Britanya sanatının eski eri" adını takıyor, John Bidlake’in elinin "ustalığından hiçbir şey yitirmediği" konusunda direniyordu. Yaşlı adam, gazete parçasını buruşturup, öfkeyle ocağın içine fırlattı. Bundan sonra eline aldığı yazı, ağırbaşlı haftalık dergilerden birinden kesilmişti. John Bidlake’i nerdeyse küçümsercesine bir tutumu vardı bu yazının. Şu sıralarda yaptığı resimler, ilk yaptıklarıyla karşılaştırılıyor, olumsuz bir yargıya varılıyordu: ”Tate galerisindeki ‘Tırpancılar,’ bundan da görkemli olan ve Tantamount ailesinin evinde bulunan ‘Yıkanan Kadınlar’ ressamının, şimdiki sergide gösterilen tablolar kadar bayağı ve şatafatlı resimler yaptığına inanmak güç bir şeydir. Bu anlamsız ve entipüften tablolarda, ressamın eski yeteneklerini boşuna arıyoruz: O uyumlu dengeyi, o ritmik kaligrafiyi, o üç boyutlu plastik değeri ki ..." Aman ne abuk sabuk lâflar! Gazetelerden ve dergilerden kesilmiş yazıların tümünü ocağa fırlattı. Ne var ki, eleştirmenleri hor gördüğü halde, eleştirilerin etkisini tamamiyle silemiyordu aklından. "Britanya sanatının eski eri!" Aslında, zavallı kocamış Bidlake demekti bu. Elinin ustalığından hiçbir şey yitirmediğini ileri sürerek, onu pohpohladıkları zaman, aslında ona tepeden bakıyorlar; bunak bir ihtiyar olduğu halde, John Bidlake’in hâlâ pek güzel resim yaptığını söylemek istiyorlardı. John Bidlake’i tutan eleştirmenle tutmayanı arasında tek ayrım şuydu: Birisinin hor görürcesine överek, gizli kapaklı söylediğini; ötekisi, dobra dobra, açıkça söylüyordu. John Bidlake, o yıkanan kadınların resmini yaptığına nerdeyse pişman olacaktı.</p>

  <p><sup>Ö</sup>teki zarfı açtı. Kızı Elinor’dan bir mektup çıktı içinden.</p>

  <p>Mektup, Lahore’dan yazılmıştı:</p>

  <p>"Buranın çarşıları pek yaman yerler. Kurtlanmış gibi sanki. Öyle kalabalık ve öyle bir kokuyor ki, bir peynirin içini oya oya ilerlediğini sanıyor insan. Sanatçı gözüyle bakınca, Doğu’nun üzücü yanı, On Dokuzuncu Yüzyılın ortalarına doğru Fransa’da yapılan Doğu tablolarını andırmasıdır. Bu tabloların ne biçim şeyler olduğunu bilirsiniz. Eskiden çay kutularının üstünü süsleyen resimler gibi, pürüzsüz, parlak tablolar. İnsan buralara gelince, bu tür resimler yapmanın zorunlu olduğunu anlıyor. Kahverengi tenlerinden ötürü tüm yüzler birbirlerine benziyor; ter, cildin üstüne bir cila sürüyor sanki. İnsan, Ingres’in tablolarının yüzeyi kadar pürüzsüz bir yüzeyi boyamak zorunda kalıyor."</p>

  <p>John Bidlake, keyifle okumasını sürdürdü. Mektuplarında hep eğlenceli şeyler bulup yazar şu kız; gözleri her şeyi doğru görür, diye düşünürken, birden kaşları çatıldı:</p>

  <p>"Dün bize gele gele kim geldi dersiniz? John Bidlake Junior! Biz onu Waziristan’da biliyorduk. Meğer izinli olarak buraya gelmiş. Çocukluğumdan beri görmemiştim onu. Bıyığı ağarmış, devler gibi bir subay, sert adımlarla içeri dalıp beni adımla ça^rınca, nasıl şaşırdığımı anlarsınız. John Bidlake Junior, Phil’i hiç tanımıyordu. Uzun süre yokolduktan sonra yuvasına dönen bu ağabeyi kutlamak için, kaldığımız otelde düzenlenebilecek şölenlerin en güzelini verdik."</p>

  <p>John Bidlake, iskemlesinin arkasına yaslanıp, gözlerini kapadı. Bıyığı ağarmış, devler gibi subay, kendi oğluydu. Küçük John elli yaşındaydı şimdi. Elli yaşında John Bidlake için elli yaşında olmak, aklın alamayacağı kadar yaşlı olmaktı eskiden. "Eğer Manet vaktinden önce ölmeseydi..." Paris’teki resim akademisinde, yaşlı hocasının sözü aklına geldi. "Ama Manet o kadar genç mi öldü?" diye sormuştu. İhtiyar hoca başını sallamıştı. (John Bidlake, "acaba hocam da yaşlı mıydı?" diye düşündü şimdi. Pek yaşlı görünmüştü o sıralarda; ama altmış yaşından fazla değildi her halde.) Hoca, "Manet ancak elli bir yaşındaydı," demişti. John Bidlake, gülmemek için kendini zor tutmuştu. Şimdi kendi oğlu, Manet'in öldüğü yaşa varmıştı oysa. Bıyığı ağarmış, devler gibi bir subay. Onun kardeşi, yani öteki oğlu da ölmüş, dünyanın öbür ucunda, Kaliforniya’da toprağa verilmişti. Bağırsak kanseri. Elinor, Santa Barbara’da, ölenin oğluyla tanışmıştı. Torunu, zengin bir kadınla evlenmiş; karısıyla beraber günde bir şişe cin içerek, içki yasağına boşveren bir delikanlıymış.</p>

  <p>John Bidlake, birinci kansını düşündü, subayın ve bağırsak kanserinden ölen Kaliforniya’lınm annesini. John Bidlake ilk evlendiği sıralarda ancak yirmi iki yaşındaydı. Rose ise, daha yirmisine bile basmamıştı. Deliler gibi, kaplanlara özgü birtutkuyla sevişmişlerdi. Çok da kavga etmişlerdi. Bu kavgalardan oldukça hoşlanmışlardı önceleri; çünkü barıştıkları zaman, öfkelerini yatıştıran rmsel haz, öfkeleri kadar taşkın olurdu. Ama çocuklar doğduktan sonra, büyü bozulmaya başladı. Yirmi beş ay içinde iki çocuk dünyaya geldi. Paraları yetmediği için, veletlerle başa çıkmak zorunda kaldılar; yorucu ve pis işleri yapacak dadıları tutamadılar. Baba olmak, John Bidlake’e kolay gelmedi. Atölyesi bir bebek odasına döndü. Çok geçmeden aşkın sonuçlan -yani viyaklamalar, çişli bezler, uykusuzluk, pis kokular- John Bidlake’i aşktan tiksindirdi. Üstelik, tutkun olduğu kadın, eskisi gibi değildi. Rose, bebekleri doğurduktan sonra şişmanlamaya başladı. Yüzü inceliğini yitirdi, bedeni şişti, etleri sarktı. Kavgalardan sonra, pek öyle kolay kolay barışamıyorlardı artık. John Bidlake’in sinirine dokunmuştu babalık. Sanatını bahane ederek, Paris’e gitti. Sözde on beş gün için gitmişti Paris’e; orada dört ay kaldı. Geri dönünce, kavgalar gene başladı. Rose’dan düpedüz tiksiniyordu artık. Modelleriyle kolayca avunmak, işten bile değildi. Portresini yaptırmak için gelen evli bir kadınla, daha uzun süren bir aşk serüveni oldu. Kavgalarla karışık bir iç sıkıntısından başka bir şey değildi evdeki yaşantısı. Aynca gürültülü bir kavgadan sonra, Rose pılısını pırtısını toplayıp, annesiyle babasının evine döndü. Giderken çocukları da beraber götürdü. Oğullarından da kurtulduğu için bayram etti John Bidlake. Viyaklayarak, bezlerine çiş eden o bebeklerin büyüğü, bıyığı ağaran, devler gibi bir subay olmuştu şimdi. Öteki de bağırsak kanserinden ölmüştü. Onları son gördüğünde, yirmi beş yaşlarında birer delikanlıydılar. Oğullar, analarını tutmuşlardı. Anaları da ölmüştü artık, on beş yıl oluyordu mezara gireli.</p>

  <p>Sütten ağzı yanan yoğurdu üfleyerek yermiş. John Bidlake boşandıktan sonra, bir daha evlenmemeye söz vermişti kendi kendine. Ama insıın, iyi bir aileden gelen, erdemli bir genç kıza deliler gibi vurulursa, evlenmeyecek de ne yapacak? John Bidlake de evlenmişti; ve İsabel ile geçirdiği o kısacık iki yıl, ömrünün, en olağanüstü, en güzel, en mutlu günleri olmuştu. Sonra Isabel anlamsa bir biçimde, çocuk doğururken ölüvermişti. Isabel’i hiç düşünmemek için elinden geleni yapardı. Onu anımsamak fazla acı verirdi John Bidlake’e. Onun anımsanan hayaliyle anımsama dakikası arasındaki zaman ve ayrılık uçurumları, bugünle geçmiş günler arasındaki tüm uçurumlardan daha büyüktü: Isabel ile yaşadığı geçmiş günlerle karşılaştırılınca da, bugünün her anı sönük görünüyordu. Isabel’in ölümünün, gelecekte kendinin de öleceğini anımsatması da korkunçtu. Isabel’in hiç sözünü etmezdi John Bidlake. Onun anısını canlandırabilecek her şeyi -Isabel’in mektuplarını, kitaplarını, odasının eşyasını- yoketmiş ya da satmıştı. John Bidlake, şu sırada yaşadığı anın, şu sırada yaşadığı yerin dışında hiçbir şeyi bilmek istemiyordu. Dünyaya daha demin geldiğine, her zaman yaşayacağına inanmak istiyordu. Ama anılarını bilinçli olarak hiç anımsamak istemediği halde, bu anılar gene de canlılığını yitirmiyordu. Isabel’in eşyalarını yokettiği halde, ölen kadını bir rastlantı sonucu aklına getiren şeylerden kaçamıyordu. Bu akşam da birçok rastlantı, çevresine diktiği korunma hattını yarmıştı. En büyük yarığı açan da, Elinor’un şu mektubuydu. John Bidlake, koltuğuna gömüldü, uzun süre kımıldamadan oturdu.</p>

  <p>Polly Logan, aynanın önünde oturuyordu. Küçücük elektrik kıvılcımları çıtır çıtır ediyordu saçım tararken.</p>

  <p>"Küçücük kıvılcımlar, küçücük bir savaş gibi, küçük. .. Ateş eden küçücük hayaletler gibi. Küçücük bir savaş. Küçücük savaş takırtısının küçük hayaleti."</p>

  <p>Polly, sanki seyircilerin önünde okurcasına, bu sözcükleri çınlayan bir sesle, tekdüze bir biçimde söylüyordu. Sözcüklerin üstünde sevgiyle duruyor, "r" harflerini yuvarlıyor, "s"lerde ıslık çalıyormuş gibi yapıyor, "m”lerde bir arı gibi vızıldıyor, uzun sesli harfleri uyumlu ve pürüzsüz olarak, çeke çeke söylüyordu. "Hayal tüfeklerinin hayalimsi takırtısı. Küçücük hayalimsi top atışı.” Ne güzel sözcüklerdi bunlar! Bu sözcükleri gürleye gürleye söyleyebilmek; sessizliğe gömülen hecelerin gümbürtüsünü, nerdeyse bir çeşit hırsla, keyfine tam vararak dinleyebilmek, Polly’ye ayrıca haz veriyordu. Kendi kendine konuşmaktan öteden beri hoşlanırdı Polly. Vazgeçemediği çocuksu bir huydu bu. Bu yüzden onunla alay edilince, "ama kendi kendime konuşmak beni eğlendiriyor," diye direnirdi; "ne diye yapmayacak mışım bunu? Hiç kimseye zararı dokunmuyor ki?" Polly’ye çok güldükleri halde, bu huyundan vazgeçmedi.</p>

  <p>Sesini alçaltıp, dramatik bir fısıltıyla konuştu: "Elektrikli. Elektrikli. Elektrikli tüfekler, sıra sıra bisküviler. Ay!” Tarak, karışan saçlarına takılmıştı. Daha iyi görebilmek için, öne doğru eğildi. Aynadaki yüze yaklaştı. Polly’nin tonu değişti: <span style="font-style:italic;">"Ma chere, tu as l’air fatigue. Tu es vieille.</span> * Kendinden utan. Bu yaşta ha? Ççç, ççç!" dilini dişlerine dayayarak, ayıplamış gibi sesler çıkardı; başını salladı. "Böyle şey olmaz! Böyle şey olmaz! Ama gene de fena değildin bu gece." Mrs. Betterton’un sözcükleri vurgulayan, yapmacık sesini taklit etti: "Şekerim, beyaz öyle yakışıyor ki size!" Sonra, kendi doğal sesiyle konuştu: "Size de, onların çoğuna da, hiç farketmez. Altmış yaşıma gelince, ben de bir file benzeyecek miyim dersiniz? Ama seni pohpohlayan bir fil de olsa, gene sevinmelisin belki de," Yavaş bir sesle, şarkı söylercesine konuşmasını sürdürdü: "Mutluluklarım say, mutluluklarını birer birer say. Tanrının sana neler bağışladığım görünce, şaşacaksın... Aman Tanrım, Tanrım!" Polly, tarağını bıraktı, ürperdi, yüzünü elleriyle örttü. "Tanrım!" Kam yanaklarına üşüştü. "Neydi o kırdığım pot! Kırdığım o koskocaman, korkunç pot!" Ansızın Lady Edward aklına gelmişti. Polly’nin söylediğini duymuştu kadın, "Lady Edward’ın Kanadalı olduğunu nasıl da söyleyebildim?" diye inledi. Bunu anımsayınca, utançtan ve sıkıntıdan kahroldu. "Ne pahasına olursa olsun, parlak lâflar etmek sevdasına kapılmanın sonu budur işte. Üstelik, sanki anlarmış gibi, Norah’nın önünde parlak konuşmaya kalktım! Düşünün, Norah! Aman Tanrım! Tanrım!" Polly ayağa fırladı, sabahlığa sarılarak, koridordan geçti, telâşla annesinin odasına daldı. Mrs. Logan, yatağa yatmış, ışığı söndürmüştü bile. Polly kapıyı açtı, karanlıkta ilerledi.</p>

  <p>"Anne,” diye seslendi, "anne!" Polly’nin sesi telâşlıydı, korkunç bir acı çekiyormuş gibiydi.</p>

  <p>Mrs. Logan, karanlıkta, kaygıyla sordu: "Ne oldu?” Oturup, yatağının yanındaki elektrik lambasının düğmesini el yordamıyla aradı. "Ne oldu?" Elektrik, "klik" diye yandı. ”Ne oldu, yavrum?"</p>

  <p>Polly kendini yatağa attı; annesinin dizlerine kapanarak, yüzünü gizledi. "Ah anneciğim, Lady Edward’a karşı ne korkunç bir pot kırdığımı bilsen! Ah, bir bilsen! Sana söylemeyi unutmuştum."</p>

  <p>Mrs. Logan, boşuna telâşlandığı için kızar gibi oldu. Son derece ağır sandığı bir şeyi kaldırmak için bütün gücünü topladıktan sonra, güllenin mukavvadan yapıldığını, iki parmağın ucuyla kaldırabileceğini gören bir insan içerler elbette. Mrs. Logan ters ters sordu: "Bunu söylemek için, uykuya yeni dalmışken, gelip beni uyandırmanın anlamı var mı yani?"</p>

  <p>Polly, başını kaldırıp annesine baktı. Pişman olmuşcasına, "kusuruma bakma, anne," dedi. "Ama ne korkunç bir pot kırdığımı bir bilsen!"</p>

  <p>Mrs. Logan, kendini tutamayıp güldü.</p>

  <p>"Sana bunu söylemezsem, uyuyamayacağım."</p>

  <p>"Sen bunu bana söylemeden önce de, ben uyuyamayacağım anlaşılan." Mrs. Logan, sert ve alaycı bir tavır takınmaya çalıştı. Ama gözlerinden, gülümsemesinden anlaşılıyordu kızmadığı.</p>

  <p>Polly, annesinin elini alıp, öptü: "Kızmayacağını biliyordum."</p>

  <p>"Kızıyorum. Fena halde kızıyorum."</p>

  <p>Polly; "bana yutturamazsın," dedi. "Ama şimdi bırak da, sana kırdığım potu anlatayım."</p>

  <p>Mrs. Logan, yalandan içini çekerek, sözde kaderine katlandı; çok uykusu varmış gibi gözlerini kapadı. Polly anlatmaya başladı.</p>

  <p>Kendi odasına döndüğünde saat iki buçuğu geçmişti. Yalnız Polly’nin kırdığı potu ve Lady Edward’ı değil, toplantıyı, orada bulunan herkesi konuştular. Daha doğrusu, Polly konuştu; Mrs. Logan da dinledi, güldü. Kızı coşup fazla ileri gidince de, Mrs. Logan gülerek karşı koydu Polly’ye.</p>

  <p>"Yok, Polly, yok," dedi; "olmaz böyle şey; insanları file benzetemezsin."</p>

  <p>Polly, "öyle ama, Mrs. Betterton gerçekten file benziyor,” diye karşılık verdi. "Bu, bir gerçek."</p>

  <p>Genç kız, hayal gücünü biraz zorlayıp, gittikçe daha saçma benzetmeler yaparak, sahnede rol oynarmışçasına, yüksek sesle fısıldadı:</p>

  <p>"Burnu bir hortuma benziyor.”</p>

  <p>"Ama Mrs. Betterton'un burnu büyük değil ki!”</p>

  <p>Polly’nin fısıltısı daha da korkunçlaştı:</p>

  <p>"Kesilmiş bir hortuma benziyor burnu. Kadın bebekken, ısırıp koparmışlar bu hortumu; tıpkı köpek yavrularının kuyruklarını kopardıkları gibi."</p>

  <p><a id="bookmark1"></a><a href="../Text/Section0009.xhtml#footnote1">1</a></p>

  <p>Metinde Fransızca: “Anlaşılmayan ruhlar”, yani değerli oldukları halde, kimsenin anlayıp beğenmediği kişiler.</p>

  <p><a id="bookmark2"></a><a href="../Text/Section0009.xhtml#footnote2">2</a></p>

  <p>Adını Dr. R. Bright'dan alan bir böbrek hastalığı.</p>

  <p><a id="bookmark3"></a><a href="../Text/Section0009.xhtml#footnote3">3</a></p>

  <p>Londra'nın ünlü terzilerinin oturdukları sokağın adı.</p>

  <p><a id="bookmark5"></a><a href="#footnote4">4</a></p>

  <p>Kraliçe Eiizabeth çağında, Shakespeare ile öteki oyun yazarlarının buluştukları meyhanenin adı.</p>

  <p><a id="bookmark6"></a><a href="#footnote5">5</a></p>

  <p>Charles Dickens'in Martin Chuzzlew/t adlı romanında, hep iyiliksever geçinen, ama aslında kötü yürekli ve iki yüzlü olan birkişinin adı.</p>

  <p><a id="bookmark7"></a><a href="#footnote6">6</a></p>

  <p>John Milton’un LAl/egro adlı şiirinden bir dize.</p>

  <p><a id="bookmark8"></a><a href="#footnote7">7</a></p>

  <p>Hippocrene, güzel sanatların ve şiirin kutsal sayıldığı Helicon dağında bir çeşmenin adıdır.</p>

  <p><a id="bookmark9"></a><a href="#footnote8">8</a></p>

  <p>Bu iki dizenin aslı, “sağlıklı sevinçleri ve tükenmeyen hazineleri, ancak İsrael kavminin çocukları bilir”dir.</p>

  <p><a id="bookmark10"></a><a href="#footnote9">9</a></p>

  <p>1919 ile 1933 yılları arasında Amerika'da içki yasağı vardı.</p>

  <p><a id="bookmark11"></a><a href="#footnote10">10</a></p>

  <p>Phryne, eski Yunanlıların en ünlü kibar fahişelerinden biridir. Hem Praxiteles'in, hem de Apellesin Venüs'üne modellik ettiği söylenir.</p>

  <p><a id="bookmark12"></a><a href="../Text/Section0008.xhtml#footnote11">11</a></p>

  <p>Ünlü bir çocuk şiirine değinme: "Küçük Miss Muffett / Bir tepecikte oturuyordu. I Kocaman bir örümcek gelip I Yanına oturunca / Miss Muffett korkudan kaçtı."</p>

  <p><a id="bookmark13"></a><a href="#footnote12">12</a></p>

  <p>Metinde Fransızca: "Yolun dönemecinde iğrenç bir leş.”</p>

  <p><a id="bookmark14"></a><a href="#footnote13">13</a></p>

  <p>Sir J.M. Barrie"nin hiç büyümeyen bir çocuğu ele alan ve 1904'de yazılan bir oyununun baş kişisi.</p>

  <p>Metinde Fransızca: “Sevgili dostum, yorgun bir halin var. Yaşlısın sen.”</p>
</body>
</html>
