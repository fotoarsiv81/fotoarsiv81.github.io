<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u927c981f-8bce-4b93-a6b1-d73085a93c1a"><span style="font-weight:bold;font-style:italic;font-variant:small-caps;">ONUNCU BÖLÜM</span></p>

  <p>Spandrell, "düzenle kullandığım teknik bir yöntem vardır," dedi gene. "Mutsuz olanları, yaşantılarından memnun olmayanlar, tiyatro oyuncusu olmak isteyenleri, ya da dergilerde yazılar yazmaya kalkıp yazılan yayımlanmadığı için kendilerini <span style="font-style:italic;">âmes incomprises<a id="footnote1"></a><sup><a href="../Text/Section0010.xhtml#bookmark1">1</a></sup></span> sananlan seçerim." Spandrell, o zavallı küçük Harriet Watkins olayını ele alıp, bir genelleme yapıyordu övüne övüne. Hiç süslemeden, olduğu gibi anlatsaydı, pek yaman bir iş sayılmayacaktı Harriet ile serüveni. Harriet, öyle yürekler acısı, öyle cesaretsiz bir küçük yaratıktı ki, herkes onun canına okuyabilirdi nasıl olsa. Ne var ki, yüzlerce olay arasından seçilmiş bir tek örnekmiş gibi ele alınınca, yemek kitaplarına özgü bir dille anlatılınca (mutfak uzmanı Mrs. Beeton’un, bir yemeğin nasıl pişirileceğini açıklaması gibi: "Mutsuz olanlan seçmeli"), kızın öyküsü pek buruk, pek çarpıcı oluyordu. 'İlkin onlara karşı sevecen, çok sevecen olmalı. Tıpkı bir ağabey gibi, aklı başında ve cinsel namus açısından tertemiz olmalı. O zaman sizi gerçekten eşsiz bir insan sanırlar; çünkü iş adamlarına özgü görüşleri, iş adamlarına özgü hırslan olan sıradan erkeklerden başka kimsecikleri tanımamışlardır ömürleri boyunca. Siz sanattan anladığınız, tüm ünlü kişilerle tanıştığınız için; yalnız para düşünmediğiniz, görüşlerinizi sabah gazetelerine göre ayarlamadığınız için, gerçekten eşsiz bir insan sanırlar sizi." Küçük Harriet’in yüzündeki ürkek hayranlığı anımsadı: "Aynı zamanda biraz da korkarlar sizden," diye ekledi. "Siz, hiç de saygıdeğer geçinmemekle beraber, öylesine yüksek bir tabakadan geliyorsunuz ki! Yüce yapıtlara ve yüce kişilere öylesine alışık, onlarla öylesine içlidışlısınız ki! Hem öyle iyi bir insan, hem de öyle yaramazsınız ki! Öyle bilgili, dünyayı öyle gezmiş tozmuş, öyle parlak bir kozmopolit ve West-End’lisiniz ki!* (Kenar mahallelerde oturanların, West-End’den nasıl söz ettiklerini bilmem hiç duydunuz mu?) Siz, De Reszke sigaralarının ilânlarında Golden Fleece** nişanıyla resmi çıkan baylara benziyorsunuz tıpkı. Evet, karşınızda dehşet içinde kalırlar ama, taparlar da size. Siz öyle anlayışlısınız; genellikle yaşam konusunda, özellikle onların ruhu konusunda bilginiz öylesine derin ki! Üstelik, sıradan erkekler gibi çapkın ve yüzsüz değilsiniz, hiç mi hiç öyle değilsiniz. Size yüzde yüz güvenebileceklerini bilirler; ilk haftalar güvenebilirler de. Onlan tuzağa alıştırmanız gerek. Onları iyice evcilleştiriyorsunuz, bir güven duygusu aşılıyorsunuz onlara. Öyle bir eğitiyorsunuz ki onları, ara sıra sırtlarını şöyle kardeşçe okşadığınızda ya da bir amca gibi alınlarını şöyle bir öptüğünüzde, ürkmüyorlar artık. Bu arada, onları güzel güzel kandırıp, ufak tefek sırlarını öğreniyorsunuz; aşk üstüne konuşturuyorsunuz onları. Derken, bir erkekle konuşurcasına, sanki onlar da sizin yaşınızda, sizin kadar kötü hayal kırklıklarına uğramış, acı günler yaşamış gibi, siz de aşktan söz ediyorsunuz. Siz böyle yapınca, onlar hem korkunç utanıyorlar (ama utandıklarını söylemiyorlar elbette), hem de fena halde heyecanlanıyorlar. Onlara duyduğunuz büyük hayranlığın bir kanıtı sayıyorlar böyle konuşmanızı. Bu yüzden bayılıyorlar size. Sonunda, zamanı gelince, onlar iyice evcilleşip korkularını yitirince, son perdeyi sahneye koyuyorsunuz: Odanızda çay içeceksiniz. (Hiç çekinmeden' odanıza gidip gelmeye iyice alıştırılmışlardır artık.) Çaydan sonra sizinle yemeğe çıkacaklarından, aceleye gerek yoktur. Alacakaranlık gittikçe koyulaşır. Siz, hem hayal kırıklığına uğramışcasına, hem de duygulanarak, sevdanın gizlerinden söz edersiniz. Ortaya kokteyller çıkarırsınız - çok sert kokteyller. Boyuna konuşursunuz ki, onlar da dalgın dalgın, hiç düşünmeden yuvarlasınlar kokteylleri. Sonra, ayaklarının dibine oturup, tamamiyle platonik bir biçimde, ayak bileklerini okşamaya başlarsınız tatlı tatlı. Kendi elinizin ne yaptığından sanki hiç haberiniz yokmuş gibi! Bir yandan da aşk felsefesini anlatıp durursunuz. Eğer buna içerlemezse, kokteyller de işini gördüyse, bundan sonrası güç olmasa gerek. Yani bana güç gelmedi bundan sonrası." Spandrell, kadehine biraz daha konyak koyup içti. "Ama asıl eğlence, bundan sonra, yani onlar metresiniz olduktan sonra başlar. İşte o zaman ortaya dökersiniz Sokrates’e özgü tüm marifetlerinizi. Onların cinsel yeteneklerini geliştirirsiniz. Hep uslu uslu, hep tatlı tatlı ve çok sabırlı davranarak, cinsel tutkunun tüm rezaletlerine alıştırırsınız onları. Biliyorsunuz ya,yapılabilir bu. Onlar ne denli safsa, bunun yapılması da o denli kolay olur. Olanca saflıklarıyla, aklın alamayacağı bir ahlâksızlık düzeyine getirebilirsiniz onları." &nbsp;&nbsp;&nbsp;</p>

  <p>* Londra'nın tiyatro, sinema ve büyük mağazalarının bulunduğu mahalle.</p>

  <p>** "Altın Post” 1429 yılında Burgonya Dükü Philip'in kurduğu bir şovalyelik örgütünün adı. &nbsp;&nbsp;&nbsp;'</p>

  <p>Mary öfkelendi: "Bundan hiç kuşkum yok ama, anlamı ne böyle şeyler yapmanın?"</p>

  <p>Spandrell, rol oynarcasına, kaşarlanmış haller alarak, "bu bir eğlencedir," dedi. "İnsana vakit geçirtir, can sıkıntısını giderir.”</p>

  <p>Mark Rampion, gözlerini kahve fincanından ayırmadan konuştu: "Her şeyden fazla bu bir öç almadır; kadınlardan hıncını almanın bir yoludur bu. Kadın oldukları için, ayrıca çekici oldukları için onları cezalandırmanın bir yoludur. Kadınlara karşı, kadınların temsil ettikleri şeylere karşı duyduğun kini belirtmenin bir yoludur. Kendi kendine karşı duyduğun kini belirtmenin de bir yoludur bu.” Mark Rampion, o ışıl ışıl açık renk gözlerini, Spandrell’in yüzüne suçlarcasına dikti ansızın: "Spandrell, sen gerçekten nefret ediyorsun kendinden. İşte senin derdin de bu. Kendi yaşamının kaynağından, ana temelinden nefret ediyorsun. Çünkü bu yadsınamaz, cinsel eylemin bir ana temel olduğu yadsınamaz. Oysa sen nefret ediyorsun cinsel eylemden, nefret ediyorsun."</p>

  <p>"Ben mi?"</p>

  <p>Kadınlara ve cinsel hazlara aşın düşkünlüğünden ötürü ayıplanmaya alışık Spandrell, yepyeni bir suçlamayla karşılaşmıştı.</p>

  <p>"Yalnız sen değil, bu adamların tümü." Mark Rampion, başını sert sert sallayarak, lokantadakileri gösterdi. "Saygıdeğer kişiler! Neredeyse herkes nefret ediyor cinsel eylemden. Çağımızın bir hastalığı bu. Bright hastalığı<a id="footnote2"></a><sup><a href="../Text/Section0010.xhtml#bookmark2">2</a></sup> derler ya; ben de Hazreti İsa hastalığı diyorum buna. Daha doğrusu, İsa ile Newton hastalığı, çünkü Hıristiyanlar kadar bilim adamları da sorumlu bundan. Büyük iş adamları da sorumlu. Hazreti İsa'nın, Newton’un ve Henry Ford’un hastalığı bu. Üçü bir araya gelip, nerdeyse öldürdüler bizi. Canımızı çekip kopardılar bedenimizden; tıka basa nefret doldurdular içimize.”</p>

  <p>Rampion’un aklı fikri bu konudaydı. Bunu simgesel biçimde gösteren bir resim çizmekle geçirmişti bütün gününü. Ellerinde neşterler, bir ameliyat masasının bir ucunda Hazreti İsa, öteki ucunda da önlüklü bir cerrah gösteriliyordu bu resimde. İdam edildiği sabah beline sanlan kısa bez vardı İsa’nın üstünde. Ameliyat masasında, perspektife uygun biçimde kısaltılmış, tabanları seyirciye dönük, yarı kesilmiş bir adam, çarmıha gerilmiş gibi yatıyordu. Karnındaki korkunç yaradan dışarıya sarkıp, yere dökülen barsakları; ön planda yatan, delik deşik edilmiş, kanlar içindeki kadının barsaklarına karışıyordu. Bu barsaklar, simgesel bir değişimle; bir yığın canlı yılana dönüşüyordu. Kara kömür ocakları ve bacalarla dolu tepelerin gittikçe uzaklaşan manzarası görülüyordu arkalarda. Resmin bir kenarında, İsa’nın arkasında, canlı insanları böyle kesip biçmenin ruhsal ürünleri olan iki melek vardı. Bu melekler, kanatlarını germiş, uçmaya çalışıyorlardı; ama boşunaydı uğraşmaları; çünkü ayaklarını yılanların düğümlerinden kurtaramıyorlar, ne denli çabalarlarsa çabalasınlar, yeryüzünden yükselemiyorlardı.</p>

  <p>Mark Rampion, resmini düşünerek, "İsa ile bilim adamları, canlı canlı kesiyorlar bizi," dedi. "Gövdelerimizi delik deşik ediyorlar bıçaklarıyla."</p>

  <p>Spandrell, "ama ne diye delik deşik etmeyeceklermiş bizi?" diye karşı çıktı. "Belki de canlı canlı kesilmek için yaratıldı gövdelerimiz. Utanma denilen şeyin var oluşu çok anlamlıdır. Bedenden ve bedenin yaptıklarından hep utanırız elimizde olmadan. Bedenin kesinlikle ve doğal olarak alçaklığını gösteren bir belirtidir bu."</p>

  <p>Rampion öfkelendi: "Kesinlikle ve doğal olarakmış! Saçma! Önce şunu bil ki, kendiliğinden içimizden gelen bir duygu değildir utanma. Yapay bir şeydir, bize sonradan aşılanan bir şeydir. İnsanlar herhangi bir şeyden utandınlabilir. Kara bir ceketle kahverengi ayakkabı giymekten, bozuk bir şiveyle konuşmaktan, burunlarının ucunda bir su damlası bulunmasından ölesiye utanabilirler. Herhangi bir şeyden, bu arada bedenle bedenin yaptıklarından utanabilirler. Ne var ki, tıpkı öteki utanmalar kadar uydurma bir iştir bedenden utanma. Savile Row’daki<a id="footnote3"></a><sup><a href="../Text/Section0010.xhtml#bookmark3">3</a></sup> terziler, kara ceketle kahverengi ayakkabı giymekten utanmayı uydurdukları gibi, Hıristiyanlar da bedenden utanmayı uydurdular. Bu çeşit bir utanma, nerdeyse hiç yoktu Hıristiyanlıktan önce. Eski Yunanlıları düşünün, Etrüskleri düşünün."</p>

  <p>Yunanlılarla, Etrüskler, Stanton’un tepelerindeki kırları anımsattı Mary’ye. Mark Rampion tıpkı eskisi gibiydi. Tek fark, şimdi daha güçlü oluşuydu. Ne hasta bir hali vardı o gün! Sağlıklı olduğu, varlıklı olduğu için, kendinden utanmıştı Mary. Acaba şimdi sevdiği kadar o zaman da sevmiş miydi Mark’ı?</p>

  <p>Spandrell, uzun, kemikli elini kaldırdı: "Biliyorum, biliyorum. Eski çağların soylu ve çıplak insanları. Ama bana kalırsa, bizim çağımız uydurdu İsveç jimnastiğiyle yetişmiş o putperestleri. Hıristiyanlara eziyet etmek istedikçe, öne sürüyoruz onları. Ama onlar gerçekten var mıydı? Kuşkuluyum bu konuda."</p>

  <p>Mary, Tarquinia’daki resimleri düşünerek, "ama onların sanatına baksanıza," dedi. Mark ile birlikte, resimleri yeniden görmüştü. Bu kez gerçekten görmüştü.</p>

  <p>Spandrell, "evet, bizim sanatımıza da bir bakın," diye karşılık verdi. "Üç bin yıl somaki kazıda, Royal Academy’nin yontular odası bulununca, yirminci yüzyılda yaşayan Londralıların, mahrem yerlerini incir yaprağıyla örttüklerini, bebeklerine herkesin önünde meme verdiklerini ve parklarda çırılçıplak birbirlerine sanldıklarını söyleyecekler."</p>

  <p>"Keşke Londralılar tüm bunları yapabilseler," dedi Rampion.</p>

  <p>"Öyle ama, yapmıyorlar. Şu utanma sorununu şimdilik bir yana bırakalım da, mistik deneyin ilk koşulu olarak, din uğruna dünya hazlarından vazgeçmek konusunda ne düşündüğünü söyle bana."</p>

  <p>Rampion ellerini birbirine çarptı; iskemlesinde arkaya doğru yaslanarak, gözlerini tavana dikti. "Vay vay!" dedi. "Demek iş bu hale döküldü, ha? Mistik deney ve din uğruna dünyanın tüm hazlarından vazgeçmek! Zamparanın yaşamaya karşı duyduğu kinin yeni bir biçimi de buymuş!"</p>

  <p>Spandrell, "ama ben şaka etmiyorum..." diye söze başladı.</p>

  <p>"Yoo, ben de şaka etmiyorum. Anatole France’ın Thais’ini okudun mu?"</p>

  <p>Spandrell, "hayır" dedi başıyla.</p>

  <p>Rampion, "oku,” dedi. "Oku. İlkel bir kitaptır, elbette. Bir erkek çocuğu kitabı. Ama insan, erkek çocuğu kitaplarını okumadan büyümemeli. Onu oku da, sonra gel, din uğruna tüm dünya hazlarından vazgeçmekten ve mistik deneylerden gene söz et bana."</p>

  <p>Spandrell, "okuyacağım," dedi. "Bu arada benim söylemek istediğim şuydu: Din uğruna dünya hazlarından vazgeçmeyenler bilemezler bunları."</p>

  <p>"Kuşkusuz öyledir. Ama bedeninizi doğanın gerektirdiği gibi kullanırsanız, yani bedeninizi kendinizle özdeş sayarsanız, din uğruna dünya hazlarından vazgeçip, insanları canlı canlı kesenlerin hiçbir zaman bilemeyeceği durumlara da erişebilirsiniz."</p>

  <p>"Ne var ki, insanları canlı canlı kesenlerin durumları, kendilerini bedenin hazlarına verenlerin durumlarından daha iyidir."</p>

  <p>"Yani deliler, aklı başında olanlardan daha iyidir demek istiyorsun. Ben bunu kabul edemem. Aklı başında, uyumlu bir insan olan eski Yunanlı, her iki durumdan da en iyi biçimde yararlanmasını bilirdi. Kendi benliğinin bir parçasını öldürecek kadar aptal değildi o. Bir denge kurdu. Bu kolay değil, elbette. Hattâ çok, çok zor. Bağdaştırılması gereken güçler, temelden düşman birbirlerine. Bilinçli olan ruh; benliğin bilinçdışı bedene bağlı, içgüdüsel bölümünün yaptıklarına içerliyor. Ruhun yaşaması, ötekilerin ölümü demek; ötekilerin ölümü ruhun yaşaması demek. Ama aklı başında bir insan, bir denge kurmaya çalışır hiç olmazsa. Aklı başında olmayan Hıristiyanlar, benliğimizin yarısını çöp tenekesine atmamızı istediler. Şimdi de bilim adamlarıyla iş adamları gelip, Hıristiyanların bize bıraktığının öteki yansını atmamızı istiyorlar çöp tenekesine. Ama benliğimin dörtte üçünün ölü olmasını istemiyorum ben. Canlı olmayı, tümüyle canlı olmayı yeğliyorum. Yaşama uğruna, benliğin bütünlüğü uğruna baş kaldırmanın zamanı geldi."</p>

  <p>Spandrell, "ama senin açından, bu çağı yola getirmek gibi bir sorun olmasa gerek," dedi. "Çünkü yiyip içmenin, eğlenip gülmenin, önüne gelenle yatıp kalkmanın altın çağıdır bu."</p>

  <p>Mary güldü: "Siz Mark’ın aslında ne denli softa olduğunu hele bir bilseniz! Ne koca bir softa olduğunu!"</p>

  <p>Kocası, "ben softa değilim,” dedi, "aklı başında bir insanım sadece." Sonra Spandrell’e döndü: "Sen de herkes gibisin: Çağımızın şu soğuk ve uygar cinselliğe düşkünlüğünü, eski insanlarda gördüğümüz cinsel yaşantıyla eş sanıyorsun. Eski insanlarda sağlıklı bir duygu vardı -bilmem ki, buna ne demeli- ‘cinsel yaşantıya tapma’ diyelim. Geçmişte hayata dinsel bir hava veren de buydu işte. <span style="font-style:italic;">Akarnyalılar’ı</span> okudun, değil mi?"</p>

  <p>Spandrell, homurdanarak başını salladı: "Şu İsveç jimnastiği meraklılarını ikide birde başımıza kakma, ne olur!"</p>

  <p>Rampion, "ama bu iki şey aynı değil," dedi. "Çağımjzın cinselliğe düşkünlüğü, Hıristiyanlığın ters yüz edilmesinden başka bir şey değil. Din uğruna dünya hazlarından vazgeçenlerin, bedeni hor görmelerinin değişik bir biçiminden başka bir şey değil. Hor görmek, kin duymak! Demin söylediğim buydu işte. Kendi kendinize kin duyuyorsunuz, hayata kin duyuyorsunuz. Ancak iki seçenek var sizler için: Ya önünüze gelenle yatıp kalkmak, ya da dünya hazlarından vazgeçmek. Ölümün iki ayrı biçimi. Hıristiyanlar bile, cinsel yaşantıya tapmanın ne olduğunu, bu tanrısız kuşaktan çok daha iyi anlamışlardı. Neydi evlenme törenindeki o söz? ‘Bedenimle sana tapıyorum.’ Bedeniyle tapmak! İşte budur gerçek cinsel yaşantı. Bu gerçek cinsel yaşantının, bizim ileri görüşlü gençlerimizin, tutkusuz ve uygar bir biçimde birbirleriyle yatıp kalkmalarıyla aynı şey olduğunu sanıyorsan, fena halde yanılıyorsun."</p>

  <p>Spandrell, "bizim uygar eğlencelerimizde ölümsü bir şeyler olduğunu kabul etmeye hazmın," diye karşılık verdi. Soluğunu içine çekerek, sönen purosunu yeniden yakmaya uğraştığı için, kesik kesik konuşuyordu: "Eğlencelerimizde... bir ucuz lavanta kokusu var... yıkanmayanların bayat ter kokusu... sık sık düşünürüm de... cehennemin havası... böyle koksa gerek." Kibriti attı. "Ama öteki seçeneğe gelince, onda ölüm olmadığı su götürmez. Hazreti İsa’da ölüm yok, örneğin. San Francesco’da da yok."</p>

  <p>Rampion, "yer yer var," dedi. "Onlar da yer yer ölüydü. Yer yer de çok canlıydılar, bunu kabul ediyorum. Ama yaşantının yansını hesaba katmadılar hiç. Yok, yok, onlar da işe yaramazlar. Artık onların sözü edilmemesi gerekir. İsa’dan da bıktım, San Francesco’dan da. Ölesiye bıktım onlardan."</p>

  <p>Spandrell, "peki, şairlere ne dersin?" diye sordu. "Shelley’nin bir ceset olduğunu söyleyemezsin ya!"</p>

  <p>Rampion,"Shelley mi!" diye bağırdı. "Sakın Shelley’nin lafını etme bana." Hayır dercesine başını salladı. "Yoo, yoo, çok korkunç bir şeyler var Shelley’de. İnsan değil o bir erkek değil. Bir periyle kabuksuz beyaz bir sümüklü böceğin karışımıdır o."</p>

  <p>"Haydi canım, haydi canım," diye karşı çıktı Spandrell.</p>

  <p>"Evet, Shelley pek hoş filan ama, kan yok bedeninde. İçi, yapışkan ve sulu bir çamurla dolu sanki. Kanı yok, gerçek kemikleri, barsakları yok. Ancak yumuşak lapamsı bir şeyler, beyaz bir sıvı var. Ya Shelley’nin ruhundaki o korkunç yalan! Hem kendi kendine, hem de herkese karşı, dünya gerçekte dünya değilmiş de, ya cennet ya da cehennemmiş gibi haller takınması! Kadınlarla yatmanın, gerçekte kadınlarla yatmak değil de, iki meleğin elele tutuşmasıymış gibi davranışı! Ofl Bir düşün hele, kadınlara karşı nasıl davrandığım! Ayıp, gerçekten ayıp! Kadınlar bu davranışa bayılıyorlardı elbette; yani bir süre için bayılıyorlardı. Kendilerini salt ruh sanıyorlardı bundan ötürü. Ama bir süre sonra da, öldürmek istiyorlardı kendilerini. Salt ruh! Oysa Shelley de, herkes gibi, cinsel isteklerle kaşınıp duran bir erkek çocuktan başka bir şey değildi. Ama Dante ile Beatrice’nin bir karışımı olduğunu, hatta onlardan da daha ‘salt ruh’ olduğunu kendine de, başkalarına da yutturmaya kalkıyordu. Korkunç bir şey, korkunç! Her halde elinde değildi böyle olmamak; başka bir özür düşünemiyorum Shelley için. Bir erkek olarak dünyaya gelmemişti o. Bir erkek çocuğun cinsel isteklerini duyan, peri cinsinden bir çeşit kabuksuz sümüklüböcekten başka bir şey değildi Shelley. Bir de Shelley’nin o korkunç illetini düşünün -herhangi bir şeye açık açık adını vermemek illetini. Her şey, ya bir meleğin harpı, ya da Platon’a özgü bir hayaldi onun gözünde. Tarlakuşu için yazdığı şiiri anımsıyor musun? ‘Selâm sana, sevinç dolu ruh! Sen bir kuş değilsin aslâ!" Rampion, sözümona "anlamlı" şiir okuyanların gülünç bir taklidini yaptı. "Shelley, gene sahte tavırlar takınıyor, gene yalan söylüyor kendi kendine, her zaman olduğu gibi. Tarla kuşunun düpedüz bir kuş olmasına; kanı, tüyleri, yuvası olmasına; tırtıl böceklerini iştahla yemesine katlanamazdı. Yok, olmaz! Böyle şeyler gereğince şiirsel değil; hem de fazlasıyla kaba! Tarlakuşunun bedensiz bir ruh olması gerekiyordu. Kansız, kemiksiz. Havalarda uçuşan bir çeşit kabuksuz sümüklüböcek. Başka bir şey de beklenemezdi aslında. Çünkü Shelley’nin kendi de, havalarda uçan bir çeşit kabuksuz sümüklüböcekti; insanın, kendi benliğinin dışında kalan bir şeyi yazmasının da yolu yoktur. Eğer kabuksuz bir sümüklüböcekseniz, konunuz tarlakuşu da olsa, kabuksuz sümüklüböceği yazarsınız gene de. Allah verse de..." Rampion, aşırı ve güldürücü bir öfkeyle ekledi: "Allah verse de, o tarlakuşu, Tobit’in kitabındaki* serçeler kadar akıllı olsa! Shelley’nin tam gözünün içine, koskocaman güzel bir pislik düşürüverse! Tarlakuşunun bir kuş olmadığını söylediği için, doğrusu haketti bunu Shelley! Sevinç dolu ruhmuş! Sevinç dolu ruh!"</p>

  <p>Kutsal Kitaba alınmamakla birlikte, kimi mezheplerin kutsal saydıkları bir kitabın adı.</p>

  <p id="ufac5085f-48d5-4bba-bb43-ac83f698f75a"><a id="bookmark4"></a></p>
</body>
</html>
