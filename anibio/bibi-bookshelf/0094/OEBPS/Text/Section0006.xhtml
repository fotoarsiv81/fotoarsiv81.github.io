<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u5580195b-9633-497a-ba41-79e6bb73d71d"><span style="font-weight:bold;font-style:italic;">YEDİNCİ BÖLÜM</span></p>

  <p>Walter, Mrs. Betterton’u yakasından silkip atmış; babasıyla Lady Edward’a uzaktan el sallayıp, onları da atlatmıştı. Aramasını sürdürebilirdi cam istediği gibi. Ve sonunda aradığını buldu: Lucy Tantarnount, yemek odasından yeni çıkmış, şuraya buraya kararsız bakarak, kemerlerin altında duruyordu. Siyah giysisinin içinde, teni aktı, ışıl ışıldı. Göğsüne bir demet gardenya çiçeği iliştirmişti. Düz kara saçlarına dokunmak için elini kaldırınca yüzüğündeki zümrütün parıltısı, odanın bir ucundan öteki ucuna, Walter’e yeşil bir işaret verdi. Walter, eleştiren bir gözle, kafasından gelen bir çeşit soğuk kinle ona baktı; onu niçin sevdiğini merak etti. Niçin? Bunun bir nedeni yoktu; bu tutkuyu haklı gösterecek bir şey de yoktu. Oysa binbir neden vardı Lucy’yi sevmemesi için.</p>

  <p>Lucy birden kımıldadı, yürüdü, gözden yokoldu. Walter, onun peşinden gitti. Yemek odasının kapısının önünden geçerken, gözü Burlap’a ilişti. Burlap, dünyaya küskün bir tavır takınmaktan vazgeçmişti; şampanya içiyor, Kontes D’Exergillod’u dinliyordu. Walter, Molly D’Exergillod’dan neler çektiğini düşünerek, "vay canına!" dedi kendi kendine. "Ama Burlap bu kadıncağıza bayılıyordur her halde. Bayılır da. .. O...” İşte Lucy gene ortaya çıktı. Allah kahretsin! General Knoyle ile konuşuyor. Walter, Lucy’ye bir çift söz söyleyebilmek için sabırsızlıkla bir fırsat kollayarak, oralardan uzaklaşmadan beklemeye başladı.</p>

  <p>General, Lucy’nin elini okşayıp, "sonunda yakalayabildim seni," dedi. "Arayıp duruyordum bütün akşam."</p>

  <p>Yan amca, yarı ırz düşmanı halleri vardı yaşlı adamın. Lucy’ye pek düşkündü. Kendisini dinleyenlere, "nefis bir küçük kız," derdi. "Nefis bir küçük vücut! O ne gözler!" General, Lucy’den daha körpe olanları yeğlerdi çoğunlukla. "Gençlik gibi şey yok!" deyip dururdu ikide birde. Altmış beş yaşında Kaliforniya’ya gidip, Hollywood’daki kızları ve Pasifik Okyanusu plajlarında mayolu güzelleri gördükten sonra, Amerika’ya ve Amerikalılara karşı ömrü boyunca beslediği olumsuz önyargı, coşkun bir hayranlığa dönüşmüştü. Gerçi Lucy, otuzuna yakındı ama, General onu yıllardır tanıdığı için, hâlâ ilk anılarının genç kızı sayıyordu Lucy’yi. O, hâlâ on yedi yaşlarındaydı General’in gözünde. Lucy’nin elini gene okşadı.</p>

  <p>"Uzun uzun konuşacağız," dedi.</p>

  <p>Lucy, alaycı bir nezaketle karşılık verdi: "Çok hoş olacak konuşmamız."</p>

  <p>Walter, gözetlemek için çekildiği yerden, onları seyrediyordu. General vaktiyle yakışıklı bir erkekti. Uzun boyu, korseli beliyle, hâlâ da bir asker hali vardı onda. Kadınlara düşkün bir muhafız alayı subayı gibi gülümsüyor, beyaz bıyığıyla oynuyordu. Derken bir anda değişiveriyor, karşısındakini koruyan, sır dinleyen yaşlı bir amca oluveriyordu. Kayıtsız ve amansız bir alay vardı ona hafifçe gülümseyerek bakan Lucy’nin solgun elâ gözlerinde. Walter, Lucy’yi inceledi.</p>

  <p>Ayrıca güzel bile sayılmazdı. Öyleyse niçin, niçin? Onu sevmek için gerekçeler arıyordu, haklı çıkmak istiyordu. Niçin? İçinde çınlayıp duruyordu bu soru. Karşılığı yoktu bunun. Lucy’ye sevdalanıvermişti, işte bu kadar! Onu görür görmez, deliler gibi sevdalanıvermişti.</p>

  <p>Lucy, başım çevirip Walter’i gördü. işaret etti. "Walter!" diye seslendi. Walter, sözde hayrete düşmüş gibi, sevinçli ve şaşkın bir hal takındı.</p>

  <p>Delikanlı, "buluşacağımızı unutmamışsınızdır umarım,” dedi.</p>

  <p>”Ben bir şeyi unutur muyum hiç?" Sonra, küçük bir kahkaha attı: "Ama ara sıra mahsus unuttuğum da olur," dedi. General’e döndü: "Walter ile ben, üvey oğlunuzu görmeye gideceğiz bu akşam."</p>

  <p>Bu haberi verirken, sesinde ve gülümsemesinde, General’in çok sevdiği bir kişiden söz edercesine bir hal vardı. Oysa Spandrell ile üvey babasının birbirleriyle ölesiye dargın olduklarını pekâlâ biliyordu. Annesinin, bile bile çam devirmek merakı, olduğu gibi Lucy’ye de geçmişti. Üstelik babasının yan tutmayan bilimsel merakından da bir şeyler vardı Lucy’de. Kurbağalar ve kobaylarla değil de, insanlarla deneyler yapmak hoşuna giderdi. İnsanlara beklenmedik şeyler yaparsınız, onları garip durumlara düşürürsünüz, sonra da ne olacağını görmek için beklersiniz. Darwin ile Pasteur’ün yöntemiydi bu.</p>

  <p>Bu deney sırasında, General Knoyle’un yüzü kıpkırmızı kesildi. İyice kasılarak, "onu bir hayli zamandır görmedim," dedi.</p>

  <p>Lucy kendi kendine, "güzel!" diye düşündü. “Tepkiye başladı." Yüksek sesle, "üvey oğlunuz öyle eğlenceli bir insandır ki!" dedi.</p>

  <p>General'in yüzü daha da kızardı, kaşları çatıldı. O oğlan için neler yapmamıştı! Buna karşılık ne kadar nankörlük etmişti o oğlan, ne kadar kötü davranmıştı! General’in, türlü dolaplar çevirerek bulduğu her işten tekmeyi yemiş, kovulmuştu. Hiçbir işe yaramaz, tembelin biriydi. İçer, zamparalık eder, annesini üzer, kadıncağızdan para sızdırır, ailenin adim lekelerdi. Ya herifin küstahlığı! Son karşılaştıkları ve her zaman olduğu gibi kavga ettikleri sırada söyledikleri! "Erkekliğini yitirmiş beceriksiz moruk!” lafını kolay kolay unutamazdı General!</p>

  <p>Lucy, "öyle akıllıdır ki o,” diyordu. Spandrell’in, üvey babasının meslek hayatını nasıl özetlediği aklına geldi; için için gülümsedi. Bu özet, ”Harrow okulundan, yaşı fazla ilerlediğinden ötürü emekliye ayrıldı," diye başlıyor ve şöyle sürüp gidiyordu: "Sandhurst Askeri Kolejinden, sondan birinci olarak diploma alıp, orduda son derece parlak bir meslek hayatı oldu. Sonunda, savaş sırasında, askerî Intelligence<a id="footnote3"></a><sup><a href="../Text/Section0008.xhtml#bookmark4">3</a></sup> Service’de yüksek bir yer elde etti." Üvey babasının ölümünden sonra yazılacak olan bu kısa yaşam öyküsünü, Spandrell’in gürleye gürleye okuyuşu, gerçekten eşsiz bir şeydi. Ha Spandrell’i dinlemişsin ha <span style="font-style:italic;">Times</span> gazetesini okumuşsun! Hele Spandrell’in askerî Intelligence üstüne sözleri! <span style="font-style:italic;">"Encyclopaedia Britannica’nın</span> yeni ciltlerinde, 'Intelligence’ sözcüğünü ararsınız," demişti, "bu sözcüğün üç ayn bölüme ayrıldığını görürsünüz: Intelligence insanı, Intelligence hayvani, Intelligence askerî. Benim üvey babam ise, Intelligence askerî’nin kusursw bir örneğidir."</p>

  <p>Lucy, "öyle akıllıdır ki!" dedi gene.</p>

  <p>General Knoyle, kasılarak, "bazı kişilerin onu akıllı sandıklarından haberim var," dedi. "Ama bana kalırsa..." Gürültüyle öksürüp gırtlağını temizledi. Böylece belirtmiş oldu</p>

  <p>üvey oğlu konusunda düşündüklerini.</p>

  <p>Biraz sonra, General, hâlâ kaskatı, hâlâ öfkeli bir saygınlık içinde uzaklaştı. Lucy’nin onu küçük düşürdüğünü biliyordu. Lucy gençti, omuzları çıplaktı; ama General, Spandrell’i, o küstah, o soysuz sıpayı övmesini bağışlayamazdı gene de. Spandrell yüzünden, hep diş biliyordu karısına. Böyle bir oğul doğurmaya hakkı yoktu bir kadının, hakkı yoktu! Zavallı Mrs. Knoyle, oğlunun işlediği günahların kefaretini defalarca ödedi. General’in eline düşmüştü, cezalandırılabilirdi; karşı koyamayacak kadar da güçsüzdü. Öfkeden küplere binen General, karısından çıkarıyordu üvey oğlunun günahlarının acısını.</p>

  <p>Lucy, uzaklaşan General’e şöyle bir baktıktan sonra, Walter’e döndü.</p>

  <p>"Böyle bir şeyin bir daha olmasını göze alamam," dedi. "General’in böylesine tatsız bir kokusu olmasa bile, gene de çekemem onu. Buradan gidelim mi?"</p>

  <p>Walter gitmeye can atıyordu. "Ama anneniz ne der sonra? Ev sahibesi olarak burada kalmanız gerekmez mi?" diye sordu.</p>

  <p>Lucy omuz silkti: "Annem kendi hayvanat bahçesine bakabilir nasıl olsa." &nbsp;&nbsp;&nbsp;'</p>

  <p>Walter birden umuda kapıldı. "Hayvanat bahçesi tam yerinde bir deyim," dedi. "Buradan usulcacık kaçıp sessiz bir yere gidelim."</p>

  <p>"Ah, zavallı Walter!" Lucy’nin gözlerinde alay vardı. "Sizin kadar sessizlik meraklısı bir adam ömrümde görmedim. Ama ben sessizlik istemiyorum ki!"</p>

  <p>Walter’in umutları uçup gitti. Kala kala ancak güçsüz bir küçük acı, yararsız bir öfke kaldı içinde. Alay etmeye çabalayarak, "öyleyse, niçin burada kalmıyoruz?” diye sordu. "Yeterince gürültülü değil mi burası?"</p>

  <p>Lucy, "öyle ama, benim istediğim bu çeşit bir gürültü değil," diye açıkladı. "Şu yaratıklar gibi kültürlü, saygıdeğer, ünlü kişilerin gürültüsünden nefret ettiğim kadar hiçbir şeyden nefret etmem."</p>

  <p>Genç kadın "şu yaratıklar" derken, elini sallayıp, odada bulunanların tümünü göstermişti. Walter, bu sözleri, duyunca saygıdeğer olmayan, kültürsüz, üstelik de sarhoş kişiler arasında Lucy ile geçirdikleri o iğrenç akşamları anımsadı. Gerçi Lady Edward’ın konuklan oldukça tatsızdı ama, ötekiler daha da beterdi. Lucy nasıl dayanabiliyordu onları görmeye?</p>

  <p>Lucy, Walter’in aklından geçenleri sezmişti sanki. Gülümsedi; ona güven vermek istercesine, delikanlının koluna dokundu.</p>

  <p>"Keyfiniz kaçmasın,” dedi. "Bu kez bayağı kişiler arasına götürmeyeceğim sizi. Gideceğimiz yerde Spandrell var."</p>

  <p>Walter, yüzünü buruşturdu: "Spandrell, ha!"</p>

  <p>"Spandrell’i yeterince kibar saymıyorsanız, her halde Mark Rampion ile kansını da bulacağız orada. Eğer fazla gecikmezsek."</p>

  <p>Ressam ve yazar Rampion’un adım duyunca, Walter sevindiğini belli etti:</p>

  <p>"Rampion’un gürültüsünü dinlemeye razıyım," dedi. Sonra, duyduklarını dile getirmek sırası gelince, konuşmasına hep engel olan o çekingenliği önlemeye çalışarak, "ama sizinle başbaşa kalıp, sizin gürültünüzü dinlemek çok daha hoş olurdu benim için," diye ekledi.</p>

  <p>Bu sözleriyle fazla ileri gittiğini sandığı için, şakalaşırcasına konuşmuştu.</p>

  <p>Lucy gülümsedi, ama hiçbir şey söylemedi. Walter, Lucy’nin gözlerini görünce, büyük bir korkuya kapıldı. Sanki önceden her şeyi görmüş, gördükleriyle de fazla ilgilenmemiş gibi, ancak biraz eğleniyormuş gibi -kayıtsızca biraz eğleni-yormuş gibi- delikanlıya durgun durgun, soğuk soğuk bakıyordu bu gözler.</p>

  <p>Alınyazısına boyun eğdiği, mutsuz olduğu, sesinden anlaşılıyordu.</p>

  <p>Lucy, "usulcacık sıvışmalıyız," dedi. "Tam anlamıyla sinsice. Yakalanıp geri çevrilmek, hiçbir işe yaramaz."</p>

  <p>Ama hiç kimse farkına varmadan kaçamadılar. Kapıya tam yaklaştıkları sırada, bir giysinin hışırtısını, peşlerinden telaşla gelen ayak seslerini duydular. Biri Lucy'ye seslendi. Dönüp, General'in kansını, Mrs. Knoyle’u gördüler. Kadın, elini Lucy’nin koluna koydu.</p>

  <p>"Bu akşam Maurice’i göreceğinizi demin duydum," dedi. General’in, kansına terslenmek için, kabalığına karşı koyamayacak durumda olan karısından hıncını almak için bunu bildirdiğini açıklamadı. "Bir haber verebilir misiniz ona?" Yalvarırcasına Lucy’ye doğru eğildi. "Verirsiniz, değil mi?" Mrs. Knoyle’un davranışları, insanda acıma duygulan uyandıracak kadar çocuksu ve çaresizdi. Orta yaşlı olduğu halde, çok genç, çok yumuşak bir hali vardı. Kendinden daha yaşlı, daha güçlü bir insana yalvarırcasına, kızı yaşında olan Lucy'ye yalvarıyordu: "Ne olur!"</p>

  <p>Lucy, "elbette," dedi.</p>

  <p>Mrs. Knoyle, teşekkür edercesine gülümsedi: "Yarın öğleden sonra, onu görmeye geleceğimi söyleyin."</p>

  <p>"Peki, yarın öğleden sonra."</p>

  <p>"Dörtle dört buçuk arasında." Mrs. Knoyle bir an çekingenlikle durakladıktan sonra, "hiç kimseye de bundan söz etmeyin," dedi.</p>

  <p>"Elbette etmem."</p>

  <p>Mrs. Knoyle, "size nasıl teşekkür edeceğimi bilemiyorum" dedi; ve içinden gelerek, birden eğilip; Lucy’yi çekine çekine öptü. "İyi geceler, şekerim.”</p>

  <p>General’in kansı, kalabalığın içinde yokoldu.</p>

  <p>Holden geçerlerken, Lucy, "sanki oğluyla değil de, âşığıyla buluşacak kadıncağız," dedi.</p>

  <p>İki uşak, makineleşmiş ve dalkavukça bir saygıyla, Lucy ile Walter’e kapıyı açtılar. Kapıyı kapatırken, uşaklardan biri, anlamlı anlamlı göz kırptı ötekine. Bir an için, insan olduklarını açığa vuruverdiler bu makineler.</p>

  <p>Walter, taksinin şoförüne Sbisa lokantasının adresini verip, karanlık arabaya bindi: Lucy, köşeye yerleşmişti bile.</p>

  <p>O sırada yemek odasında, Molly D’Exergillod, hâlâ konuşmaktaydı. Güzel konuşmasıyla övünürdü Molly. Ailesinin bir marifetiydi bu. Molly’nin annesi, Dublin’in ünlü Miss Geoghegan’larından biriydi. Babasıysa, sofra konuşmalarıyla ve mahkemede savurduğu nükteleriyle ün salmış olan Yargıç Brabant’di. Üstelik Molly, güzel konuşan biriyle de evlenmişti. D’Exergillod, Robert de Montesquiou’nün çömezlerinden biriydi vaktiyle; ve Marcel Proust’un <span style="font-style:italic;">Sodome et Gomorh’e’un-</span>da sözü edilmek onurunu elde etmişti. Doğuştan olmasa bile, evliliği sayesinde ^teel konuşması gerekirdi Molly'nin. Doğayla çevresi, bir araya gelerek, onu profesyonel bir dil atleti haline sokmuşlardı. İşine düşkün tüm profesyoneller gibi, yalnız iyi konuşmakla yetinmiyordu Molly. Üstelik çalışkandı. Doğuştan gelen yeteneklerini geliştirmek için, canla başla uğraşırdı. Kötü niyetli dostlarına inanmak gerekirse, sabahleyin kalkmadan önce, söyleyeceği aykırı düşünceleri, yatakta tekrarlaya tekrarlaya yüksek sesle ezberlerdi. Molly, bir günlük tuttuğunu; bu günlüğe duygu ve duyularının çapraşık öyküsünden başka, hoşuna giden her mecazı, her fıkrayı, her nükteyi yazdığını kabul ederdi. Yemeğe çağrılınca, giyinirken belleğini tazelemek için, bu deftere bir göz atar mıydı acaba? Molly’yi yatakta nükte ezberlerken gören tanıdıkları, onun, sınavdan bir gece önce canla başla çalışan bir öğrenci gibi, Jean Cocteau’nun sanat üstüne özdeyişlerini, Mr. Birell’in yemekten sonra anlattığı öyküleri, W. B. Yeats’in George Moore ile ilgili fıkralarını, Hollywood’a son gidişinde Charlie Chaplin’in Molly’ye ya da Molly’nin kişiliği üstüne söylediklerini dikkatle gözden geçirdiğini de görmüşlerdi. Güzel konuşmayı meslek edinenlerin hepsi gibi, mizahını ve bilgeliği ni çok hesaplı harcardı Molly de. Yeryüzünde bol bol nükte olmadığından, titizlikle iş gören bir konuşma uzmanı, toplumsal yaşantının her çeşit toplantı ve şölenine uygun yeni bir anamal bulmakta güçlük çeker. Geniş olmakla beraber, Molly’nin repertuvarı da, kendinden daha ünlü öteki konuşma ustalarınınki gibi, sınırlıydı. İdareli bir ev hanımı olduğu için, dün geceki yemeğin konuşma artıklarını yeniden kotarıp, bugünün öğle yemeğini bu artıklarla sağlamasını bilirdi. Pazartesi günü cenazeden sonra verilen şölen için kızartılan etler, salı gününün düğün sofrasında işe yarardı. <a id="footnote4"></a><sup><a href="../Text/Section0008.xhtml#bookmark5">4</a></sup></p>

  <p>Şu sırada Molly, Lady Benger’in öğle yemeğinde bulunanların, Gobley'de hafta sonunu geçirenlerin, hoşlandığı delikanlılardan biri olan Tommy Fitton’un, hoşlandığı delikanlılardan bir başkası olan Vladimir Pavloffun, Amerikan elçisinin ve Baron Benito Cohen’in, çok beğenerek dinledikleri sözleri, Denis Burlap’a yeniden sunmaktaydı. Molly, en hoşlandığı konuyu ele alıyordu şu sırada.</p>

  <p>"Jean’ın (Jean, Molly’nin kocasıydı) benim için ne dediğini biliyor musunuz?" Molly’nin garip bir huyu vardı: Karşılığı beklenilmeyen, salt etkili olsun diye sorulan sorulara bir yanıt isterdi. Şimdi de, "ne dediğini biliyor musunuz?" diye direnip, koyu renk gözlerini, dişlerini, dekolte göğsünü sunarak, Burlap’a doğru eğiliyordu.</p>

  <p>Burlap, gereken karşılığı verdi, Jean’ın ne dediğini bilmediğini söyledi.</p>

  <p>"Jean, benim tam anlamıyla bir insan olmadığımı; bir kadından fazla doğanın bir parçası; bir çeşit peri olduğumu söyledi. Ne dersiniz, beni acaba övüyor mu, yoksa yeriyor mu bunu demekle?"</p>

  <p>Oldukça gözüpek, nükteli ve aynı zamanda derin anlamlı bir söz söylercesine, çapkın ve gizemli bir hal aldı Burlap'ın yüzü: "İnsanın beğenilerine göre değişir bunun yorumu."</p>

  <p>Molly, konuşmasını sürdürdü: "Ama bu, doğru bile değil bence. Doğanın bir parçası ya da bir peri olarak hiç de göremiyorum kendimi. Ben öteden beri, doğanın çok basit, düpedüz bir çocuğu saydım kendimi. Köylü gibi bir kadınım ben aslında."</p>

  <p>Molly, gösterisinin bu noktasına gelince, öteki dinleyicilerin tümü gülerek karşı çıkmışlardı. Baron Benito Cohen, peltek peltek konuşup, Molly’nin, "doğanın yarattığı Roma İmparatoriçelerinden biri" olduğunu ileri sürmüştü kendinden geçerek.</p>

  <p>Burlap’ın tepkisi, insanı şaşırtacak kadar ayrı oldu öteki dinleyicilerin tepkisinden. Burlap başını salladı, dalgın acayip bir gülümsemeyle, "öyle," dedi, "bence bu doğru. <span style="font-style:italic;">Malgre tout,</span> <a id="footnote5"></a><sup><a href="../Text/Section0008.xhtml#bookmark6">5</a></sup>&nbsp;doğanın bir çocuğusunuz siz. Gizlenmek için çeşitli kılıklara giriyorsunuz ama; içinizdeki sade ve gerçek insan, gene de çıkıyor meydana."</p>

  <p>Burlap’ın onu göklere çıkardığını sezen Molly, bu söze bayıldı. Ötekilerin köylülüğünü onaylamamalarına da bayılmıştı; çünkü onun köylülüğünü onaylamamakla da Molly'yi göklere çıkarıyorlardı. Molly için önemli olan onun kişiliğine ilgi gösterilmesi, ona dalkavukluk edilmesiydi. Hayranlarının gerçekten ne düşündüklerine pek aldırdığı yoktu.</p>

  <p>O sırada Burlap, "insan" ile "yurttaş" arasında Rousseau’nun gördüğü karşıtlığı işlemekteydi. Molly, onun sözünü kesip, konuşmayı gene ilk konuya getirdi.</p>

  <p>"İnsanlar ve periler... Bence bu çok güzel bir ayırım, öyle değil mi?"</p>

  <p>Molly, yüzünü ve göğsünü sunarak, teklifsizce Burlap’a doğru eğiliyordu. Karşılığı beklenilmeyen soruyu yeniden sordu: "Öyle değil mi?"</p>

  <p>Burlap, sözü kesildiği için içerlemişti: "Belki de."</p>

  <p>"Bir yanda sıradan insanlar var -evet, bunu kabul edelim- gereğinden fazla sıradan insanlar var bir yanda. Bir yanda da, doğanın bir parçası olan varlıklar var. Sıradan insan, her şeye bağlı, her şeyle içli dışlı ve duygusal; ben de müthiş duygusal olduğumu söyleyebilirim." (Baron Benito, eski klasik edebiyata değinerek, "Odyssea’daki denizkızları ne denli duygusalsa, siz de o denli duygusalsınız," demişti peltek peltek.) "Öteki tür insansa, doğanın bir parçası ... Bir kedi gibi, tamamiyle özgür; hiçbir şeye bağlı değil; gelir ve gider; nasıl kaygısızca geldiyse, öyle kaygısızca gider; herkesi büyüler ama, kendi hiçbir zaman büyülenmez; başkalarım duygulandırır ama, kendi hiçbir şey duymaz. Ah, onların hava gibi özgür olmalarına öyle imreniyorum ki!"</p>

  <p>Burlap, ağırbaşlı bir tavırla, "ha onlara imrenmişsiniz, ha bir balona," dedi.</p>

  <p>Hep duygudan yanaydı Burlap.</p>

  <p>"Ama onlar öyle eğleniyorlar ki!"</p>

  <p>"Yeterince duyamadıkları için, eğlenemezler de. Ben böyle düşünüyorum."</p>

  <p>Molly, bu düşünceyi biraz değiştirdi: "Eğlenebilecek kadar duygulan var onların. Ama mutlu olabilecek kadar yok belki. Mutsuz olabilecek kadar duyguları olmadığı da, su götürmez. İşte bu yüzden imrenmek gerek onlara. Özellikle onlar zeki olunca. Örneğin Philip Quarles’ı düşünün. İşte buyrun size tam anlamıyla bir peri." Moly, Philip’i anlatmak için önceden düzenlediği betimlemeye girişti. "Roman türünün zoolojisti,'' "bilgin bir cin, bilimsel bir Puck,"<a id="footnote6"></a><sup><a href="../Text/Section0008.xhtml#bookmark7">6</a></sup> gibi deyimler kullandı. Ne var ki, bu deyimlerden en güzellerini unutuvermişti. Onları anımsayabilmek için, boşuna çabaladı, durdu. Ne çare ki, bu Theophrastus’umsu<a id="footnote7"></a><sup><a href="../Text/Section0008.xhtml#bookmark8">7</a></sup> betimleme, en parlak, en etkili bölümlerinden yoksun olarak dünyaya sunulacaktı. Üstelik, Molly bu eksikliğin farkına vardığı, diller dökerek durumu düzeltmeye canla başla çabaladığı için betimlemesi aynca bozulmuştu. Burlap’ın gerektiği kadar sık sık gülümsemediğini farkedince bir hayli acı duydu; sözlerine bir son verdi: "Oysa, Philip Quarles’ın karısı, bir perinin tam karşıtı. Ne bir cini andırıyor, ne bilgili, ne de ayrıca akıllı." Molly Elinor’u oldukça küçümseyerek, gülümsedi: "Philip gibi bir erkek, onu zaman zaman biraz yetersiz bulsa gerek." Molly hâlâ gülümsüyordu. Artık kendini beğenmiş bir gülümsemeydi bu. Vaktiyle Philip’in ona karşı bir faible'i<a id="footnote8"></a><sup><a href="../Text/Section0008.xhtml#bookmark9">8</a></sup> olmuştu. Hâlâ da vardı. Öyle eğlenceli mektuplar yazardı ki Philip! Nerdeyse Molly’nin mektupları kadar eğlenceliydi bunlar. D’Exergillod demişti ki (kocası onu övünce, bu övgüleri başkalarına anlatmaktan hoşlanırdı Molly): <span style="font-style:italic;">"Quandje veux briller dans le monde, je cite des phrases de tes lettres."</span> <a id="footnote9"></a><sup><a href="../Text/Section0008.xhtml#bookmark10">9</a></sup>&nbsp;Zavallı Elinor! "Ara sıra can sıkıcıdır, Elinor,” diye konuşmasını sürdürdü: "Ama çok hoş bir yaratık olduğunu da unutmamalı. Onunla çocukluğumuzdan beri tanışınz. Hoştur ama, tam anlamıyla bir Hypatia* olduğunu da söyleyemeyiz." Hattâ Elinor öyle aptaldı ki, Philip’in kafa bakımından dengi olan, eşit koşullar içinde konuşabileceği bir kadına ergeç kapılacağını bile anlayamamıştı. Philip ile Molly’yi bir araya getirince, kocasının nasıl içi titrediğini sezemeyecek kadar aptaldı; kıskançlık duyamayacak kadar aptaldı. Elinor’un kıskanmamasını, biraz da kendine hakaret saymıştı Molly. Ama Elinor’un kıskançlık duyması için bir neden de yoktu aslında. Molly, başkalarının kocalarıyla yatmazdı; yalnız konuşurdu onlarla. Ne var ki, çok çok konuşurdu; kadınlar da kıskanırdı onu. Elinor’un saflığını gösteren bu güven, Molly’yi öyle bir kışkırtmıştı ki, Philip’e ayrıca yüz vermişti. Ama bol bol konuşmaya vakit kalmadan, dünyanın bir ucundan öteki ucuna gitmek amacıyla bir yolculuğa çıkmıştı Philip. Philip geri dönünce, konuşmalarını güzel güzel sürdüreceklerini umuyordu Molly. Acıyarak, "zavallı Elinor" diye düşündü. Zavallı Elinor’un, Philip’in gözlerindeki hayran bakışı, Molly’den bile daha önce farkettiğini; bunu farkettikten sonra da, kocasıyla arkadaşı arasında çevirmenlik ve arabuluculuk yapmayı kendine iş edindiğini anlasaydı, böylesine Hıristiyanca bir acıma duygusuna kapılmazdı her halde. Bununla beraber, Molly bir mucize yaratıp Philip’i değiştirecek diye, ne fazla bir umut besliyor, ne de aynca korkuyordu Elinor. Ne kadar güzel olursa olsun, ne kadar sıkı etli ve tombul olursa olsun, (Philip’in beğenileri eski modaya uygundu) poposu ne kadar çekici olursa olsun, gene de hiç kimse umutsuzca sevdalanamaz bir hoparlöre. Molly’nin tek umudu şuydu: Molly’nin güzelliğinin ve tombulluğunun uyandırdığı duygular, Molly’nin konuşmasıyla yeterince doymayacak (çünkü söylentilere göre, Molly, söyleşilerinden başka bir şey vermezmiş erkeklere); böylece zavallı Philip, öfkelere ve acı<span style="font-weight:bold;">’ Yunanlı Neo-Platonik bir kadın felsefecinin adı.</span><span style="text-indent: 1em;">lara kapılacak; bu öfkeler ve acılar sayesinde de- daha iyi yazı yazacaktı.</span></p>

  <p>Molly, konuşmasını sürdürüyordu: "Ama şu da var ki, zeki insanlar birbirleriyle aslâ evlenmemeli. İşte bu yüzden Jean, seni boşayacağım diye ikide birde gözdağı verir bana. Fazlasıyla işletiyormuşum beynini. <span style="font-style:italic;">Tu ne m’ennuies pas assez,</span> diyor; <span style="font-style:italic;">une femme sedative</span> <a id="footnote10"></a><sup><a href="../Text/Section0008.xhtml#bookmark11">10</a></sup>&nbsp;gerekirmiş ona. Jean’ın gerçekten haklı olduğuna inanıyorum. Philip Quarles akıllı davrandı. Bir düşünün hele! Ya Philip gibi zeki, cin gibi bir erkek; aynı zekâda, peri gibi bir kadınla -örneğin Lucy Tantamount ile- evlense, ne olurdu! Bu bir felâket olurdu, öyle değil mi?"</p>

  <p>"Peri gibi olsa da olmasa da, her erkek için bir felâket olmaz mı Lucy?"</p>

  <p>"Hayır, ben Lucy’yi severim, doğrusu." Molly, Theophrastus’umsu tümcelerle dolu gizli deposuna başvurdu: "Lucy’nin, ağır ağır, güçlükle yürüyeceğine, havalarda uçmasını seviyorum. Çiçekten çiçeğe konmasını seviyorum. Ne var ki, bu çiçek deyimi biraz fazla botanik ve şiirsel. Bentley’e, Jim Conklin’e, zavallı Reggie Tantamount'a, Maurice Spandrell’e, Tom Trivet’e, Poniatovsky'ye -canım, adı neydi onun- hani oyun yazan şu Fransız delikanlısına ve adını unuttuğumuz ya da hiç anımsamadığımız tüm ötekilere, pek uygun düşmüyor bu çiçek sözü." Burlap gülümsedi. Molly bu parçayı söylerken, dinleyicilerin hepsi gülümserdi. "İşte Lucy, oradan oraya uçuveriyor. Çiçeklere oldukça zarar verdiğini kabul ediyorum." Burlap gene gülümsedi. "Ama kendisi için eğlenceden başka bir şey değil bu. Gerçekten biraz kıskanıyorum onu. Keşke ben de bir peri olsam, havalarda uçabilsem."</p>

  <p>Burlap, gene derin, ince ve Hıristiyanca haller takınarak,</p>

  <p>başını salladı: "Asıl onun sizi kıskanması gerekir."</p>

  <p>"Mutsuz olduğum için mi beni kıskanacak?"</p>

  <p>O sırada Lady Edward, aralarına girerek, "mutsuz olan kim?" diye sordu.</p>

  <p>Bu sorusuna bir karşılık beklemeden, "nasılsınız, Mr. Burlap," dedi.</p>

  <p>Burlap, konserden ne kadar hoşlandığını anlattı Lady Edward’a.</p>

  <p>Molly D’Exergillod, Burlap’ın sözünü kesti: "Demin Lucy’den söz ediyorduk" dedi. "İkimiz de onun bir periyi andırdığını, uçup gidecekmişçesine hafif, her şeyden kopmuş olduğunu söylüyorduk."</p>

  <p>Lady Edward, "R" harfini gırtlağında yuvarlayarak, "peri ha?” dedi. O bir ecinnidir. Bir ecinniyi büyütmenin ne denli çetin bir iş olduğunu aklınız almaz, Mr. Burlap.” Lady Edward başını salladı: "Bazen gerçekten korkuturdu beni."</p>

  <p>Molly, "öyle mi?" dedi. "Ama bana kalırsa, siz de biraz peri gibisiniz, Lady Edward."</p>

  <p>Lady Edward, "evet, biraz," diye kabul etti. "Ama ben hiçbir zaman ecinni olacak dereceye varmadım."</p>

  <p>Walter takside yanına oturunca, "ya!" dedi Lucy. Sanki meydan okuyordu. "Ya!"</p>

  <p>Şoför taksiyi sürdü. Walter, Lucy’nin elini aldı, öptü. Genç kadının meydan okuyuşuna vereceği karşılık buydu:</p>

  <p>"Sizi seviyorum. İşte o kadar."</p>

  <p>"Öyle mi, Walter?" Lucy, Walter’e doğru döndü. Delikanlının başını elleri arasına aldı, alacakaranlıkta ona yoğun bir dikkatle baktı. "Öyle mi?" dedi yeniden. Bunu sorarken, başını ağır ağır sallıyor, gülümsüyordu. Sonra öne doğru eğilip, onu ağzından öptü. Walter, Lucy’ye sanldj; ama kadın, onun kolları arasından sıyrıldı. "Hayır, hayır," diye karşı koyarak, gene kendi köşesine çekildi. "Hayır."</p>

  <p>Walter sözünü dinleyip, onu bıraktı. Bir sessizlik oldu. Lucy, gardenya kokulu bir lavanta kullanırdı. Onun varlığını simgeleyen bu koku, tropikal ülkelerin tatlı kokusu, Walter’i sarmıştı. Walter, "direnmeliydim," diye düşünüyordu. "Hayvanca davranmalıydım. Onu üstüste öpmeliydim. Beni sevmeye zorlamalıydım. Niçin yapmadım bunu? Niçin?" Niçin yapmadığını bilmiyordu. Lucy’nin onu niçin öptüğünü de bilmiyordu. Her halde kışkırtmak içindi; Walter onu daha da fazla istesin diye; ona daha da umutsuzca köle olsun diye. Bunun farkında olduğu halde, Walter onu niçin hâlâ seviyordu? Bunu da bilmiyordu. "Niçin? Niçin?" diye kendi kendine sorup duruyordu. Walter’in aklından geçenleri yüksek sesle yankılarcasına, Lucy’nin sesi yükseldi ansızın.</p>

  <p>Lucy, çekildiği köşeden, ”beni niçin seviyorsunuz?" diye sordu.</p>

  <p>Walter, gözlerini açtı. Bir sokak fenerinin yanından geçiyorlardı. Fenerin ışığı, taksinin penceresinden Lucy’nin yüzüne vurdu. Bir an için bu yüz, karanlığın içinde belirdi; sonra gene yok oldu. Alaycı bir kayıtsızlığı, oldukça haşin bir bezginliği, her şeyi önceden görmüş gibi bir hali vardı bu solgun maskenin.</p>

  <p>Walter, "sizi niçin sevdiğimi ben de kendi kendime soruyordum," diye karşılık verdi. "Keşke sevmesem diyordum."</p>

  <p>"Biliyor musunuz, ben de aynı şeyi, yani keşke beni sevmese diyebilirim. Ayrıca eğlenceli değil sizin bu haliniz."</p>

  <p>Lucy, 'kendilerinden önce yeryüzünde hiç kimsenin sevdalanmadığını sanan erkekler, öyle tatsızdırlar ki!" diye düşünüyordu. Ama ne de olsa, gene hoşlanıyordu Waltefden. Walter çekiciydi. Hayır, "çekici" sözü uygun değildi Walter’e. Günün birinde Lucy’nin âşığı durumunda bulunacak bir erkek olarak, hiç de çekici değildi. "Dokunaklı" sözü daha uygundu Walter’e. Dokunaklı bir âşık? Bu da Lucy’nin tarzı değildi. Ama ondan hoşlanıyordu. Walter’in çok hoş bir yanı vardı. Üstelik de akıllıydı. İstese, eğlenceli bir dost olabilirdi. Ondaki aşk hastalığı can sıkıcı olmakla beraber, hiç olmazsa Lucy’ye çok bağlı kalmasını sağlıyordu. Bu ise, önemliydi Lucy için. Lucy yalnızlıktan korkardı. Kavalyelerinin her an el pençe divan durmalarını isterdi. Walter, köpeklere özgü bir bağlılıkla, onun buyruklarını bekliyordu. Ama neden dövülmüş bir köpek hali vardı onda? O kadar miskindi ki! . Aman ne aptal şey! Walter’in miskinliği sinirine dokundu ansızın.</p>

  <p>Elini, delikanlının elinin üstüne koydu; alay edercesine, "hadi, Walter,” dedi, "benimle neden konuşmuyorsunuz?”</p>

  <p>Walter karşılık vermedi.</p>

  <p>"Yoksa susacak mısınız hep?" Lucy’nin parmaklan, bir elektrik akımı gibi, delikanlının elinin üstünden geçti; sonra bileğini kavradı. Biraz sonra Lucy, "nabzınız nerede?" diye sordu. "Hiçbir yerde bulamıyorum nabzınızı." Yumuşak derinin üstünde, damarın atışını aradı parmaklanyla. Walter, kadının parmak uçlarının, hafif, heyecan verici ve biraz soğuk dokunuşunu bileğinde duydu. Lucy, "bana kalırsa sizin nabzınız yok," dedi. "Bana kalırsa, sizin kanınız durgun bir su gibi." Walter’i hor gördüğü anlaşılıyordu Lucy’nin sesinden. "Aman ne aptal!" diye düşünüyordu. "Ne miskin aptal!" "Tamamiyle durgun bir su gibi," dedi gene. Ve ansızın, kötü bir hırsa kapılarak, törpülene törpülene uçlan sivrilmiş, o keskin tırnaklarını, Walter’in etine batırdı. Şaşkına dönen, canı acıyan Walter, bağırıverdi.</p>

  <p>Lucy, meydan okurcasına gülerek, "bunu hakettin," dedi.</p>

  <p>Walter, kadını omuzlarından yakaladığı gibi, hırsla öpmeye başladı. Öfke, cinsel isteğini kamçılamıştı. Öç alırcasına öpüyordu. Lucy, gözlerini -kapadı, hiç karşı koymadan kendini bırakıverdi. Duyacağı hazzın küçük müjdecileri, uçuşan pervaneler gibi, bir çeşit telâşla gelip gidiyordu teninin içinde. Sonra birdenbire, keskin parmaklar, <span style="font-style:italic;">pizzicato</span> çalınan bir kemanın telleri gibi, sinirlerini sanki kopardı. Lucy’nin, kendi de farkında olmadan, tepeden tırnağa kıvrandığını, birdenbire canı yanmış gibi kıvrandığını hissetti Walter. Lucy’yi öperken düşünüyordu; acaba Walter’i kışkırtarak, delikanlının böyle davranmasını mı beklemişti Lucy? Bunu mu ummuştu? Kadının ince boynunu iki eli arasına aldı. Başparmakları, solunum borusunun üstündeydi. Hafifçe bastırdı. Dişlerinin arasından, "senin gırtlağını sıkacağım günün birinde," dedi.</p>

  <p>Lucy, gülmekle yetindi. Walter eğildi, onun gülen ağzını öptü. Delikanlının dudaklarının kendi dudaklarına değmesiyle, Lucy, nerdeyse acıya benzeyen, ince keskin, dayanılmaz bir haz duydu. O telâşlı pervanelerin kanatları uçuştu teninin üstünde. Böylesine yabansı, böylesine yırtıcı bir istek ummuyordu Walter’den. Lucy, hoş bir hayret içindeydi.</p>

  <p>Taksi, Soho meydanına yöneldi, ağırlaştı, durdu. Gelmişlerdi. Walter ellerini çekti, kadından uzaklaştı.</p>

  <p>Lucy, gözlerini açtı, ona baktı. O akşam ikinci kez meydan okurcasına, "Eh?" diye sordu.</p>

  <p>Bir an gene sessizlik oldu.</p>

  <p>Walter, "Lucy," dedi, "başka bir yere gidelim. Buraya, bu iğrenç yere gitmeyelim. Başbaşa kalabileceğimiz bir yere gidelim."</p>

  <p>Walter’in sesi titriyor, gözleri yalvanyordu. isteğinin yabansı bir yanı kalmamıştı artık. Yeniden miskinleşmiş, köpekleşmişti bu istek.</p>

  <p>"Şoföre söyleyeyim, gene sürsün," diye yalvardı.</p>

  <p>Lucy gülümsedi, başını salladı. Ne diye böyle sızlanıyordu? Niçin böylesine miskindi? Aptal! Dövülmüş köpek!</p>

  <p>Walter, "ne olur, ne olur!" diye yalvardı.</p>

  <p>Ne var ki, yalvarması değil, buyurması gerekirdi. Şoföre taksiyi gene sürmesini söylemesi, Lucy’yi gene kolları arasına alması gerekirdi.</p>

  <p>Lucy, "hayır, olmaz," dedi.</p>

  <p>Taksiden indi. Madem ki Walter dövülmüş bir köpekti, Lucy de, dövülmüş bir köpeğe nasıl davranılırsa öyle davranacaktı ona karşı.</p>

  <p>Walter, rezil olmuş, perişan bir halde, Lucy’nin peşinden yürüdü.</p>

  <p>Kapının eşiğinde, Sbisa karşıladı onları. Eğildi; tombul ellerini havada salladı. Gittikçe genişleyen gülümseyişi, çok şişman yanaklarının etinde, birçok dalgalar meydana getirdi. Lucy gelince, şampanya tüketimi artmaya başlardı. Saygıdeğer bir müşteriydi Lucy.</p>

  <p>Genç kadın, "Mr. Spandrell burada mı?" diye sordu, "Mr. ve Mrs. Rampion buradalar mı?"</p>

  <p>Yaşlı Sbisa, Napoli’lilere özgü ve genellikle Doğululara özgü bir biçimde sözcüklere basa basa, "Oo! Evet! Oo! Evet!” deyip duruyordu. Yalnız onların lokantada bulunduklarını söylemekle kalmıyor, elinde olsa, Lucy’ye yaranmak için, çifter çifter Spandrell’ler, çifter çifter Rampion’lar sağlayacağını söylüyordu sanki. ''Ya siz? İyisiniz inşallah, iyisiniz inşallah? Bu gence öyle bir istakoz var ki! Aman, öyle bir istakoz ki!" Sbisa, bozuk şivesiyle boyuna konuşarak, Lucy ile Walter’i lokantaya aldı.</p>

  <p id="u90a55f6e-1883-4c93-b4a5-e38480b0dd37"><a id="bookmark12"></a></p>
</body>
</html>
