<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u87493d78-9e05-49f8-8ec0-6b894a609f43"><span style="font-weight:bold;font-style:italic;">OTUZ İKİNCİ BÖLÜM</span></p>

  <p>Elinor, eskiden ahırların bulunduğu çıkmaz sokağın sonundaki küçük evde tek başınaydı. Uzaktan geçen araçların hafif uğultusu, sessizliği okşuyordu. Annesinin hazırladığı çiçek yaprakları ve baharatla dolu bir kâseden yükselen koku, Elinor’un çocukluğunun sayısız gizli anılarıyla, dolduruyordu havayı. Elinor, bir vazoya güller koymaktaydı: Yumuşak, porselen yapraklı, kocaman beyaz güllerle; güzel kokulu, donmuş bir alevin kıvrımlarını andıran, portakal rengi güller. Şöminenin üstündeki çalar saat, beklenmedik bir anda, sekiz nota çaldı. Bu uyumlu ses, uzaklaşan bir gemide çalman müzik gibi, dertli dertli çınlayarak sönüp gitti. Saat üç buçuktu. Saat altıda da Everard gelecekti. İkide bir, kendine güven verircesine söyleyip durduğu gibi tiyatroya ve dışarda yemek yemeye gitmeden önce, bir kokteyl içmek için Everard gelecekti. Herhangi bir akşam eğlencesinden başka bir şey değildi bu. Elinor, bunu ikide birde kendine söyleyip duruyordu; çünkü bu akşamın öteki akşamlardan bambaşka olacağını çok önemli olacağını her şeyi değiştireceğini biliyordu. Öyle olacağı içine doğmuştu; öyle olacağını çok iyi biliyordu. Elinor’un karar vermesi gerekecekti; seçmesi gerekecekti. Ama seçmek istemiyordu; işte bu akşamın da sıradan bir eğlence akşamı olacağına kendi kendini inandırmaya çalışmasının nedeni de buydu. Bir ölünün üstünü çiçeklerle örtmek gibi bir şeydi bu. Yığın yığın çiçeklerle. Ama onu gizleyen zambaklar da olsa, ölü oradaydı gene. Elinor da Kettner restoranında yemek yiyecek, sonra da tiyatroya gidecekti ama; gene de bir karara varıp seçmesi gerekecekti. İçini çekti, ağır vazoyu iki eliyle kaldırdı, tam şöminenin üzerine koyarken, kapıya küt küt vuruldu. Elinor öyle bir irkildi ki, az kalsın elindekini yere düşürecekti. İlk şaşkınlık geçtikten sonra korkudan kurtulamadı gene. Bu ıssız evde tek başınayken kapıya vurulunca, yüreği hep böyle fena çarpmaya başlardı. Orada bekleyen, dinleyen birini, bir yabancının, belki bir düşmanın bulunması (çünkü Elinor’un hayal gücü, köşe başında gözetleyen korkunç kıllı yüzlerle, tehdit eden ellerle, bıçaklarla, sopalarla ve tabancalarla doluydu): Elinor için bir karabasandı, korkunç bir şeydi. Kapıda duran, belki de bir deliydi; evde birinin bulunup bulunmadığını anlamak için, kulak kesilmiş, dinliyordu, Elinor’un kapıyı açmasını, bir örümcek gibi tetikte, bekliyor, bekliyordu. Kapıya gene vuruldu. Elinor vazoyu bir yere bırakarak, ayak parmaklarının ucuna basa basa, çıt çıkarmamaya dikkat ederek, pencereye gitti; perdelerin.arasından usulca dışarı baktı. Ayrıca sinirli olduğu günler, bu kadarını bile göze alamazdı; olduğu yerde kıpırdamadan oturur, yürek çarpıntısının sokaktan duyulmaması için dua ederdi. Sonunda kapıya vuranın sabrı tükenirdi; adam uzaklaşıp giderdi. Ertesi gün de, Selfridge’s mağazasının memuru, ısmarlananları geç getirdiği için özür dileyerek, Elinor’u iyice utandırırdı. "Dün akşam geldim efendim, ama evde kimse yoktu," derdi. Elinor da aptallığını anlardı. Ama evde tek başına kaldığı ve sinirli olduğu günler, aynı şeyi yapardı gene.</p>

  <p>Bu akşam yiğitliği vardı üstünde; düşmana bakmayı göze alabildi. Pencerenin camından yan yan gözetleyerek; orada duranın bütününü değil de, ancak bir parçasını gördü. Gri pantolonlu bir bacakla bir dirsekti görebildiği. Kapıya bir daha vuruldu. Bacak geri çekildi; adamın ceketi ve siyah şapkası, sonra da başını çevirir çevirmez, Spandrell’in yüzü göründü. Elinor koştu, kapıyı açtı.</p>

  <p>Seslendi: "Spandrell!"</p>

  <p>Spandrell gitmek için sırtını dönmüştü bile. Şapkasını çıkararak geldi. El sıkıştılar.</p>

  <p>Elinor açıkladı: "Kusuruma bakmayın, evde yalnızdım. Bu gelen olsa olsa bir katildir diye düşündüm. Sonra usulca pencereden baktım, siz olduğunuzu gördüm."</p>

  <p>Spandrell sessiz, kısa bir kahkaha attı: "Ama benim de bir katil olmadığım ne malûm?"</p>

  <p>Bunu derken, şakalaşıyor, düğüm düğüm olan bastonunu Elinor’a sallıyordu. Elinor bu şakalaşmayı öyle dramatik, gerçek katillerin davranışına öylesine uygun buldu ki, epey tedirgin oldu.</p>

  <p>Elinor duyduğu heyecanı gülerek örtbas etti, ama Spandrell’i eve almamaya da karar verdi. Kapının eşiğinde daha güvende hissediyordu kendini.</p>

  <p>"Ne de' olsa," dedi, "tanıdığı biri tarafından öldürülmek bir yabancı tarafından öldürülmekten daha iyi."</p>

  <p>”Öyle mi dersiniz?" Spandrell, Elinor’a baktı; bir yara izine benzeyen kocaman ağzının kenarları garip bir. gülümsemeyle kıvrıldı: "Ancak kadınlar akıl edebilir bu çeşit incelikleri" dedi. "Günün birinde, gırtlağınızın dostça kesilmesini isterseniz..."</p>

  <p>Elinor, "aman yapmayın, Spandrell, dostum," diye karşı</p>

  <p>koydu.</p>

  <p>Evin içinde değil de, kapının eşiğinde oluşuna gittikçe daha çok seviniyordu.</p>

  <p>"Hiç çekinmeden beni çağırın." Spandrell elini yüreğinin üstüne koydu. "İki elim kanda olsa, sizin yanınıza, daha doğrusu gırtlağınıza uçup gelirim." Topuklarını şırak diye birleştirip, eğildi, selâm verdi. Sonra sesini değiştirdi: "Söyleyin bana, Philip’i buralarda bulabilir miyim acaba? Bu gece Sbisa’nın lokantasında beraber yememizi istiyordum. Size de buyurun derdim ama, yalnız erkekler var bu yemekte."</p>

  <p>Elinor teşekkür etti: "Zaten gelemezdim. Philip annesini görmek için köye gitti. Geç dönüp Tolley’nin Queen’s Hall’daki konserine gidecek, Ama konserden sonra, belki birilerini bulabilirim diye Sbisa’ya uğrayacağını söylemişti. Onu o zaman görürsünüz, geç vakit."</p>

  <p>"Eh, hiç görmemektense geç göreyim, daha iyi." Spandrell gene o sessiz kahkahalarından birini attı: "Dostlarımızdan söz ederken dindarca bir umuttur bunu söylemek. Dindarca umutlar! Ama doğrusunu isterseniz, bu sözü -yani hiç görmemektense geç göreyim sözünü- değiştirip, erken görmektense hiç görmeyeyim demek daha yerinde olur."</p>

  <p>"Öyleyse neden şunu bunu yemeye ça^rmak zahmetine giriyorsunuz?"</p>

  <p>Spandrell omuz silkti: "Alışkanlıktan. Üstelik çoğu zaman çağırdıklanma ödetirini hesabı."</p>

  <p>İkisi de gülüşürken, gürültülü bir çıngırak sesi duyarak, dönüp baktılar. Telgraf getiren postacı çocuk, kırmızı bir bisiklete binmiş, hızla onlara doğru geliyordu.</p>

  <p>Postacı bisikletten atlarken, "Quarles mı?" diye sordu.</p>

  <p>Elinor telgrafı alıp açtı. Okurken yüzünde gülüşten iz kalmadı. "Cevap yok," dedi. Çocuk bisikletine binip uzaklaştı. Elinor, sanki oradaki sözcükler anlaşılması güç, bilmediği</p>

  <p>bir dille yazılmış gibi, gözlerini telgraftan ayırmıyordu. Kol saatine baktı, sonra gene elindeki ince kâğıda. &nbsp;&nbsp;&nbsp;,</p>

  <p>Sonunda Spandrell’e döndü: "Benim için bir şey yapabilir misiniz?”</p>

  <p>"Elbette."</p>

  <p>Elinor açıkladı: "Çocuğum hasta. Oraya gitmemi istiyorlar. Eğer acele edersem," (saatine gene baktı.) "Euston istasyonundan dört on yedi trenine tam yetişebilirim. Ama başka bir şey yapmama da vakit kalmayacak. Benim tarafımdan Everard Webley’ye telefon edip, bu akşam onunla niçin yemek yiyemeyeceğimi söyler misiniz?" Elinor, bu bir uyarma, onu görmemi yasaklayan bir şey diye düşünüyordu. "Saat altıdan önce telefon edin. Bürosuna."</p>

  <p>Spandrell ağır ağır yankıladı: "Saat altından önce. Bürosuna. Peki."</p>

  <p>Elinor elini uzattı: "Acele etmeliyim."</p>

  <p>"Siz şapkanızı giyerken, gidip bir taksi getireyim."</p>

  <p>Elinor teşekkür etti. Spandrell hızla uzaklaştı. Elinor, oturma odasındaki Venedik aynasının önünde şapkasını düzeltirken, "onu görmem yasaklandı," dedi gene. Kendi adına bir karar verilmişti. Elinor hem rahatladı, hem de hayal kırıklığına uğradı. Ama bu karar, zavallı küçük Phil’e zarar verecek biçimde verilmişti. Çocuğun nesi var acaba, diye merak etti. Telgraf, annesinin huyuna öylesine uygundu ki, bunu yeniden düşününce, Elinor elinde olmadan gülümsedi. Hiçbir şey anlaşılmıyordu o telgraftan: "Philip biraz rahatsız. Telâşlanacak bir durum olmadığı halde, hemen gelmeni salık veririm. Annen." Çocuğun son zamanlar ne denli sinirli ve huysuz olduğunu, ne denli çabuk yorulduğunu düşündü. Küçük Phil’in hastalanmak üzere olduğunu sezemediği için, kendi kendine içerledi. Şimdi hastalanmıştı işte. Hafif bir gribe tutulmuştu belki de. "Daha çok dikkat etmeliydim," diyordu içinden. Kocasına acele bir iki satır yazdı: "İlişik telgraftan anlarsın neden ansızın gittiğimi. Yarın sabah Gattenden’e gel." Philip eve girince, bunu mutlaka görebilmesi için kağıdı nereye koymalıydı? Şöminenin üstündeki saate mi dayasa? Ama Philip ya saate bakmazsa? Yoksa masaya mı koysa? Hayır, paravanaya iliştirecekti; en doğrusu buydu. O zaman Philip kağıdı mutlaka görürdü. Bir iğne bulmak için yukarı kata koştu. Philip’in tuvalet masasının üstünde anahtarları gördü. Kaşlarını çattı, elindeki anahtarlara baktı: "Aptal, kapının anahtarlarını unutmuş. Eve nasıl girecek bu<span style="text-indent: 1em;">?</span></p>

  <p>Pencerenin altında taksi gürültüsü duyunca, çareyi buldu. Acele acele aşağı indi, yazdığı kâğıtla telgrafı, oturma odasının salon bölümünü kapıdan ayıran paravanaya, göze çarpacak bir biçimde iliştirdi; dışarı çıktı. Spandrell taksinin yanında duruyordu.</p>

  <p>Elinor, "çok zahmet ettiniz," dedi. "Ama sizi biraz daha sömüreceğim." Anahtarları gösterdi. "Bu gece Philip’i görünce, bunları verin ona, selâmlarımla birlikte bir aptal olduğunu da söyleyin. Bunlar olmadan eve giremezdi." Spandrell hiçbir şey söylemeden anahtarları aldı. "Niçin gittiğimi, kendisini yarın sabah bekleyeceğimi söyleyin." Elinor taksiye bindi. "Webley’ye telefon etmeyi de unutmayın. Saat altıdan önce. Çünkü altıda burada buluşacaktık."</p>

  <p>Spandrell, birden ilgi ve merakla, "burada mı?" diye sordu.</p>

  <p>Spandrell’in bunu soruşuna, Elinor hem kırıldı, hem de utanır gibi oldu. Yoksa adamın aklına bir şeyler mi gelmişti? Ne sanıyordu yani?...</p>

  <p>Elinor, ters ters başını eğerek, "evet, burada" dedi.</p>

  <p>Spandrell sözcüğün üstünde dura dura, "unutmam," dedi.</p>

  <p>Elinor, Spandrell’in yüzüne bakınca, bu sıradan "unutmam" sözünün gizli bir anlam taşıdığı kuşkusuna kapıldı.</p>

  <p>Elinor, ters bir sesle, "sağ olun," dedi. "Artık gitmeliyim."</p>

  <p>Şoföre arabayı sürmesini söyledi. Taksi geri geri giderek, kemerin altından geçti, döndü ve uzaklaştı.</p>

  <p>Spandrell, ağır ağır Hyde Park Corner’e kadar yürüdü. Orada, istasyondaki telefon kulübesinden Illidge’e telefon etti.</p>

  <p>Everard Webley, odada bir aşağı bir yukan yürüyerek dikte ediyordu. Bir yere oturup da yazı yazmasının yolu yoktu. "İnsanlar yıllarca, sabahtan akşama kadar bir iskemleye yapışıp kalınca, nasıl yazabilirler?" Aklı almıyordu bunu. "Ben bir iskemleye oturunca, ya da bir yatağa yatınca, bedenimin değdiği o eşya parçası gibi bir şey oluveririm; yani tahta ve pamuk oluveririm. Kaslarım kımıldamazsa, beynim de kımıldamaz." Yazılacak birçok mektup, dikte edilecek makaleler, hazırlanacak söylevler olunca; Everard’ın günlük çalışması, sekiz saat süren bir yürüyüşe dönüşürdü. Onun dikte etmek yöntemlerini anlatırken, "aslanlık yapmak" deyimini kullanırdı sekreterleri. Everard Webley, şimdi de aslanlık yapıyordu. Beslenmeden biraz önce, içi içine sığmayan aslanlar gibi, büyük eşyasız çalışma odasının bir ucundan öbür ucuna gidip geliyordu.</p>

  <p>Kül rengi halıya kaşlarını çata çata bakarak, "unutmayın ki..." diyordu; (sekreterin stenografı işaretlerini çizen kalemi, sayfanın üstünde hızla kayıyordu) "unutmayın ki, durum ne olursa olsun, yetkiler bana verilmiştir; ve ben, Britanyalı Hür Adamların başı kaldığım sürece, ayaklanmaya kalkanların tüm girişimleri dakikasında ve kıyasıya ezilecektir. Saygılanmla, vb." Sustu, düşünceli düşünceli, bir aslan gibi bir aşağı bir yukarı dolaştıktan sonra, durduğu yerden bürosuna yürüdü; dağılmış kâğıtları evirip çevirdi. "Başka bir şey yok sanırım," diyerek, saatine baktı. Altıya çeyrek kalayı biraz geçiyordu. "Şu son mektupları yarın sabaha hazırlayın," dedi. "Onları yarın imzalarım." Şapkasını asılı olduğu yerden aldı. "İyi akşamlar," dedi, kapıyı çarparak kapayıp, merdivenleri ikişer ikişer indi. Evin önünde arabası ve şoförü bekliyordu. Everard hızlı sürmekten hoşlandığı için, arabanın güçlü bir motoru vardı. Havayla ve hızın yarattığı rüzgârla çarpışmaktan da hoşlandığı için açık bir arabaydı bu. Sıkı sıkı gerilmiş, yağmur geçirmeyen bir bez, arka kısmı örtüyordu; böylece ancak önde iki kişilik yer kalıyordu.</p>

  <p>Everard Webley direksiyona geçerken, "bu akşam işin yok, gidebilirsin," dedi şoföre. &nbsp;&nbsp;&nbsp;' &nbsp;&nbsp;&nbsp;<sup>1</sup></p>

  <p>Marşa bastı, arabayı vitese geçirdi, hiç kimsenin önleyemeyeceği. bir saldırışla ileri doğru fırladı. Silindirlerin üç litresi içinde, birkaç düzine atın gücü kapanmış kalmıştı. Everard bu silindirlerin olanca hızıyla çalışmasını isterdi. Son hızla sürer, kaza olmasına ramak kalınca da frenlere basardı. İşte buydu onun yöntemi. Everard ile kentte otomobille gezisi fazlasıyla heyecan verirdi insana. Son gezilerinde, Elinor direnmişti. "Ölüme pek o kadar aldırdığım yok;" demişti, "ama ömrümün sonuna kadar iki tahta bacakla ve kırık bir burunla yaşamak, hiç işime gelmez doğrusu." Everard gülmüştü: "Başınız belâya girmez benim yanımda. Ben kaza yapmam." Elinor alay etmişti: "Böyle şeyleri küçümsersiniz değil mi?" Everard, "eh, isterseniz öyle olsun" derken, frene öyle bir basmıştı ki, Elinor, önündeki cama çarpmamak için, oturduğu yere sıkı sıkı tutunmak zorunda kalmıştı. Everard, yolun ortasında, bir tavuk gibi şaşkın kararsız durması yüzünden, Dunlop marka lastiklerin altında kalmak tehlikesi geçiren yaşlı bir baya "aptal!" diye bağırmıştı. Sonra otomobil, sert bir saldırışla öne doğru fırlamış; Elinor’un sırtı oturduğu yere yapışmıştı. Everard sözünü sürdürmüştü: "İsterseniz öyle deyin. Benim başıma kaza gelmez. Kendi talihimi kendim yaratırım ben."</p>

  <p>Everard, Oxford Street’den geçerken bunu anımsayıp, kendi kendine gülümsedi. Demiryollarının bir yük arabası, yolunu kesti. Sokakta atları yasak etmeli artık. Elinor’a şöyle diyecekti: "Ya beni alırsın... bunu yaparsan, eninde sonunda işi açığa vurman, Phil’i bırakıp bana gelmen gerekir..."</p>

  <p>(Çünkü Everard’ın niyeti, Elinor’a karşı tamamiyle dürüst davranmaktı; aralarında yalan dolan istemiyordu.) "...Ya bunu yaparsın, ya da..." O sırada yük arabasının önüne geçmek fırsatını buldu, gaza bastı, direksiyonu önce sağa, sonra da sola çevirerek, tırıs giden sabırlı yaşlı atın burnunun ucundan fırladı geçti. "...Ya da birbirimizi bir daha görmeyiz." Bir ültimatom verecekti. Sert bir ültimatom. Everard ne olduğu belirsiz durumlardan nefret ederdi. Ne kadar tatsız olursa olsun, bir şeyi kesinlikle bilmeyi; en umut verici, en tatlı kararsızlıklara yeğ tutardı. Üstelik bu durumda kararsızlık hiç de hoş değildi. Tam Oxford Circus’e girerken, bir polis elini kaldırdı. Saat altıya yedi dakika vardı. Everard çevresine bakındı. Bu yeni yapılar konusunda, Elinor’un fazla titiz, fazla duyarlı olduğunu düşündü. Yeni ticaret evlerinin bu kalın yapılı, süslü "baroque" üslûbu, hiç de sevimsiz değildi Everard’a göre. Güçlü kuvvetli, dramatik bir mimariydi bu. Koskocamandı, pahalıydı, ilerlemenin bir simgesiydi. Elinor, "insanı çileden çıkaran bir bayağılık var bu yeni binalarda," diye tutturmuştu. Everard, "ama insan canlı oldukça, bayağı olmamak güçtür," diye karşılık vermişti. "Bu adamların bir şeyler yapmalarını siz beğenmiyorsunuz. Ben de aynı fikirdeyim: Bir şeyler yapmak bayağı bir iş." Malı yapanlara değil, tüketenlere özgü bir tutum vardı Elinor’da. Polis, elini indirdi. Trafiğin zaptedilen seli, önce ağır ağır, sonra artan bir hızla, gümbürdeyerek ilerledi. Elinor’un kafası, gereksinmeleri değil de, lüksü düşünüyordu. Elinor, yararlılık ölçülerine göre değil, ancak güzellik ve haz verme ölçülerine göre değerlendiriyordu dünyayı. Duygulara ve duyguların inceliklerine önem veriyordu. Üstelik de, ayrıntıları seçebilen keskin gözler ve sezgi yetenekleri, yaşam savaşında zorunlu olduğu için değil, duyulara ve duygu inceliklerine benzeyen hoş şeyler olduğu için önem veriyordu bunlara. Daha doğrusu Elinor, sürüp giden yaşam savaşının farkında bile değildi sanki. Everard’ın Elinor’u beğenmemesi gerekirdi. Eğer ona tutkun olmasaydı (Everard bunu düşünürken kendi kendine gülümsedi) beğenmeyecekti de. O zaman... Pat! Geçen bir otobüsün üst katından atılan bir muz kabuğu, yerlerde sürüklene sürüklene kirlenen bir denizyıldızı gibi, otomobilin kaputunun üstüne düştü. Trafiğin gürültüsü arasında bir kahkaha duyuldu. Everard başını kaldırınca, otobüsten onu seyreden iki genç kız gördü. Güzel küçük iki şeytan gibi, ağızları açık, katıla katıla gülüyorlar, şimdiye değin böylesine tuhaf bir şey hiç görmemişcesine gülüyorlardı. Everard da yumruğunu salladı, onlara güldü. "Elinor bunu görse, ne kadar hoşlanırdı bu durumdan" diye düşündü. Hem sokaklara, hem de sokaklarda geçen güldürü sahnelerine bayılırdı Elinor. Garip, eğlenceli ya da anlamlı şeyleri öyle çabuk sezerdi ki! Everard’ın birbirinden farksız bir yığın insan gördüğü yerde, Elinor bireyleri görmesini bilirdi. Gözlerinin keskinliği ne denli yamansa, bir tek kez gördüğü garip insanların yaşantıları üstüne öyküler uydurma yeteneği de o denli yamandı. Şimdi burada olsaydı, bu genç kızların her şeyini bilirdi, hangi sınıftan ve ne çeşit ailelerden geldiklerini, giysilerini nerelerden ve kaç paraya aldıklarını, namuslarını koruyup koruyamadıklarını, hangi kitapları okuduklarını, en çok beğendikleri sinema oyuncularını bilirdi. Elinor’un söyleyebileceği şeyleri düşünen; Elinor’un gülüşünü, gözlerinin bakışını, konuşma biçimini anımsayan Everard, ona karşı birden öyle bir yakınlık duydu, onunla beraber olmayı öyle bir yoğunlukla ve aynı zamanda öylesine içten bir sevgiyle özledi ki, Elinor’dan artık bir tek dakika olsun ayrı kalmaya dayanamaz hale geldi. Önündeki taksiye korna çaldı; sağdan önüne geçmeye çalıştı. Bir yaya geçidi yolunu kestiği için bunu yapamadı ama, taksi şoförü, fırsat bu fırsat, Everard’a küfretti o arada. Everard’ın nikâhlı bir karı kocadan doğduğundan da, cinsel açıdan normal olduğundan da öteki dünyada mutluluk bulacağından da kuşkulandığını belirtti. Everard da, aynı keyifle, ama çok daha usturuplu bir biçimde şoföre küfretti. Canlılık fışkırıyordu her bir yanından. Olağanüstü dirilikte bir güç içindeydi. Bilemediği bir nedenden ötürü, tam bir mutluluktu bu. Elinor’u görmek için daha beş dakika beklemek zorunda oluşuydu tek derdi. Evet, tam bir mutluluktu bu; çünkü sessiz sedasız bir inanç vardı içinde: Elinor’un evet diyeceğini, onu sevdiğini biliyordu. Marble Arch’dan sapıp Park’a girince, mutluluğu güçlendi; hem daha yoğun, hem daha huzurlu bir hal aldı. İçine doğan bu inanç derinleşti. Sanki gelecekteki olaylar daha şimdiden olup bitmiş . de, bunları kesinlikle anıınsıyormuş duygusuna kapıldı... Batmak üzere olan güneşin pembemsi altın ışığı yeryüzüne vurdukça, yapraklar ve çimen, erken başlamış ışıl ışıl bir güz ateşiyle tutuşuyor gibiydi. Batıdan gelen tozumsu ince bir parıltı ağaçların arasından büyük oklar biçiminde süzülüyordu. Gittikçe koyulaşan alacakaranlık, kuytu yerlerde, lavanta çiçeği rengi bir sis gibiydi. Çivit rengini alan mavi sis, Londra’nın puslu havasında perde perde uzaklaşıyordu. Çimende gezinen çiftler ve oynayan çocuklar, gölgeden güneşe geçerken, kimi zaman yok oluyor, kimi zaman aklın alamayacağı kadar güzelleşiyor; kimi zaman anlamsız görünüyor, kimi zaman da doğaüstü pırıl pırıl varlıklara dönüşüyordu. Sanki her aklına geleni yapan bir tanrı, bu yaratıklardan bir ara bıkıyor, bir ara çok hoşlanıyor; bir ara kahredici bir kayıtsızlıkla, bir ara da sevgiyle bakarak, tanrısallığından bir şeyler bağışlıyordu onlara. Evarard’ın önünde yol, açık ve cilâlı gibi dümdüz uzanıyordu. Ama Everard, Elinor’u özlediği halde -bir bakıma da Elinor’u böylesine sevdiği için- hızın yasal sınırını pek aşmıyordu. Çünkü her şey güzeldi; ve Everard’ın kendine özgü mantığına göre, güzelliğin var olduğu yerde Elinor da vardı. Elinor, bu güzelliğin tadına varacağı için, Everard’ın yanındaydı şu anda. Ve Elinor bu hazzı uzatmak isteyeceği için, Everard ağır ağır sürüyordu otomobili. Motor, olsa olsa, bir dakikada bin beş yüz kez dönüyor; dinamo nerdeyse işlemiyordu. Everard sanki hiç kıpırdamıyormuş gibi, küçük bir Austin araba yanından geçti. Varsın hepsi geçsin! Everard, bu eşsiz güzelliği Elinor’a hangi sözlerle anlatacağını düşünüyordu. Parmaklıklar atasından gördüğü Park Lane’den geçen otobüsler, tantanalı bir alayın zafer arabaları gibi, kıpkırmızı parlıyor, ışıldıyordu. rafiğin gürültüsü arasında, uzaklarda bir saat altıyı çaldı. Bunun sesi daha bitmeden, başka bir saatin çanı duyuldu. Bu uyumlu, tatlı, biraz dertli ses; pırıl pırıl akşamın ve Everard’ın mutluluğunun bir yankısıydı sanki. Otomobili ağır sürdüğü halde, karşısına Hyde Park Corner’in mermer kapıları çıktı o sırada. Karın kasları, İsveç jimnastiğiyle bile açıklanamayacak kadar gelişmiş, çıplak Achilles’in bu bronz heykelini, İngiliz bayanları, Waterloo meydan savaşını kazanan generale armağan etmişlerdi. Napoleon’un toplarından dökülen Achilles, kalkanını kaldırmış, gözdağı verircesine kılıcını sallayıp duruyor; solgun ve boş gökyüzüne karşı koruyordu kendini. Everard, yolunun bir an' önce bitmesini özlediği halde, nerdeyse üzüldü parktan çıkarken. Önünde ve ardında yüksek otobüsler gürlüyordu gene. Meydanda, yaya geçitlere yapılan yerin çevresinde dönerken, Elinor evet derse, St. George hastanesine yarın beş İngiliz lirası bağışlayacağına and içti: Elinor’un evet diyeceğini biliyordu. Daha şimdiden vermiş gibiydi bu parayı. Dönüp Grosvenor Place’den çıktı. Arkada kalan trafiğin gürültüsü duyulmaz oldu. Belgrave Square ağaçlı bir vahaydı. Sığırcık kuşları, bir köy sessizliği içinde, geveze geveze ötüşüyorlardı. Everard döndü, bir kez daha, sonra bir kez daha döndü. Solda evlerin arasında bir kemer vardı. Bu kemerin altından geçip, biraz ilerledikten sonra durdu; geri döndü, kemerin altından gene geçti, geri geri, eski ahırların bulunduğu yola, çıkmaz sokağın ta sonuna gitti.' Motoru durdurdu, otomobilden indi. Ne güzeldi şu sarı perdeler! Everard’ın yüreği hızla çarpıyordu. İlk söylevini verdiği gün gibi, yarı korkuyor, yarı coşuyordu sevinçten. Kapıya vurdu; yüreği yirmi kez atıncaya dek bekledi. Evde ses seda yoktu. Kapıya gene vurdu. Elinor’un nasıl korktuğu konusunda anlattıklarım anımsayarak, kapıya vururken, bu sessiz korkularına bir karşılık verircesine, ıslık çaldı, "gelen' dost!" diye seslendi. Sonra kapının sürgülü olmadığını, aralık bırakıldığım farketti. İtti; kapı ardına kadar açıldı. Everard içeri girdi.</p>

  <p>Onun üst katta olduğunu sandı; "Elinor!" diye seslendi. "Elinor!"</p>

  <p>Gene ses seda yoktu. Acaba Elinor ona bir oyun mu oynuyordu? Paravanalardan birinin arkasından fırlayıp, ansızın üstüne mi atlayacaktı? Bunu düşünürken kendi kendine gülümsedi. Sessiz odayı araştırmak için ilerlerken, sağdaki paravanaya, göze çarpacak biçimde iliştirilen telgrafı gördü. Yaklaştı, "ilişik telgraf .." diye tam okumaya başlamışken, arkasında bir ses duydu, başını çevirdi. Ellerini kaldırmış bir adam duruyordu biraz ötede. Bu ellerin tuttuğu sopa adamın sağ omuzunun üstünden kalkıp, yana ve ileri doğru sallanmaya başlamıştı bile. Everard kollarını hızla kaldırdı; ama iş işten geçmişti. Sopa sol şakağına indi. Sanki bir ışık sönüvermişti ansızın. Everard yere yıkıldığını bile anlamadı.</p>

  <p>Mrs. Quarles oğlunu öptü. "Sevgili Phil," dedi, ”ne iyi ettin de bu kadar çabuk geldin."</p>

  <p>"Seni pek iyi görmedim, anne."</p>

  <p>"Biraz yorgunum, o kadar." Bir an sustuktan sonra içini çekerek ekledi: "Üzülüyorum da."</p>

  <p>"Üzülüyor musun?"</p>

  <p>"Evet, babanın haline üzülüyorum." Ağır ağır, istemeye istemeye ekledi: "Baban iyi değil. Seni' ayrıca görmek istiyordu. İşte bunun için telgraf çektim."</p>

  <p>"Teh tikeli bir hastalığı mı var?"</p>

  <p>Mrs. Quarles, "bedeninde bir şey yok," diye karşılık verdi. "Ama sinirleri fena... Bir çeşit sinir nöbeti bu. Çok heyecanlı. Bir dakikası bir dakikasına uymuyor."</p>

  <p>"Ama neden?"</p>

  <p>Mrs. Quarles sustu. Sonunda konuşunca, kendini zorladığı belliydi. Ağzından her sözcük, içindeki bir engeli güçlükle aşarak çıkıyordu sanki. Duyarlı yüzü gergin ve cansızdı.</p>

  <p>"Onu üzen bir şey oldu," dedi. "Büyük bir acı."</p>

  <p>Sonra, ağır ağır, olup bitenleri anlattı.</p>

  <p>Philip, iskemlesinde öne doğru eğilmiş, dirseklerini dizlerine dayamış, çenesi ellerinde, dinliyordu. Annesinin yüzüne şöyle bir baktıktan sonra, gözlerini yere indirmişti. Eğer ona bakarsa, onunla göz göze gelirse, annesinin gereksiz bir utanca kapılacağını anlamıştı. Mrs. Quarles, konuşurken acı duyuyor, küçük düşüyordu. Mutsuzluğuna tanık olan kimse yokmuş gibi, onu gören yokmuş gibi konuşsun hiç olmazsa. Philip, annesinin iç dünyasına saygı gösteriyordu onun yüzüne bakmamakla. Mrs. Quarles, ağır ağır, renksiz ve yumuşak bir sesle konuşmasını sürdürdü. Pis bir olayı söyledikten sonra, başka bir pis olaya geçiyordu. Gladys’in iki gün önce gelişini anlatmaya başlayınca, Philip dinlemeye dayanamadı artık. Annesini öyle küçük düşürüyordu ki bu! Bunu da anlatmasına katlanamazdı.</p>

  <p>Sözünü kesti: "Evet, evet anlıyorum ne olduğunu." Ayağa fırladı, sinirli adımlarla topallayarak, hızla pencereye gitti. "Artık anlatma."</p>

  <p>Bir dakika pencerede durdu; çimene, sıra sıra uzanan bol yapraklı porsukağaçlarına, uzaklarda, vâdinin ötelerinde, hasat mevsiminin renklendirdiği tepelere bakıyordu. Nerdeyse insanın sinirlerine dokunacak kadar durgundu bu manzara. Philip döndü, topallayarak odada ilerledi; bir an, annesinin iskemlesinin arkasında durdu; elini omuzuna koydu; sonra gene uzaklaştı.</p>

  <p>"Artık bunu düşünme," dedi. "Ne yapmak gerekirse ben yaparım." Patırtılı gürültülü rezilce sahneler, kavgalar, aşağılık çekişmeler olacağını düşünüyor, fena halde canı sıkılıyordu. "Gidip babamı görmeliyim herhalde."</p>

  <p>Mrs. Quarles evet dercesine başını eğdi: "Çok görmek istiyordu seni."</p>

  <p>"Neden?"</p>

  <p>"Neden olduğunu tam bilmiyorum. Ama çok istiyor."</p>

  <p>"Konuşuyor mu? Yani... şey.... bu işten?”</p>

  <p>"Hayır. Hiç lâfını etmiyor. O işi unutmak istiyor bana kalırsa."</p>

  <p>"Öyleyse ben de lâfını etmem daha iyi.*'</p>

  <p>"Kendi açmazsa, hiç etme. Çoğu zaman kendini anlatıyor. Geçmiş şeyleri, sağlık durumunu anlatıyor kötümserlik içinde. Onu neşelendirmeye çalış." Philip, evet der gibi başını salladı. Annesi, ”onu idare et," diye ekledi. "Damarına basma. Hemen parlayıveriyor. Heyecan yaramıyor ona."</p>

  <p>Philip dinliyordu. Tehlikeli bir hayvan ya da yaramaz bir çocuktan söz ediliyordu sanki. Bu ne mutsuzluktu annesi için; onu ne kadar üzen, ne kadar küçük düşüren bir şeydi!</p>

  <p>Annesi, "yanında fazla kalma," dedi.</p>

  <p>Philip, annesinden ayrıldı. Holden geçerken, babasını düşündü, "aptal!” dedi kendi kendine, "kahrolası aptal!</p>

  <p>Babasına öteden beri derin bir sevgisi olmadığı için, şimdi öfkesini yumuşatan, babasını böylesine hor görmesini engelleyen hiçbir şey de yoktu. Ama öfkesini büsbütün yoğunlaştıran eski bir kin de yoktu içinde. Aslında Philip, babasından ne hoşlanmış, ne hoşlanmamıştı. Ona, fazla düşünmeden hoşgörü göstermiş; bunu yapamadığı zaman da, alaycı bir sabırla katlanmıştı babasının varlığına. Çocukluk anılan arasında, babasına karşı daha olumlu duygular beslemesini gerektiren durumlar yoktu. Mr. Quarles’ın, bir siyaset adamı ya da bir işadamı olarak davranışı ne denli saçma sapan, ne denli beceriksizse, bir baba olarak davranışı da o denli tutarsız ve beceriksizdi. Arasıra, kısa bir süre için, çocuklarına coşkun bir ilgi gösterir; sonra uzun zaman, çocukları olup olmadığını nerdeyse unuturdu. Philip ile kardeşi, bu savsaklama dönemlerinde, daha çok hoşlanmışlardı babalarından; çünkü o sıralarda babaları, onlara zarar getirmez, onlan görmezdi bile. Ama çocuklarının mutluluğuyla ilgilendiği dönemlerde, pek hoşlanmamışlardı babalarından; çünkü bu ilgi, çocuklardan fazla, herhangi bir eğitim ya da sağlık kuramına gösterilen bir ilgiydi aslında. Mr. Quarles, ünlü bir doktorla tanıştıktan, ya da eğitim yöntemleri alanında en son çıkan kitabı okuduktan sonra; kesin bir şeyler yapmazsa, oğullarının ya aptal ya sakat kalacaklarını; kafalarının gelişemeyeceğini, aldıkları kötü besinler yüzünden bedenlerinin zehirleneceğini, uygunsuz bir beden eğitimi yüzünden de eğri büğrü olacaklarını öğreniverirdi. Derken iki çocuğa, tıka basa, ya çiğ havuç ya da çok pişmiş sığır eti yedirilirdi birkaç hafta. (Bunlardan hangisinin yedirileceği, Mr. Quarles’ın karşılaştığı doktorlara göre değişirdi.) Çocuklar ya asker gibi talim yaparlar, ya halk oyunları öğrenirler ve müzik eşliğinde uyumlu beden hareketleri yaparlardı. O sırada babalarının önemli saydığı şey bellekse, onlara şiir ezberletirdi. Önemli saydığı mantık yeteneğiyse, çocuklar bahçeye salıverilir; onlara çimene değnekler dikmeleri ve günün çeşitli saatlerinde bu değneklerin gölgelerini ölçerek, kendi kendilerine trigonometri kurallarını öğrenmeleri söylenirdi. Babalarının bu nöbeti sürdükçe, nerdeyse dayanılmaz bir hal alırdı iki çocuğun durumu. Anneleri bu olup bitenlere karşı koyunca, babaları küplere biner; Mrs. Quarles’ın bencilliğinden ötürü çocuklarına ahmakça düşkün bir anne olduğunu, çocuklarının gerçek iyiliğini hiç mi hiç önemsemediğini ileri sürerdi. Mrs. Quarles, fazla direnmezdi; çünkü istediğini yapamayınca, kocasının daha çok inat edeceğini; ama damarına basılmazsa, bu hevesinden vazgeçivereceğini bilirdi. Gerçekten de öyle olurdu. Mr. Quarles, hemen kesin sonuçlar vermeyen bu çabalarından bıkardı birkaç hafta sonra. Çocukların sağlığıyla uğraşması, onları belirli biçimde daha iri ya da daha güçlü yapmamıştı. Eğitimleriyle uğraşması da, onları gözle görülür biçimde daha akıllı yapmamıştı. Bu çocukların, olsa olsa bir tek şey oldukları su götürmez bir gerçekti: Tanrının günü ve günün her saati bir baş belâsıydı bu çocuklar. "Çok daha önemli sorunlar” dediği işler, gittikçe daha fazla çekiyordu Mr. Quarles’ın dikkatini. Zamanla, masaldaki Cheshire’li kedi<a id="footnote1"></a><sup><a href="../Text/Section0026.xhtml#bookmark2">1</a></sup> gibi, çocukların çalıştıkları ve oynadıkları odalardan tamamiyle yok oldu; daha yüce ve daha rahat dünyalara çekildi. Çocuklar da mutluluğa kavuştular gene. -</p>

  <p>Philip, içerden gelen sesleri duyunca, babasının kapısında durakladı, dinledi. Bir kaygı, hattâ bir korku belirdi Philip’in yüzünde. Bu ses neydi? Babasının yalnız olduğunu söylemişlerdi ona. Yoksa kendi kendine mi konuşuyordu? Bu kadar acıklı bir duruma mı düşmüştü? Philip toparlandı, kapıyı açtı, açar açmaz da rahatladı hemen: Babasının delirdiğini sanmıştı, oysa babası, ses alma makinesine dikte ediyordu sadece. Yastıklara yaslanan Mr. Quarles, yatağında yan oturmuş, yarı uzanmış durumdaydı. Tüm yüzü, başının tepesi bile, kıpkırmızı kesilmiş, pırıl pırıl parlıyordu. Sanki aynı sıtma, daha da azgınlaşarak, sürüp gidiyordu pembe ipek pijamasında. Ses alma makinesi, yatağın yanındaki masadaydı; ve Mr. Quarles, konuşma borusunun ağzına, çınlayan bir sesle şunu söylüyordu: "Gerçek yücelik, çabucak başarı kazanmanın tam tersidir; biri arttıkça, öteki azalır.” Kapı açılınca, başını çevirip baktı. "Geldin ha?" dedi. Makineyi durdurdu, konuşma borusunu yerine astı ve oğluna elini uzattı. Sıradan davranışlardı bunlar. Ne var ki, Mr. Quarles’ın tüm davranışları, Philip’e pek acayip geldi. Sanki babası, sahnede oyun oynuyordu. Oğluna bakarken gözlerinde parlayan ışık doğal değildi.</p>

  <p>"Geldiğine öyle sevindim, öyle sevindim ki, sevgili oğlum!”</p>

  <p>Philip’in elini okşadı. Gümbürdeyen sesi birden titredi.</p>

  <p>Bu çeşit gösterilere alışık olmayan Philip, ne yapacağını şaşırdı. Neşeli bir hal alarak sordu: ”Eh, nasılsınız bakalım?"</p>

  <p>Mr. Quarles başını salladı, hiçbir şey söylemeden, oğlunun elini sıktı. Babasının gözleri yaşla dolmuştu. Bunu gören Philip, büsbütün sıkıldı. Böyle bir insandan hâlâ nasıl</p>

  <p>nefret edebilir, ona hâlâ nasıl kızabilirdi?</p>

  <p>Babasını avutmaya çalışarak, "her şey yoluna girer," dedi, "yeter ki, biraz dinleniniz."</p>

  <p>Mr. Quarles oğlunun elini daha sıkı tuttu: "Annene söyleme ama" dedi; "yakında öleceğimi biliyorum."</p>

  <p>"Saçmalıyorsunuz, baba. Böyle şeyler söylemeyin."</p>

  <p>Mr. Quarles başını inatla sallayarak, "yakında" dedi gene, "pek yakında. Buraya geldiğine onun için seviniyorum. Sen dünyanın öbür ucundayken ölmek, benim ağrıma giderdi. Ama sen burada olduktan sonra, gidebilirim artık..." (Sesi gene titredi.) "...içim rahat gidebilirim." Philip’in elini gene sıktı. Çocuklarına ayrıca düşkün, ancak çocukları uğruna yaşayan bir baba olduğuna içtenlikle inanıyordu. Gerçekten de öyle olmuştu, arasıra. "Evet, içim rahat gidebilirim."</p>

  <p>Mr. Quarles mendilini çıkardı, burnunu silerken, gözlerini de sildi gizlice.</p>

  <p>"Ama siz ölecek değilsiniz ki!"</p>

  <p>Mr. Quarles direndi: "Yoo, yoo. İçime doğdu, öleceğim."</p>

  <p>Gerçekten içine doğmuştu bu; öleceğine inanıyordu; çünkü kafasının hiç değilse bir kısmı, ölümü istiyordu. Şu son haftaların karışıklığıyla başa çıkamamıştı; ve gelecek (eğer bundan kötüsü varsa) daha da kötü olacağa benziyordu. Hiç acı çekmeden sönüp gidivermek... Mr. Quarles’ı üzen tüm sorunların en iyi çözüm yolu buydu. Bunu istiyordu, buna inanıyordu. Yakında öleceğine inandığı için, kendini zavallı bir kurban görüp, kendi kendine acıyor; aynı zamanda, alın yazısına böylesine soylu bir tutumla katlanabildiği için de, kendi kendine hayran oluyordu.</p>

  <p>Babasını avutmak için, ölümüne inanmamaktan başka çare bulamayan Philip, isteksiz isteksiz direndi: "Ama siz ölecek değilsiniz ki!" Philip, günlük yaşamın duygusal yanlarıyla hazıklıksız başa çıkabilme yeteneğinden yoksundu. "Siz!n hiçbir şeyiniz...." "Sizin hiçbir şey!n!z yok," diyecekti ama, babasını gücendirebileceğini düşünerek, iş işten geçmeden kendini tuttu. Mr. Quarles terslendi: ''Bundan söz etmeyelim artık."</p>

  <p>Sinirlendiği gözlerinden belliydi. Annesinin, babasını idare etmesini söylediği aklına geldi Philip’in; onun için sustu.</p>

  <p>Mr. Quarles, ses tonunu değiştirerek, konuşmasını sürdürdü: 'İnsan, ahnyazısma karşı çıkamaz.” İçini çekti, "alın yazısı,” dedi gene. "Sen talihli çıktın, sevgili oğlum, gerçek mesleğini buldun hemen. Kader, sana karşı iyi davrandı."</p>

  <p>Philip, evet dercesine başını salladı. Kaç kez kendi de bunu düşünmüş; hattâ bir çeşit korku duymuştu. Günün birinde, kader öç alacak diye belirsiz bir tedirginlik vardı içinde.</p>

  <p>"Oysa ben..," Mr. Quarles, sözünü tamamlamadan, elini havaya kaldırdı; sonra bu el, yatak örtüsünün üstüne düştü umutsuzca. "Yanlış izler peşinden giderek, nice yıllarımı boşuna harcadım. Gerçek yeteneğimi bulamadan, nice nice yıllar geçti. Günlük işlerle uğraşan bir düşünür boşuna harcanır. Hatta gülünç bile olur. Şey gibi... Adı neydi şunun... Albatros kuşu gibi. Anlarsın ya?"</p>

  <p>Philip şaşırdı: <span style="font-weight:bold;font-style:italic;">"Yaşlı Gemici’deki<a id="footnote2"></a><sup><a href="../Text/Section0026.xhtml#bookmark3">2</a></sup></span> Albatros kuşu mu?"</p>

  <p>Mr. Quarles sabırsızlandı: "Yok canım! Şu Fransızı söylüyorum."</p>

  <p>”Ha, evet." Philip babasının neden söz ettiğini anlamıştı: <span style="font-weight:bold;font-style:italic;">"Le poete est semblableau prince des nuees.</span> Baudelaire’i söylüyorsunuz."</p>

  <p>"Elbette Baudelaire’i söylüyorum."</p>

  <p>Philip, bir dakika için olsun, konuyu değiştirip, kişisel durumların yerine edebiyattan söz edebilmek fırsatını bulduğu için sevinerek, Baudelaire’in dizelerini söyledi:</p>

  <p><span style="font-weight:bold;font-style:italic;">"Exile sur le sol au millieu des huees</span></p>

  <p><span style="font-weight:bold;font-style:italic;">Ses ailes de geant l’empechent de marcher.</span> "<a id="footnote3"></a><sup><a href="../Text/Section0026.xhtml#bookmark4">3</a></sup></p>

  <p>Babası bunu duyunca pek keyiflendi. Bir zafer kazanmışçasına, "tamam!" diye bağırdı. "Filozoflar da şairler gibidir. Kanatları yüzünden yürüyemezler. Otuz yıl yürümeye çalıştım. Siyasette de, iş hayatında da yürümeye çalıştım. Yerimin yeryüzünde olmadığını, havalarda olduğunu anlayamadım." Kolunu kaldırarak, "havalarda!" dedi gene. "Benim kanatlarım vardı." Elini, hızla bir aşağı bir yukarı indirip kaldırarak, salladı. "Kanatlarım vardı, ama farkında değildim."</p>

  <p>Mr. Quarles’ın sesi yükselmişti; gözleri ışıldıyordu; yüzü daha da pembeleşmişti, daha çok parlıyordu. Her halinde öyle bir heyecan, öyle bir tedirginlik, öyle bir coşku vardı ki, Philip fena halde üzüldü.</p>

  <p>"Biraz dinlenseniz, daha iyi olmaz mı?" dedi, saygıyla.</p>

  <p>Mr. Quarles sözünün kesilmesine aldırmadı bile; "kanatlar, kanatlar!” diye haykırdı. "Kanatlarım vardı; bunu gençliğimde anlasaydım, kim bilir ne kadar yücelere uçabilirdim! Ama ben yürümeye kalktım. Çamurlarda yürümeye kalktım. Otuz yıl! Uçmak için yaratılmışım; ancak otuz yıl sonra farkına vardım bunun. Ama şimdi, uçmaya daha yeni yeni başlamışken, bundan vazgeçmem gerek." İçini çekti; sonra yastıklara yaslanarak, gözlerini havaya doğru nerdeyse dikine fırlattı: "Eserimi tamamlayamadım. Hayallerim gerçekleşemedi. Kader bana karşı haşin davrandı."</p>

  <p>"Ama eserinizi bitirmek için, istediğiniz kadar vaktiniz olacak."</p>

  <p>Mr. Quarles başını sallayarak, "hayır, hayır," diye direndi.</p>

  <p>Kaderin gadrine uğrayanlardan biri olmak istiyordu. Kendi kendini göstererek, ”eğer feleğin sillesini yemeseydim, ben bir Aristo olurdum," demek istiyordu. Kaderin kötülüğü her şey için bir özürdü: Şeker ticaretinde, siyasette, çiftçilikte iflâsı için bir özürdü, ilk kitabının soğuk karşılanması, ikinci kitabının bir türlü ortaya çıkmaması için bir özürdü. Hattâ kaderin kötülüğü (bunun niçin ve neden olduğu pek belli değildi ama) Gladys’i gebe bırakmasını bile hoş gösteriyordu. Mr. Quarles’ın mutsuz alınyazısının bir belirtisi de, hizmetçileri, sekreterleri, köylü kızlarını baştan çıkarmaktı. Başının üstüne yığılan tüm bu felâketlere tüy dikmek için, ölecekti şimdi. (Vakitsiz olarak, ama Romalıların en soylusu<a id="footnote4"></a><sup><a href="../Text/Section0026.xhtml#bookmark5">4</a></sup> gibi, duyduğu acıyı hiç belli etmeden ölecekti.) Ve bu ölümün karşısında, bozulan kızlıklar, dünyaya gelmek üzere olan bebekler, öylesine önemsiz öylesine aşağılık, öylesine anlamsız kalıyordu ki! Bir düşünürün ölüm yatağının baş ucunda, öylesine yersizdi ki bu patırtı gürültü! Ancak bu yatak gerçekten ölüm yatağı olursa ve kaderin sillesini yediği herkesçe kabul edilirse, tüm bunlara göz yumabilirdi Mr. Quarles. İnançları uğruna kurban giden, can çekişmekte olan bir düşünür, Gladys ile Gladys’in bebeğine hiç aldırmamakta haklıydı. Oğlu onu avutmak için daha uzun zaman yaşayacağını söyleyince, Mr. Quarles’ın buna karşı çıkmasının, hattâ içerlemesinin nedeni buydu işte. (Mr. Quarles, bu nedeni seziyor, ama açıkça söylemiyordu.) Aynı nedenden ötürü zalim feleğe çıkışıyor; kendini her zamankinden fazla beğenerek yeteneklerini -talihin kötülüğü yüzünden kullanamadığı yetenekleri- dev aynasında görüyordu.</p>

  <p>"Hayır, hayır, sevgili oğlum," dedi gene, "eserimi aslâ tamamlayamayacağım. İşte bunun için seninle konuşmak istiyordum."</p>

  <p>Philip, babasına korkarak baktı. Şimdi neler yumurtlayacaktı acaba? Kısa bir sessizlik oldu.</p>

  <p>Kendine karşı duyduğu acıma yeniden arttığı için, Mr. Quarles’ın sesi boğuk boğuk çıkıyordu: "Ardında hiçbir eser bırakmadan göçüp gitmeye gönlü razı olmuyor insanın. Tamamiyle yok olmak... Bunu göze almak güç bir şey." Uçurum gibi, karanlık bir boşluk gittikçe genişliyordu hayalinde. Ölüm! Dertlerin sonu olabilirdi- ölüm; ama ne de olsa korkunç bir şeydi gene de. "Bu duyguyu sen anlıyorsun, değil mi?" diye sordu.</p>

  <p>Philip, ''tamamiyle anlıyorum," dedi, "tamamiyle. Ama baba, sizin durumunuz..."</p>

  <p>Gene burnunu silmekte olan Mr. Quarles, protesto edercesine elini kaldırdı: "Yoo, yoo!" Ölmeye karar vermişti; onu bu kararından caydırmaya kalkmak, hiçbir işe yaramazdı. "Benim için önemli olan tek şey, bu duygumu anlaman. Benim tamamiyle unutulmamı engelleyeceğini bilirsem, huzur içinde ayrılırım bu dünyadan. Sevgili oğlum, benim edebiyatla ilgili vasiyetnamemi sen yerine getireceksin. Bazı yazılarım var ki..."</p>

  <p>Philip, "demokrasi üstüne kitap mı?" diye sordu.</p>

  <p>Demokrasi konusunda şimdiye değin yazılan kitapların en uzununu tamamlamak görevi kendisine mi verilecekti yoksa? Philip, babasının yanıtını duyunca, rahat bir nefes aldı.</p>

  <p>Mr. Quarles, telâşla, "hayır, hayır o kitap değil," dedi. "O kitabın ancak malzemesi var ortada. Malzemenin çoğu da kağıt üzerine geçirilmemiş. Aklımda sadece. Zaten ben de sana şunu söyleyecektim. Şimdi: O büyük kitap için hazırladığım bütün notların yok edilmesini istiyorum. Hiç kimse görmeden yok edilmesini. Çünkü kısacık notlardan başka bir şey değil onlar. Ancak benim için anlamı var onların." Boş dosyaların ve fiş endekslerindeki bomboş fişlerin ölümünden sonra meydana çıkması, bu durumun yorumlanması hiç de işine gelmiyordu Mr. Quarles’ın: "Hepsi yok edilmeli, anladın mı<sup>1</sup>? ”</p>

  <p>Philip, karşı koymadı.</p>

  <p>Mr. Quarles konuşmasını sürdürdü: 'Sevgili oğlum, sana emanet etmek istediğim daha kişisel bir yazı serisi var: Yaşam üstüne düşünceler, kendi yaşantımla ilgili yazılar, falan filan."</p>

  <p>Philip başını salladı: "Anladım."</p>

  <p>Mr. Quarles, "uzun süredir not ediyorum bunları," dedi. ”Elli Yılın Düşünce ve Anıları” iyi bir kitap adı olabilir. Not defterimde bir hayli şey var. Şu son günlerde şuna dikte ettim." Ses alma makinesine dokundu. 'Bilirsin, insan hastalanınca çok düşünür.” İçini çekti. "Ciddi düşünür."</p>

  <p>Philip onayladı: "Öyledir."</p>

  <p>”Eğer dinlemek istersen ..." Ses^alma makinesini gösterdi.</p>

  <p>Philip, evet dercesine başını eğdi. Mr. Quarles, makineyi hazırladı.</p>

  <p>"Bunların ne biçim şeyler olduğu konusunda bir fikir edinirsin. Düşünceler ve anılar. İşte."</p>

  <p>Mr. Quarles, masanın üstünde duran makineyi öne doğru itmesiyle, bir kâğıt parçası uçarak yere düştü. Halının üstündeydi; kareli bir kâğıt, bir bulmaca.</p>

  <p>"İşte, şimdi dinle."</p>

  <p>Philip, dinledi. Cızırtılı bir gürültüden sonra, babasının sesinin gülünç bir taklidi konuşmaya başladı: ''Cinsiyet sorununun anahtarı: Aşk tutkusu kutsaldır; Tanrının belirtisidir." Sonra ses, hiç durmadan, bir geçiş' yapmadan, ancak hafifçe değişen bir tonla, konuşmasını sürdürdü: "Siyasetinin kötü yanı, siyaset adamlarının ağırbaşlı olmayışlarıdır. Bir akşam yemeğinde -nerede olduğunu şimdi unuttum- Asquith ile karşılaşınca, bu fırsattan yararlanarak, ölüm cezasının kalkması zorunluğunu uzun uzun anlattım ona. Çağımızın en ciddi sorunlarından biridir bu. Ama Asquith, beni yanıtlayacağına, gidip briç oynamamızı önerdi. Yedi harfli bir ölçü birimi: <span style="font-style:italic;">Verchok.</span> Titiz adamlar domuz ahırlarında yaşamadıkları gibi, siyaset ya da iş hayatında da uzun zaman kalamazlar. Doğa, eski Yunanlılara benzeyen insanlar yarattığı gibi, geleneklere bağlı, dar kafalı insanlar da yaratır. Ayak takımının Lloyd George’a duyduğu hayranlığı hiçbir zaman paylaşmadım. Dünyaya gelen her insanın doğal hakkıdır mutlu olmak. Ama bir insan bu hakkını elde etmeye çalışınca, öyle acımasız bir baskıyla karşılaşır ki! Brezilya’da bulunan bir çeşit leylek, altı harfli: <span style="font-style:italic;">Jabiru.</span> Gerçek yücelik, çabucak başarı kazanmanın tam tersidir; biri arttıkça, öteki azalır. Hah, işte geldin...." Cızırtılı gümbürtü gene araya girdi.</p>

  <p>Philip başını kaldırdı: "Evet, ne biçim şeyler olduğunu anladım. Bu zmltı nasıl durdurulur? İşte." Makineyi durdurdu.</p>

  <p>Mr. Quarles, sanki bir uçaksavarmış gibi, yukarıya doğru nişan alarak konuştu: "Burada yatarken öyle şeyler aklıma geliyor ki! O kadar çok düşünüyorum ki! Eğer bu makine olmasaydı, onların hepsini kaydedemezdim. Hârika bir şey bu. Gerçekten hârika!"</p>

  <p id="uce44ce38-92c2-46d7-acde-2e46dc6440ad"><a id="bookmark6"></a></p>
</body>
</html>
