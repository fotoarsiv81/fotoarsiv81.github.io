<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="ueda3d773-7ca7-421f-b0fc-374fde1dd9e1"><span style="font-weight:bold;font-style:italic;font-variant:small-caps;">ON DOKUZUNCU BÖLÜM</span></p>

  <p>Küçük Phil yatağına uzanmıştı. Portakal rengi loş bir ışık vardı odada. Güneş, kapalı perdelerin arasından, ince bir iğne gibi içeriye dalıyordu. Bugün aynca içi içine sığmıyordu Phil’in.</p>

  <p>Daha önce, aynı şeyi bağıra bağıra sorunca, ona susması söylenmişti. Ama şimdi gene bağırdı: "Saat kaç?"</p>

  <p>Koridordaki karşı kapıdan, Miss Fulkes, "senin kalkma zamanın gelmedi daha," diye seslendi.</p>

  <p>Mavi giysisini başına geçirdiği, başı ipekten bir karanlığın içine gömüldüğü ve ellerini elbisenin kollarına geçirmeye uğraştığı için, sesi boğuk boğuk çıkmıştı. Phil’in annesiyle babası, bugün geliyorlardı, öğle yemeğinde Gattenden’de olacaklardı. Miss Fulkes’un en güzel mavi giysisini giymesi şarttı.</p>

  <p>Çocuk öfkelenerek, gene bağırdı: "Ama saat kaç? Yani sizin saatinize göre demek istiyorum?"</p>

  <p>Miss Fulkes’un başı aydınlığa çıktı. "Bire yirmi var," diye seslendi. "Sen sus artık."</p>

  <p>"Ama niçin saat bir değil?"</p>

  <p>"Değil de ondan. Artık sana cevap vermeyeceğim. Bir daha bağırırsan, nasıl yaramazlık ettiğini söyleyeceğim annene."</p>

  <p>Phil, "yaramaz sensin," dedi. Sesinde ağlamaklı bir öfke vardı. Ama öyle yavaş konuşmuştu ki, Miss Fulkes ne dediğini pek duyamadı. "Senden nefret ediyorum!"</p>

  <p>Nefret etmiyordu elbette. Ama Miss Fulkes’a karşı çıkmış, onurunu kurtarmıştı.</p>

  <p>Miss Fulkes hazırlanmaya devam etti. Huzursuzdu, korkuyordu, fena halde heyecanlıydı. Acaba Phil’i nasıl bulacaklardı? Miss Fulkes’un Phil’ini, onun yetiştirdiği Phil’i nasıl bulacaklardı? "İnşallah Phil uslu durur," diye düşündü, "inşallah uslu durur!" Phil, canı isteyince bir melek olurdu, nefis bir çocuk olurdu. Melek gibi davranmayışının da her zaman bir nedeni vardı; ama bu nedeni sezebilmek için, insanın Phil’i bilmesi, anlaması gerekti. Annesiyle babası, melekler gibi uslu olmayışının nedenini sezemeyeceklerdi herhalde. Kaç zamandır burada yoktular; Phil’in nasıl bir çocuk olduğunu unutmuş olabilirlerdi; unutmasalar bile, onun şimdiki halini, bu son aylarda nasıl geliştiğini bilmezlerdi. O Phil’i, yalnız Miss Fulkes biliyordu. Biliyordu ve seviyordu; öyle seviyor, öyle seviyordu ki! Yalnız Miss Fulkes seviyordu onu. Oysa günü birinde, Phil’i bırakmak zorunda kalacaktı. Phil’in üstünde hiçbir hakkı yoktu, hiçbir şey isteyemezdi ondan: Onu seviyordu, işte o kadar. Akıllarına esince, Phil’i elinden alıverirlerdi. Miss Fulkes’un aynadaki şekli dalgalandı; çok renkli bir sis içinde yokoldu; ve gözyaşları yanaklarına aktı ansızın.</p>

  <p>Tren vaktinde gelmişti; otomobil bekliyordu. Philip ile Elinor otomobile bindiler.</p>

  <p>"Burada olmak ne güzel, değil mi?" Elinor, kocasının elini tuttu. Gözleri ışıl ışıldı. Sonra, kocasının ne diyeceğini beklemeden, dehşete düşmüşçesine, "ama şuradaki tepeye bir yığın ev yapmışlar!" diye bağırdı. "Aman Tanrım! Ne haklan var bunu yapmaya!"</p>

  <p>Philip baktı: "Kentlerin bahçeli evler semtine dönmüş biraz, ne dersin? İngilizlerin kırlık bölgeleri bu kadar çok sevmeleri, pek yazık. Sevgileriyle öldürüyorlar böyle yerleri."</p>

  <p>"Ama buraları ne güzel gene de! Çok heyecanlı değil misin?"</p>

  <p>Philip çekinerek sordu: "Heyecanlı mı?... Eh..."</p>

  <p>"Oğlunu göreceğin için sevinmiyor musun yoksa?"</p>

  <p>"Seviniyorum elbette."</p>

  <p>"Seviniyormuş elbette!” Elinor, acı bir alayla tekrarlamıştı bunu. "Sesinin tonuna bak. Böyle konuşacağını aklımdan bile geçirmemiştim. Ömrümde böyle heyecan duymadım ben."</p>

  <p>Bir sessizlik oldu. Otomobil, dar yollardan dolanıyordu. Önlerine bir yokuş çıktı. Akgürgen ormanlarından geçerek, ağaçlı bir yaylaya vardılar. İki yanı ağaçlı, uzun yeşil bir yolun sonunda, Tantamount’ların yüceliğinin en görkemli anıtı göründü: Gattenden Markisinin sarayı, ta uzaklarda, güneşin altında keyfediyordu sanki. Direğe bayrak çekilmişti. Demek, Lord Hazretleri orada bulunuyorlardı.</p>

  <p>Philip, "bir gün gidip, şu kocamış deliyi görmemiz gerek," dedi.</p>

  <p>Açık san renkli küçük geyikler otluyordu parkta.</p>

  <p>Elinor, geyiklere bakarken, "yolculuğa gitmek de nereden aklına gelir insanın?" dedi.</p>

  <p>Miss Fulkes ile küçük Phil, evin kapısına çıkan basamaklarda beklemekteydiler.</p>

  <p>Miss Fulkes, "otomobilin sesini duyar gibi oldum," dedi.</p>

  <p>Ahlakça yüzü sapsan kesilmişti. Yüreği her zamankinden hızlı atıyordu. Dikkat kesilip, bir an bekledikten sonra, "hayır," diye ekledi. Kendi bunalımının sesinden başka bir şey değildi duyduğu.</p>

  <p>Küçük Phil, kıpır kıpır kıpırdamaya başladı. Tek duydu<span style="font-weight:bold;">ğu</span> şey korkunç bir istekti: "Bir yere gitmek" isteği. Beklemek heyecanı bağırsaklarını harekete geçirmişti.</p>

  <p>Miss Fulkes, sahte bir coşkunlukla, "çok mutlu değil misin?" diye sordu. Bağrına taş basıyor, anasına babasına kavuştuğu için, çocuğun deliler gibi sevinmesini istiyordu. "Müthiş heyecanlı değil misin?"</p>

  <p>Ama onlar, canları isteyince, Phil’i elinden alabilirlerdi; alabilirler ve bir daha Miss Fulkes’a hiç göstermezlerdi çocuğu.</p>

  <p>Küçük Phil, dalgın dalgın, "evet," dedi.</p>

  <p>Bağırsaklarında gelişen ve gittikçe yaklaşan olaylardaydı aklı fikri.</p>

  <p>Küçük Phil’in böyle isteksiz konuşması, Miss Fulkes’u hayal kırıklığına uğratmıştı. Çocuğa merakla baktı: "Phil?" Phil’in çarliston oynarcasına kıvrandığını gördü. Çocuk, evet dercesine başını eğdi. Miss Fulkes, Phil’in elini yakaladı, acele acele onu eve götürdü.</p>

  <p>Bir dakika sonra, Philip ile Elinor’un otomobili, önünde hiç kimseciklerin bulunmadığı bir kapıda durdu. Hayal kırıklığına uğramamak elinde değildi Elinor’un. Bu sahne, gözünün önünde öyle açık seçik canlanmıştı ki! Phil, basamaklarda, deliler gibi elini sallayacaktı. Onun nasıl bağıracağını bile önceden duymuş gibiydi Elinor. Oysa, kapının önündeki basamaklar bomboştu.</p>

  <p>"Bizi karşılayan hiç kimse yok," dedi dertli bir sesle.</p>

  <p>Philip, "hep burada durup bizi bekleyeceklerini mi sanmıştın?" diye karşılık verdi.</p>

  <p>Telâştan, patırtıdan nefret ederdi. Ona göre, yolculuktan dönmenin en güzel biçimi, göze hiç görünmeden eve girebilmekti. Şimdiki dönüşleriyse, tam böyle olımamakla beraber, hiç de fena sayılmazdı.</p>

  <p>Otomobilden indiler. Ön kapı açıktı; içıeri girdiler. Üç buçuk yüzyıllık bir yaşam' sanki uykuya dal.mıştı sessiz ve boş holde. Güneş, kemerli pencerelerden insana bakıyordu. Oyma duvar kaplamaları, Onsekizinci Yüzyıılda açık yeşile boyanmıştı. Eski meşe ağacından cilâlı yüze;yiyle aydınlığı yansıtan merdiven, üst katlara dolanıyor, görülmez oluyordu. Havada hafif bir koku vardı, kurumuş giül yaprağı ve baharat kokusu. Sanki insan, beş duyunun duşında başka bir duyuyla seziyordu yıllar yılı süren bu huzur dolu sessizliği.</p>

  <p>Elinor çevresine bakındı, derin bir soluk aldı. Parmaklarının ucunu, cilâlı bir ceviz masaya sürdlü; işaret parmağını büktü, masanın üstündeki yuvarlak Veınedik kâsesine vurdu, berrak bir çıngırak sesi, misk gibi kokan sessizlikte, tatlı tatlı, uzun uzun çınladı.</p>

  <p>Elinor, "yüzyıl uyuyan güzelin sarayı, gibi burası," dedi.</p>

  <p>Ama bu söz ağzından çıkar çıkmaz, büyü bozuldu. Çınlayan cam kâse, sanki evi birden canlandırmış gibi, gürültü ve hareket başladı. Yukarlarda bir yerde biir kapı açıldı; sifonun çekilmesiyle boşalan temiz suların gürültüsü arasında, Phil’in o sivri çocuk sesi duyuldu. Küçük ayaklar, koridor halısının üstünde gümledi; meşeden yapılmış; halısız merdivenlerde ufak nallar gibi tıkırdadı. Aynı anda., zemin katındaki bir kapı şiddetle açıldı ve sofra işleriyle salona bakan Dobs’un kocaman gövdesi, hole daldı.</p>

  <p>"Aman Miss Elinor, geldiğinizi duymadım bile..."</p>

  <p>Küçük Phil, merdivenin son dönemecini dolandı. Annesiyle babasını görünce bir çığlık attı, daha hızlandı; bir basamaktan ötekine kayar gibi iniyordu.</p>

  <p>Annesi telâşlanarak, "o kadar hızlı inme, o kadar hızlı inme!" diye bağırdı; Phil’e doğru koştu.</p>

  <p>Phil’in arkasından acele acele gelen Miss Fulkes de "o kadar hızlı inme!" dedi.</p>

  <p>Sonra, bahçeye açılan oturma odasından; görkemli ve sessiz bir hayalet gibi beyazlar ve uçuşan tüller içinde, Mrs. Bidlake çıkıverdi ansızın. Elindeki küçük sepette bir demet lâle vardı; sarı bir kurdelenin ucunda, bahçıvan makası sallanıyordu. Üçüncü T’ang, havlayarak peşinden geliyordu. Kargaşalık içinde, kucaklaşmalar, el sıkmalar oldu. Mrs. Bidlake’in hoş geldiniz demesinde, dinsel bir törenin görkemi, eski ve kutsal bir dansın ağırbaşlı inceliği vardı. Miss Fulkes, utangaçlıktan ve heyecandan kıvranıyor, önce bir bacağının sonra da ötekinin üstünde duruyor, moda resimleri ve mankenler gibi haller takınıyor, sivri kahkahalar atıyordu arasıra. Philip’in elini sıkarken, öyle bir kıvrandı ki, az kalsın dengesini kaybedip yere yuvarlanacaktı.</p>

  <p>Bir şeyler sorup karşılığını alırken, Elinor, "zavallı kız!" diye düşünmeye vakit buldu. "Bir an önce evlenmesi gerekiyor! Bıraktığımızdan çok daha beter hali."</p>

  <p>Yüksek sesle, "ama ne kadar da büyümüş! Ne kadar da değişmiş!" dedi. Bir tabloyu seyretmek için gerileyen bir sanat meraklısı gibi, kollarını uzatmış, çocuğu tutuyordu. "Eskiden Philip’in burnundan düşmüş gibiydi. Ama şimdi..." Elinor başını salladı. Şimdi çocuğun yuvarlak yüzü uzamıştı, kısa ve düz burnu (Philip’in yüzüne baktıkça, durmadan alay ettiği ve çok sevdiği o tuhaf "kedi burnu") daha incelmiş, kartal gagası gibi hafif bir kavis çizmişti, saçları koyulaşmıştı. "Şimdi tıpkı Walter’e benziyor. Öyle değil mi?"</p>

  <p>Mrs. Bidlake, çok uzaklardan, evet dercesine başını eğdi.</p>

  <p>Elinor, "ama gülünce bambaşka," diye ekledi. "Gülüşü tıpkı Philip’in gülüşü."</p>

  <p>Küçük Phil, telâş içinde, sordu: "Bana ne getirdiniz?" Bir yerlere gidip geri dönünce, hep bir şeyler getirirlerdi ona. "Armağanım nerede?"</p>

  <p>Miss Fulkes, Phil hesabına utanıp, kızardı, kıvrana kıvrana, "öyle şey sorulur mu hiç?" dedi.</p>

  <p>Ama Elinor ile Philip gülüyorlardı. &nbsp;&nbsp;&nbsp;ı</p>

  <p>Elinor, "ağırbaşlı olunca, Walter’e benziyor," dedi.</p>

  <p>"Ya da sana."</p>

  <p>Philip, bir kansına, bir çocuğa baktı.</p>

  <p>Miss Fulkes, çocuğu ayıplıyordu: "Annenle baban daha eve ayak basar basmaz!"</p>

  <p>Çocuk, "seni gidi yaramaz!" dedi.</p>

  <p>Öfkesini ve gururunu gösteren küçük bir hareketle, başını arkaya devirdi.</p>

  <p>Phil’e bakan Elinor, az kalsın kahkahayı basacaktı. Çenenin şu ansızın kalkışı yok mu! Yaşlı Mr. Quarles’ın, üstünlüğünü belirtmek için yaptığı hareketin gülünç bir taklidiydi bu! Bir an için çocuk, Elinor’un kayınpederi oluvermişti; o saçma, o yürekler acısı kayınpederinin küçük bir karikatürü olmuştu. Tuhaf bir şeydi bu; ama her nedense, şakaya alınacak bir şey de değildi. Elinor gülmek istiyordu, ama yaşamın gizlerini ve çapraşıklığını, geleceğin o korkunç ve çözülmez gizli yanlarını ansızın sezerek, bunalıyordu. İşte bu çocuk, Elinor’un çocuğuydu; ama aynı zamanda Philip’di, Elinor’un kendisiydi, Walter’di, Elinor’un annesiydi, babasıydı. Şimdi de, çenesini ansızın havaya kaldırınca, o yürekler acısı Mr. Quarles oluvermişti durup dururken. Bu çocuğun içinde yüzlerce başka insan da vardı belki. Ne belkisi? Kuşkusuz vardı. Elinor’un hayal meyal tanıdığı halalar, teyzeler, kardeş çocukları; çocukluğunda görüp tamamiyle unuttuğu büyük babalar, büyük amcalar, büyük dayılar; çok çok eskiden, dünya ilk yaratıldığı sırada ölmüş atalar. Çocuğun içinde bir yığın yabancı insan vardı. O yabancılar, bu küçük gövdeyi biçimlendiriyor, bu beyine yerleşiyor, bu beynin isteklerine egemen oluyor, bu beyine düşünceler veriyordu; ve bu durum sürüp gidecekti hep. Phil, küçük Phil.... Soyut bir kavramdı bu ad. "Fransa" ya da "İngiltere" dediğimiz gibi, gelişigüzel verilen bir ad. Bu ülkelere bağlı olanlar, boyuna değiştiği, ama dünyadan gelip geçerken ülkelerin kimliğini canlı tuttukları gibi; Phil’in içinde de, doğan, yaşayan, ölen ve durmadan değişen birçok bireyden oluşmuş bir kalabalık vardı. Elinor, bir çeşit korkuyla baktı çocuğa. Ne büyük bir sorumluluktu bu!</p>

  <p>Miss Fulkes "sevgi, çıkara dayanmamalı bence," diyerek söyleniyordu hâlâ. "Sonra, bana ‘seni gidi yaramaz’ da dememelisin öyle."</p>

  <p>Elinor, hafifçe içini' çekti, daldığı düşünceleri silkip attı: Çocuğu kucağına alıp, bağrına bastı.</p>

  <p>"Ziyanı yok," dedi. Bunu, çocuğu azarlayan Miss Fulkes’a söylediği gibi, kendi korkularına da söylüyordu sanki. "Ziyanı yok." Elinor çocuğu öptü.</p>

  <p>Philip saatine baktı: "Öğle yemeğinden önce, gidip biraz yıkanıp üstümüzü başımızı temizlesek, fena olmaz."</p>

  <p>Her şeyi tam zamanında yapmak isterdi Philip.</p>

  <p>İnsanların yemek vakitlerine değil, yemek vakitlerinin insanlara uyması gerektiğine inanan Elinor, "ama önce mutfağa uğrayıp Mrs. Inman’a bir merhaba demeliyiz" dedi. "Pek ayıp olur bunu yapmamamız. Hadi gel."</p>

  <p>Elinor, çocuğu kucağında tutarak, yemek odasından geçip önden yürüdü. Ördek kızartmasının kokusu artıyordu ilerledikçe.</p>

  <p>Philip, her şeyin zamanında yapılmadığı kaygısıyla, biraz sinirlenerek; yanında rehber olarak Elinor bulunduğu halde, mutfağa, hizmetçilerin arasına girmek tehlikesinden biraz çekinerek, istemeye istemeye karısının peşinden gitti.</p>

  <p>Annesiyle babasına kavuşmasını kutlamak için, küçük Phil’in öyle yemeğinde yapmadığı yaramazlık kalmadı.</p>

  <p>Zavallı Miss Fulkes, hem çocuğun adına-özür dilemek, hem de dolaylı yoldan kendisinin bağışlanmasını sağlamak amacıyla, "bütün bunları heyecanından yapıyor," deyip duruyordu ikide birde. Miss ' Fulkes, ağlayacak hale gelmişti. Elinor’a döndü/"Göreceksiniz, Mrs. Quarles" dedi; "sizin burada olmanıza hele bir alışsın, göreceksiniz. Bir melek olabilir bu çocuk. Sırf heyecandan yapıyor bütün bunları."</p>

  <p>Miss Fulkes, küçük Phil'i artık öyle seviyordu ki, çocuğun üstün görünmesi ya da küçük düşmesiyle, iyilikleri ya da kötülükleriyle tamamiyle özdeşleşmişti. Çocuğun tutumu, onu sevindiriyor ya da üzüyor, ona kıvanç veriyor, ya da onu utandırıyordu. Üstelik, Miss Fulkes’un meslek gururu da vardı. Aylardan beri Phil’den tek başma sorumluydu. Ona toplumda' değerli sayılan erdemleri ve haritada Hindistan üçgeninin neden kırmızıya boyalı olduğunu öğretmişti. Onu yoğurmuş, yaratmıştı. Şimdi, sevgilerin en büyüğünü verdiği bu çocuk, sofrada avaz avaz bağırınca, yarı çiğnenmiş lokmaları ağuından tükürünce, suları dökünce; Miss .Fulkes, sanki kendi bağırmış, tükürmüş ya da sulan dökmüş gibi, yalnız , utancmdan kahrolarak kızarmakla kalmıyor; aynı zamanda uzun uzadıya hazırladığı bir marifeti seyircilerin önünde beceremeyen bir hokkabaz gibi, ya da sözümona kusursuz olduğu halde, yerden. bir türlü kalkmayan bir uçağı icat edip başansızlığa uğrayan bir adam gibi, rezil de oluyordu.</p>

  <p>Elinor, Miss Fulkes’u avutmak isteğiyle, "böyle olacağı nasıl olsa belliydi," dedi.</p>

  <p>Zavallı kızcağıza gerçekten acıyordu. Çocuğa baktı. Phil ağlıyordu. 'Elinor ne . kadar mantıksızdı! Durumun artık bambaşka olacağını; çocuğun tamamiyle aklı başında, : yetişkin bir insan gibi davranacağım sanmıştı. Elinor’un içine' sıkıntı bastı. Phil’i seviyordu; ama korkunçtu çocuklar, korkunçtu! Phil de çocuktu henüz.</p>

  <p>Elinor, sert bir sesle, "hadi, Phil," dedi, "yemeğini ye artık, saçmaladığn yeter."</p>

  <p>Çocuğun bağırıp çağırması bir kat daha arttı. İyi davranmak istiyordu ama, kötü davranmasına nasıl bir son vereceğini de bilemiyordu. İsteye isteye baş kaldırmış, mutsuz etmişti kendini; ama kendi yarattığı bu duygunun kölesi olmuştu artık. Bu duygu, iradesine egemen olmuştu. İstediği halde, eski davranışına dönmesinin yolu yoktu. Üstelik ördek kızartmasından öteden beri fazla hoşlanmazdı. Beş dakikadır gittikçe yoğunlaşan bir tiksinti ve dehşetle ördek kızartmasını düşündüğü için, şimdi büsbütün iğreniyordu bu yemekten. Ördek kızartmasının kokusu, tadı, midesini gerçekten bulandırıyordu.</p>

  <p>Bütün bunlar olup biterken, Mrs. Bidlake, o fizik ötesi serinkanlılığını korumuştu. Ruhu, çırpıntılı bir denizde ilerleyen kocaman bir gemi gibi, hiç sarsılmadan yüzüyordu. Daha doğrusu, ruhu bir balon gibiydi, suların üstünde, ta yükseklerde, hayalin huzur dolu ve rüzgârsız dünyasında, sürüklenip gidiyordu. Mrs. Bidlake, Philip’e Budizm’den söz etmekteydi. Ayrıca düşkündü Budizm’e. İlk çığlıklar yükseldiği sırada, ne olup bittiğini öğrenmek için, başını bile çevirmemişti; bu gürültü arasında duyulsun diye, sesini yükseltmekle yetinmişti yalnız. Bağırıp çağırmalar yeniden başladı, sürüp gitti. Mrs. Bidlake sustu, gözlerini kapatı. Kapanan gözlerinin kızıllığı içinde, bağdaş kurup oturmuş, huzurlu altın bir Budha görüyordu; sarılar giymiş din adamları vardı çevresinde. Budha gibi bağdaş kurmuş, kendinden geçmiş, derin düşüncelere dalmıştı hepsi.</p>

  <p>Mrs. Bidlake, kendi kendine konuşurcasına, "Maya!"<a id="footnote5"></a><sup><a href="#bookmark7">5</a></sup> diye içini çekti; "Maya, ölümsüz hayal!" . Gözlerini yeniden ' açtı. Çocuğa yemek yedirmek için canla başla uğraşan Elinor ile Miss Fulkes'a döndü: "Gerçekten oldukça kart bu ördek," dedi.</p>

  <p>Küçük , Phil, kendisine bedavaya verilen bu ' bahaneye dört elle sarıldı. Ağlaya ağlaya,. "kart!" diye bağırdı. Duyduğu acı heyecanlar yüzündentitreyen bir elle, çocuğa bir lokma ördek kızartmasıyla taze bir patatesin yarısını sunan Miss Fulkes’un çatalını itti.</p>

  <p>Mrs. Bidlake, bir an için gözlerini yeniden kapadı; sonra Philip’e döndü, Nirvana’ya varmak için izlenen ''Sekiz Yollu Erdemlerin" tartışmasını sürdürdü. &nbsp;&nbsp;&nbsp;,</p>

  <p>O akşam Philip, düşündüklerini, olanları, . konuştuklarını, duyduklarını ve gördüklerini, not defterine, karmakarışık, uzun uzun yazdı. Sayfanın başına, "Eski. Evin Mutfağı" başlığını koydu. "Bunu anlatmak oldukça kolay. Tudor Çağından kalma pencerelerin renkli, camlarından süzülen ışığın, bakır kapkacağa yansıması. Pırıl pırıl, çelik kenarlı, koskocaman, kara mutfak sobası; üstündeki yarı açık kapaktan görünen ateş. Pencerenin önünde, tahta kutularda yetişen muhabbetçiçekleri. Kap dolabının yanında duran sepette uyuklayan iğdiş edilmiş, çok iri san kedi. Boyuna siline siline zamanla aşınmış mutfak masası; öylesine aşınmışki, ağacın damarları, yumuşak tahtanın yüzeyinde kabarık kabarık duruyor; sanki oymacının biri, kalın bir tahta parçasına koskocaman bir parmak izini, kazımış ğıta. Basık tavanda kirişler. Akgürgenden yapılmış kahverengi iskemleler. Oklavayla açılmakta olan hamur. Pişirilen yemeğin kokusu. Yandan gelen, toz taneleriyle dolu, sarı ’^ıneş sütunu. Son olarak da, aşçı, yaşlı Mrs. Inman’ı. Binlerce yemek hazırlayan, ufak tefek, zayıf çelimsiz, boyun eğmez bir kadın. Bunlar, biraz işlenirse, tam bir tablo olur. ^lgelelim, bu kadarı yetmiyor bana. Mutfağın, yalnız mekân içinde değil, zaman içinde de bir resmini istiyorum. İnsanların dünyasında, bu mutfağın anlamını kısaca belirtmek istiyorum. Şöyle bir tümce yazıyorum: Nice yazlar boyunca, Shakespeare’in küçük bir çocuk olduğu günden bugüne dek, on aşçı kuşağı, şişe geçirilip kızartılan ördek yavrularının protein moleküllerini dağıtmak için, enfraruj ışınlarını kullandılar. ("Sen ölmek için yaratılmadın, ölümsüz kuş,"<a id="footnote6"></a><sup><a href="#bookmark8">6</a></sup> v.b.) Bu tek tümceyi yazmakla, tarih, sanat ve tüm bilim kolları, hemen karışıverirdi işin içine. Evrenin tüm öyküsü, bu öykünün bir tek parçasından sezinlenir. Düşünen insanın gözü, bir tek şeye bakarken, bu tek şeyin içinden, sanki bir pencereden bakarcasına, tüm evreni görür. Eski bir mutfakta ördek kızartmasının kokusunu saydamlaştırırsanız, her şeyi <span style="font-style:italic;">-spiral nebula’dan</span> tutun da Mozart’ın müziğine ve Assisi’li San Francesco’nun Hazreti İsâ’nın yaralarını andıran yaralarına kadar- her şeyi görmüş olursunuz. Sanatın çözümleyeceği sorun, yer yer bir saydamlık yaratabilmektir. Bu saydam yerleri öyle bir seçmeli ki, yakın ve tanıdık bir şeyin ötesinde, insanlar açısından ancak en anlamlı olan uzak manzaralar görünebilsin. Bu uzak manzarada görülenler, garip de olmalı ki, bildiğimiz ve alışık olduğumuz şeylere, aklın alamayacağı kadar gizemli bir hava verilebilsin. Bir sorun: Ukalalığa düşmeden ve yapıtı boyuna uzatmadan, bunu başarmanın yolu var mı? Uzun uzun düşünülmesi gereken bir sorundur bu.</p>

  <p>Ama mutfak öyle sevimli ki şu sırada! Mutfaktakiler öyle cana yakın ki! Elinor kendini bildi bileli Mrs. Inman bu evde. Yaşlı bir güzellik mucizesi bu kadın. Öyle huzur dolu ki! Öylesine soylu bir egemenliği var ki! İnsan otuz yıl bir yerde saltanat sürerse -o yer bir mutfak da olsa- bir kraliçe davranışını gene de benimser elbette. Bir de sofrayla salona bakan hizmetçi Dobbs var. Eve savaştan biraz önce gelmiş. Ancak Itabelais’nin hayal gücünden çıkabilecek bir kadın bu Dobbs. Bir seksen boyunda, boyuna göre de eni var. Ve Gargantua’nın ruhu yaşıyor bu dev gövdede. Açık saçık şakalar, yaşama keyfi, nükteli fıkralar, kolay kolay fışkıran gümbürtülü kahkahalar! İnsanın nerdeyse ödünü koparır Dobbs’un gülüşü. Oraya saygılarımı sunmak için gittiğimizde, kilerdeki dolabın bir rafında, yarı yarıya hapla dolu yeşil bir şişe gözüme ilişti. Bu haplar, irice bilyalar gibiydi. Lastik bir boruyla atların gırtlağından aşağı üflenen hapları andırıyordu. Homeros’a yaraşır hazımsızlıklar sezinleniyor bu haplardan!</p>

  <p>Mutfak güzel ama, salon da öyle. Öğleden sonra gezintiden dönünce, bir de baktık ki, piskopos vekiliyle karısı, ellerinde çay fincanları, sanattan söz ediyorlar. Evet sanattan; çünkü Akademiyi gördükten sonra, bizimkilere ilk gelişleriydi bu.</p>

  <p>Yılda bir yaparlar bu işi. Her yıl, Hazreti İsâ’nın gökyüzüne yükselişinin kutlandığı yortudan bir gün sonra, 8.52 treniyle kente inip, Dinin bile Sanata vermek zorunda kaldığı şükran borcunu ödüyorlar. Kurulu Düzenin Dini ile Kurulu Düzenin Sanatı! Ellerindeki kataloğa notlar çiziştirerek, Royal Academy sergilerinin yapıldığı Burlington House’un her köşesine bakıyorlar. Bu sırada şakalaşmak gerekirse, şakalaşıyorlar da; çünkü oyuncak bir geminin içinde Nuh Peygamberi oldukça andıran Mr. Truby, kara ceketler ve tersine dönmüş gömlek yakaları giydiği halde, din adamlarının da "insan" olduklarını, "iyi adam" vesaire olduklarını göstermek için nükteler savuran, şakacı papazlardan biridir. Tombul ve güzel Mrs. Truby, eşi kadar gürültülü bir şakacı olmamakla beraber, <span style="font-style:italic;">Punch</span> mizah dergisinin orta sınıfın yüksek tabakasından gelen okuyucularının "pek keyifli bir yaratık" dedikleri türdendir. Zararsız eğlencelere bayılır ve bir yığın hoş laf eder. Elinor, Mrs. ve Mr. Truby’yi kışkırtıp, çevreleri ve Akademi konusunda ağızlarından laf alırken, büyülenmiş gibi, seyrediyor, dinliyordum onları. Kınkanatlılar arasında Fabre ne duyarsa, ben de onu duymaktaydım. Arasıra, söylenen sözlerden biri, Elinor’un annesini çevresindekilerden ayıran ruhsal uçurumları aşıyor; düşüncelere dalmış olan Mrs. Bidlake’in kulağına varıyor, onda garip bir tepki yaratıyordu. O zaman Mrs. Bidlake, Truby’lerin şakalaşmaları arasında nerdeyse korkunç görünen bir ağırbaşlılıkla, başka bir dünyadan gelen sesini yükseltiyor, bir kehanette bulunurcasına, insam hayretler içinde bırakıyordu. Ve bu sırada, dışardaki bahçe yemyeşil, çiçekler içinde. Bahçıvan yaşlı Stokes, resimlerde zamam temsil eden sakallı ihtiyara benziyor. Gökyüzü uçuk mavi. Kuşların gürültüsü duyuluyor. İyi bir yer burası. Ne denli iyi bir yer olduğunu anlamak için, insanın dünyanın bir ucundan öbür ucuna dolaşması gerek. Burada niçin kalmayacakmışım? Neden kök salmayacakmışım burada? Ama kök demek, zincir demek. Özgürlüğümü yitireceğim diye ödüm kopuyor. Özgür olmak, bağsız olmak; mal mülk edinerek kendi malın olan şeylerin malı olmamak; aklına eseni yapabilmek, canın istediği yere canın istediği anda gidebilmek -güzel bir şey bu. Ama burası da güzel. Burada kalmak daha iyi olmaz mı acaba? İnsan, özgürlüğünü elde edebilmek için, birçok şeyi gözden çıkarıyor- bu evi, Mrs. Inman’ı, Dobbs’u, rahibin evinde oturan şakacı Truby’yi, bahçedeki lâleleri ve tüm bunların taşıdıkları anlamı gözden çıkarıyor. İnsan bir şeyleri gözden çıkarıyor. Acaba daha çok bilgi edinmek, daha anlayışlı olabilmek, ya da daha yoğunlukla yaşayabilmek için mi gözden çıkarıyor bunları? Zaman zaman kuşkuya düşüyorum bu konuda."</p>

  <p>Lord Edward ile erkek kardeşi, Gattenden Parkı’nda hava alıyorlardı. Lord Edward, yürüyerek yapıyordu bu işi. Beşinci Marki ise, kocaman boz bir eşeğin çeküği tekerlekli bir koltukta hava alıyordu. Lord Edward’ın kardeşi sakattı. İkide birde, "iyi ki, kafanın hızla koşmasına engel olmuyor bu,” derdi. Kendi kafası, bütün ömrü boyunca karmakarışık bir biçimde, bir o yana bir bu yana hızla koşmuş durmuştu. Bütün bunlar olurken de, boz eşek koşmuyordu; ancak yürüyor, ağır ağır yürüyordu. İki kardeşin önlerinde ve arkalarında, Gattenden Parkı’nın anayolu uzayıp gidiyordu. Önlerindeki dümdüz yolun ucunda, bir mil uzakta, Trajan sütunun Portland taşından yapılmış bir örneği vardı. Bu sütunun üstüne, birinci Markinin bronzdan bir heykeli konmuştu. Hangi açılardan ünlü olduğu da, büyük harflerle çepeçevre yazılmıştı kaideye. Birinci Marki şu olmuştu, bu olmuştu; bu arada İrlanda Genel Valisi ve Bilimsel Tarımın Babası olmuştu. Geniş yolun öbür ucunda, kardeşlerin bir mil arkasında, Gattenden şatosunun o acayip burçları ve sivri kuleleri yükseliyordu. James Wyatt, Strawberry Hill şatosunun sahte Gotik üslubunun tüm acayipliğine özenerek, bu şatoyu ikinci Marki için yapmıştı. Gattenden şatosu, gerçek ortaçağın aklına sığmayacak kadar aşın bir ortaçağ şatosu örneğiydi. Marki, hep Gattenden'de otururdu. Evini ve evinin çevresindeki manzarayı ayrıca sevdiğinden değildi bu. Marki farkında bile değildi bunların. Okurdu; okumadığı sıralarda da okuduklarını düşünürdü. Eflatun’un deyimiyle "görünüşler dünyası" diye adlandırdığı şeyler, yani gözle görülen, elle tutulan gerçekler, Marki’yi ilgilendirmezdi. Bu ilgisizliğiyle, onu sakat yaratan evrenden öcünü alırdı. Marki, tekerlekli koltuğuyla ancak Gattenden’de güven içinde gezinebildiği için, Gattenden’de otururdu. Boz eşeklere ve bu eşekleri sürerken kitap okuyan, derin düşüncelere dalmış felçli yaşlılara hiç de uygun bir yer değildir Pall Mail. Marki, Tantamount House’u kardeşine vermiş, eşeğini Gattenden Parkı’nın akgürgen koruları arasında sürmeye devam etmişti.</p>

  <p>Şu sırada eşek, otlamak için yolun kenarında durmuştu. Beşinci Marki ile kardeşi, Tanrı sorununu tartışıyorladı. Zaman geçiyordu. Yarım saat sonra, öğle üzeri parkta gezinen Philip ile Elinor, akgürgen korusundan çıkıp da Marki’nin tekerlekli koltuğuyla ansızın karşılaştıkları sırada, hâlâ Tanrı’dan söz etmekteydi onlar.</p>

  <p>Philip ile karısı, kardeşlerden ayrılıp, seslerini duyurmayacak kadar uzaklaştıklarında, Philip, "zavallı ihtiyarcıklar!" dedi. "Tanrıdan başka konuşacak neleri var ki? Fazla yaşlı oldukları için, aşktan söz edemezler. Hem çok yaşlı, hem de gereğinden fazla erdemli olduklarına göre, nasıl söz etsinler aşktan? Fazla zengin oldukları için, paradan da söz edemezler. Düşünceye ve sanata değer veren aydınlar oldukları için, şu ya da bu adamın dedikodusunu yapamazlar; dünyadan el ayak çektikleri için, sözünü edecek adam da tanımazlar nasıl olsa. Fazla çekingen oldukları için, kendilerini de anlatamazlar. Ömürleri boyunca hiçbir olayı yaşamadıkları için, yaşantılarından, hattâ edebiyattan bile söz edemezler. Bu zavallı ihtiyarlara, kala kala konuşacak ne kalıyor ki? Hiçbir şey. Yalnız Tanrı kalıyor."</p>

  <p>Elinor, "bu gidişle, on yıl sonra, sen de tıpkı onlar gibi olacaksın," dedi.</p>

  <p><a id="bookmark1"></a><a href="../Text/main-6.xhtml#footnote1">1</a></p>

  <p>Metinde Latince: "ÇalışrrıaK, ctua etmektir."</p>

  <p><a id="bookmark2"></a><a href="../Text/main-6.xhtml#footnote2">2</a></p>

  <p>Samuel Smiles (1812-1904) siyasal ve toplumsal reformlar ve hayatta başarı elde etmek için gereken nitelikler üstüne kitaplar yazmış ve sanayi alanında bazı ünlü kişilerin yaşam öykülerini de kaleme almıştır.</p>

  <p><a id="bookmark3"></a><a href="../Text/main-6.xhtml#footnote3">3</a></p>

  <p>Laurence Sterne'ün <span style="font-style:italic;">Tristran Shandy</span> adlı ünlü yapıtının başlıca kişilerinden biri.</p>

  <p>"Salvation Army": Toplumsal yardım ve din yoluyla insanları kurtarmak amacını güden bir Hıristiyan örgütü. Bir ordu gibi düzenlenen bu örgütü, İngiltere'de 1865'de William Booth kurmuştur.</p>

  <p><a id="bookmark5"></a><a href="../Text/Section0014.xhtml#footnote4">4</a></p>

  <p>Fesli adam, ilkin Fransızca konuşarak söze başlar: ”Çok eğlenceli. Arap töreleri. Gemide hoş vakit geçirmek için. Yalnız altmış Frank." Bundan sonra, müstehcen kartpostalları satabilmek için, az çok aynı sözleri çeşitli dillerde tekrarlayıp durur.</p>

  <p><a id="bookmark7"></a><a href="#footnote5">5</a></p>

  <p>Maya, Hintlilerin dininde, hayal ya da büyüyü temsil eder.</p>

  <p><a id="bookmark8"></a><a href="#footnote6">6</a></p>

  <p>John Keats'in ”Ode ta the Nightingale” adlı şiirinden bir dize.</p>
</body>
</html>
