<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u1d4168dd-a968-478e-8c9f-bfcbcbec0a69"><span style="font-weight:bold;font-style:italic;">DÖRDÜNCÜ BÖLÜM</span></p>

  <p>Pongileoni, suite’in son ve alaycı bölümünü, öteki parçalardan daha da iyi çaldı. <sup>Ö</sup>klid’in belitleri, statik biliminin temel kurallarıyla şakalaştı. Aritmetik, coşkun ve çılgınca bir panayır eğlencesine daldı; cebir, havada taklalar attı. Müzik, matematiksel bir cümbüşün coşkunluğu içinde sona erdi. Dinleyenler alkışladı. Tolley, her zamanki zarif halleriyle selâm verdi; Pongileoni de selâm verdi; adı bilinmeyen viyolonistler bile selâm verdiler. Konuklar, iskemlelerini iterek ayağa kalktılar. Konser boyunca zor tuttukları gevezelikleri, seller gibi aktı.</p>

  <p>Polly Logan bir arkadaşını bulmuştu: 'ihtiyarın hali ne kadar tuhaftı, değil mi?"</p>

  <p>”Peki, yanındaki havuca benzeyen o küçük adama ne buyrulur?"</p>

  <p>”Mutt ile Jeff gibi." <a id="footnote4"></a><sup><a href="../Text/Section0005.xhtml#bookmark5">4</a></sup></p>

  <p>"Gülmekten nerdeyse ölecektim," dedi Norah.</p>

  <p>"Müthiş bir sihirbaz bu ihtiyar!" Polly, sihirbaz ihtiyarın o</p>

  <p>gizemli halini, yalnız sözle değil, dramatik bir pandomimayla da anlatmaya çalışarak, öne eğilip gözlerini kocaman kocaman açtı. Heyecanla fısıldadı: "Büyücü!"</p>

  <p>"Acaba neler yapıyor yukarıda?”</p>

  <p>Polly, "ödlübağaları, semenderleri filan kesiyordur,” diye karşılık verdi.</p>

  <p>"Semenderin gözü ile kurbağanın ayak parmağı,</p>

  <p>Yarasanın tüyü ile köpeğin dili...” *</p>

  <p>Bu sözcüklerle coşmuş, zevkle okuyordu ezbere. "Sonra, kobayları yılanlarla çiftleştiriyor. Aklın alıyor mu bunu? Bir kobra He bir kobaydan doğacak olan o yaratığı?”</p>

  <p><sup>Ö</sup>teki kız, ”ooof;" dedi, ürperdi. "Ama yalnız böyle şeylerle ilgileniyordu da, neden evlendi o kadınla? Ben hep bunu merak ederim."</p>

  <p>"Asıl merak edilecek şey, kadının onunla niçin evlendiği." Polly’nin sesi, sanki sahnedeymiş de fısıltı halinde konuşuyormuş gibi, gene alçaldı. Her şeye bir heyecan çeşnisi vermekten ' hoşlanırdı, çünkü her şey heyecan verirdi ona. Henüz yirmi yaşındaydı. "Kadının onunla evlenmesi için bir yığın neden vardı."</p>

  <p>"<sup>Ö</sup>yle, her halde."</p>

  <p>"<sup>Ü</sup>stelik, biliyorsun, kadın Kanadalı. Bu bakımdan onunla evlenmesi büsbütün zorunluydu."</p>

  <p>"Nasıl oldu da, Lucy..."</p>

  <p>”Suuus!"</p>

  <p><font size="2">Ö</font>teki kız arkasına baktı. Bağıra bağıra, gereğinden fazla pişkin davranarak konuştu: "Pongileoni müthişti, değil mi?"</p>

  <p>Polly de, sanki Drury Lane Tiyatrosu’nun sahnesindeymiş gibi, "öyle müthiş ki!" diye avaz avaz bağırdı. "A! <sup>İ</sup>şte Lady Edward!" Kızların ikisi de, son derece şaşmış ve sevinmiş gibi tavırlar takındılar. "Pongileoni fevkalâde çaldı diyorduk."</p>

  <p>Lady Edward, gülümsedi; kızların önce birine, sonra ötekine baktı, ”ya! öyle mi diyordunuz?" dedi. Kalın, güzel bir sesi vardı. Her söylediği çok ağırbaşlı ve önemli bir sözmüş gibi, yavaş yavaş konuşurdu. "Son derece naziksiniz," derken R’leri vurgulaya vurgulaya çatlatıyordu. Yüzündeki gülümsemeyi ansızın silerek, daha da ağırbaşlı bir tavırla, "üstelik de İtalyan. Bu bakımdan büsbütün fevkalâde," diyerek geçip yürüdü. Gözlerini fal taşı gibi açan iki genç kız, birbirinin kızaran yüzüne bakakaldılar.</p>

  <p>Lady Edward, ufak tefek, zayıf bir kadındı. Giydiği yakası açık elbise, biçimli vücudunun, artık göze batacak kadar kemikli ve köşeli olmaya başladığını gösteriyordu. Kartallara özgü bir güzelliği olan uzunca ve dar yüzü için de, aynı şey söylenebilirdi. Saçının kapkara oluşunu bir Fransız anadan doğmasına, belki de berberinin ustalığına borçluydu şu sıralarda. Mat beyaz bir teni vardı. Yay biçiminde kaşları siyahtı. Solgun yüzlü, çok koyu renk gözlü insanlarda dikkati çeken o yılmaz ve inatçı bakış vardı gözlerinde. Lady Edward doğuştan gelen bu yılmak nedir bilmeyen bakışa çocuksu bir küstahlıkla pırıl pırıl bir saflık eklemişti. Onda çocuk gözleri vardı; ama John Bidlake’in bir Fransız meslektaşına dediği gibi, bir "en fant terrible" * in gözleriydi bu gözler. Bidlake, onu Lady Edward’a götürmeden önce, uyarmıştı meslektaşım.' Fransız ressamı, Lady Edward’ın yaramazlığını keşfetmek fırsatını buldu hemen. Çünkü öğle yemeğinde, masada ' yanına oturtulan adam, resimleri için, "bunları yapan ya bir aptaldır, ya da şakadan hoşlanan biridir;" diye yazan eleştirmenin ta kendisiydi. Lady Edward, gözlerini saf saf açıp, sanat üstüne tartışmaya başlamıştı... John Bidlake, öfkeden köpürdü. yemekten sonra Lady Edward’ı bir kenara çekip, azarladı.</p>

  <p>"Allah kahretsin!” dedi. "Herif benim dostum. Onu sizi görsün diye getiriyorum. Siz de böyle şeyler yapıyorsunuz ona. Bu kadarı da fazla!"</p>

  <p>Lady Edward’ın ışıl ışıl kara gözleri, hiçbir zaman böylesine saf olmamıştı; İngilizcesi, Fransız asıllı Kanadalıların o hoş şivesine böylesine benzememişti hiçbir zaman. (Çünkü Lady Edward, şivesini istediği gibi değiştirebilirdi. İşine gelince, Kuzey Amerika bozkırlarının saf yürekli bir çocuğu gibi sömürge şivesiyle; işine gelince de, soylu bir İngiliz gibi konuşurdu.) "Fazla olan ne ki?” diye sordu. "Gene ne yaptım acaba?"</p>

  <p>Bidlake, "bana da rol oynamaya kalkmayın sakın," dedi.</p>

  <p>"Ama rol oynamıyorum ki! Yaptığım fena şey nedir, bilmiyorum. Hiç bilmiyorum."</p>

  <p>Bidlake, eleştirmenin kim olduğunu açıkladı. "Bunu, benim gibi, siz de biliyordunuz pekâlâ," dedi. "Şimdi aklıma geldi, daha geçen hafta sözetmiştik bu adamın makalesinden."</p>

  <p>Lady Edward, unuttuğu bir şeyi anımsamaya çalışırcasına, kaşlarını çattı. Sonunda, "evet, doğru; sözetmiştik bundan!" dedi. John Bidlake’e korkusunu ve pişmanlığım belirten bir yüzle baktı. "Aman ne feci! Ama ne denli unutkan olduğumu bilirsiniz." .</p>

  <p>Bidlake, "tanıdıklarım arasında hiç kimse sizin kadar az unutkan değildir," dedi. &nbsp;&nbsp;&nbsp;</p>

  <p>"Ama ben her zaman unuturum.”</p>

  <p>"Ancak aklınızda tutmanız gereken şeyleri unutursunuz. Bu işi öylesine düzenle yaparsınız ki, yalnız rastlantı olamaz bu. Bile bile unutursunuz."</p>

  <p>Lady Edward, "aman ne saçma!" diye bağırdı.</p>

  <p>Bidlake sözünü sürdürdü: ”Eğer unutkan olsaydınız, kocaları, kendi karılarının herkesçe bilinen âşıklarıyla karşı karşıya getirmeyi de unuturdunuz arasıra; anarşistlerle <span style="font-style:italic;">Morning</span></p>

  <p><span style="font-style:italic;">Post</span> <a id="footnote5"></a><sup><a href="../Text/Section0005.xhtml#bookmark6">5</a></sup>&nbsp;gazetesinde başmakale yazanların sıkı fıkı dost olamayacaklarını da unuturdunuz; dindar Katoliklerin, dinsizliği meslek edinmiş adamların küfürlerini dinlemekten kıvanç duymayacaklarını da unuturdunuz. Eğer unutkan olsaydınız, arasıra unuturdunuz bunları. Ama bana kalırsa, kusursuz bir bellek gerek bun lan her zaman unutabilmek için. Hem kusursuz bir bellek, hem de herkesi birbirine düşürmeyi başarmak açısından kusursuz bir yetenek."</p>

  <p>Lady Edward, konuşma başladığından beri takındığı o saf ve ağırbaşlı halinden vazgeçti artık. Güldü; "öyle saçma şeyler söylüyorsunuz ki, John dostum,” dedi.</p>

  <p>Konuşurken, Bicllake’in de keyfi yerine gelmişti. O da güldü: "Başkalarına oyun oynamanıza hiç karşı değilim. Hoşuma da gidiyor. Ama bana oyun oynamanıza katlanamam."</p>

  <p>Lady Edward, uslu bir hal aldı. "Bunu unutmamak için elimden geleni yaparım," derken, Bidlake’e öylesine küstah bir saflıkla baktı ki, ressam kendini tutamadı, kahkahayı bastı.</p>

  <p>O günden bu yana birçok yıl geçmişti. Lady Edward sözünü tutmuş, Bidlake’e bir daha oyun oynamamıştı. Ama, herkesi güç duruma düşüren o saf ve unutkan tutumları sürüp gidiyordu başkalarına karşı. Yaşadığı çevrede, Lady Edward’ın marifetleri ün salmıştı. Gülüyorlardı ama, fazlaydı kurban sayısı. Lady Edward’dan çekiniyorlardı; onu sevmiyorlardı. Ne var ki, toplantılarına üşüşürlerdi gene de. Lady Edward’ın aşçı başısı, evine şarap ve yiyecek sağlayan esnaf birinci sınıftı. Lady Edward’ın birçok kusuru hoş görülürdü kocasının zenginliğinden ötürü. Üstelik Tantamount’ların evine çeşit çeşit konuklar, herkesten bambaşka, hepsi seçkin konuklar gelirdi. Böylece herkes Lady Edward’ın evine gider; sonra arkasından kötü kötü konuşarak hıncını alırdı ondan. Bu arada, ne züppeliği kalırdı, ne de ünlü adamların peşinden koştuğu. Ne var ki, Lady Edward’ı kınayanlarla koruyanlar, şunu kabul etmek zorunda kalırlardı tartışmaları sırasında: Bu kadın, gösteriş ve tantana uğruna yaşadığı halde, gösterişle de alay ederdi, tantanayla da. Ünlü adamların peşinden koşmasının başlıcanedeni de onlara eziyet etmekti. Orta sınıflardan bir <sup>İ</sup>ngiliz kadını, bazı ıvır zıvır şeyleri, kendini küçük düşürmek pahasına da olsa, önemser. Lady Edward ise, saygısızca alay ederdi bu çeşit şeylerle. Lady Edward, Yeni Dünya’dan geliyordu, onun gözünde, toplumun geleneksel ünvanları bir şakadan - ama boş bir şakadan, uğruna yaşamaya değer bir şakadan başka bir şey değildi.</p>

  <p><sup>İ</sup>htiy!'J.r Bidlake, Lady Edward’dan söz ederken şöyle demişti bir gün: "Lady Edward, o öykünün -hani bir Amerikalıyla iki <sup>İ</sup>ngiliz lordunu anlatan öykünün- baş kişisi olabilirdi. Anımsadınız mı öyküyü? Trende bir Amerikalı, iki fogilizle sohbete başlar. Onlardan pek hoşlanır. Yeniden görüşmek ister ve adlarını sorar. fagilizlerden biri, "Benim adım Duke of Hampshire" der; "bu da arkadaşım Master of Ballantrae."<a id="footnote6"></a><sup><a href="../Text/Section0005.xhtml#bookmark7">6</a></sup> Amerikalı, "memnun oldum," der; "izin verin de size oğlum Hazreti <sup>İ</sup>sa’yı tanıtayım." İşte, tam Hilda bu! Ama gene de Hilda, ünvanlarını bu denli gülünç bulduğu adamları, kendi evine çağırmakla ve onların evine çağrılmakla geçirir tüm ömrünü. "Garip!" Bidlake başını salladı. "Gerçekten çok garip!</p>

  <p>Terslediği iki genç kızın yanından ayrıldıktan sonra, çok uzun boylu ve iri yan bir adam, az kalsın ezecekti Lady Edward'ı. Kalabalık odada, tehlikeli bir hızla ilerliyordu bu adam.</p>

  <p>Çarptığı ve nerdeyse yere düşürdüğü kişinin kim olduğunun farkına bile varmadan "kusura bakmayın,” dedi. Odanın öbür ucunda bulunan birini izliyordu gözleri. Önüne küçük bir engel çıkmıştı. Çevresindeki tüm engeller insan olduğuna göre, bu da bir insandı her halde. Engeli aşabilmek için, hızını kesip, yana doğru bir adım attı. Ne var ki, öyle kolayca aşılacak türden değildi bu engel.</p>

  <p>Lady Edward, elini uzattı, adamın koluna yapıştı: "Webley!" Everard Webley, kolundaki eli görmemiş, adını duymamış gibi, yürüdü gene. Lady Edward ile konuşmaya ne vakti vardı, ne de isteği. Ama onu silkip atamadı. Lady Edward, adamın koluna asılıp, onunla sürüklenmeye katlandı bir süre.</p>

  <p>”Webley!" dedi gene. "Dur! Çüş!" Lady Edward, köylü arabacının sesini, öylesine bağıra bağıra, öylesine gerçek bir köylü şivesiyle taklit etmişti ki, Webley, konuklar duyarlar da alay ederler korkusuyla, durup dinlemek zorunda kalmıştı.</p>

  <p>Lady Edward’a tepeden bakarak, ters ters, "ha, siz misiniz?" dedi. "Kusura bakmayın, farkında değildim." Çatık kaşlarında, kaba sözlerinde beliren öfke, kısmen içten geliyordu, kısmen de yapmacıktı. Webley, birçoklarının öfkeden çekindiklerini sezmiş; doğuştan gelen saldırganlığım geliştirmişti. İnsanları uzaklaştırıyor, başına ekşimelerine engel oluyordu bu saldırganlıkla.</p>

  <p>Lady Edward ödü kopan bir insanın gülünç bir taklidini yaparak, "aman Tanrım!" diye bağırdı.</p>

  <p>”Bir şey mi istiyorsunuz?" Everard Webley bu soruyu, sokakta peşine takılan bir dilenciye soruyordu sanki.</p>

  <p>"Amma da öfkelisiniz!"</p>

  <p>"Bana söyleyecekleriniz bU; kadarsa, bence...."</p>

  <p>"Lady Edward, saf ve küstah bakışlarla, inceden inceye süzüyordu Webley’i.</p>

  <p>Ansızın bir şey bulmuş, bu büyük buluşun açıklanmasını bir dakika bile geciktirmek elinde değilmiş gibi, adamın sözünü kesti; "biliyor musunuz," dedi, ”siz <span style="font-style:italic;">Peter Pa</span>n’de Kaptan Hook rolünü oynamalısınız. Evet, vallahi öyle. Korsanlar kralının suratı var sizde. Doğru değil mi Mr. Babbage?" Tanımadığı insan kalabalığı arasında sıkıla sıkıla, bir yabancı gibi yürüyen Illidge’i yakalamıştı.</p>

  <p>Illidge selâm verdi. Lady Edward, dostça gülümsüyordu ama, adım yanlış söylemekle, gene de küçük düşürmüştü Illidge’i.</p>

  <p>"Webley, işte kocama yardım eden Mr. Babbage."</p>

  <p>Webley, Illidge’in varlığını, ancak uzaktan kabul edercesine başım salladı.</p>

  <p>Lady Edward, "Sizce korsanların kralına benzemiyor mu, Mr. Babbage?" dedi gene. "Şu haline bakın şimdi!"</p>

  <p>Illidge sıkılarak güldü. "Korsanların kralını sık sık gördüğüm yok ya..."</p>

  <p>Lady Edward, "ama, unutmuştum!" diye bağırdı. "Sahiden korsanların kralıdır o. Gerçek hayatında da korsanların kralıdır. <sup>Ö</sup>yle değil mi, Webley?"</p>

  <p>Everard güldü: "Ya öyle, öyle elbette."</p>

  <p>Lady Edward, bir sır verircesine, Illidge’e döndü: "Anlarsınız ya, Mr. Everard Webley’di bu; Britanyah Hür Adamların başkanı. Hani şu yeşil üniformalı adamlar yok mu? Operetlerdeki erkekler korosuna benzeyenler."</p>

  <p>Illidge kötü kötü gülümsedi, başını salladı. "Demek ki, Everard Webley bu," diye düşündü içinden. Britanyalı Hür Adamlar Birliği’nin kurucusu ve başı. Düşmanları, birliğin ilk harflerini alıp, bu adı bir küfür haline sokarlardı.* Bunun önüne geçilmesinin de yolu yoktu; çünkü <span style="font-style:italic;">Figaro</span> gazetesinin son derece bilgili muhabirinin, Hür Adamlar üstüne bir makalede vaktiyle yazdığı gibi: "İngiliz halkı için B.B.F. harfleri oldukça olumsuz bir anlam taşır." <a id="footnote7"></a><sup><a href="../Text/Section0005.xhtml#bookmark8">7</a></sup>&nbsp;Hür Adamlarına bir ad verirken, bunu hiç aklına getirmemişti Webley. Şimdi ise, bu ilk harf erin anlamını sık sık anımsamak zorunda kalırdı. Illidge sevindi bunu düşünerek.</p>

  <p>*Bu birliğin tagilizce adı "Brotherhood of British Freemen”dir. Bunun ilk harfleri, yani B.B.F., düşmanları tarafından “B-y, B-ing, F-s” olarak yorumlanır.</p>

  <p>Everard Webley, "tuhaflıklarınız bittiyse eğer, izin verin de gideyim," dedi.</p>

  <p>Illidge, "tenekeden yapılmış bir Mussolini," diyordu kendi kendine. "Ne mal olduğu halinden belli." (Illidge, uzun boylu ve yakışıklı olan, seçkin bir kişiliği varmış izlenimini veren her insana karşı kişisel bir kin duyardı. Kendi ufak tefekti; çok zeki bir sokak çocuğuna benzerdi.) "Koca enayi!" diyordu içinden.</p>

  <p>Lady Edward, pek üzülmüş, pişman olmuş gibi haller takınarak, Webley'e sordu: "Söylediklerime gücendiniz mi yoksa"? ”</p>

  <p><span style="font-style:italic;">Daily Herald</span> gazetesinde çıkan bir karikatür geldi Illidge’in aklına. Webley, "insan zekası güven içinde yaşasın, diye Britanyalı Hür Adamlar yeryüzüne geldiler" demek küstahlığında bulunmuştu. Karikatürde, Webley ile üniformalı haydutlarından beş altısı, bir işçiyi öldüresiye tekmeliyor, sopalarla dövüyordu. Arkalarında, silindir şapkalı bir şirke<sup>t</sup> müdürü, keyiflenerek seyrediyordu bu durumu. Şirket müdürünün koskocaman göbeğine "Zekâ" sözcüğü yazılıydı.</p>

  <p>Lady Edward tekrar sordu: "Gücenmediniz ya, Webley?”</p>

  <p>"Hiç gücenmedim. Yalnız oldukça meşgulüm.” Webley en tatlı sesiyle açıkladı: "Bilirsiniz ya, yapılacak işlerim var benim. Çalışıyorum ben. Çalışmanın ne demek olduğunun; bilmem farkında mısınız siz?"</p>

  <p>Illidge, "keşke bu lafı başkası söyleseydi! Pis haydut!" diye geçirdi içinden. Illidge komünistti.</p>

  <p>Webley onların yanından aynldı. Kalabalık arasında kendine yol açarken, Lady Edward onu seyrediyordu. "Bir lokomotif gibi," dedi. "O ne enerji. Ama öyle de alıngan ki! Bu siyaset adamları yok mu - kadın tiyatro oyuncularından bile beter bunlar, kendilerini beğenmek konusunda! Üstelik, sevgili Webley’imiz, bir şeyin gülünç yanını görebilmek yeteneğinden de yoksundur biraz. Kendi kendisinin heykeli oldu sanki; hayranlık ve minnet dolu bir milletin diktiği, dev boylu heykeline karşı nasıl davramlması gerekirse, kendine karşı da öyle davranılmasını ister." (Bunları söylerken, "R" harfleri, arslanların kükremesi gibi çıkıyordu Lady Edward’ın ağzından.) "Yani şunu demek istiyorum: Kendini şimdiden ölmüş görmek istiyor. Tarihe geçmiş büyük bir kişi olarak görmek istiyor kendini. Oysa ona bakınca, Büyük fokender olduğunu hep unutuyorum. Onu ancak Webley olarak görmek yanılgısına düşüyorum her nedense."</p>

  <p>Illidge güldü. Lady Edward’dan hoşlanmaya başlamıştı. Her şeyi doğru görüyordu bu kadın. Hatta siyasal açıdan bile doğru yolu tutmuşa benziyordu.</p>

  <p>Lady Edward, "Ama Webley’in Hür Adamlar <sup>Ö</sup>rgütü, hiç de fena bir şey değil" diye sözünü sürdürünce, Illidge’in kadına hızla duyduğu yakınlık aynı hızla yokolmaya başladı. "<sup>S</sup>iz de benim gibi düşünmüyor musunuz Mr. Babbage?"</p>

  <p>Illidge hafifyüzünü buruşturdu. "Eh..." diye söze girdi.</p>

  <p>Lady Edward, Hür Adanılan rezil etmek amacıyla Illidge’in ağzından çıkmak üzere olan o eşsiz alaycı sözleri keserek, "sırası gelmişken söyleyeyim," dedi. "O merdivenlerden inerken dikkat edin. Korkunç kaygandır o merdivenler."</p>

  <p>Illidge kızardı. "Hiç de öyle değil," diye homurdandı. Ne aptalca bir laf ettiğinin farkına varınca, daha da çok kızardı. Havuç renkli saçlarının diplerine kadar pancar kesilmişti. Lady Edward’dan daha da az hoşlanıyordu şimdi.</p>

  <p>Lady Edward, sözlerini gırtlağında yuvarlaya yuvarlaya, "eh oldukça tehlikelidir o merdivenler," diye direndi nezaketle. "Bu akşam Edward’la ne üzerine çalıştınız? finizle öyle ilgileniyorum ki, ben!"</p>

  <p>Illidge gülümsedi. "Merak ettinizse söyleyeyim bari," dedi. "Semenderlerin bünyesinde yitirilen parçaların yeniden canlanması üzerinde çalışıyorduk.” Semenderler konusu açılınca, daha rahat etmişti. Gene biraz hoşlanmaya başlamıştı Lady Edward’dan.</p>

  <p>"Semenderler mi? Yani şu yüzen şeyler mi?" Illidge, evet dercesine başını salladı. "Ama bazı parçalarını nasıl yitirirler bunlar?”</p>

  <p>Illidge, "Laboratuvarda yitirirler," diye açıkladı. "Biz keseriz de ondan."</p>

  <p>"Peki, sonra gene mi büyüyor o parçalar?"</p>

  <p>"Gene büyüyor."</p>

  <p>Lady Edward, ”vay, vay!" dedi. "Benim bunlardan hiç haberim yoktu. Bu işler insanı öyle bir sarıyor ki! Biraz daha anlatın bana, ne olur."</p>

  <p>Bu kadın kötü bir insan değildi ne de olsa. Illidge açıklamaya başladı. Anlattığı konuya karşı ilgisi arttıkça, Lady Edward’a da ısınıyordu. Deneylerinin en can alıcı, en önemli, en anlamlı noktasını -yani aşılanan kuyruk parçasının, bacak biçiminde gelişmesini- tam anlatacağı sırada, şuraya buraya göz gezdiren Lady Edward, elini Illidge’in koluna koydu. "Benimle gelin," dedi. "Sizi General Knoyle’a tanıştırayım. <sup>Ö</sup>yle eğlenceli bir ihtiyar ki! Ama insanı istemeyerek eğlendirdiği oluyor arasıra."</p>

  <p>Illidge’in açıklaması, sanki düğümlenip kaldı gırtlağında. Lady Edward’ın, söyledikleriyle hiç mi hiç ilgilenmediğini, hattâ birazcık olsun dikkat etmek zahmetine bile katlanmadığını anladı. Kadına karşı kin duyarak, onun peşinden gitti</p>

  <p>sesini çıkarmadan. &nbsp;&nbsp;&nbsp;'</p>

  <p>General Knoyle, asker kılıklı biriyle konuşuyordu. Tık nefeslilikle savaşseverlik vardı General’in sesinde. Lady Edward ile Illidge yaklaşınca, söylediklerini duydular: "Azizim, dedim ona azizim 'atı şimdilik yarışa sokmaya kalkma. Bu bir cinayet olur, dedim. Bu bir delilik olur, dedim. Onun adını yarıştan sil dedim. O da atı yanşa sokmadı."</p>

  <p>Lady Edward, General ile ahbabının yanına vardı. Her iki asker de son derece nazik davrandılar; bu akşam çok hoş vakit geçirdiklerini söylediler.</p>

  <p>Lady Edward aşkını açığa vuran genç bir kızın sevimli utangaçlığıyla, "Bach’ı özellikle sizin için seçtim, General Knoyle,” dedi.</p>

  <p>"Ya... şey... sahiden pek naziksiniz." General Knoyle gerçekten şaşkına dönmüştü. Evin hanımının sunduğu bu müzik armağanım ne yapacağını bilemiyordu.</p>

  <p>Lady Edward, aynı anlamlı ve candan sesiyle konuşmasını sürdürdü: "Handels’in Su Müziği ile Pongileoni’nin çaldığı Si Minör Suite’i arasında duraksadım bir süre. Sonra siz aklıma geldiniz, Bach’da karar kıldım." General'in kanlı canlı yüzündeki afallama belirtilerini görüyordu Lady Edward.</p>

  <p>General Knoyle, "çok naziksiniz," dedi. "Müzikten pek anladığımı söyleyemem. Ama neden hoşlandığımı bilirim ben, neden hoşlandığımı bilirim." Sanki bu sözler sayesinde yeniden güvenmeye başlamıştı benliğine. <sup>Ö</sup>ksürüp, gırtlağını temizledikten sonra, gene söze başladı: "Ben hep derim ki...’ '</p>

  <p>Lady Edward, yaptığı işi, bir zafer edasıyla tamamladı: "Şimdi sizi Mr. Babbage ile tanıştırmak isterim. Mr. Babbage, Edward’a yardım eder; semenderler konusunda gerçekten bilgilidir. Mr. Babbage; General Knoyle ve Albay Pilchard.” Lady Edward, son bir kez gülümseyip gitti.</p>

  <p>General "vay canına!" dedi. Albay ise, Lady Edward’ın</p>

  <p>korkunç bir yaratık olduğunu söyledi.</p>

  <p>Illidge, "ondan daha korkuncu olamaz," diye onayladı içtenlikle.</p>

  <p>İki subay, Illidge’e şöyle bir baktıktan sonra, aşağı sınıftan geldiği besbelli olan bir adamın böyle bir söz söylemekle küstahlık ettiği kararına vardılar. İnanmış katolikler, ermişler ve din adamları üstüne az buz şakalaşabilir. Gelgelelim, dinsizlerin aynı şakaları yapması, öfkeden kudurtur onları. General, hiçbir şey söylemedi; bu sözü beğenmediği, yüzünden okunuyordu Albay’ın. Birbirlerine dönüp, sanki yanlarında başka biri yokmuş gibi, yarış atlarıyla ilgili yarım kalan konuşmalarını sürdürmelerinde öylesine açık bir hor görme vardı ki, Illidge’in, onları tekmelemek geldi içinden.</p>

  <p>"Lucy, çocuğum!"</p>

  <p>"John Dayı!" Lucy Tantamount döndü, dayı olarak benimsediği John Bidlake’e gülümsedi. Lucy orta boylu, annesi gibi ince yapılıydı. Koyu renkli kısa kesilmiş saçlarını, iyice yağlayarak kapkara yapmış, arkaya taramıştı. Teni doğuştan solgundu; allık da sürmezdi. Yalnız ince dudakları boyalıydı; gözlerinin çevresinde de biraz mavi boya vardı. Siyah bir giysi, kollarının ve omuzlarının beyazlığını büsbütün belirtiyordu. Henry Tantamount öleli iki yılı geçmişti. (Lucy, pek yakın olmayan bir akrabasıyla evlenmişti.) Ne var ki, karalar ona ayrıca yakıştığı için, Lucy özellikle geceleri, hâlâ yas tutardı.</p>

  <p>Lucy, "nasılsınız?” dedi. Bunu sorarken de, John Bidlake’in artık iyice çökmeye başladığını düşündü.</p>

  <p>John Bidlake, "bittim," dedi. Teklifsiz davranarak Lucy’nin kolunu yakaladı; mavi damarlı iri eliyle, bu kolu dirseğin tam üstünden tuttu. "Bir bahane uydur da, yemeğe gideyim. Açlıktan ölüyorum."</p>

  <p>"Ama ben acıkmadım ki!"</p>

  <p>Yaşlı Bidlake, "zararı yok," dedi. "Sir Philip Sidney’in haklı olarak dediği gibi, benim senden fazla gereksinmem var buna.” <a id="footnote8"></a><sup><a href="../Text/Section0005.xhtml#bookmark9">8</a></sup></p>

  <p>"Ama ben yemek istemiyorum ki!” Başkasına boyun eğmeye yanaşmazdı Lucy. Kendi yol göstereceği yerde, başkasının onu sürüklemesine katlanamazdı. Ama John Dayıyla başa çıkmasının da yolu yoktu.</p>

  <p>Bidlake, "yiyecek olan sen değilsin, benim," dedi. "İki kişi yerine yerim." Keyifle gülerek, Lucy’yi yemek odasına doğru çekti.</p>

  <p>Lucy, karşı koymaktan vazgeçti. Kalabalık arasında ilerlediler. Esneyen bir yılan başına benziyordu John Bidlake’in yakasındaki yeşilimtrak sarı, çilli orkide. Gözündeki monokl pırıl pırıl ışıldıyordu.</p>

  <p>Onlar geçerken, Polly Logan sordu: "Lucy’nin yanındaki yaşlı adam kim?”</p>

  <p>"Bidlake’dir o."</p>

  <p>"Bidlake mi? Yani şu.. Şu resimleri yapan adam mı?" Ne denli bilgisiz olduğunu bildiği için, gülünç bir yanlış yapmaktan korkarcasına, çekinerek konuşuyordu Polly. "Yani şu Bidlake mi demek istiyorsun?" Arkadaşı, evet dercesine, başım salladı. Polly iyice rahatladı. Kaşlarım kaldırıp, gözlerini aça aça konuştu: "Ne tuhaf. Onu ölmüş ünlü üstatlardan sayıyordum ben. Herhalde yüz yaşındadır artık, ne dersin?”</p>

  <p>"Öyledir bence." Norah da henüz yirmisine basmamıştı.</p>

  <p>Polly cömert davrandı: "Yaşını göstermediğini kabul ediyorum. Yaşına göre, hâlâ yakışıklı, fiyakalı, parlak."</p>

  <p>Norah, "aşağı yukarı on beş tane de karısı varmış," dedi.</p>

  <p>İşte tam o sırada, Hugo Brockle, yüreklenip kendini tanıttı: "Beni anımsamıyorsunuz ama, bebek arabalarımızdayken tanışmıştık sizinle,” dedi. Bu ne budalaca sözdü. Yüzünün kıpkırmızı kesildiğini sezdi.</p>

  <p>John Bidlake’in "Yıkanan Kadınlar’ının üçüncüsü ve en güzeli, Tantamount’ların yemek odasındaki şöminenin üstüne asılıydı. Renkleri çok açık, tertemiz, pırıl pml, sevinç dolu bir resimdi bu. Tombul, inci gibi ak sekiz kadın, bir çayın kıyısında, suyun içinde, birbirlerine sokulmuş, devinen gövdeleri, bacakları ve kollarıyla, tablonuq tam ortasında bir çeşit çelenk oluşturuyorlardı. Tepedeki ağacın dallarıyle yaprakları, bu çelengi tamamlıyordu. Bu yıkanan kadınların yüzleri bile, gülümseyen birer ten parçasından başka bir şey değildi; o güzeller güzeli gövdeleri ve o gövdeler arasındaki ilişkiyi insana bir an için olsun unutturacak ruhun, en küçük bir izi bile yoktu onlarda. Sedefi andıran bu ten yığinı arkasında, yumuşak yumuşak kabaran yamaçları ve bulutları gösteren solgun ışıklı bir manzara vardı.</p>

  <p>. Yaşlı Bidlake, elinde tabak, Lucy ile durmuş, kendi yapıtını seyrediyordu havyarlı sandviçleri kemire kemire. Sevincin ve kederin birbirine karıştığı bir heyecana kapılmıştı.</p>

  <p>"Güzel," dedi, "müthiş güzel. Şu kompozisyona bak. Kusursuz bir denge kurulduğu halde, tekrarlama da yok, yapay bir düzenleme de yok." Bu tablonun, aklına getirdiği öteki düşünce ve duyguları söylemedi. Bu düşünce ve duygular öyle çok, öylesine karışıktı ki, kolay değildi bunları dile getirmek. <sup>Ü</sup>stelik, dertli düşünceler, dertli duygulardı bunlar. Yaşlı ressamın işine gelmiyordu bunların üstünde durmak. Parmağım uzatıp, büfeye dokundu. Gerçek tahtadan, maundan yapılmıştı büfe. "Sağda kollarını kaldırana bak." İstemediği düşüncelerin ortaya çıkmaması, uzaklaşması için, tablonun tekniğini açıkladı: ”O kadının, sol yanda eğilen şu irice kadınla denk gelişine bak. Uzun bir manivelanın ağır bir yükü kaldırışı gibi." Ama kollarını kaldıran Jenny Smith idi; modellerinin en güzeli. Hem bir güzellik örneği, hem de bir aptallık ve bayağılık örneği. Çıplak olduğu sürece, ağzını açmadığı ya da ağzı öpücüklerle kapalı kaldığı sürece bir Tanrıçaydı bu kadın. Ama ağzını açınca, giyinince, o korkunç şapkaları başına geçirince!.. Jenny’yi Paris’e götürüşünü anımsadı. Bir hafta sonra geri göndermek zorunda kalmıştı. "Senin ağzını tıkamalı, Jenny" demişti. Jenny de ağlamıştı. "Paris’e gitmemiz yanlış oldu,” diye sürdürmüştü konuşmasını. "Paris’te fazla güneş var, fazla ışık var. Bir daha sefere Spitzbergen’e gideriz. Kışın gideriz. Oralarda geceler altı ay sürüyor." Jenny bunu duyunca, bu kez bağıra bağıra ağlamaya başlamıştı. Yalnız bir güzellik bolluğu değil, bir şehvet bolluğu da vardı bu kızda. Daha sonraları içmeye başlamıştı, bozulmuştu. Gelip dilenir, verilen sadakayı da içkiye harcardı. Nasılsa yan ölü olan Jenny, büsbütün öldü gitti sonunda. Ama gerçek Jenny, havada kollarıyle, göğüs kaslarının gerdiği küçük memeleriyle kalmıştı bu tabloda. John Bidlake de vardı bu tabloda; yirmi beş yıl önceki John Bidlake’den kalanlar. Başka bir John Bidlake ise; kendi hayalini seyrediyordu şimdi. Yakında o da yokolacaktı. Zaten gerçek Bidlake o muydu? Gerçek Jenny, içkiden boğulmuş, içkiden şişmiş ölen kadın mıydı? İnci gibi ak, inci gibi saydam, yıkanan kadınlar arasında yaşıyordu gerçek Jenny. Onları yaratan gerçek John Bidlake de, yarattığı resimdeydi.</p>

  <p>John Bidlake, konuşmasını bitirdikten sonra, bir daha, "güzel bu," dedi. Sesi yaslı, tablosuna bakan yüzü dertliydi. Bir an durakladıktan sonra, zorla bir kahkaha attı birdenbire: "Ama eninde sonunda, benim yaptığım her şey güzel, hattâ çok güzel," dedi. Son tablolarında bir gerileme gören aptal eleştirmenlere bir meydan okuyuştu bu; kendi geçmişine, zamana, yaşlılığa, gerçek Jenny’nin resmini yapan, onu öpe öpe susturan gerçek John Bidlake’e birmeydan okuyuştu bu.</p>

  <p>Lucy, "elbette güzel," dedi; ve yaşlı adamın resimlerinin son zamanlarda böylesine bozulmasının nedenlerini düşündü. Berbat bir şeydi o son sergi. Oysa öteki yaşlılarla karşılaştırınca, oldukça genç kalmıştı Bidlake. Ressama baktı: "Ama son birkaç ay içinde iyice çöktü," diye düşündü.</p>

  <p>John Bidlake, "elbette güzel! Aferin sana!" dedi gene.</p>

  <p>Lucy, lafı değiştirmek için, "ama doğrusunu isterseniz," dedi, "bizi hor gören bir şeyler var sizin şu yıkanan kadınlarınızda."</p>

  <p>"Hor gören mi?"</p>

  <p>"Yani bir kadın olduğum için söylüyorum bunu. Bizleri gerçekten böylesine aptal, resimlerinizde gösterdiğiniz kadar aptal mı görüyorsunuz?"</p>

  <p>Başka bir ses, "evet, öyle mi görüyorsunuz?" dedi. "Gerçekten, öyle mi görüyorsunuz?" Sözcükleri vurgulayan, sözcüklerin üstünde direnen bir sesti bu. Sanki her söz, konuşanın gırtlağından kesik kesik fışkınyor, patlıyor, heyecanının baskısı altında zorla çıkıyordu dar bir delikten.</p>

  <p>Lucy ile John Bidlake dönüp Mrs. Betterton’u gördüler. Rengi kumru kuşunun tüylerini andıran bir kumaşa bürünmüştü; ' dev anası gibi iriydi. Yaşlı Bidlake, kollarının birer kalça kalınlığında olduğunu, şişman yanaklarıyla katmer katmer çenesinin yanında, saçlarının gülünç denecek kadar kızılımsı kumral, kıvırcık ve kısa kaldığını düşündü. Bidlake’in kara ata, onun da doru ata binip gezdikleri sırada, sevimli bir biçimde havaya kalkık olan burnu, şimdi uygunsuz bir şeydi, orta yaşlı bu yüzün ortasında; gülünç ve yakışıksız bir şeydi. Yıkanan kadınların resmini yapmadan kısa bir süre önce, Bidlake, gerçek Bidlake, onunla ata binmişti. Mary</p>

  <p>Betterton’un saflıkla, bir öğrenci kızın ağırbaşlılığıyla sanattan söz edişini, eğlenceli ve sevimli bulmuştu. Mary’nin, Burne-Jones’a duyduğu azgın tutkuya karşı koyabildiğini anımsıyordu. Ama ne yazık ki, Mar/nin erdeme karşı beslediği yersiz düşkünlüğünü önleyememişti. Mary Betterton, şimdi o eski candanlığıyla konuşuyordu Bidlake ile. Geçmiş günleri anımsayan ve yalnız sıradan düşüncelerinden değil, anılarından da karşılıklı söz etmek isteyen bir insanın anlamlı ve içli halleriyle konuşuyordu. Bidlake, bunca yıl sonra görüştüklerine sevinmiş gibi bir tavır takınmak zorunda kaldı. Mary’nin elini tutarken, bugüne kadar onunla karşılaşmamak için gösterdiği çabalarda ne denli başarılı olduğunu düşündü. Kadıncağızı, bir çeşit "öleceğini unutma" simgesi haline getiren şu çeyrek yüzyılda, ancak üç ya da dört kez konuşmuştu onunla.</p>

  <p>"Sevgili Mrs. Betterton," dedi, ”sizi görebilmek ne hoş şey!” Ne var ki, pek acemice gizliyordu tiksintisini. Mary Betterton, teklifsizce, onun ilk adını kullanarak, "haydi John, sorumuzu yanıtlamaksınız," deyip, bu isteğinde Lucy ile birleşmek istercesine, elini genç kadının koluna koyunca, Bidlake'in tepesi attı. Bir "öleceğini unutma" simgesiyle böyle yüz göz olmaya katlanamazdı. Bu kadına bir ders vermeliydi. Mary Betterton’un sorduğu soru da işine geldi. Böyle bir soruya karşılık vermek bir zorunluktu nerdeyse. Kadın, aydın geçinmek isterdi; hayran hayran "ruh" dan söz ederdi. Bunu hesaba katan Bidlake, bir çift bacak ve bir gövde dışında, değerli sayılabilecek başka şeyleri de olan bir tek kadına şimdiye dek rastlamadığını ileri sürdü. "Ne demek istediğimi anlarsınız ya" dercesine, kimi kadınlarda bu zorunlu şeylerin bile bulunmadığını ekledi sözlerine. Gerçi birçok kadının ilgi çeken yüzleri vardı ama; aslında önemi yoktu bunun. Çünkü tazı köpekleri, bilgili yargıçlara benzeyebilirler;</p>

  <p>geviş getiren öküzler, metafizik sorunları derin derin düşünüyormuş izlenimini verebilirler; peygamberdevesi böceğinin dua ediyormuş gibi bir hali olabilir. Ne var ki bu görüntüler, tümüyle aldatıcıdır. Kadınlar için de aynı şeyi söyleyebilir. Yıkanan kadınlarını, yalnız çıplak değil, maskesiz de göstermeyi yeğlemişti bu yüzden. Onlara!, var olmayan ruhun aldatıcı bir simgesi olan yüzler değil de, güzel bedenlerinin ancak bir uzantısı olan yüzler vermeyi yeğlemişti. Daha doğru, temel gerçeklere daha uygun bulmuştu bunu. Konuştukça, keyfi yerine geliyordu John Bidlake’in; keyfi yerine geldikçe de, Mary Betterton’a kini sanki azalıyordu. Çünkü keyfi yerinde olanlara pek bir şey anımsatarnaz "ölümü unutma" simgeleri.</p>

  <p>Mrs. Betterton hoşgörüyle konuştu: "Siz adam olmazsınız, John." Sonra, gülümseyerek, Lucy’ye döndü: "Ama söylediklerine inanmıyor kendi de.”</p>

  <p>Lucy karşı çıktı buna: "Tam tersine, bence bütün söylediklerine inanıyor. Kadınlan en çok küçümseyen erkekler, kadınlara en düşkün olan erkeklerdir bana kalırsa."</p>

  <p>Bidlake güldü. "Çünkü kadınları en iyi bilen onlardır."</p>

  <p>"Belki de, kadınlara kolayca kapıldıkları için, bizlere içerleyen erkeklerdir onlar.”</p>

  <p>Mrs. Betterton direniyordu: "Ama emin olun, söylediklerine kendi de inanmıyor. Ben onu, siz daha dünyada yokken tanırdım, şekerim."</p>

  <p>John Bidlake’in yüzündeki neşe dağılıverdi. Mary Betterton’un pörsümüş maskesinin ardında, "ölümü unutma" sanki gene sırıtıyordu ona.</p>

  <p>Lucy, "belki eskiden böyle değildi," dedi. "Genç kuşağın hiçbir şeye inanmayışı, ona da bulaştı bence. Bizimle dostluk etmek tehlikelidir, John Dayı. Dikkatli olun."</p>

  <p>Lucy, Mrs. Betterton’un en çok hoşlandığı konulardan birini açmıştı. Kadıncağız, büyük bir ağırbaşlılıkla bu konuya daldı: "Bu bir eğitim sorunudur," diye açıkladı. "Çocuklar şu sıralarda öyle aptalca eğitiliyor ki, hiçbir şeye inanmıyorlar; buna şaşmamalı." Mary Betterton’un söylevi sürüp gidiyordu: Çocuklara her istedikleri, vaktinden önce, fazlasıyla veriliyordu. Daha beşikteyken, eğlenceden bıkıp usanıyor, tüm hazlara alışıyorlardı. Mrs. Betterton, "ben on sekiz yaşıma kadar, tiyatroya adım bile atmamıştım," diye övündü.</p>

  <p>Lucy: "Vay zavallı bayan!" dedi. "Ben altı yaşında tiyatroya gitmeye başladım." &nbsp;&nbsp;&nbsp;'</p>

  <p>Mrs. Betterton, boyuna konuşuyordu: "Ya balolar! Büyük avdan sonraki balo, nasıl da heyecanlandırırdı beni! Çünkü yılda bir verilirdi o balo." Kadıncağız, Shakespeare’den okumaya başladı: &nbsp;&nbsp;&nbsp;<a id="footnote9"></a><sup><a href="../Text/Section0005.xhtml#bookmark10">9</a></sup></p>

  <p><span style="font-style:italic;">"Bunun için şölenlergörkemli ve ender;</span></p>

  <p><span style="font-style:italic;">Uzun yıl içinde öyle sık sık gelmezler;</span></p>

  <p><span style="font-style:italic;">Kıymetli mücevherler gibi seyrek dizilirler sıraya. "*</span></p>

  <p>"Oysa şimdi, şölenler bir sıra inci gibi," dedi.</p>

  <p>Lucy, "üstelik de sahte inciler,” diye ekledi.</p>

  <p>Mrs. Betterton bir zafer kazanmıştı: "Sahte inciler... Gördünüz mü ya? Ama eğlenceler ender olduklarından, gerçektiler bizim için. Biz, 'nadiren duyulan zevkin ince ucunu’ her gün aşındıra aşındıra körletmiyorduk. Oysa bugünün gençleri, daha ergin olmadan her şeyden bıkıyor, dünyadan usanıyorlar. Sık sık yenilenen bir haz insanı uyuştu^m; haz olmaktan çıkar artık.”</p>

  <p>John Bidlake sordu: "Peki, buna ne çare buldunuz?" Sonra, alay ederek ekledi: "Eğer cemaatten birine soru sormak hakkını tanıyorsanız, sorabilir miyim size bunu?"</p>

  <p>Mrs. Betterton, insanın tüylerini diken diken edercesine cilveleşerek, "seni gidi yaramaz seni!" diye haykırdı. Sonra, gene ağırbaşlı oldu: "Çare, eğlenceyi azaltmak."</p>

  <p>John Bidlake karşı çıktı: "Ama ben eğlencenin azalmasını istemiyorum ki!"</p>

  <p>Lucy, "öyleyse eğlenceler gittikçe daha yoğunlaşmalı," dedi.</p>

  <p>Mrs. Betterton, "gittikçe mi?" diye sordu; "Ama gittikçe yoğunlaşan bu eğlencelerin sonu neye varır?"</p>

  <p>John Bidlake, "belki boğa güreşlerine varır," dedi; "ya da gladyatör oyunlarına? Belki de herkesin seyredebileceği idâmlara? Ya da Marquis de Sade’in eğlencelerine? Daha nelere? Nelere?"</p>

  <p>Lucy omuz silkti: "Kim bilir?" dedi.</p>

  <p>Hugo Brockle ile Polly, daha şimdiden kavgaya başlamışlardı.</p>

  <p>Polly’nin yüzü öfkeden kıpkırmızı kesilmişti: "Yoksullara karşı savaş açmak, iğrenç bir şey bence," diyordu.</p>

  <p>"Ama Hür Adamlar, yoksullara karşı savaşmıyorlar ki!" "Savaşıyorlar."</p>

  <p>Hugo, "savaşmıyorlar," dedi. "Webley’nin söylevlerini okuyun."</p>

  <p>"Ben yalnız onun yaptıklarını okudum."</p>

  <p>"Ama yaptıkları, söylediklerini tutuyor."</p>

  <p>"Hayır, tutmuyor.”</p>

  <p>"Tutuyor; Webley’nin karşı çıktığı tek şey, sınıf diktatörlüğüdür."</p>

  <p>"Yoksul sınıfın diktatörlüğü."</p>

  <p>Hugo, içtenlikle direniyordu: "Herhangi bir sınıfın diktatörlüğü. Onun başlıca sorunu bu. Sınıflar aynı güçte olmalı. Yüksek ücret isteyen güçlü bir işçi sınıfı, serbest meslekli orta sınıfı canlı tutar."</p>

  <p>Polly, "bir köpeğin sırtındaki pireler gibi," dedi, güldü. Keyfi biraz yerine gelmişti gene. ağırbaşlı olması, ya da şimdiki gibi, öfkeden kudurması gerektiği sıralarda bile aklına gelen tuhaf şeyleri söylemekten kendini alamazdı bir türlü.</p>

  <p>Hugo, düşündüklerini açık seçik anlatmanın güçlüğünü yenmeye çalışarak, sözünü sürdürdü: "Orta sınıf, yeni yeni icatlar yapmak, ilerlemek zorunda. Yoksa, işçilerin para isteklerini yerine getiremedikleri gibi, kendilerine de kazanç sağlayamazlar. Şu da var: Güçlü ve akıllı bir orta sınıfın varlığı işçiler için hayırlı bir şey; çünkü o zaman işçilerin önderleri de, örgütleri de olur. Onlar da bu sayede daha yüksek ücret alırlar. Rahat ve mutlu yaşarlar."</p>

  <p>Polly "amin!” dedi.</p>

  <p>"Demek ki, tek bir sınıfın diktatörlüğü saçma bir şey. Webley, sınıfların hepsini korumak ve güçlendirmek istiyor. Sınıfların gerginlik içinde yaşamalarını istiyor. Böylece her sınıfm, olanca gücüyle devleti kendi yönüne çekmesiyle, devlet de dengesini bulacak. Bilim adamları, bedenin çeşitli organlarının da böyle olduğunu söylerler. Onlar..." Hugo durakladı; yüzü kızardı. "Onlar.. düşmanca bir simbiosis içinde yaşarlar."</p>

  <p>"Vay!"</p>

  <p>Hugo özür diledi: "Kusuruma bakmayın."</p>

  <p>Polly, "ama Web1ey, işçilerin grev yapmalarına izin vermiyor," dedi.</p>

  <p>"Grev saçma bir şey de ondan."</p>

  <p>"Demokrasi düşmanı Webley."</p>

  <p>"Demokrasi, kötülerin egemen olmasına yol açıyor da ondan. En iyi insanların egemen olmalarını istiyor Web1ey."</p>

  <p>Polly, alaycı, "örneğin, kendinin," dedi.</p>

  <p>"Elbette, ne diye egemen olmayacakmış Webley? Bilseniz</p>

  <p>ne eşsiz bir insandır!" Hugo coştu. Son üç aydır, Webley’nin yaverliğini yapanlardan biriydi. "Onun gibisini görmedim ben!" &nbsp;&nbsp;&nbsp;,</p>

  <p>Polly, gülümseyerek, Hugo’nun içini dökmesini diniedi. Ondan yaşlı ve üstün görüyordu kendini. Polly de okuldayken, ev bakımı öğretmenini böyle sevmiş, böyle..coşkunlukla söz etmişti o kadından... Hugo’dan hoşlanıyordu gene de; çünkü Hugo sevdiklerine bağlı bir insandı.</p>

  <p id="u65d775d5-e251-4b50-a8ea-506f03fde645"><a id="bookmark11"></a></p>
</body>
</html>
