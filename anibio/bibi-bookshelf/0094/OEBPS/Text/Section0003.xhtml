<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u2d7279c9-0edd-480a-afa9-b0ee34966697"><span style="font-weight:bold;font-style:italic;">İKİNCİ BÖLÜM</span></p>

  <p>Pall Mall’un doğu bölümünde, hiç kimsenin gözüne batmayan üç İtalyan hayaleti vardır. Yeni sanayileşen İngiltere’nin servetiyle Charles Barry’nin coşkunluğunun ve mimarlık dehasının birleşmeleri sayesinde, geçmişten ve doğdukları güneşli ülkeden alınıp, oraya yerleştirilmiştir bu hayaletler. Gözleri inanç dolu olanlar, Reform Club’u örten kabuklaşmış kir tabakasının altında, Farnese sarayını andıran hoş bir şeyler sezebilirler. Raphael’in Pandolfini’ler için çizdiği evin planını anımsayarak Sir Charles’ın yaptığı Travellers Club, aynı sokakta, birkaç adım daha ileride, Londra’nın sisli havasında yükselir. Bu ikisinin arasında, Cancellaria’yı örnek alan, bir hapishane kadar kasvetli, isten kararmış, ağırbaşlı ve klasik bir yapı vardır. Cancellaria’dan küçük olmakla beraber, koskocamandır gene de. İşte Tantamount’ların evi budur.</p>

  <p>Barry, bu evin planını 1839’da çizdi. Yüze yakın işçi, bir iki yıl uğraştılar. Ailenin üçüncü Markisi de, hesap pusulalarını ödedi. Bir hayli para gerekti. Ne var ki, Leeds ve Shef</p>

  <p>fîeld’in dış mahalleleri, Markinin atalarının üç yüzyıl önce manastırlardan aşırdıkları topraklara doğru yayılmaya başlamıştı. "Katolik Kilisesi, Ruhülkudüsten bilgi edinip, kutsal yazılara ve Kilise Babalarının eski geleneklerine dayanarak, arafın var olduğunu ve orada hapsedilen ruhların, inananların duaları ve özellikle Kiliseye yapılan ve makbule geçen bağışlar sayesinde yardım görebileceğini bize öğretmiştir.” Böylece, vicdanı rahat olmayan zenginler, her zaman makbule geçen bağışlar sayesinde ruhlarının araftan kurtulabilmesini sağlamak amacıyla topraklarını papazlara vermişlerdi. Gelgelelim, Henry VIII, genç bir kadına göz koymuş, bir erkek evlât istemişti. Papa Clement VII ise, Henry’nin ilk karısından olan Mary Tudor’un yeğeninden çekindiği için, kralın boşanmasına izin vermemişti. Bunun sonucunda manastırlar kapatıldı. Dilenci, fukara ve sakatlar ordusu; sefalet içinde, açlıktan öldü. Buna karşılık Tantamount’ların eline bol bol sürülecek toprak, orman ve otlak geçti. Tantamount’lar, birkaç yıl sonra, Edward VI’nın saltanatı sırasında, Kiliseden ayrılıp kapatılan iki okulun malını mülkünü aşırdılar. Tantamount’lar zenginleşebilsin diye, çocuklar eğitimsiz kaldı. Büyük kazanç sağlamak için, topraklarını bilimsel bir biçimde işlettiler. Onları, "Tanrı yokmuş gibi yaşayan, her şeye elkoyan, başkasına hiçbir şey bırakmayan, gözü doymak bilmeyen insanlar" sayıyordu çağdaşları. Lever, St. Paul’s Kilisesinin kürsüsünden, "Tanrı’ya karşı günah işlemek ve ülkenin toplu servetini toptan yok etmekle" suçladı onları. Tantamount’ların kılı kıpırdamadı. Toprak onlarındı, paralarını tıkır tıkır alıyorlardı. &nbsp;&nbsp;&nbsp;/</p>

  <p>Buğday yıllar yılı ekildi, yeşerdi, biçildi. Davar doğdu, beslendi, mezbahaya götürüldü. Rençberler, çobanlar, sığırtmaçlar; yıllar yılı, ömürleri boyunca, güneş doğmadan işe başlayıp, güneş batıncaya kadar didinip durdular. Onlar ölünce, yerlerine çocukları geçti. Tantamount’lar da birbirinin peşi sıra yaşadılar. Elizabeth, baron unvanını verdi onlara; Charles II’nin krallığı sırasında vikont, William ile Mary’nin krallıkları sırasında kont, George II’nin krallığı sırasında marki oldular. Miras bekleyen varlıklı kızlarla, -Nottinghamshire’de on mil kare toprağı, elli bin İngiliz lirası, Bloomsbury’de iki sokağı, bir bira fabrikasının yarısı, bir bankası, Jamaika’da bir çiftliği ve altı yüz kölesi olan kızlarla evlendiler. Derken kimseciklerin tanımadığı adamlar, elle yapılan şeyleri daha çabuk yapabilmek için makinalar icad ettiler. Köyler, kasabaya; kasabalar büyük kentlere dönüştü. Eskiden Tantamount’ların otlakları ve tarlaları olan topraklar üstünde, evler yapıldı, fabrikalar kuruldu. Tantamount’ların çayırlarının otlan altında, yarı çıplak erkekler, pırıl pırıl kara kömür bloklarını kestiler. Küçük çocuklarla kadınlar, kömür yüklü arabaları çektiler. Tantamount’ların tarlaları daha verimli olsun diye, on bin martı kuşağının gübresi gemilerle getirildi Peru’dan. Buğday gittikçe daha bereketli oldu; yeni yeni insanlar bu buğdayla beslendi. Tantamount’lar, yıldan yıla zenginleştiler; ve Kara Prens’in dindar çağdaşlarının ruhları, makbule geçen bağışlar Kiliseye verilmediği için, arafın bir türlü sönmeyen ateşinde, kıvranıp durdular her halde. Gerektiği gibi kullanılsaydı, onların alevler içinde çektikleri ceza süresini kısaltabilecek olan para, birçok başka işlere, bu arada, Papalık Cancellaria’sının bir örneğinin Pall Mall’da dikilmesine yaradı.</p>

  <p>Roma’nın soylu havası, Tantamount’ların evinin ön cephesinde görüldüğü gibi, içinde de görülür. Binanın ortasındaki dört köşe avlunun çevresinde, iki sıra kemer; bu kemerlerin üstündeki duvarda da, dört köşe küçük pencereler vardır. Ama avlu, gökyüzüne açılacağı yerde, camdan bir damla örtülüdür; böylece, binanın damına kadar yükselen koskocaman bir hol şeklini alır. Bu hol, kemerleri ve üstü örtülü balkon lanyla, çok görkemli bir salon olmakla beraber; fazla büyük olduğu, genel bir toplantı yerine benzediği, bir yüzme havuzunu ya da bir patinaj alanını fazlasıyla andırdığı için, oturulacak bir yer sayılamaz. Ama bu gece, holün varlığının nedeni anlaşılıyordu; çünkü Lady Edward Tantamount, müzikli toplantılarından birini veriyordu. Oturan konuklar her' yanı doldurmuştu; ve müziğin çapraşık uyumu duyuluyordu tepedeki galeriden.</p>

  <p>Yaşlı John Bidlake, evin hanımına, "şu pantomimaya bakın!" dedi: "Kuzum Hilda, bakmalısınız mutlaka."</p>

  <p>Lady Edward, tüyden yelpazesinin arkasından "susss!" diye karşı geldi. "Müzik dinlerken gürültü etmeyin. Üstelik bakıyorum nasıl olsa."</p>

  <p>Lady Edward’ın fısıldayan sesinde, Britanya’nın sömürgelerine özgü şive vardı; "R" harfini, gırtlağının derinlerinde yuvarlaya yuvarlaya söylüyordu; çünkü Lady Edward, Montreal’den geliyordu, annesi de Fransızdı. 1897’de bilimi ilerletmek amacıyla kurulan Britanyah Bilginler Birliği, Kanada’da toplandı. Lord Edward Tantamount, birliğin biyoloji bölümünde, herkesçe pek çok beğenilen bir bildiri okudu. Profesörler, Lord Edward için, "ileride başanlı olacak bir adam" demişlerdi. Ama profesör olmayanların gözünde, Tantamount ailesinden bir milyoner, daha şimdiden başanlı sayılırdı. Hilda Sutton da kesinlikle bu görüşü benimsedi. Lord Edward, Montreal’da kaldığı sürece, Hilda’nın babasının evinde konuktu. Hilda bundan yararlandı. Britanyah Bilginler Birliği, İngiltere’ye döndü; ama Lord Edward, Kanada’da kaldı.</p>

  <p>Vaktiyle Hilda, bir dostuna açılmış, "bana inanın ki," demişti, "ne bundan önce, ne de bundan sonra, hiç böylesine ilgilenmemiştim osmosis sorunuyla."</p>

  <p>"Osmosis" sorununa gösterilen ilgi, Lord Edward’ın dikkatini çekti. O güne kadar farkına varmadığı bir şeyi, yani Hilda’nın son derece güzel olduğunu gördü. Hilda da, kadın olarak işini biliyordu. Başaracağı iş de güç değildi. Lord Edward kırk yaşındayken, beyni bir yana, her bakımdan bir çeşit çocuktu. Gerçi laboratuvarda, yazı masasının başında, bilim kadar yaşlıydı ama; duyguları, sezişleri, içgüdüleri, küçük bir erkek çocuğunkilerden farksızdı. Ruhsal varlığının çoğu hiç gelişmemişti, çünkü hiç kullanılmamıştı. Bir çocuktu; kırk yıl yaşadığı için, onda iyice kökleşmişti. çocuk huyları. Onun elini kolunu bağlayan on iki. yaşındaki çocuklara özgü çekingenliği önlemenin çaresini buldu Hilda. Lord Edward korkarak, gereğince ilerleyemeyince, Hilda ilerledi onun yerine; yolun yarısına, hattâ sonuna kadar gitti. Lord Edward’ın aşktan yanıp tutuşmaları da çocuksuydu; hem yoğun hem çekingen, hem azgın hem de dilsizdi bu aşk. Hilda ise, hem kendi adına, hem de Lord Edward adına konuştu; ölçülü bir gözüpeklik gösterdi. Bu gözüpeklik ölçülüydü; çünkü Lord Edward, genç kızların nasıl davranmaları gerektiği konusundaki görüşlerinin çoğunu <span style="font-style:italic;">Pickwick Papers’den<a id="footnote4"></a><sup><a href="#bookmark7">4</a></sup></span> almıştı. Ona açıkça yüz vermek, Lord Edward’ın ödünü koparabilir, kaçmasına neden olabilirdi. Hilda, Dickens’ın romanlarındaki genç kızlara yaraşan tavırları takındı; ama gene de, ileri gitmenin, Lord Edward’a birçok fırsat vermenin, konuşmaları sevda konusuna getirmenin çaresini buldu. Muradına da erdi: 1898’in ilkbaharında Lady Edward Tantamount oldu.</p>

  <p>Hilda, günün birinde, zavallı Lord Edward ile alay eden John Bidlake’e bir hayli öfkelenerek, "ama bil ki, Edward’ı gerçekten seviyorum; gerçekten," demişti.</p>

  <p>Bidlake, "kendi anlayışına göre sevdiğinden kuşkum yok,” diye alay etmişti. "Kendi anlayışına göre. Ama iyi ki, herkes kocasını aynı biçimde sevmiyor, bunu da kabul et. Şu aynaya bir bak da, halini gör!"</p>

  <p>Hilda aynaya bakmış; yumuşak yastıklara yan yarıya gömülü, divanda yatan kendi çıplak gövdesini görmüştü.</p>

  <p>"Seni gidi hayvan!” demişti. "Ama Edward’ı sevmeme engel değil ki bu!"</p>

  <p>"Öyle. Senin duyduğun sevgiye engel değil, eminim." John Bidlake gülmüştü. "Ama gene de derim ki, iyi ki, herkes..."</p>

  <p>Hilda, eliyle John Bidlake’in ağzını kapamıştı. Bir çeyrek yüzyıl önce olmuştu bunlar. O sıralarda Hilda beş yıllık evli ve otuz yaşındaydı. Lucy dört yaşında bir çocuktu. John Bidlake de kırk yedi yaşındaydı; ressam olarak gücünün ve ününün doruğuna varmıştı. Yakışıklı, iri yarı, coşkun, kaygısız bir adamdı; çok güler, çok çalışır, çok yer, çok içer ve birçok kızı kızlığından ederdi.</p>

  <p>Sürdüğü bu hayat yüzünden onu ayıplayanlara, "resim, cinsel yaşantımın bölümlerinden biridir," karşılığını verirdi. "Bir bedeni, elleriyle, dudaklarıyla kendi bedeniyle ezbere bilmeyen adam, çıplak bir insan resmi yapamaz. Ben, sanatımı ciddiye alırım. Hazırlayıcı nitelikteki incelemelerimi hiç savsaklamam." Ve bunları söylerken güldüğü için, monoklun çevresinde derisi kırış kırış olur; gözleri, keyifli bir Satyr’in gözleri gibi ışıldardı.</p>

  <p>Hilda, John Bidlake sayesinde, kendi bedenini, bu bedende gizlenen olanakları keşfetti. Lord Edward, bir çocuktan başka bir şey değildi. Laboratuvarda, kafasıyla, cinsiyet sorununa akh eriyordu. Ama gerçek hayatta ve duygu açısından bir çocuktu. Victoria çağının ortalarında yaşayan, olduğu gibi kalmış bir çocuk fosili! Hiç evlenmeyen iki yaşlı kız -Lord Edward’ın çok sevgili ve son derece erdemli teyzeleri-ölen annesinin yerini almış; ona, bir çocuğa yakışan doğal çekingenliklerle birlikte, yasak şeylerden kaçmayı öğretmişlerdi. Üstelik Lord Edward, Mr. Pickwick ve :Micawber’in <a id="footnote5"></a><sup><a href="#bookmark8">5</a></sup>&nbsp;huylarını inceleyerek edindiği o hayret verici ilkelere ve önyargılara da bağlı kalmıştı. Genç karısını seviyordu; ama 1860 yıllarından kalma bir çocuk fosilinin sevebileceği gibi, çekingenlikle ve boyuna özür dileyerek seviyordu onu. Ateşli istekler duyduğu için özür diliyor, bir bedeni olduğu için özür diliyor, karısının bir bedeni olduğu için özür diliyordu. Fosil çocuğun çekingenliği ağzını açmasına engel olduğu için, konuşarak özür dilemiyordu elbette. Bu ateşli isteklerde bedenlerin de bir payı olduğup.u sessizce yadsıyarak özür diliyordu. Aslında, ortada ateşli istekler de pek yoktu ya! Lord Edward’ın aşkı, uzun ve sessiz bir özür dilemeden başka bir şey değildi. Ve aşkı özür dilemekten başka bir şey olmadığı için de, hiç mi hiç bağışlanamazdı. Aşk, elde ettiği sonuçlarla kendi varlığının doğruluğunu kanıtlamalı; kafaların ve bedenlerin yakınlığıyla, sıcaklığıyla, sevgi dolu dokunmalarla, haz almak ve haz vermekle bunu kanıtlamalı. Eğer aşkın doğruluğunu kanıtlamak için, benliğin dışında nedenler aranması gerekirse, bu aşk hiçbir bakımdan bağışlanamaz. John Bidlake ise verebileceği aşk için özür dilemiyordu. Zaten kendi varlığının doğruluğunu tamamiyle kanıtlıyordu böyle bir aşk. Sağlıklı bir cinsel yaşantıya düşkün olan Bidlake, bir doğa çocuğunun yabansı keyfiyle hiç sakınmadan, içinden gelerek sevişmesini biliyordu.</p>

  <p>'Yıldızlardan, beyaz zambaklardan ve evrenden söz etmemi bekleme," demişti. "Benim tarzım değil bunlar. İnanmam bunlara. Benim inandığım şey..." Ama ne olduğu belli olmayan bir gelenek, Bidlake’in o sırada söylediği sözcüğün yayımlanmasını yasak etmiştir.</p>

  <p>İddiasız bir aşktı bu; ama pek fazla bir şey olmamakla beraber, sıcak, doğal ve doğallığından ötürü de iyi bir şeydi: dürüst, güler yüzlü, insana mutluluk veren cinsel bir hazdı. Şimdiye dek bir çocuk fosilinin çekingen özür dilemelerinden başka bir şey bimeyen Hilda için, yepyeni biı; yaşantı oldu bu. Hilda’nın benliğinde ölen şeyler yeniden dirildi. Coşup kendinden geçerek, kendini buldu. Ama fazla da çoşmadı. Hiçbir zaman aklı başından gitmedi. Aklı başından gitseydi, Tantamount’ların evi, Tantamount’ların milyonları, Tantamount’ların soylu ünvanı da elinden giderdi. Bunları elden kaçırmak niyetinde değildi. Onun için, soğukkanlılıkla, bile bile aklım başına topladı; aklı, dalgalar arasında yükselen bir kaya gibi, bu coşkun tutkuların arasında yükseldi, sağlam kaldı. Gönlünü eğlendirdi, ama toplumdaki yerini hiç tehlikeye sokmadı. Yüksekten bakabildi bu gönül eğlencesine. Hilda’nın serinkanlı kafası, toplumdaki yerini tutmak için direnişi, bu kargaşalıktan ayn, bu kargaşalığın üstünde kaldı. John Bidlake, Hilda’nın bu iki fırsattan da elinden geldiğince' yararlanmasını beğendi.</p>

  <p>Kaç kez, "Allaha şükür, Hilda, "&nbsp;demişti, "aklı başında bir kadınsın sen."</p>

  <p>Aşk uğruna tüm dünyayı gözden çıkarmaya kalkan kadınların, korkunç bir baş belâsı kesilebileceklerini kişisel deneyleri sayesinde iyice biliyordu. Kadınlardan hoşlanırdı; sevişmek keyfinden vazgeçemezdi. Ne var ki, hiç kimse uğruna can sıkıcı ve karışık durumlara düşmeye; hiçbir şey uğruna hayatını yıkmaya değmezdi. John Bidlake, aklı ba"şında kalmayan, aşkı fazla önemseyen kadınlara kıyasıya zalim davranmıştı. "Her şey aşk uğruna" diyenlerle, "rahat yaşamak için her şeyi yapın" diyenler arasında bir savaştı bu. Ve bu savaşta hiçbir zaman yenilgiye uğramadı John Bidlake. Rahat yaşamak uğruna verdiği savaş sırasında en korkunç şeyleri yapmaktan da çekinmedi.</p>

  <p>Hilda Tantarnount da, John kadar düşkündü rahatına. Aralarındaki hoş serüven birkaç yıl sürdükten sonra, yavaş yavaş sönüp bitmişti. İyi âşıktılar ikisi de; iyi de dost kaldılar. Hatta onların birleşip, suikastler hazırladıklarını; sırf eğlenmek amacıyla, herkesi harcayıp düzenler çevirdiklerini söyleyenler de vardı. Hilda Tantarnount ile John Bidlake gülüyorlardı şu sırada. Daha doğrusu, müzikten nefret eden yaşlı John, tek başına gülüyor; Lady Edward ise, görenekleri korumaya çalışıyordu.</p>

  <p>"Ne olur, gürültü etmeyin," diye fısıldadı.</p>

  <p>Bidlake direndi: "Ama farkında değilsiniz, aklın almayacağı kadar gülünç bunların hali."</p>

  <p>"Susss..."</p>

  <p>"Fısıldıyorum canım!" sürekli "susss" denilmesine içerlemişti.</p>

  <p>"Fısıldıyorsunuz ama, bir aslan gibi.”</p>

  <p>John Bidlake terslendi: "Ne yapayım, elimde değil." Fısıldamak zahmetine katlanınca, sözlerini ancak karşısındaki insanın duyduğunu sanırdı. Doğru sandığı bir şeyin doğru olmadığını söylemelerinden de hoşlanmazdı. "Aslan ha" diye homurdandı öfkeyle. Derken birden, gene keyiflendi. "Bakın!" dedi. "İşte geç kalan biri daha. İstediğinize bahse girerim ki, bu kadın da ötekiler gibi yapacak?"</p>

  <p>Lady Edward, "susss" dedi gene.</p>

  <p>Ama kapıya bakan John Bidlake’in ona aldırdığı yoktu. Geç gelenlerin en sonuncusu hâlâ kapıda duruyordu. Bir yandan kalabalığın arasında, dikkati çekmeden sessizce yok olmak isteği; bir yandan da nezaket kurallarına uyarak, geldiğini evin hanımına bildirmek görevi arasında bocalamaktaydı. Geç gelen kadın sıkıla sıkıla çevresine bakındı. Lady Edward onu selâmlamak için, kalabalığın üstünden yelpazesinin uzun tüyünü salladı, gülümsedi. Geç gelen de gülümsedi, eliyle bir öpücük gönderdi; önce parmağını dudaklarına götürdü, sonra odanın öbür ucundaki boş bir iskemleyi gösterdi. Geç geldiği için özür dilediğini, bu durumda Lady Edward ile görüşmeyeceğinden derin bir üzüntü duyduğunu anlatmak istercesine her iki elini havaya kaldırdı; derken omuzlarını silkip, elinden geldiği kadar az yer tutmak için ezilip büzülerek, ayak parmaklarının ucuna basa basa, olağanüstü bir özen göstererek, holün ortasındaki geçitten boş iskemleye doğru yürüdü.</p>

  <p>Bidlake, gülmekten kırılıyordu. Kadıncağızın her yaptığını taklit etmişti. Gönderdiği öpücüğü, abartarak geri göndermişti. Kadıncağız parmağını dudağına götürünce, Bidlake kendi ağzını bütün eliyle örtmüştü. Geç gelenin üzüntü gösteren davranışını,,aşm ve tuhaf bir biçimde yeniden yaparak, gülünç bir acının belirtisi haline getirmişti. Kadın, ayak parmaklarının ucuna basa basa yürüyünce, Bidlake el parmaklarıyla saymaya, Napoli’de nazara karşı kullanılan işaretleri yapmaya ve eliyle alnına vurmaya başladı. Sonra da zaferini kutlarcasına, Lady Edward’a döndü.</p>

  <p>"Size dememiş miydim?" diye fısıldadı. Kahkahasını tutmaya çalışırken, bütün yüzü kırış kırış oldu. "Sanki sağır ve dilsizler yurdundayız. Ya da Afrika’nın göbeğinde pigme’lerle konuşuyoruz." Bidlake, ağzını açıp, işaret parmağını ağzının içine doğru uzattı; bir bardak su içiyormuş gibi yaptı. "Ben çot aç" dedi. "Ben çot çot susamış."</p>

  <p>Lady Edward, devekuşu tüyünden yelpazesiyle Bidlake’e vurur gibi yaptı.</p>

  <p>O sırada müzik sürüp gidiyordu: Bach’ın flüt ve yaylı sazlar için Siminör suit'i çalınmaktaydı. Genç Tolley, her zamanki eşsiz inceliğiyle yönetiyordu orkestrayı. Bedeninin üst kısmı, kuğukuşu kıvranışlarıyla eğiliyordu; müzikle dans edercesine, dalgalanan kollarıyla havada tatlı biçimler çiziyordu. On ya da on iki adı sanı olmayan viyolonist ve viyolonselist, onun buyruklarına göre yay çekiyordu; büyük Pongileoni ise, yapışkan dudaklarla öpüyordu flütünü. Pongileoni flütünü üflüyor, yuvarlak bir hava sütunu flütün içinde titreşiyor ve Bach’ın düşündükleri, Roma mimarisine öykünen avluyu dolduruyordu. Başlangıçtaki largo’da, Pongileoni’nin o pis ağzı ve hava sütununun yardımıyla bir demeç vermişti Johann Sebastian: Dünyada yüce şeyler vardır; soylu şeyler vardır, doğuştan görkemli insanlar vardır; gerçekten birer fatih olan, aslında yeryüzünün efendileri sayılabilecek insanlar vardır. Ama Bach, fugue’e benzeyen allegro bölümünde, bunların egemenliklerini sürdürdükleri dünyanın, karışık ve çok çeşitli olduğunu düşünmüştü. İnsan, gerçeği bulduğunu sanır; kemanlar, bu apaçık, kesin, karşı konulmaz gerçeği müjdeler; bu gerçek elinizdedir, zafer sevinci içinde avucunuzda tutarsınız onu. Ama bu gerçek elinizden kaçıp, önce viyolenseller, daha sonra da Pongileoni’nin titreyen hava sütunu sayesinde, yeni bir biçimde ortaya çıkar. Müziğin çeşitli parçaları ayrı ayrı yaşarlar; birbirlerine dokunurlar, yollan karşılaşır; görünüşte kesin ve kusursuz olan son bir uyum yaratmak için bir an birleşirler, sonra gene ayrılırlar. Her biri tek başınadır, ötekilerden ayrıdır, her birinin kendine özgü bir benliği vardır. Keman, "ben, ben’im; dünya benim çevremde döner," diye direnir; viyolensel, "benim çevremde döner," der; flüt, "benim çevremde,” diye dayatır. Her biri de aynı derecede haklı ve aynı derecede haksızdır; ve hiçbiri, ötekini dinlemek istemez.</p>

  <p>İnsanlığın fugue’ünde yüz on sekiz milyon parça vardır. Belki istatistikçi için bir anlam taşır bundan çıkan gürültü; ama sanatçı için hiçbir anlamı yoktur bu gürültünün. Sanatçı, bu parçaları ancak birer ikişer ele alarak bir şeyler anlayabilir. Örneğin şimdi burada belirli bir parça var; ve Johann Sebastian bize durumu anlatıyor. Rondo bölümü, ince ve sade bir ezgiyle; nerdeyse bir halk türküsü gibi başlar. Tek başına bir genç kız, sevda dolu bir hüzünle, aşk üstüne bir şarkı söylüyordur kendi kendine. Başının üstünde bulutlar uçup giderken, tepelerde şarkı söyleyen bir genç kızdır bu. Gelgelelim, geçen bulutlardan biri kadar yapayalnız bir şair, kızın şarkısını dinlemiştir. Bu şarkının uyandırdığı düşünceler, rondo’dan sonra gelen saraband’da bulunur. Şair, ağır ağır, tatlı tatlı düşünür -dünyadaki güzelliği düşünür (yoksulluk ve aptallık olduğu halde), dünyadaki derin iyiliği düşünür (kötülük olduğu halde), dünyadaki birliği düşünür, (insanı şaşkına çeviren bir çeşitlilik olduğu halde). Bu güzellik, bu iyilik, bu birlik, yalnız akılla aranarak bulunamaz; incelenince de hemen yok olur. Ama zaman zaman, insan ruhu önüne geçilmez bir inançla inanır bunların gerçekliğine. Bulutların altında kendi kendine şarkı söyleyen bir kız bu inancı yaratmaya yeter. Güzel bir sabah bile yeter. Acaba bu bir hayal mi, yoksa en derin gerçeğin açığa vurulması mı? Klm bilir? Pongileoni üflüyor; viyolonistler reçineli at kıllarından yapılmış yaylarını gerilmiş kuzu barsaklarına sürtüyorlardı; ve şair, bu uzun saraband’da, o güzel inancını, o avutan inancını düşünüyordu ağır ağır.</p>

  <p>John Bidlake, Lady Edward’a, "bu müzik artık can sıkmaya başladı," diye fısıldadı. "Daha çok sürecek mi?"</p>

  <p>Yaşlı Bidlake, müzikten ne anlar, ne de hoşlanırdı; bunu açıkça söylemekten de çekinmezdi. Çekinmesi için bir neden de yoktu. John Bidlake kadar iyi resim yapan bir insan, müziği aslında sevmediği halde, ne diye severmiş görünsün? Oturan dinleyicilere bakıp gülümsedi. ^</p>

  <p>"Bunları gören de kilisede sanır," dedi.</p>

  <p>Lady Edward, karşı koyarcasına yelpazesini kaldırdı.</p>

  <p>John Bidlake "kendinden geçmiş bir Santa Terasa gibi gözlerini fıldır fıldır döndüren, ileri geri sallanan, karalara bürünmüş şu küçük kadın kim?" diye sordu.</p>

  <p>Lady Edward ”Fanny Logan" diye fısıldadı. "Ama ne olur, gürültü yapmayın."</p>

  <p>John Bidlake, hiç oralı olmadan sürdürdü sözünü: "Ahlâksızlığın, erdem önünde boyun eğdiğini söyleyip dururlar. Ama yaşadığımız çağda, insan her aklına eseni yapabiliyor. Ahlâk alanında ikiyüzlülüğe gerek kalmadı artık. Ancak kafa işlerinde ikiyüzlülük söz konusu. Cahiller ve sanattan anlamayanlar, sanatın önünde dize geliyor. Şunların, dinsel bir sessizlik içinde, yüzlerini acayip acayip buruşturarak, sanata tapmalarına bakın hele!"</p>

  <p>Lady Edward, "siz şükredin ki, sanatınıza karşılık İngiliz altını veriyorlar size," dedi. "Ama artık çenenizi tutun, lütfen."</p>

  <p>Bidlake, müthiş korkmuş gibi, ağzını eliyle kapadı alay edercesine. Tolley kollarını şehvetle sallıyor; Pongileoni üflüyor; kemanların yaylan ileri geri gidiyor. Ve şair Bach, dalmış, gerçeği düşünüyor, güzeli düşünüyordu.</p>

  <p>Fanny Logan’ın gözleri yaşla doldu. Ona her şey, özellikle müzik, hemen dokunurdu. Fanny, heyecanlanınca, bu heyecanın önüne geçmeye kalkmaz, kendini iyice koyuverirdi. Ne güzeldi bu müzik! Ne dertliydi, ama nasıl da avutuyordu insanı! Müziğin, benliğinin çapraşık düğümleri arasından, hem önüne geçilmez bir güçle, hem de rahat rahat, aktığını duydu. Gövdesi bile, müziğin temposuna, alçalıp yükselişine uyarak, titreyip sallanıyordu. Kocasını düşündü. Müziğin akışı, kocasının anısını getirdi Fanny’ye. Sevgili, sevgili Eric öleli nerdeyse iki yıl olacaktı. Ne de genç ölmüştü! Yaşlar daha da hızla boşandı gözlerinden. Gözlerini sildi. Müzikte hem sonsuz bir hüzün vardı, hem de avutuyordu insanı. Sanki her şeye "evet" diyordu, bu müzik -zavallı Eric’in vakitsiz ölümüne, hastayken çektiği acıya, ölmemek için direnişine-her şeye evet diyordu. Dünyanın tüm derdini dile getiriyordu bu müzik; ve bu derdin ta derinliklerinden, bir bakıma her şeyin doğru olduğunu, her şeyin benimsenebileceğini, bilinçli olarak gürültü çıkarmadan, üstünde fazla durmadan bildiriyordu. Tüm derdi, o dertten çok daha büyük, çok daha geniş bir mutluluğun içine alıyordu bu müzik. Mrs. Logan’ın gözlerinden durmadan yaşlar akıyordu, ama ne denli üzülürse üzülsün her nedense mutlu yaşlardı bunlar. Klzma, Polly’ye, duyduklarım söylemek istedi; ama Polly başka bir sırada oturuyordu. Mrs. Logan, iki sıra önde oturan kızının başının arkasını ve incecik ensesindeki incileri görebiliyordu - sevgili Eric’in ölmeden birkaç ay önce, Polly on sekiz yaşına bastığı sırada armağan ettiği incileri... Polly, annesinin kendisine baktığını, annesinin neler duyduğunu sezmişcesine, ansızın dönüp Mrs. Logan’a gülümseyiverdi. Mrs. Logan’ın dertli ve uyumlu mutluluğu tam oldu o zaman.</p>

  <p>Yalnız annesinin gözleri değildi Polly’ye bakan. Genç kızın arkasında, yandan onu rahatça görebileceği bir yerde oturan Hugo Brockle, hayran hayran seyrediyordu Polly’nin profilini. Ne sevimli bir kızdı Polly! Çocukken Kensington parkında beraber oynadığımızı ona söylemeyi göze alabilecek miyim acaba? diye düşünüyordu Hugo Brockle. Müzik biter bitmez, ona yaklaşacak, hiç çekinmeden şöyle diyecekti: "Biz, bebek arabalarımızda tanıştık birbirimizle, haberiniz var mı bundan?" Görgü kurallarına boş verip nükteli konuşmak isterse, "benim başıma oyuncak raketle vuran sizdiniz," diyebilirdi.</p>

  <p>İçi içine sığmayarak odanın dört bir yanına bakan John Bidlake’in gözü, Mary Betterton’a ili^i birdenbire. Evet, Mary Betterton’du o canavar! John Bidlake, elini iskemlesinin altına uzatıp tahtaya dokundu. Tatsız bir şey görünce, tahtaya dokunabildiği zaman, içine bir güven duygusu gelirdi hep. Tanrıya inanmazdı elbet. Kilise adamlarını gülünç duruma düşüren öyküler anlatmaktan hoşlanırdı. Ama tahtaya, şu tahtaya dokunmak yok mu -bir anlamı vardı tahtaya dokunmanın... Düşünün ki bir zamanlar- yirmi yıl mı olmuştu, yirmi iki yıl mı... Tam kaç yıl olduğunu anımsamak işine gelmiyordu ama, Mary Betterton’a deliler gibi tutkundu bir zamanlar. Şimdi şişman, ne yaşlı, ne iğrençti bu kadın! John Bidlake’in eli, usulcacık iskemlenin ayağına uzandı gene. Gözlerini çevirdi, Mary Betterton’dan başka bir şey düşünmeye çalıştı. Ne var ki Mary Betterton’un genç olduğu günlerin anılarını silkip atamadı. John Bidlake, hâlâ ata binerdi o sıralarda. Kendini kara, Mary’yi de doru bir atın sırtında görür gibi oldu. Sık sık ata binerlerdi beraber. "Yıkanan Kadınlar" adlı tablolarının üçüncüsünü ve en güzelini yapmaktaydı o günler. Tanrım, ne güzel bir resimdi o! Mary, o zaman bile biraz fazla tombulcaydı kimine göre. Ama John Bidlake hiç de öyle düşünmüyordu; tombulluğa karşı olmamıştı hiçbir zaman. Neydi bugünkü kadınların hali, ille de su borularına benzemek istemeleri... Mary Betterton’a gene bir göz attı, ürperdi. Şimdi bu kadar iğrenç, eskiden de o kadar güzel olduğu için, kin duyuyordu Mary Betterton’a. Üstelik, John Bidlake, aşağı yukarı yirmi yaş büyüktü Mary Betterton’dan.</p>

  <p><a id="bookmark3"></a><a href="../Text/Section0002.xhtml#footnote1">1</a></p>

  <p>&nbsp;&nbsp;&nbsp;Ingiliz Romantik şairlerinden Sheiley'nin, ideal ve platonik aşkı ele alan bir</p>

  <p>şiiri.</p>

  <p><a id="bookmark4"></a><a href="../Text/Section0002.xhtml#footnote2">2</a></p>

  <p>Fransız romantik şairlerinden Alfred de Vigny'nin ıssız bir yerde yaşayan</p>

  <p>aşıkları ele alan bir şiiri. &nbsp;&nbsp;&nbsp;-</p>

  <p><a id="bookmark5"></a><a href="../Text/Section0002.xhtml#footnote3">3</a></p>

  <p>Yarı erkek yarı teke olan ve Yunan mitologyasına göre kadınları avlayan bir yaratık.</p>

  <p><a id="bookmark7"></a><a href="#footnote4">4</a></p>

  <p>Charles Dickens"in bir yapıtı.</p>

  <p><a id="bookmark8"></a><a href="#footnote5">5</a></p>

  <p>Charles Dickens'in romanlarından kişiler.</p>
</body>
</html>
