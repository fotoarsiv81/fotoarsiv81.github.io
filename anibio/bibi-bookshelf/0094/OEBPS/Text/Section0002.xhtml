<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u73402591-b269-4663-ae25-6dac17814da5"><span style="font-weight:bold;font-style:italic;">BİRİNCİ BÖLÜM</span></p>

  <p>"Gecikmeyeceksin, değil mi?" Marjorie Carling'in sesinde kaygı vardı, yalvarmayı andıran bir şeyler vardı.</p>

  <p>Gecikeceğini bildiği için üzülen, kendini suçlu bilen Walter, "Hayır, gecikmem," dedi. Marjorie’nin sesi sinirine dokunuyordu. Marjorfu biraz yapmacık konuşurdu; kendi ne denli mutsuz olursa olsun, sesi gereğinden fazla kibardı.</p>

  <p>"Gece yarısından sonraya kalma.” Marjorie, bir zamanlar akşamları onsuz sokağa çıkmadığını söyleyebilirdi Walter’e. Yapabilirdi bunu; ama yapamadı. Bunu anımsatmak, Marjorie’nin ilkelerine aykırıydı. Walter’in sevgisini zorla elde etmek istemezdi.</p>

  <p>"Saat birde diyelim, istersen. Bu çeşit toplantıları bilirsin." Ne var ki, Marjorie o çeşit toplantıları bilmezdi aslında; bilmemesinin de bir nedeni vardı: Walter’in karısı olmadığı için, o toplantılara çağrılmazdı. Walter Bidlake ile yaşamak için kocasından ayrılmıştı. Hıristiyanlara özgü ahlâk kaygılan olan, kendini güçsüz bilen, ama eziyet etmekten biraz hoşlanan, karısından öç almak isteyen Carling; Marjorie’yi boşamaya yanaşmadı. Walter ile yaşamaya başlayalı iki yıl olmuştu; ancak iki yıl; ama Walter, daha şimdiden ondan soğumuştu; başkasını sevmeye başlamıştı. Walter’in sevgisiyle birlikte, Marjorie’nin işlediği günahı hafifletecek tek özür,, çevresinden çektiği sıkıntıyı hafifletecek tek avuntu, yok olmaktaydı artık. Üstelik de gebe kalmıştı Marjorie.</p>

  <p>Üstüne düşmekle Walter’i ancak sinirlendireceğini, kendisinden büsbütün soğutacağını bildiği halde, "yarımda," diye yalvardı. Susmak elinde değildi; onu fazla seviyor, ölesiye kıskanıyordu. Bu sözler, ilkelerine karşın, ağzından çıkıvermişti. Ökelerinin sayısını biraz azaltması, duyduklarını gereken güçle anlatması, kendisi için de, belki Walter için de daha hayırlı olurdu. Ne var ki, Marjorie, iyi yetiştirilmiş kendini sıkı sıkı denetlemeye alıştırılmıştı. Ancak görgüsüz insanların hır çıkardığını bilirdi. Ökeleri yüzünden bundan fazlasını yapamazdı, "yarımda, Walter,” diye yalvarabilirdi ancak. Marjorie’nin bu zavallı heyecanı, Walter’e dokunmayacak, olsa olsa sinirini bozacaktı onun. Bunu biliyordu Marjorie, gene de dilini tutamadı.</p>

  <p>'İdare edebilirsem, gelirim,” Üşte, olan olmuştu. Walter’in fena halde öfkelendiği, sesinden belliydi.) ”Ama söz veremem; o saatte mutlaka gelirim diye bekleme." Lucy Tantamount’un hayalini bir türlü içinden koparıp atamayan Walter, "elbette yarımda gelemeyeceğim," diye düşünüyordu.</p>

  <p>Beyaz kravatını yine düzeltti. Marjorie’nin yüzü, kendi yüzünün yanında, Walter’e bakıyordu aynadan. Solgun bir yüzdü bu; öyle zayıf bir yüzdü ki, tavana asılı elektrik lambasından aşağı doğru süzülen ışık, elmacık kemiklerinin altındaki çukurlarda gölgeler belirtiyordu. Gözlerinin çevresinde koyu koyu halkalar vardı. En iyi günlerinde bile biraz fazla uzun olan düz burnu, soğuk ve kasvetli bir çıkıntıydı sıska yüzünde. Çirkin, yorgun, hasta bir hali vardı Marjorie’nin.</p>

  <p>Altı ay sonra, çocuğu. dünyaya gelecekti. Ekin tek bir göze, sonra bir göze takımı, küçük bir doku torbası, bir çeşit solucan olan; derken solungaçlı bir balığa benzeyen bir şey, Marjorie’nin dölyatağmda kımıldıyordu -günün birinde bir insan olacaktı- dert çeken, haz duyan, seven, nefret eden, düşünen, anımsayan, hayal kuran, yetişkin bir insan olacaktı. Bedeninde bir tutam pelte olan bu nesne, bir tanrı uyduracak, tapacaktı bu tanrıya; bir çeşit balık olan bu nesne, yıldızlara bakacak, müzik dinleyecek, şiir okuyacaktı. Bir nesne, bir insan olacaktı; küçücük bir et parçası, bir insan bedeni, bir insan beyni olacaktı. insanı hayretler içinde bırakan bu yaratma süreci, gelişip duruyordu kadının içinde; ama ancak hastalığının ve yorgunluğunun farkındaydı Marjorie. Ona kalırsa, bitkinlik, çirkinlik, geleceği için sürekli bir kaygı, kafasında bir dert, bedeninde bir rahatsızlıktan başka bir şey değildi bu giz. Gebeliğini ilk anladığı sıralarda, bedenen çekeceği acılardan, çevresinde güç duruma düşmekten ödü koptuğu halde, sevinmişti; daha doğrusu sevinmeye çalışmıştı. Bu çocuğun, Walter’le kendi arasında bir bağ olacağına inanıyordu; (çünkü Walter, o sıralarda bile, Marjorie’den uzaklaşmaya başlamıştı). Walter’de yeni duygular uyandıracaktı çocuk; ve bu yeni duygular, sevgisindeki boşlukları dolduracaktı. Çekeceği acıdan korkuyordu' Marjorie; önüne geçilemez güçlüklerden, sıkıntılardan korkuyordu. Ne var ki, bu acılar, bu güçlükler sayesinde, Walter’in sevgisi yenilenecek, güçlenecekse; katlanmaya değerdi bunlara. Gene de hoşnuttu Marjorie ilk günler, böyle düşünmekle yanılmadığını da sandı. Bir çocuğu olacağını duyunca, Walter’in sevgisi canlandı. Marjorie, iki üç hafta mutlu oldu; çektiği acıya, rahatsızlığa katlandı. Sonra, bir gün içinde, her şey değişti: Walter o kadınla tanışmıştı. Lucy’nin peşinden koşmadığı zamanlar, Marjorie’ye düşkünmüş gibi davranabilmek için, elinden geleni yapıyordu hâlâ. Ama Marjorie, bu sevgide bir garez olduğunu, Walter’in ancak bir görev duygusuyla sevecen ve ince davrandığını, anneye karşı böyle saygı göstermek zorunda kaldığı için çocuğa kin beslediğini seziyordu. Walter bu çocuğa kin duyduğu için, Marjorie de kin duymaya başladı karnındaki bebeğe. Artık mutluluğun örtbas edemediği korkular açığa çıktı; tüm benliğini doldurdu. Acı ve tedirginlik... İşte bunlardan başka bir şey yoktu gelecekte. Şimdi ise, çirkinlik, hastalık, yorgunluk vardı. Bu haliyle, sevgisi uğruna nasıl savaşabilirdi Marjorie?</p>

  <p>Birdenbire sordu: "Beni seviyor musun Walter?”</p>

  <p>Walter, kahverengi gözlerini kravattan bir an için ayırdı; ve aynada, keskin bir dikkatle onu seyreden dertli elâ gözlere baktı. Gülümsedi. Ama içinden, "beni bir rahat bırakabilse;" diye düşünüyordu. Sanki öpüyormuş gibi, dudaklarım büzüp açtı. Ama Marjorie gülümsemedi. Yoğun bir kederle donan yüzü, gene dertliydi. Gözlerinde bir ışık titredi, kirpiklerinde yaşlar belirdi ansızın. &nbsp;&nbsp;&nbsp;.</p>

  <p>Walter’in sevgisini baskı altına alıp onu kızdırmamaya, onu istediğini yapmakta özgür bırakmaya yiğitçe karar verdiği halde, ”bu akşam burada benimle kalamaz mısın?" diye yalvardı.</p>

  <p>Walter bu gözyaşlarını görünce, bu yakınan sesi duyunca, hem vicdan azabına, hem içerlemeye; hem öflreye, hem acımaya, hem de utanmaya benzer bir heyecana kapıldı.</p>

  <p>"Ama anlamıyor musun..." (İşte cam bunu söylemek istiyordu, yürekli olsaydı bunu söyleyecekti) "... anlamıyor musun ki, bu iş eskisi gibi değil, eskisi gibi olamaz? Belki de doğruyu söylemek gerekirse, hiçbir zaman senin sandığın gibi olmadı bu iş -yani aramızdaki sevgi demek istiyorum-. Böyle bir sevgi sözde varmış gibi davrandım ama, aslında hiç de öyle değildi. Seninle dost olalım, arkadaş olalım. Senden hoşlanıyorum, sana çok düşkünüm. Ama ne olur, aşkınla böyle sımsıkı sarma beni, aşkını zorla verme bana. Bilsen, âşık olmayan bir insan için, aşk ne feci bir şeydir; öyle kötü bir saldırı, öyle ağır bir hakarettir ki!"</p>

  <p>Marjorie ağlıyordu. Yaşlar damla damla sızıyordu kapalı gözlerinden. Yüzü titriyor, can çekişircesine allak bullak oluyordu. Ona işkence eden de Walter’di. Walter kendinden nefret ediyordu. "Ama gözyaşlarıyla benden zorla bir şeyler koparmasına neden meydan vereyim?" diye sordu kendi kendine; bunu sorarken Marjorie’den de nefret ediyordu. Marjorie’nin uzun burnundan bir damla yaş yuvarlandı. "Böyle şeyler yapmaya hakkı yok, bu kadar mantıksız olmaya hakkı yok. Neden aklını başına toplamıyor?"</p>

  <p>"Beni seviyor da ondan."</p>

  <p>"Ama ben onun sevgisini istemiyorum, istemiyorum." Walter, öfkesinin gittikçe arttığını hissetti. Walter’i böyle sevmeye hakkı yoktu; hiç değilse şu sıralarda hakkı yoktu. "Bu bir şantaj," diye kendi kendine tekrarladı, "bir şantaj. beni seviyor diye, vaktiyle ben de onu sevdim diye, bana şantaj yapmasına niçin boyun eğeyim? Zaten ben onu sevmiş miydim hiç? Gerçekten sevmiş miydim acaba?"</p>

  <p>Marjorie bir mendil çıkardı, gözlerini silmeye başladı. Walter, bu iğrenç düşüncelerinden utandı. Ama Marjorie idi utanmasının nedeni. Marjorie’nin kabahatıydı bu. Kocasını hiç bırakmayacaktı. O zaman bir aşk serüveninden başka bir şey olmayacaktı aralarında. Öğleüstleri atölyemsi bir apartman katında buluşacaklardı. Romantik bir iş olacaktı bu.</p>

  <p>"Ama benimle gelsin diye direnen ben değil miydim?"</p>

  <p>"Öyle ama, onun da aklını başına toplayıp olmaz demesi gerekirdi. Bu işin hep böyle sürüp gidemeyeceğini anlaması gerekirdi."</p>

  <p>Ne çare ki, Walter’in istediğini yapmıştı Marjorie. Walter uğruna her şeyden vazgeçmiş, çevresinin gözünden düşmek sıkıntısına katlanmıştı. Al sana bir şantaj daha; Marjorie ona şantaj yapıyordu özverisiyle. Walter içerledi; çünkü Marjorie, kendine böyle kıymakla, Walter’in dürüstlüğüne ve onuruna sığınıyordu.</p>

  <p>"Ama onda dürüstlük ve onur diye bir şey olsa," diye düşündü, "benim dürüstlüğümü ve onurumu sömürmezdi böyle."</p>

  <p>Bir de bebek durumu vardı.</p>

  <p>”Bu bebeğin gelmesine nasıl da ra.zı olabildi?”</p>

  <p>Nefret ediyordu bu bebekten. Bu bebek yüzünden, anne olacak kadına karşı Walter’in sorumluluğu artıyor, bu durumda bir kadına eziyet ettiği için de suçu artıyordu. Göz yaşlarıyla ıslanan yüzünü silen Marjorie’ye bakth Gebeliği onu öyle çirkinleştirmiş, öyle yaşlandırmıştı ki! Bu haliyle bir kadın ne bekleyebilirdi yani... "Ama, yok hayır, hayır!” Walter gözlerini kapadı; belli belirsiz, nerdeyse ürperircesine, başını salladı. Bu aşağılık düşünceyi örtbas etmeli, kovmalıydı.</p>

  <p>"Nasıl olur da aklımdan böyle şeyler geçebilir?" diye sordu, kendi kendine.</p>

  <p>Marjorie’nin gene, "gitme," dediğini duydu. Yayık yayık konuşan bu kibar sesin tizliği, öyle sinirine dokunuyordu ki! "Rica ederim gitme, Walter!"</p>

  <p>Marjorie’nin sesinde hıçkırıklar vardı. Al sana bir şantaj daha! Ah, nasıl bu kadar aşağılık olabilirdi Walter? Ama utandığı halde, hattâ bir bakıma sırf utandığı için, azalacağına büsbütün yoğunlaşıyordu bu utanç verici duygular. Marjorie’den hoşlanmamasından sırf utandığı için, daha da az hoşlanıyordu ondan. Onun yüzünden, utanmak ve kendinden nefret etmek gibi acı duygulara kapıldığı için, daha da çok soğuyordu Marjorie’den. Ona kızdığına utanıyor, utandıkça daha çok kızıyordu.</p>

  <p>"Ah, neden<sup>1</sup> rahat bırakmaz beni?” Yoğun bir istekle, kıyasıya istiyordu bunu; baskı altında tutulduğundan ötürü, büsbütün azan bir öfkeyle istiyordu bunu. Ne var ki bunu açıkça söylemek için gereken o kaba cesaretten yoksundu; Marjorie’ye acıyordu; ne olursa olsun, sevgisi vardı ona; düpedüz, açıkça zalim olamıyordu; ancak güçsüzlüğünden ötürü, istemeye istemeye zalimdi.</p>

  <p>"Beni neden rahat bırakmıyor?" Rahat bırakılsaydı, çok daha fazla sevecekti Marjorie’yi. Marjorie de daha mutlu olacaktı. Çok, ama çok daha - mutlu olacaktı. Bunun hayrı dokunacaktı Marjorie’ye... Ama birdenbire, kendi ikiyüzlülüğünün farkına vardı Walter. "Öyle de olsa, ne diye beni bırakmıyor istediğimi yapayım?"</p>

  <p>İstediği mi? İstediği Lucy Tantamount’du. Kendi aklını hiçe sayarak, tüm ülkülerine ve ilkelerine karşı koyarak, delice istiyordu Lucy’yi. Kendi isteklerine karşı koyarak -hattâ Lucy’den hoşlanmadığı için- kendi duygularına karşı koyarak istiyordu Lucy’yi. Aslında nefret ediyordu ondan. Soylu bir amaç uğruna kötü araçlara baş vurulabilir. Ama ya amaç da kötüyse, o zaman ne olur? Lucy yüzünden Marjorie’ye eziyet ediyordu -onu seven, onun uğruna güçlüklere katlanan, mutsuz olan Marjorie’ye- eziyet ediyordu... Gelgelelim, Marjorie’nin mutsuzluğu da bir şantajdı. &nbsp;&nbsp;&nbsp;,</p>

  <p>Marjorie, "bu akşam benimle kal," diye yalvardı gene. Walter’in kafasının bir bölümü, bu yalvarmalara katılıyor, o toplantıya gitmekten vazgeçmesini, evde kalmasını istiyordu. Ama kafasının öteki bölümü, daha ağır bastı. Marjorie’ye yalanlar, yan yalan yan doğru sözler söyledi. Bu yarı yalan yan doğru sözler, su katılmamış düpedüz yalanlardan da beterdi; çünkü aslında haklı olmadığı halde, Walter’i haklı gösteren bir gerçek payı da vardı bunlarda. &nbsp;&nbsp;&nbsp;,</p>

  <p>Marjorie’ye sarıldı. Başlı başına bir yalancılıktı bu davranışı. Aklını başına toplasın diye bir çocuğu kandmrcasma, "ama sevgilim," diye direndi "gerçekten gitmeliyim. Babam da orada olacak." Bu doğruydu. İhtiyar Bidlake, Tantamount’ların evinde verilen toplantılarda her zaman bulunurdu. "Onunla konuşmalıyım." Ne olduğunu bildirmeden, sanki önemli bir şeymiş gibi, "iş konusunda" diye ekledi. Ve bu büyülü sözle, Marjorie ile kendi arasına, ancak erkekleri ilgilendiren sorunlardan yapılmış bir çeşit duman perdesi geriverdi. Ne var ki, "bu duman sanki saydammış gibi, yalanım, gözle görülüyordur her halde,” diye düşünüyordu.</p>

  <p>"Onu başka bir zaman görsen olmaz mı?"</p>

  <p>Walter başını sallayarak, ”bu önemli bir iş," diye karşılık verdi. Birçok özürün, bir tek özür kadar inandırıcı olmadığını unutarak, konuşmasını sürdürdü: "Üstelik, Lady Edward, sırf benim hatırım için, kitap yayımlayan bir Amerikalıyı çağırdı oraya. Bu adam işe yarayabilir; ne kadar bol para verdiklerini bilirsin onların." Lady Edward, eğer Amerikalı memleketine dönmediyse -ne yazık ki, dönmüştü galiba- onu çağıracağını söylemişti aslında. Walter, konuşulan konuyla ilgisiz sözlerle duman perdesini kalınlaştırarak, "aklın alamayacağı kadar çok para verirler," dedi. "Yeryüzünde bir yazarın, gereğinden fazla para alabileceği tek yerdir or^sı." Gülmeye çalıştı. "Burada bin sözcüğe karşılık iki gini verildi-<sup>1</sup> ğine göre, biraz da gereğinden fazla para kazanmam hiç fena olmaz doğrusu." Marjorie’ye daha sıkı sarıldı, onu öpmek için eğildi. Ama Marjorie yüzünü çevirdi. Walter, "Marjorie!" diye yalvardı, "ağlama, ne olur." Kendini suçlu ve mutsuz hissediyordu. Ama niçin, Marjorie niçin onu bir türlü rahat bırakrmıyordu?</p>

  <p>Marjorie, "ağlamıyorum," dedi. Ne var ki, Walter’in dudağına değen yanağı ıslak ve soğuktu.</p>

  <p>"Marjorie, eğer gitmemi istemiyorsan, gitmem."</p>

  <p>Marjorie, yüzünü gene yana çevirdi, "gitmeni sahiden istiyorum," dedi.</p>

  <p>"Hayır, istemiyorsun, kalacağım."</p>

  <p>"Kalmamalısın." Marjorie, Walter’e baktı; gülümsemeye çalıştı. "Sırf aptallığımdan bunlar. Babanı ve o Amerikalıyı kaçırman, saçma bir iş olur." Böyle bir kez daha söylenince, ayrıca boş ve anlamsız görünüyordu Walter’in ileri sürdüğü özürler. Walter’in yüzü bir çeşit tiksintiyle buruştu.</p>

  <p>"Bekleyedursunlar," dedi; sesinde öfke seziliyordu. Böylesine asılsız bahaneler uydurduğu için, kendi kendine kızıyordu. (Basit ve kaba gerçeği neden söyleyemiyordu dobra dobra? Her şeyi nasıl olsa biliyordu Marjorie.) Bu bahaneleri tekrarladığı için, Marjorie’ye de kızıyordu. Bunların hemen unutulup yok olmalarını, hiç söylenmemiş olmalarını istiyordu.</p>

  <p>"Hayır, hayır; ille istiyorum, gitmelisin. Ben aptallık ettim, o kadar. Özür dilerim."</p>

  <p>Önce Walter, Marjorie’ye karşı koydu; gitmeyeceğini, kalmak istediğini söyledi. Kalma tehlikesi olmadığına göre, böyle direnebilirdi artık. Walter’in gitmesi konusunda kararlıydı Marjorie. Walter'in soylu davranması, kendinden bir şeyler verir gibi görünmesi için bir fırsattı bu; pek ucuza, hattâ bedavaya verilen bir fırsat. Ne iğrenç bir güldürü! Ama Walter bu güldürüyü oynadı. Sanki gitmekle, Marjorie’ye ayrıca bir lütufta bulunurcasına, gitmeye katlandı sonunda. Marjorie, onun atkısını bağladı, silindir şapkasını, eldivenlerini getirdi; güle güle derken, mertçe bir neşe gösterisi yaparak, onu hafifçe öptü. Marjorie haysiyetliydi; sevda işlerinde onur kurallarına göre davranmak gerektiğine inanırdı. Mutsuzluğuna, kıskançlığına aldırmadı; ilkelerine bağlı kaldı. Walter özgür olmalıydı; ona karışmaya hakkı yoktu. Zaten en iyi siyaset de karışmamaktı. Daha doğrusu, en iyi siyasetin bu olduğunu umuyordu.</p>

  <p>Walter sokak kapısını arkasından çekti, gecenin serinliğine daldı. Cinayet işlediği yerden kaçan, öldürdüğü insandan kaçan, acıma duygusundan, vicdan azabından kaçan bir katil bile, böylesine rahatlayamazdı. Sokakta derin bir soluk aldı. Özgürdü. Geçmişi anımsamaktan, geleceği hayalinde canlandırmaktan kurtulmuştu. Bir iki saat için, geçmişin de, geleceğin de varlığını yadsıyabilirdi canı isterse. Ancak şu an içinde ve şuracıkta, bir rastlantı sonucu nerede bulunuyorsa orada, yaşamakta özgürdü. Özgürdü -ama özgürlüğü boş bir lâftı aslında- çünkü gene de her şey aklındaydı. O kadar kolay değildi kaçmak. Marjorie’nin sesi peşini bırakmıyordu: "İlle istiyorum, gitmelisin." İşlediği suç, hem düzenbazlık, hem de cinayetti. "İlle istiyorum, gitmelisin." Soylu tavırlar takınıp nasıl da diretmişti! Sonunda ruhunun yüceliğini gösterip nasıl da katlanmıştı gitmeye! Zulmetmekle kalmamış, hile de yapmıştı.</p>

  <p>Nerdeyse yüksek sesle konuşarak, "aman Allahım!" dedi. "Nasıl yapabildim bunu?" Kendine hem şaŞ'lyor, hem de tiksiniyordu kendinden. ”Ah, beni bir rahat bırakabilse! Neden mantıklı davranmıyor?" Hiçbir işe yaramayan o zavallı öfke, gene patlak verdi içinde.</p>

  <p>Bambaşka istekleri olduğu günleri düşündü. Marjorie’nin onu rahat bırakmamasından başka istediği yoktu bir zamanlar. Marjorie’nin sevgisini körüklemişti. Çıplak tepelerdeki köy evinde, aylarca başbaşa oturdukları günleri düşündü. Berkshire’e bakan o manzaranın güzelliği! Gelgelelim en yakın köy bir buçuk mil uzaktaydı. O erzak dolu sırt çantasının ağırlığı yok mu! Yağmur yağdıkça o çamur! Ya kuyudan çekilmesi gereken o kova! Yüz ayaktan fazlaydıfkuyunun derinliği. Ama kuyudan su çekmek gibi can sıkıcı işler yapmadığı sıralarda bile durumdan hoşlanıyor muydu aslında, Marjorie ile gerçekten mutlu olabilmiş miydi hiç? Yani bu koşullar altında olacağını sandığı kadar, olması gerektiği kadar mutlu olabilmiş miydi? <span style="font-style:italic;">Epipsychidion'da<a id="footnote1"></a><sup><a href="../Text/Section0003.xhtml#bookmark3">1</a></sup></span> anlatıldığı gibi olmalıydı bu iş; ama öyle olmamıştı; belki de öyle olmasını fazla bilinçle istediği için; Shelley’nin şiirini, duygularına ve yaşantısına bile bile örnek aldığı için, öyle olmamıştı.</p>

  <p>“İnsan, sanata harfi harfine inanmamak." Bir akşam, şiirden söz ederken, eniştesi Philip Quarles’ın bunu söylediğini anımsadı. “Özellikle aşksöz konusu olunca.”</p>

  <p>Walter sormuştu: “Sanat gerçek olunca bile inanmamalı mı?”</p>

  <p>“Sanat gereğinden fazla gerçektir. Tam anlamıyla saftır, imbikten süzülmüş su gibi. Gerçek dediğin, tam anlamıyla gerçek kalınca, doğaya aykırı bir şeydir. Asıl dünyada bulunan şeylere zerre kadar benzemeyen soyut bir kavramdır. Doğada, esas gerçekle kaynaşmış, birbirini tutmayan bir yığın öyle saçma öğeler var ki! İşte sanat, bundan ötürü heyecan verir insana -yani gerçek hayatın tüm saçma yanlanyle karışıp saflığını yitirmediği için-. Gerçekten uygulanan cinsel eğlenceler, açık saçık kitaplar kadar hiçbir zaman heyecanlandırmaz insanı. Pierre Louys’nin kitaplarında, kızların hepsi gençtir, biçimleri kusursuzdur. Hiç kimse hıçkırığa tutulmaz, nefesi de kokmaz insanın; yorgunluğun, bıkkınlığın ne olduğu bilinmez; insan, coşkunluğunu sekteye uğratan şeyleri, ödemediği hesap pusulalarını, yanıtlamadığı iş mektuplarını anımsamaz ansızın. Sanat, bir duyuyu, bir düşünceyi, bir duyguyu, tam anlamıyla saf olarak verir insana.” Sonra gülerek, "ahlâk açısından değil, kimya açısından saf olarak, demek istiyorum," diye eklemişti.</p>

  <p>Walter karşı çıkmıştı: "Ama <span style="font-style:italic;">Epipsychidion</span> açık saçık değil ki!"</p>

  <p>"Değil ama, kimyager gözüyle bakınca, ötekiler kadar saf. O sonnet’inde ne diyordu Shakespeare</p>

  <p><span style="font-style:italic;">Hiç de güneşi andırmıyor sevgilimin gözleri;</span></p>

  <p><span style="font-style:italic;">Mercan çok daha kırmızıdır onun dudaklarından;</span></p>

  <p><span style="font-style:italic;">Kar aksa eğer, onun göğsü külrengi;</span></p>

  <p><span style="font-style:italic;">Saçlar sırmaysa, kara sırmadır onun başında biten,</span></p>

  <p><span style="font-style:italic;">Güller gördüm, Şam kumaşları gibi allı beyazlı;</span></p>

  <p><span style="font-style:italic;">Ama böyle güller yok onun yanaklarında;</span></p>

  <p><span style="font-style:italic;">Ve kimi kokular çok daha tatlı,</span></p>

  <p><span style="font-style:italic;">Sevgilimin soluğunun kokusundan.</span></p>

  <p>Falan filan... Shakespeare, şairlerin söylediklerine harfi harfine inanmıştı; buna karşı bir tepki gösteriyor burada. Sana ders olsun Shakespeare."</p>

  <p>Philip’in hakkı vardı elbette. Köy evinde geçirdikleri o aylar, hiç de <span style="font-style:italic;">Epipsychidion’a</span> ya da <span style="font-style:italic;">La Maison du Berger’ye<a id="footnote2"></a><sup><a href="../Text/Section0003.xhtml#bookmark4">2</a></sup></span> benzememişti. Kuyu faslını ve köye gidişleri bir düşünün hele... Ama kuyu ve köye yürüyüş olmasaydı, Marjorie’den başka hiçbir şey olmasaydı, daha mı iyi olacaktı sanki? Belki de beter olurdu. Tek başına bir Marjorie, birbirini tutmayan saçma şeylerle karışık bir Marjorie’den belki de beter olurdu.</p>

  <p>Marjorie’nin kibarlığını düşündü örneğin. O kansız cansız ve bir hayli soğuk ruhsal erdemini... Uzaktan uzağa, kuramsal açıdan hayrandı bunlara. Ya uygulamada, ya burun buruna gelince bunlarla? Oysa, o erdeme tutulmuştu Walter. Bunlara ve Marjorie’nin mutsuzluğuna sevdalanmıştı; çünkü kocası Carling, ağza alınamayacak kadar aşağılık bir adamdı. Acıma duygusundan ötürü bir şövalye olmuştu Walter. O sıralarda ancak yirmi iki yaşındaydı; cinsel istekleri ters yüz edilen genç çocukların tümü gibi, coşkulu ve tertemizdi. Oxford’u yeni bitirmişti; filozoflarla mistiklerin o karışık ve ukalâca görüşleriyle, şiirle doluydu tıka basa. Aşkın, ancak konuşmak, ancak bir ruh anlaşması, ancak arkadaşlık olduğunu sanmıştı o sıralarda. Gerçek aşk buydu. Cinsel sorunun aşkla doğrudan doğruya ilişkisi yoktu; insanların ne yazık ki, bedenleri olduğundan, seksin önüne geçilemezdi; ama bu işi elden geldiği kadar arka planda tutmak gerekiyordu. Walter, gençliğinin cinsel isteklerini yapay bir biçimde meleklerden yana tutuşturmayı öğrenenlerin coşkun iffetiyle; Marjorie’de, doğal bir soğukluğun, doğuştan gelen bir cansızlığın sonucu olan o kibar, o durgun iffete hayran kalmıştı.</p>

  <p>"Sen öyle iyisin ki!” demişti, "İyi olmak senin için öyle kolay ki! Keşke ben de senin gibi olabilsem!"</p>

  <p>Bunu istemenin, yan yarıya ölü olmayı istemekle bir olduğunu anlamamıştı. Oysa, Walter’in o.çekingen, o ürkek ve duygulu teninin altında, coşkun bir canlılık vardı. Marjorie gibi iyi olmak, gerçekten güç bir işti Walter için. Ama Walter elinden geleni yaptı. Marjorie’nin gösterdiği sevgi (sonunda bıktığı, sinirine dokunan o sevgi), Walter’i heyecanlandırmıştı; kadının hayranlığı gururunu okşamıştı.</p>

  <p>Şimdi Chalk Fram istasyonuna doğru yürürken, babasının vaktiyle bir İtalyan şoförle aşk üstüne konuştuktan sonra anlattığı öyküyü anımsadı ansızın. (İnsanları konuşturmak açısından bir dâhiydi bu yaşlı adam. Her çeşit insanı, uşakları, işçileri bile konuşturabilirdi. Walter, babasının bu yeteneğine imrenirdi.) Şoföre göre, kimi kadınlar bir elbise dolabına benzermiş: "Sono come cassetoni." İhtiyar Bidlake ne güzel anlatırdı bunu! Bu tür kadınlar ne denli güzel olurlarsa olsunlar, güzel bir elbise dolabını kucaklamanın ne anlamı varmış? (Marjorie’nin aslında güzel bile olmadığını düşündü Walter.) Şoför, "ben öteki tür kadınlardan hoşlanırım," demiş, "çirkin olsalar bile." Sonra, bir sır söylercesine, "benimki öteki türden" demiş: ”E un frullino, proprio un frullino - benimki, yumurta çalkalayan tel aygıtın ta kendisidir!" Monoklun arkasında John Bidlake’in gözü, sevinç dolu ve yaramaz yaşh bir Satyr’ın<a id="footnote3"></a><sup><a href="../Text/Section0003.xhtml#bookmark5">3</a></sup> gözü gibi parlardı bunu anlatırken, Ya kaskatı elbise dolapları, ya da yumurta çalkalayan canlı tel aygıtlar? Şoförün hoşlandığı kadın türünden yana olduğunu kabul etmek zorunda kaldı Walter de. Zaten kişisel deneyleri sayesinde, ("gerçek” aşka seksin tutarsız saçmalıkları karışınca) elbise dolabı türünde kadınlardan hazetmediğini biliyordu. Cinsel erdem, iyilik, ruh inceliği, hayran olunacak şeylerdi uzaktan ve kuramsal açıdan. Ama uygulamada ve yakından bakınca, pek o kadar çekici değildi bunlar. Ve bir kadını çekici bulmayınca, onun güvenilir sevgisine bile, gurur okşayan hayranlığına bile katlanamaz insan. Kafası darrnadağan olan JValter, bir yandan Marjorie’nin o sabırlı, o çilekeş soğukluğundan nefret ederken, bir yandan da kendini domuzlara özgü cinsel isteklere kapılmakla suçluyordu. Lucy’ye aşkı, çılgınlıktı, rezaletti ama; Marjorie de kansız cansızdı, yarı ölüydü. Walter hem haklı, hem haksızdı. Ama haklıdan fazla haksızdı; öyle, haklıdan fazla haksızdı ne de olsa. Bu cinsel duygular bayağı şeylerdi, aşağılık şeylerdi. Yumurta çalkalayan tel aygıtla elbise dolabı! Bundan daha bayağı, bundan daha aşağılık bir sınıflandırma olabilir miydi? Babasının o dolgun, o etli butlu kahkahasını duyar gibi oldu. Korkunç! Walter bilinciyle, ömrü boyunca babasına karşı; babasının o keyifli, o kaygısız cinsel isteklerini ayıplamıştı. Bilinciyle her zaman annesinden yana; cinsel erdemden, incelikten, ruhtan yana olmuştu. Ne var ki, kanının en azından yansı babasına çekmişti. Ve şimdi, Marjorie ile iki yıl geçirdikten sonra, bilinciyle de hoşlanmıyordu soğuk bir erdemden. Hoşlanmadığı için hâlâ utanıyor, hayvanca cinsel bulduğu isteklerinden utanıyor, Lucy’ye tutkusundan utanıyordu; ama gene de bu soğuk erdemden hoşlanamıyordu. Ah, Marjorie onu bir rahat bıraksa! Walter’in hoş karşılamadığı bir sevgiyi ona zorla vermekten, bu sevgiye karşılık ille sevgi istemekten hele bir vazgeçse; Walter’e böylesine korkunç bağlı olmasa! O zaman, Marjorie’ye dostluk gösterebilirdi Walter; çünkü Marjorie’ye sevgisi vardı; gerçekten vardı. Marjorie öyle iyi yürekli ve sevecen, öyle dürüst ve vefalıydı ki! Marjorie’nin dostluğunu seve seve kabul ederdi Walter. Ama iş aşka gelince... Walter’i sanki boğuyordu - bu aşk. Öteki kadının silâhlarını kullanarak onunla başa çıkabileceği hayaline kapılıp, kendi soğuk erdemini ayağı altına alarak, Walter’i cinsel yoldan yeniden elde etmeye çabalaması da vardı Marjorie’nin! İşte bu korkunç bir şeydi, gerçekten korkunç!</p>

  <p>Marjorie’nin, o hantal, o duyarsız ağırbaşlılığının, aslında bir hayli can sıkıcı olduğunu da düşündü Walter. Marjorie, tüm kültürüne karşın -belki de kültürü yüzünden- bir hayli aptaldı aslında. Kültürüne diyecek yoktu doğrusu. Gereken kitapları okumuştu, okuduğunu da unutmuyordu. Ama okuduğunu anlıyor muydu? Anlayabilir miydi acaba? Uzun uzun sustuktan sonra söyledikleri -o bilgiç, o ağırbaşlı sözler- incelikten, gülmece duygusundan, anlayıştan öylesine yoksundu ki! Böyle az konuşmakla akıllı davranıyordu Marjorie. Henüz yontulmamış bir mermer parçasında büyük bir heykel gizlenebileceği gibi, sessizlikte de bilgeliğin ve aklın gizlendiği sanılır. Susanlar, kendi kendilerini baltalamazlar. Marjorie, karşısındakine yakınlık göstererek, güzel güzel dinlemesini bilirdi. Gelgelelim bir ağzını açtı mı, söylediklerinin yansı kitaplardan ezberleyip tekrarladığı sözlerdi; çünkü Maıjorie’nin sağlam bir belleği vardı; yüce düşünceleri, şatafatlı lâfları ezberlemeye alışmıştı. Walter’in, bu sessizliğin altında, bu ezbere söylenen lâfların altında gizlenen o ağır, o zavallı, o budalaca anlayışsızlığı görebilmesi bir hayli uzun sürdü. Görebildiği zaman da, iş işten geçmişti artık.</p>

  <p>Carling aklına geldi. Sarhoşun biri, üstelik de dindar. Bir yandan dinsel törenlerde papazların giysilerini, ermişleri, Meryem Ana’nın kız oğlan kız olarak gebe kalışını ağzından düşürmez; bir yandan .da, iğrenç, sarhoş bir sapık olmaktan geri kalmaz. Herif nefret uyandıracak kadar tiksindirici olmasaydı, Marjorie’yi böylesine mutsuz etmeseydi ne olurdu acaba? O zaman Walter öyle özgür olurdu ki! Marjorie’ye acımamış, onu sevmemiş olurdu. Carling ile Marjorie arasında geçen o iğrenç sahnelerin birinden sonra, kadıncağızın yaşlarla kızarmış, şişmiş gözlerini anımsadı. Pis hayvan herif!</p>

  <p>"Ya ben neyim ki!" diye düşündü birdenbire.</p>

  <p>Kapı kapanır kapanmaz, Marjorie’nin ağlamaya başladığını biliyordu. Hiç olmazsa Carling’in bir özürü vardı: İçiyordu. "Onları bağışlayın, çünkü ne yaptıklarını bilmezler." Walter ise, her zaman ayıktı. Biliyordu Marjorie’nin şu sırada ağladığını.</p>

  <p>Kendi kendine, "geri dönmeliyim," dedi. Ama geri döneceğine, daha hızla ilerlemeye başladı; nerpeyse koşuyordu sokakta. Böylece hem vicdanından kaçıyor, hem de isteklerine daha çabuk yaklaşıyordu.</p>

  <p>"Crtıri dönmeliyim; dönmeliyim."</p>

  <p>Acele yürüyordu; Marjorie’yi böylesine mutsuz ettiği için, kin duyuyordu ona karşı.</p>

  <p>Walter geçerken, bir tütüncü camekânına bakmakta olan adamın biri, bir adım geri attı ansızın. Walter adama fena halde çarptı. Kurulmuş bir makine gibi "özür dilerim," deyip,</p>

  <p>yoluna hızla devam etti arkaya dönüp bakmadan.</p>

  <p><sup>Ö</sup>fkelenen adam, "nereye böyle?" diye peşinden bağırdı. "Ne oluyorsun be! At yarışında birinci mi geleceksin yani?"</p>

  <p>Serseri serseri dolaşan iki sokak çocuğu, yabansı bir keyifle alay ederek bir yuh çektiler.</p>

  <p>Kibar bayların bu üniformasına karşı kin duyan adam, Walter’i hor görürcesine "hey sana söylüyorum, silindir şapkalı!" diye seslendi.</p>

  <p>Yapılacak şey geri dönüp, herifin hakkından gelmekti. Walter’in babası, herifi bir tek sözcükle rezil edebilirdi. Ama tek çare kaçmaktı Walter için. Bu çeşit karşılaşmalardan çok çekinir, ayak takımından korkardı. Biraz sonra, adamın savurduğu küfürleri duymaz oldu.</p>

  <p>'İğrenç!" diye ürperdi. Sonra gene Marjorie’yi düşünmeye başladı. '</p>

  <p>"Sanki ne diye aklım başına toplamıyor?" dedi kendi kendine. "Aklını başına toplasın, yeter. Bari yapacak bir işi olsaydı, onu oyalayacak bir şey olsaydı."</p>

  <p>Marjorie’nin düşünecek çok vakti vardı; işte buydu derdi. Çok fazla vakit buluyordu Walter’i düşünmeye. Ama bu da Walter’in kabahatiydi. Onu işinden eden, bütün aklını fikrini yalnız Walter’e vermesini sağlayan Walter’di gene. Ak tanıştıkları sırada, Marjorie bir dekorasyon mağazasında ortaktı; Kensington’da, şu kibar bayanlara satış yapan, artistik ve acemi dekorasyon mağazalarından birinde çalışıyordu. Berbat evliliğinde bir avuntuydu bu; abajurlar, abajurları boyayan genç kadınların dostluğu ve özellikle büyük ortağı Mrs. Cole’a duyduğu bağlılık sayesinde avunuyordu. Carling'den uzak, bir küçük dünya yaratmıştı kendine; kız okullarının havasını biraz andıran bir kadınlar dünyası. Orada, giysilerle dükkânlardan söz edebiliyor; dedikodu dinleyebiliyor; okul kızlarına özgü heyecanlarla, kendinden yaşlı bir kadına hayranlık duyabiliyordu, Yeryüzünde bir işe yaradığını, sanatın gelişmesine yardımı dokunduğunu da sanıyordu bu arada.</p>

  <p>Walter, onu kandırıp, tüm bunlardan vazgeçirmişti. Pek kolay da olmamıştı vazgeçirebilmesi; çünkü Marjorie, Mrs. Cole’a sevgi ve hayranlık duymakla mutluydu; ve bu mutluluk Carling’den çektiklerini nerdeyse unutturacaktı ona. Ama Carling, öyle berbat bir adamdı ki, ondan kaynaklanan dertlerin tümüne bir çare bulamazdı, Mrs. Cole. Walter ise, Mrs. Cole’un belki de veremeyeceği, her halde vermek de istemediği, şeyleri sağlamıştı Marjorie’ye. Sığınacak bir yer, koruma ve para yardımı. Üstelik de Walter erkekti ve geleneklere göre, bir kadının bir erkeğe sevdalanması gerekirdi. (Oysa Walter, Marjorie’nin aslında erkeklerden hoşlanmadığını, mizacının ancak kadınlarla dostluk kurmaya uygun olduğunu anlamıştı eninde sonunda. Bir erkeğe tutulması, okuduğu kitapların sonucuydu gene. Walter, insan yaşantısına, sanatın ne denli yıkıcı etkileri olabileceği konusunda Philip Quarles’ın söylediklerini anımsadı.) Evet, Walter erkekti; ama sıradan erkeklerden başka idi; Walter'e bunu üst üste söylemekten bir türlü bıkıp usanmamıştı Marjorie. Walter "başka" olmayı, bir iltifat diye kabul etmişti o sıralarda. Ama aslında bir iltifat mıydı bu? Walter pek emin değildi. Her neyse, o sıralarda Marjorie, öteki erkeklerden "başka" bulmuştu onu. Böylece -hem erkek olan hem de erkek olmayan Walter sayesinde- kadınlar dünyasının da, erkekler dünyasının da keyfîni sürebilmişti. Walter’in kandırıp büyülediği, Carling’in hırpalayıp itip kaktığı Marjorie, dükkânı ve dükkânla beraber Mrs. Cole’u bırakmaya razı olmuştu; çünkü Walter, Mrs. Cole’dan nefret ediyor; zorbalık yapan, insanı köle gibi çalıştıran, sülük gibi kan emen kadınlara özgü irade gücünün bir örneği sayıyordu onu.</p>

  <p>Walter o sıralarda, Marjorie’nin, bir aydın kişi olarak yeteneklerine içtenlikle inandığı için, "sen acemi bir döşemeci olacak insan mısın!" diyerek, onun gururunu okşamıştı.</p>

  <p>Bu yardımın tam nasıl olacağı belli değildi ama, Marjorie edebiyatla uğraşan Walter’e yardım edecekti; kendi de yazacaktı. Walter’in etkisiyle, denemeler ve kısa öyküler yazmaya başladı. Ama bunların bir şeye benzemediği besbelliydi. Önceleri Marjorie’yi yüreklendiren Walter, sonraları sustu; Marjorie’nin çabalarından söz açmaz oldu. Kısa bir süre sonra da, bu doğaya aykırı ve boş işten vazgeçti Marjorie. Artık işi gücü Walter’di. Artık Walter, varlığının tek anlamı, tüm yaşamının temeli olmuştu. İşte, şimdi bu temel, Marjorie’nin altından kaymaya başlıyordu.</p>

  <p>Walter,"ah, bir rahat bırakabilse beni!" diye düşündü.</p>

  <p>Metro istasyonuna saptı. İstasyon kapısında bir adam, akşam gazeteleri satıyordu. "Sosyalistlerin soygunculuk planı. Önergenin ilk görüşülmesi." İlân yaftasında göze çarpıyordu bu sözler. Walter, oyalanacak bir şey bulduğuna sevinerek, bir gazete aldı. Liberal-İşçi hükümetinin madenleri devletleştirmek amacıyla, Parlamentoya verdiği önergenin ilk görüşülmesi yapılmış, her zamanki çoğunlukla benimsenmişti. Walter bu haberi keyiflenerek okudu. Siyasette ileri görüşleri vardı. Gelgelelim okumakta olduğu şu akşam gazetesi sahibinin görüşleri hiç de ileri değildi. Kaba ve şirret bir dille kaleme alınmıştı başmakale.</p>

  <p>Walter bunu okurken, "haydutlar!" dedi içinden. O makalenin çattığı tüm değerlere karşı canlı bir hayranlık; kapitalistlere karşı, gericilere karşı tatlı bir kin uyandı benliğinde. Bir an için, kişiliğinin sınırlarından çıktı; o çapraşık özel sorunları yok oldu. Siyaset savaşının sevinciyle, kendi sınırlarını aştı, kendi benliğinden daha büyük -hem daha büyük, hem de daha sade- bir varlık oldu.</p>

  <p>İnsanlara baskı yapanları, insanları tekelleri altına alanları düşünerek "haydutlar!" dedi gene. &nbsp;&nbsp;&nbsp;‘</p>

  <p>Camden Town istasyonunda, boynunda kırmızı bir mendil olan, yüzü buruş buruş, ufak. tefek bir adam, Walter’in yanına oturdu. Yaşlı adamın piposundan çıkan pis koku, öyle boğucuydu ki, başka boş yer var mı diye çevresine bakındı Walter. Boş yer vardı; ama Walter, düşündü, yerinden kalkmamaya karar verdi. Bu pis kokudan kaçmak, yanındakini horlamak sayılabilir, kötü kokular saçan adamın alınıp laf etmesine yol açabilirdi. Keskin duman genzine kaçtı; Walter öksürdü.</p>

  <p>"İnsan kendi beğenilerine ve içgüdülerine bağlı kalmalı," derdi Philip Quarles. "Büyük bir mantık temeline dayandığı halde, insanın duygularının özgürce gerçekleşmesine meydan vermeyen bir yaşam felsefesi neye yarar ki? Eğer kendi benliğinde dinin varlığını hiç duymadınsa, Tanrıya inanman deliliktir. İstridye yer yemez hastalandığın halde, istridyenin kusursuz bir besin olduğuna inanman gibi bir şey bu...”</p>

  <p>Nikotin dumanlarıyla karışık, ekşi bir ter kokusu yükseldi Walter’in burun deliklerine. Gazeteyi okuyordu: "Sosyalistler devletleştirme diyorlar buna; ama biz, onların yapmak istediklerine daha kısa ve daha basit bir ad taktık: Hırsızlık." Ne var ki, bu hırsızlık, gerçek hırsızların malını çalıyordu hiç olmazsa; gerçek hırsızların soydukJan adamların yararınaydı bu hırsızlık. Ufak tefek yaşlı adam, öne doğru eğilerek; aşağı doğru, iki ayağının tam arasına özenle, dikine tükürdü. Balgamı, ayakkabısının topuğuyla ezdi, yere yaydı. Walter başını çevirdi. Ezileni bir kişi olarak da sevmek, ezen zenginden bir kişi olarak da nefret etmek isterdi. İnsan kendi beğenilerine ve içgüdülerine bağlı kalmalı. Ne var ki, bu beğeniler ve içgüdüler rastlantılara bağlıydı. Oysa, hiç değişmeyen ilkeler vardı yeryüzünde. Peki, ya herkesçe benimsenen bu ilkeler sizin kendi mantığınıza uymuyorsa, o zaman&nbsp;<span style="text-indent: 1em;">ne olacak?</span></p>

  <p>Walter birdenbire dokuz yaşında oldu. Annesiyle, Gattenden’e yakın, çayırlarda yürüyordu. İkisinin de elinde bir demet, çuhaçiçeği vardı. Batt’s Corner’den dönüyorlardı her halde;. çrakü o dolaylarda çuhaçiçeği bulunan tek yerdi orası.</p>

  <p>Annesi, "Bir dakika durup, zavallı Wetherington’u görmeye gideceğiz; çünkü çok ağır hasta," dedi. Bir köy evinin kapısına vurdu.</p>

  <p>Wetherington, onların bahçıvan yardımcısıydı; ama bir aydan beri çalışmıyordu. Walter onu, solgun yüzlü, çelimsiz, boyuna öksüren, pek az konuşan bir adam olarak anımsıyor, ayrıca ilgi duymuyordu ona karşı. Bir kadın kapıyı açtı. "Günaydın, Mrs. Wetherington." İçeri girdiler.</p>

  <p>Sırtı yastıklara dayalı, yatakta yatıyordu Wetherington. Yüzü korkunçtu. Bir mağara gibi oyuk göz çukurlarından, bebekleri büyümüş koskocaman gözleriyle bakıyordu insana. Dışarı doğru fırlayan kemiklerin üstüne gerilen derisi, bembeyazdı, terden yapış yapıştı. Ama boynu, yüzünden de korkunçtu belki. Aklın alamayacağı kadar sıska bir boyundu bu. Geceliğinden çıkan kolları, düğüm düğüm iki değnek gibiydi. Koskocaman iskelet elleri, incecik bir sapa bağlanan bir tırmık gibi, bu değneklerin ucuna bağlıydı. Ya hasta odasındaki o koku! Pencereler sıkı sıkı kapalıydı; küçük ocakta ateş yanıyordu. Hasta bir solukla hasta bir bedenden yükselen o bayat, o iğrenç kokuyla ısınmış, ağırlaşmıştı odanın havası. Sanki o eski ve inatçı koku, odanın sıcak havasında kapalı kala kala olgunlaşmış, insanın midesini bulandıracak kadar ağdalı olmuştu. Yeni ve taze bir koku, ne kadar keskin ve iğrenç de olsa, bu koku kadar tiksindirici olamazdı. Bu konunun kökleşmesi, baygın, çürümüş ve fazla olgunlaşmış oluşu, odanın havasını ayrıca dayanılmaz hale getirmişti. Walter bunu düşündükçe, hâlâ ürperiyordu. Belleğini temizlemek için bir sigara yaktı. Bol bol banyo yaparak, pencereleri açık odalarda büyümüştü Walter. Çocukluğunda kiliseye ilk götürülüşünde, havasızlık ve insan kokusu midesini bulandırmış, onu çarçabuk dışarı çıkarmak zorunda kalmışlardı. Annesi bir daha kiliseye götürmemişti onu. Belki fazla sağlıklı, fazla mikropsuz büyütülüyoruz bizler, diye düşündü. Öyle bir eğitiliyoruz ki, sonunda öteki insanların, insan kardeşlerimizin yanında midemiz bulanıyor. Böyle bir eğitimden hayır beklenir mi? İnsanları sevmek isterdi Walter. Ne çare ki, seven adamın önleyemediği bir tiksintiyle mideyi bulandıran bir havada gelişemez sevgi dediğin.</p>

  <p>. Wetherington’un hasta odasında, acıma duygusu bile güçlükle gelişebiliyordu. Annesi can çekişen adamla ve karısıyla konuşurken, Walter oturuyor; iğrenç şeyler de insanı büyülediği için, istemeye istemeye yataktaki korkunç iskelete bakıyor; çuhaçiçeği demeti arasından, o ılık, o mide bulandırıcı kokuyu ciğerlerine çekiyordu. Çuhaçiçeklerinin kokusu ne denli güzel ve taze olursa olsun, hasta odasına sinip kalan kokuları, duyuyordu gene de. Nerdeyse hiç acıma yoktu içinde; ancak dehşet, korku ve tiksinti. Hasta adam gözyaşlarını görmesin diye, Mrs. Wetherington yüzünü çevirip ağlamaya başlayınca bile, Walter, acımadan çok sıkıntı ve utanç duydu. Kadıncağızın kederini görmek, Walter’in kaçmak özlemini, bu iğrenç odadan kurtulup, tertemiz uçsuz bucaksız havaya ve güneşe kavuşmak özlemini büsbütün coşturdu.</p>

  <p>O sırada duydukları aklına gelince, kendinden utandı. Ama bunları duymuştu, hâlâ da duyuyordu. "İnsan kendi içgüdülerine bağlı kalmalı." Hayır, tüm içgüdülerine bağlı kalmamalı, kötü içgüdülere bağlı kalmamalı; onlara karşı koymalı insan. Şu da var ki, kolay bir iş değildi, o kötü içgüdüleri yenmek. Yanında oturan yaşlı adam, piposunu yeniden yaktı. Wetherington’un odasındayken, kokuşmuş havayı sık sık ciğerlerine çekmemek için, soluğunu elinden geldiği kadar tuttuğunu anımsadı Walter. Çiçeklerin arasından derin bir soluk alıyor; kırka kadar saydıktan sonra, ciğerlerini boşaltıyor, sonra bir soluk daha alıyordu. Yaşlı adam, gene öne doğru eğilip tükürdü. "Devletleştirme siyasetinin işçilerin refahını arttıracağı düşüncesi tamamiyle yanlıştır. Son yıllarda vergi ödeyenler, bürokratik bir yönetimin kendilerine pahalıya malolduğunu öğrenmişlerdir. Eğer işçiler sanıyorlarsa ki... "&nbsp;Walter gözlerini kapadı, hasta odasını gördü. Gitme vakti gelince, adamın iskelet elini sıkmıştı. O el, yatak çarşaflarının üstünde kımıldamadan duruyordu. Walter kendi parmaklarını, o kemikli ölü parmakların altına sokmuş bir an için eli kaldırmış, sonra gene bırakmıştı.</p>

  <p>Dokunduğu el, soğuk ve nemliceydi. Walter sırtını çevirerek, avucunu ceketine sürüp, gizlice sildi. Gürültülü bir iç çekişiyle, uzun süredir tuttuğu soluğunu koyuverip, mide bulandırıcı havayı ciğerlerine bir kez daha doldurdu. Odada alacağı son soluktu bu. Annesi kapıya doğru ilerliyordu. Küçük pekin köpeği, annesinin çevresinde zıp zıp sıçrıyordu, havlaya, havlaya.</p>

  <p>Annesi, o berrak, o güzel sesiyle, "sus, T’ang,” dedi.. İngiltere’de, belki annesinden başka hiçbir kişinin, "T’ang" adındaki kesme işaretini böyle doğru dürüst belirtmediğini düşündü Walter.</p>

  <p>Tarlalar arasında geçen patikadan eve doğru yürüdüler. Küçük Çinli bir ejderi andıracak kadar gerçekdışı ve acayip bir yaratık olan T’ang, önlerinden koşuyor, boyuna göre koskocaman saydığı engeller üzerinden rahatça atlıyordu. Yumuşak tüylü kuyruğu, rüzgârda titriyordu. Bazan otlar çok uzun olunca, sanki şeker dileniyormuş gibi, küçük şişman kıçının üstüne oturuyor, yuvarlak patlak gözleriyle ot yığınlarının üstünden bakıyordu, yolunu bulmak için.</p>

  <p>Pırıl pırıl benekli gökyüzünün altında, hapisten kurtulmuş gibiydi Walter. Koşuyor, avaz avaz bağırıyordu. Annesi ağır ağır yürüyor, hiç konuşmuyordu. Ara sıra, bir an duruyor, gözlerini kapıyordu. Düşüncelere dalınca ya da kafası karışınca öyle yapardı. Walter-, kendi kendine sevgiyle gülümsedi, "sık sık karışır annemin kafası," diye düşündü. Zavallı Wetherington, annesinin kafasını bir hayli karıştırmış olsa gerek. O gün, eve giderken annesinin ikide bir yolda durduğunu anımsadı Walter.</p>

  <p>Sabırsızlanıp bağırmıştı: "Acele etsene, anne. Çaya geç kalacağız."</p>

  <p>Aşçıbaşı çay için küçük çörekler pişirmişti fırında; dünden kalan kuru erikli bir pasta, yeni açılmış bir kavanoz kiraz reçeli vardı.</p>

  <p>"İnsan, kendi beğenilerine ve içgüdülerine bağlı kalmalı." Ne var ki, bir rastlantı sonucu, doğduğu çevre belirlemişti Walter’in beğenileriyle içgüdülerini. Oysa adalet ölümsüzdür. Yaşlı adamın piposuna, Wetherington’un hastalığına karşın; acımak, insanları kardeşçe sevmek güzel şeylerdir. Hattâ acıma ve sevgi, sırf bu yüzden güzel şeylerdir. Tren yavaşladı. Leicester Square. Trenden çıktı, asansörlere doğru yürüdü. Ama insanın benliğine bağlı büyük gerçeği yadsımak güç, diye düşünüyordu. Benliğe bağlı olmayan büyük gerçeğe ise -bu gerçek ne denli kusursuz olursa olsun- inanmak güç bir işti. Onur, bağlılık - bunlar iyi şeylerdi. Gelgelelim, şimdi inandığı felsefenin büyük gerçeğine göre, Lucy Tantarnount dünyanın en güzel, dünyanın en çok ÖZlenilecek. ..</p>

  <p>"Biletler lütfen!"</p>

  <p>Gene başlamak üzereydi içindeki tartışma. Walter bu tartışmayı bilinçli olarak önledi. Asansörcü kapılan kapadı. Asansör yükseldi. Sokakta Walter bir taksi çağırdı.</p>

  <p>"Pall Mall’a, Tantamount evine."</p>

  <p id="u2d7279c9-0edd-480a-afa9-b0ee34966697"><a id="bookmark6"></a></p>
</body>
</html>
