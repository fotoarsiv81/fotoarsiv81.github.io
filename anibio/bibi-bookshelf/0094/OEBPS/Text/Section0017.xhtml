<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="udb65a0bc-1776-46cc-8547-3b8c3e328e84"><span style="font-weight:bold;font-style:italic;">YİRMİ İKİNCİ BÖLÜM</span></p>

  <p><span style="font-style:italic;">Philip Quarles’ın not defterinden</span></p>

  <p>Bugün, Lucy Tantamount’un evinde, çok garip bir çağrışım yaptım. Lucy, Fransız bayrağı gibi, üç renge boyanmıştı gene: Gözlerinin çevresi mavi, ağzı kıpkırmızıydı; yüzünün geri kalan kısmı -parlak, maden karası saçları bir yana- ölü gibi bembeyazdı. Bir şaka yaptım. Lucy ağzını açtı, güldü. Dili ve diş etleri, dudaklarının boyasıyla karşılaştırılınca, tamamiyle kansız ve beyaz görünecek kadar solgundu. Bu, tüylerimi diken diken eden garip bir hayret ve korku duygusu uyandırdı bende. Ansızın, Jaipur'daki sarayın bahçelerinden, o kutlu timsahların karşısında buldum kendimi. Hintli rehber, onlara et parçaları atıyordu. Timsahların ağızlarının içi, hafif cilâlı krem rengi oğlak derisiyle astarlanmış gibi, nerdeyse beyazdı. İşte insan kafası böyle işler! Gene de halimize bakmadan övünüp duruyoruz aklımızla! Ama bu çağrışım, romanım için umulmadık bir nimet. Kitaba bununla başlayacağım. Walter’e benzeyen baş kişim, Lucy’ye benzeyen uğursuz kadını güldürüyor. Ve bir ay önce Hindistan’da gördüğü o iğrenç timsahlar, gözünün önünde canlanıveriyor dakikasında. Bu görüntü karşısında dehşete kdpılıyor ama, gene de istiyor kadını. Belki daha da fazla istiyor inadına. Kitaba hemen bir gariplik, bir acayiplik verebilirim bununla. Alışkanlıklarımız yüzünden, her şeyin çevresinde, onları olağan kılan bir kabuk meydana gelir. Eğer bu kabuğu soyabilirseniz, inanılamayacak kadar gariptir her şey. Sonu gelmeyen derinlikler birbirini izler her şeyin ve her olayın içinde. Hiçbir şey göründüğü gibi değildir, hiç değildir. Daha doğrusu her şey, aynı anda, milyonlarca başka şeye benzemektedir. Kadın gülerken -o taptığı, özlediği, uğruna yandığı güzel sevgilisi- gülüp de, bir timsahın iğrenç ve kansız dişetlerini, damağını gösterirken; benim delikanlımın aklından, tüm Hindistan hızla geçer bir film gibi.</p>

  <p>Roman türünün müzikleşmesi. Gelgelelim, Simgeci yazarlar gibi, anlamdan fazla sese önem vererek yapmamalı bunu. <span style="font-weight:bold;font-style:italic;">(Pleuvent les bleus baisers des astres taciturnes.<a id="footnote1"></a><sup><a href="../Text/Section0021.xhtml#bookmark1">1</a></sup></span> Hipnotizma edilip bilmediğin bir dili konuşmak gibi bir şey bu dizeyi yazmak.) Yapıt kurulurken, geniş çapta müzikleşme yapılmalı. Beethoven’i uzun uzun düşün. Ruhsal durumların değişmesi. Beklenmedik geçişler. (Örneğin, Si Bemol Majör Kuartet’in ilk bölümünde olduğu gibi, görkemin hemen peşinden şakalaşma başlar. Do Diyez Minör Kuartet’in scherzo bölümündeki eğlenceli parçalar, insana, çok müthiş, çok acılı ve ağırbaşlı şeyler anımsatır ansızın.) Yalnız bir perdeden ötekine değil, bir makamdan başka bir makama geçişler, daha da ilgi çekici. Bir tema ortaya atılır, geliştirilir. Derken değiştirilir, biçimini belli belirsiz yitirir. Aynı tema olduğunu bildiğiniz halde, gene de bambaşka bir şey olmuştur sonunda.</p>

  <p>Çeşitleme dizilerinde, bu süreç bir adım daha ileri götürülür. Örneğin Diabelli’nin o inanılmaz çeşitlemeleri! Düşünce ve duyguların her çeşidi vardır onlarda. Ama tümü, gülünç bir küçük vals havasına bağlıdır örgensel açıdan. Aynı şeyi bir romanda yap. Peki, nasıl olacak bu? Beklenmedik geçişler yapmak oldukça kolay. Gereken tek şey, romanda yeterince kişi olması ve kontrpuanı andıran koşut konular bulunması. Jones kansını öldürürken, Smith parkta bebek arabasını sürüyor. Sırayla önce bir temayı, sonra başka bir temayı ele alıyorsunuz. Makamdan makama geçişler ve çeşitlemeler daha ilginç, ama daha güç. Romancı, durumları ve kişileri birkaç kat arttırarak bu geçişleri yapabilir. Birkaç kişinin başka başka biçimlerde âşık oluşunu, ölüşünü, ya da dua edişini gösterir -yani değişik kişilerin aynı sorunu çözümlemelerini anlatır- ya da tam tersini yapar; birbirine benzeyen kişilerin, değişik sorunlarla karşılaşmalarını ele alır. Böylece işlediğiniz temanın tüm aşamalarında geçişler, değişik makamlarda çeşitlemeler yapabilirsiniz. Bir yol daha var: Romancı, tıpkı Tanrı gibi, yaratmak hakkını bağışlar kendi kendine; canı istediği gibi, öykünün çeşitli yanlarını -yani duygusal, bilimsel, ekonomik, dinsel, fizik ötesi, vb. yanlarını- ele alır. Bunların birinden ötekine geçişler yapar. Örneğin durumun, estetik açısından, fizik ve kimya açısına ya da din açısından, fizyolojik ya da parasal açısına geçer. Ne var ki, yazarın kendi isteğini zorbaca okuyucuya kabul ettirmesi sanılabilir bu. Böyle düşünenler olabilir. Ama yazarın kendini silmesi de şart mı? Bana kalırsa, yazarın kendi yapıtlarında görünmesi, bizi gereğinden fazla tedirgin etmekte şu sıralarda.</p>

  <p>Romanın içinde bir romancı bulunsun. Bu romancı sayesinde ilginç olan -başkalarına değilse bile bana ilginç gelen-estetik engellemelerin bir yeri olur romanda. Deneyler yapmak olasılığı da çıkar ortaya. Bu romancının yapıtlarından alınan örnekler, bir öyküyü başka bir biçimde anlatmanın yolu olup olmadığını gösterebilir. Siz öykünüzün bir bölümünü anlatırken, o da aynı bölümü anlatırsa, bu tema üstünde bir çeşitleme de yapabilirsiniz. Ama romanınızda ne diye bir tek romancı olsun? O romancının romanında ne diye ikinci bir romancı bulunmasın? İkinci romancının romanında ne diye üçüncü bir romancı bulunmasın? Quaker marka yulaf ezmelerinin reklamlarında olduğu gibi, ne diye sonsuza dek sürüp gitmesin bu? Hani o yulaf ezmesi reklamlarında, elinde bir kutu yulaf ezmesi tutan Quaker mezhebinden bir adamın resmi vardır. O resimde, gene elinde bir yulaf ezmesi kutusu tutan aynı adam vardır, vb. Yapıtta bu durum on kez yinelenirse, bir romancı öyküyü, cebir simgeleriyle anlatabilir, kan basıncında, nabızda, iç salgı bezlerinde değişiklikler açısından; ya da tepki gösterme süreleri açısından anlatabilir.</p>

  <p>Düşün romanı; sözcülüğünü ettikleri düşüncelerden yararlanarak, romandaki insanların kişiliğinin anlaşılabilmesi için elinden gelehi yapmalı. Kuramlar; duyguların, içgüdülerin, ruhsal durumların bir rasyonalizasyonu olduğu ölçüde yapılabilir bu. Düşün romanının başlıca kusuru, dile getirecek düşünceleri olan kişileri ele almak zorunluğudur. Böylece romanınızda, insan soyunun ancak yüzde O.Ol’ine yer verebilirsiniz. İşte bu yüzden gerçek romancılar, doğuştan romancı olanlar, bu çeşit kitaplar yazmazlar. Ama şu da var ki, ben doğuştan romancı olmakla övünmedim hiçbir zaman.</p>

  <p>Düşün romanının büyük kusuru, uydurma bir iş oluşudur. Böyle oluşunun da önüne geçilemez; çünkü derli toplu kavramlan, kolayca ve hızla sayıp dökebilen insanlar, tam anlamıyla gerçek değildirler. Canavarlara benzerler biraz. Canavarlarla yaşamak da oldukça yorucudur eninde sonunda.</p>

  <p>Cinsel içgüdünün sapıklarından çok, mal mülk edinme içgüdüsünün sapıkları vardır bana kalırsa. Öyle değilse bile, insanların para işlerinde davranışları, aşk işlerinde davranışlarından daha da garip gelir bana. Hele zenginler arasında, akla sığmaz öyle bir pintilik görürüz ki hep! İnsanı hayretler içinde bırakarak, parayı öyle bir çarçur etmeleri de var ki! Ve çoğu zaman aynı adamda rastlarız bu iki davranışa da. Bir de, para biriktirenler var, para koparmak fırsatını kaçırmayan var, paradan başka hiçbir şey düşünmeyenler var. Boyuna seksi düşünemez hiç kimse. Çünkü cinsel işlerde, beden açısından doymanın yolu var. Oysa, para söz konusu olunca, doymak olanaksız. Beden doyunca, kafa, yemeği ya da kadını düşünmez artık. Para ve mal mülk hırsıysa, tamamiyle kafadan gelir. Bu açlığı, fizyolojik açıdan doyurmanın yolu yoktur. Bununla açıklayabiliriz para ve mal hırsının aşırı ve sapık belirtilerini. Bedenimiz, cinsel içgüdülerimizi normal davranmaya zorlar nerdeyse. Ancak çok azgın sapıklıklar, normal fizyolojik eğilimleri hiçe sayabilirler. Ama iş, para ve mal hırsına gelince, durumu düzenleyecek bir beden yok ortada; bedensel alışkanlığın oyduğu yivlerin dışına itip atılacak, sağlam, hattâ fazlasıyla sağlam bir et külçesi yok ortada. Sapıklığa karşı duyulan en hafif eğilim bile hemen açığa çıkıverir. Ama "sapıklık" sözcüğünün bu konuyla bir ilişkisi bile yok belki de. Çünkü sapıklık, normal ölçülerden ayrılıp, yanlış yola sapmak demektir. Oysa, para ve mal hırsının normal ölçüleri var mıdır? İnsan bu işde, aşın hırslara kapılmadan, tam ölçüyü bulmanın bir çaresi olabileceğini belli belirsiz sezer. Gelgelelim, istatistiklere dayanan gerçek bir ölçü müdür bu? Para hırsının, mal elde etmek hırsının bende normalin altında olduğunu sanıyorum. Paraya, mala mülke karşı, herkesten az ilgi duyuyorum genellikle. Bunun tek nedeninin, para açısından rahat bir çevrede yetiştirilmem olduğunu söylerdi Illidge. Belki de haklıdır biraz. Ama yüzde yüz haklı değil bence. Dünyaya zengin geldikleri halde, akılları fikirleri yalnız para kazanmakta olan sayısız zenginleri düşünün. Hayır, benim paraya ve mala ayrıca düşkünlük göstermeyişim, hem doğuştandır, hem de zamanla elde edilmiş bir huydur. Her neyse, mala mülke karşı bir ilgim yok. Ve bu ilgiyi duyanları pek anlamadığım gibi, onlara fazla bir yakınlığım da yok. Yazdıklarımın hiçbirinde, paraya ve mala ayrıca düşkün bir kişi de yok. Bu bir kusur; çünkü gerçek hayatta, böyle insanlarla çok sık karşılaştığımız su götürmez. Ne var ki, para ve mal hırsına kendim ilgi duymadığım için, bu çeşit bir tipi ilginç yapabileceğime güvenemiyorum. Balzac bunu yapabildi; çünkü hem doğuştan, hem içinde bulunduğu koşullar yüzünden, paraya karşı içtenlikle ilgi duyuyordu. Oysa insan bir şeyi can sıkıcı bulunca, bundan söz ederken kendi de can sıkıcı olur.</p>

  <p id="ude7a85b0-6ff4-4587-8450-b8afa76561db"><a id="bookmark2"></a></p>
</body>
</html>
