<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="ub0434b7e-55fa-434b-b3de-13e5de3fc690"><span style="font-weight:bold;font-style:italic;font-variant:small-caps;">OTUZ ALTINCI BÖLÜM</span></p>

  <p>Gazetelerin hemen ”Webley Esrarı” diye adlandırdıkları cinayet, tüm gizini olduğu gibi korumuştu. Hiçbir ipucu yoktu. Britanyalı Hür Adamların bürolarından hiçbir şey bilinmiyordu. Webley dairesinden her zaman ayrıldığı saatte ayrılmış, her zaman kullandığı arabayla yola çıkmıştı. Emri altında çalışanlara özel işlerinden söz etmeye alışık değildi; nereye gideceğini hiç kimseye söylememişti. Webley’nin şoförünü savdığı saatle; St. James Square’deki polis memurunun gece yarısına doğru, bu arabanın orada daha ne kadar kalacağını merak etmeye başladığı saat arasında; arabayı sokakta gören de olmamıştı. Otomobilin park edildiğini, sürücünün arabadan çıktığını da gören yoktu. Otomobilin boyalı kısımlarında ve direksiyonda ölen adamın parmak izlerinden başka parmak izi bulunamadı. Cinayeti işledikten sonra, arabayı kullanan adamın, eldiven giydiği belliydi. Hayır hiçbir ipucu yoktu. Olayla doğrudan doğruya ilgili bir kanıtsa, hiç yoktu. Polis, olaya doğrudan doğruya bağlı olmayan kanıtlarla elinden geleni yaptı. Ölen adamdan hiçbir şeyin çalınmayışı, cinayetin siyasal bir nedenden ötürü işlendiğini açıkça gösteriyordu. Britanyalı Hür Adamların bürolarında, yığın yığın tehdit mektubu vardı. Webley’e her hafta, iki üç tane gelirdi bunlardan. Webley de, 'okuduğum şeyler arasında en çok bu mektuplardan hoşlanırım," derdi ikide birde. En ağır tehditleri savuranların, Houndsditch’li iki Rus Yahudisi, Nottingham’lı bir daktilo, Balliol Koleji’nden ateşli genç bir öğrenci olduğu anlaşıldı. Bunlar, tutuklandıktan hemen sonra bırakıldılar. Günler geçti. Katiller, ellerini kollarını sallaya sallaya hâlâ dolaşıyorlardı ortada. Herkesi meraklandıran bu cinayete karşı duyulan ilgihin tavsamasına meydan verilmedi. Bazı tutucu gazetelerin açıkça ileri sürdüklerine göre, Liberal İşçi koalisyon hükümeti, bu işin fazla kurcalanmaması için emir vermişti polise. "Katiller korunuyor." "Sosyalistler, durumun aydınlatılmasından korkuyorlar." "Politika, Hıristiyanlığın ahlâk kurallarından daha ağır basıyor." Gazete başlıkları pek ateşliydi. Muhalefet için, beklenmedik bir fırsat olmuştu bu cinayet. <span style="font-style:italic;">Daily Mail</span> gazetesi, Webley’nin katillerinin tutuklanmasını sağlayabilecek bilgiyi veren herhangi bir kişiye, ödül olarak on bin İngiliz Lirası sunacağını yazdı. Britanyalı Hür Adamların sayısı nerdeyse iki kat arttı bu arada. "Siz de cinayetten yana mısınız? Eğer değilseniz, Britanyalı Hür Adamlara katılın." Yapıların çevresine çekilen tüm tahta perdelerin üstüne yapıştırılan bu ilânlar, insanın gözüne batıyordu. Üniformalı ya da sivil kılıklı Hür Adamlar grupları, Londra’nın altını üstüne getirip, yeni üyeler kazanmaya çalışıyorlar, yurtsever gösterilerde bulunuyorlar, amatör polis hafiyeliği yapıyorlardı. Fırsat bu fırsat, görüşlerini paylaşmadıkları kişilere dayak atıyorlardı bu arada. Tottenham ve East Ham’de, kendilerine düşman bir yığın insanla meydan savaşları yaptılar. Hür Adamlar yüzünden birçok polis memuru kazaya uğradı. Everard Webley’nin cenazesinde, üç milden uzun yeşil bir alay tabutun peşinden mezara kadar yürüdü.</p>

  <p>Spandrell her sabah, gazetelerin hepsini okuyordu. Onu pek eğlendiriyordu şu gazeteler. Ne bayağı bir güldürüydü bu! Ne kaba saba, gürültülü bir soytarılık! Ne eşsiz bir ahmaklık! Lancashire’e, annesinin yanına giden Illidge’e, kır atına binmiş Everard’ın üniformalı bir kartpostalını gönderdi. Bütün dükkânlar bu kartpostallarla doluydu artık. Seyyar satıcılar, sokaklarda satıyordu bunları. Spandrell, kartpostalın arkasına şunu yazdı: "Ölü aslan, diri köpekten çok daha zararlı olacağa benziyor. Tanrı şaka yapmaktan öteden beri hoşlanır."</p>

  <p>Spandrell için, Tanrının en güzel şakası, var olmayışıydı. Düpedüz var olmayışı. Ne Tanrı vardı ortada, ne de Şeytan. Zaten Şeytan olsaydı, Tanrı da olurdu o zaman. Ortada olan tek şey, önce pis ve iğrenç bir aptallığın anısı; sonra da. koskoca bir soytarılıktı. Önce çöp tenekeleriyle ilgili bir iş, sonra da kaba saba bir güldürü. Ama belki de Şeytan gerçekte buydu: Çöp tenekelerine egemen olan bir ruhtu Şeytan. Ya Tanrı? Tanrı da, çöp tenekelerinin ortadan kalkmasından başka bir şey olamazdı o zaman.</p>

  <p>"Tanrı ayrı bir yerde değildir; ne bizim üstümüzde, ne de' dışımızdadır." Rampion’un vaktiyle söyledikleri aklına geldi. "Yani Tanrının bizi ilgilendiren, insanlar için önemi olan nitelikleri, ne üstümüzdedir, ne de dışımızda. Protestanların bu tümceyi kullandıkları anlamda, Tanrı içimizde de değil -yani hayal gücümüzün, duygularımızın, kafamızın, ruhumuzun içine sağ salim kapatılmış da değil- Tanrı, başka yerlerde bulunduğu gibi, oralarda da bulunabilir elbette. Ancak yediğimiz bir ekmek parçasının içimizde bulunduğu anlamda içimizdedir Tanrı. Gövdemizde, kanımızda, bağırsaklarımızda, yüreğimizde, derimizde, belimizdedir. Yaşamadan yana olan, dünyayla canlı bir ilişki kurmaya yarayan herhangi bir düşüncenin ya da davranışın, hem maddesel hem de ruhsal toplu sonucudur Tanrı. Tanrı, davranışların ve bağların bir niteliğidir -duyulmuş, denenmiş bir nitelik- daha doğrusu, bizim güttüğümüz amaç, yani yaşama amacı açısından öyledir. Ama bilgi ve düşünce amaçları açısından, daha başka birçok şey de olabilir elbette. Yüzyılların Kayası olabilir; Kutsal Kitabın Yehova’sı olabilir; istediğiniz herhangi bir şey olabilir. Gelgelelim, bizlerin, bedensel canlı yaratıkların, ne ilgisi var bütün bunlarla? Hiç, hiçbir ilgisi yok, daha doğrusu, zararından başka hiçbir ilgisi yok bizimle bunların. Hayatta size yol göstermek üzere, içgüdülerinize dayanan, duygularınızla sezdiğiniz gerçek yerine, düşünceye dayanan gerçeği koyar koymaz, her şeyi yıktınız demektir."</p>

  <p>Spandrell karşı , çıkmıştı bu görüşlere: "İnsanlara kesin değerler gerek," demişti. "Kendi benliklerinin dışında kalan, kesinlikle saptanmış işaretlere göre yollarını bulmaları gerek.” Sözünü şöyle tamamlamıştı: "Siz, müzikten anlamasanız bile, müzik diye bir şey vardır. Müzik dinlemek ve dinlediğinizden haz duymak yeteneğinizi hiç hesaba katmadan, müziğin varlığını mutlaka kabul etmeniz gerek."</p>

  <p>"Düşünce açısından, kuramsal açıdan öyle. Bunu canınız istediği kadar kabul edin. Ama kuramsal bilginiz pratik yaşantınızı etkilemesin sakın. Soyut bir düşünce olarak, müziğin varolduğunu ve güzel olduğunu biliyorsunuz. Ama bunu biliyorsunuz diye, Mozart’ı dinleyince, gerçekte duymadığınız heyecanlara kapılmışcasına, ayılıp bayılmayın. Eğer öyle yaparsanız, Lady Edward Tantamount’un evinde görülen o ahmak müzik züppelerine dönersiniz sonra. Bach’ı Wagner’den ayıramazlar ama; kemanlar çalmaya başlar başlamaz da, kendilerinden geçmişcesine böğürürler. İşte Tanrı için de durum aynen böyledir. Gülünç Tanrı züppeleriyle doludur dünya. Bunlar, gerçekte yaşamamış, ömürlerinde bir kez olsun canlılıklarını kanıtlayan bir davranışta bulunmamış, hiçbir şeyle canlı bir bağ kuramamış insanlardır. Tanrının ne olduğunu, ne kişisel açıdan, ne de gerçeklere dayanan bir bilgiyle, hiç mi hiç sezmemiş insanlardır. Ama kiliselerde böğürüp dururlar, dua ederken kumrular gibi öterler; akıllarına esip de Tanrı dedikleri, keyiflerine göre hayal ettikleri soyut bir varlığın isteğine boyun eğerek, o kasvetli yaşamlarını büsbütün yozlaştırıp yıkarlar. Bir sürü Tanrı züppesinden başka bir şey değildir onlar. Lady Edward’ın müzik züppeleri kadar gülünç, adam yerine konmayacak yaratıklardır. Ama hiç kimsede, bunu açığa vuracak akıl yok. Böylesine erdemli, dini bütün ve Hıristiyan oldukları için, bu Tanrı züppelerine herkes hayrandır. Oysa aslında, ölülerden hiçbir farkı yoktu onların. Dirilip oturmaları için, kıçlarına tekme atmalı, burunlarını çekmeli onların."</p>

  <p>Spandrell, Illidge’e göndereceği kartpostalın adresini yazarken bunları düşündü: "Tanrı yoktu ortada, Şeytan yoktu. Ancak çöp tenekeleri arasında, pis bir soytarılığın anısı vardı; bokböceklerinin pisliğini karıştırmaya benzeyen iğrenç bir iş vardı ortada... Tanrı züppesi..." İşte Rampion böyle derdi Spandrell’e. Var olmayan bir Tanrıyı bulmak için pisliği karıştırıyor. Ama hayır, hayır! Tanrı vardı, dışardaydı, mutlaktı. Yoksa dualar tutar mıydı hiç? Çünkü dualar tutuyordu. Tanrı olmasa, tanrıbağışını, ahnyazısını nasıl açıklayabiliriz? Tanrı vardı ama, saklanıyordu. Bile bile saklanıyordu. Tanrıyı ininden, o soyut ve mutlak ininden çıkarmaktı tüm sorun. Kişisel davranışlardan doğan, duyulan, deneyle bilinen bir varlığa dönüşmeye zorlamaktı onu. Bizim dışımızda ve üstümüzde olan Tanrıyı, zorla, sürükleye sürükleye çekip içimize almaktı bütün sorun. Ama ne çare ki, Tanrı şakadan hoşlanırdı. Spandrell, onun ortaya çıkması için, baskıya başvurmuş, yalvarıp yakarmıştı. Oysa, Tancıyı büyülerle zorlamak amacıyla kestiği kurbanın tüten kanından, çıka çıka bir çöp tenekesi çıkmıştı ancak. Gelgelelim, bu büyünün tutmayışı bile, Tanrının orada, bizim dışımızda var olduğunu kanıtlamıştı. Ancak kendi benliğine uygun düşen şeyler gelebilir bir insanın başına. Çöp tenekesinin karşısına, gene çöp tenekesi çıkar; pisliğin karşısına, gene pislik. Spandrell, kendi dışında olan Tanrıyı, zorla kendi içine alamamıştı. Ne var ki, çöp tenekesinin ortaya çıkışı, acıyan bir Tanrının, bağışlayan ya da bağışını esirgeyen bir Tanrının, insanların kaderine egemen olan bir Tanrının, insanların ahnyazısını önceden çizerek, onları kurtaran ya da yıkıp yok eden bir Tanrının gerçekliğini kanıtlamıştı. Spandrell’in ahnyazısı önceden çizilmiş, kısmetine çöp tenekeleri düşmüştü. Şakadan hoşlanan, bağışlayıcı Tanrı, ona gene çöp tenekelerini vermekle, tutarlı olduğunu gösteriyordu.</p>

  <p>Günün birinde Spandrell, Londra Kitaplığı’nda, Philip Quarles ile karşılaştı.</p>

  <p>"Küçük oğlunuz için çok üzüldüm," dedi.</p>

  <p>Philip bir şeyler mırıldandı. Güç duruma düşen bir adam gibi, oldukça sıkıntılı bir hali vardı. Duyduğu mutsuzluğun yanına başkalarının yaklaşmasına dayanamıyordu. O mutsuzluk kendine özgüydü, gizliydi, kutsaldı. O mutsuzluğu açığa vurmak, Philip Quarles’a acı veriyordu, onu utandırıyordu.</p>

  <p>Konuşmayı, belirli ve kişisel bir konudan uzaklaştırıp, genel bir konuya geçebilmek için, "ayrıca nedensiz ve anlamsız bir felâketti bu," dedi. .</p>

  <p>Spandrell, "korkunç felâketlerin tümü nedensiz ve anlamsızdır," diye karşılık verdi. "Elinor buna nasıl dayanıyor?"</p>

  <p>Açık açık sorulan bu soruyu yanıtlamak gerekiyordu: "Durumu kötü." Philip Quarles başını salladı: "Onu iyice yıktı bu."</p>

  <p>Philip, kendi sesine şaştı. Neden böylesine garip, gerçek değilmiş gibi anlamsız anlamsız çıkıyordu sesi?</p>

  <p>"Şimdi ne yapacaksınız?"</p>

  <p>"Eğer Elinor yola çıkacak haldeyse, birkaç güne kadar gideceğiz. Sienna’ya gideriz diye düşünmüştüm. Belki de sonra, deniz kenarına, Maremma dolaylarındabir yerlere."</p>

  <p>Coğrafyayla ilgili böyle ayrıntılar vermek, Philip Quarles’ı biraz rahatlattı.</p>

  <p>Spandrell küçük bir duraklamadan sonra, "demek İngiltere’de huzurlu bir aile hayatı sürmekten vazgeçtiniz?" dedi.</p>

  <p>"Böyle bir hayatı sürmemiz için bir neden kalmadı artık"</p>

  <p>Spandrell ağır ağır başını salladı: "Illidge ve Walter Bidlake ile kulüpteki o konuşmamızı anımsıyor musunuz? Ancak kendine uygun şeyler gelebilir bir insanın başına. İngiltere’de bir köye yerleşip yaşamak, size hiç de uygun değildi. Olmadı da. Engel çıktı buna. Tanrı bunun önüne geçti sizlere hiç acımadan. Ne yapalım ki, tanrıbağışı, iyi çarelere başvurduğu gibi kötü çarelere de başvurur. Yolculuk etmek, hiçbir yere yerleşmemek, bir seyirci kalmak. Sizin alınyazınız buydu işte. Kendinize uygun olanı yapmak zorundasınız şimdi." Bir sessizlik oldu; sonra Spandrell sözünü sürdürdü: "Çöp yığını gibi bir şeyin içinde yaşamak da benim alınyazım. Ne yaparsam yapayım, kaçmak için nasıl çabalarsam çabalayayım, gene de çöp yığınının içinde kalıyorum. Herhalde hep kalacağım da."</p>

  <p>Kendi kendine, "evet, her zaman kalacağım," diye düşündü. Son kozunu oynamış, yitirmişti. Hayır; son kozunu oynamamıştı; çünkü bir kozu daha vardı oynanacak. Sondan bir öncekini oynamıştı. Son kozu da yitirecek miydi acaba?</p>

  <p><a id="bookmark1"></a><a href="../Text/main-11.xhtml#footnote1">1</a></p>

  <p>Samuel Smiles (1812-1904). Bazı toplumsal ve siyasal reformları savunarak, sanayide önemli kişileri ele alan bir Ingiliz yazarı.</p>

  <p><a id="bookmark2"></a><a href="../Text/main-11.xhtml#footnote2">2</a></p>

  <p>Metinde Fransızca: "Maddesel bütün engeller ortadan kalkacak artık. Bilim ve para. sayesinde, her konuda hızla harekete geçilebilecek. Bağımsızlığın bir tek kusurlu yanı kalmayacak. Herhangi bir insanla ya da herhangi bir ülkeyle kurulup da ayrıca istenilmeyen bir ilişki, benliğe karşı işlenmiş bir suç sayılacak. İnsanlar, ancak kendilerine gerçekten benzeyenlerle ilişki kurarken, yalnızlığa özgü çabayı gösterecekler, yalnızmış gibi düşünecekler ve yalnızlığın verdiği gerginliği duyacaklar. Belki aşk kalmayacak ama; seçkin, güçlüklerle dolu, coşkun, huysuz dostluklar kurulacak, insanlar bağımsız olarak, tedirginlik içinde, öç alırcasına, yeniden yaşıyormuş gibi yaşayacaklar.”</p>

  <p><a id="bookmark3"></a><a href="../Text/main-11.xhtml#footnote3">3</a></p>

  <p>Dostoyevski'nin <span style="font-style:italic;">Ecinniler</span> adlı romanınınbaşlıca kişilerinden biri.</p>

  <p><a id="bookmark5"></a><a href="../Text/Section0027.xhtml#footnote4">4</a></p>

  <p>Binbir Gece Masallarında Harun Reşid'in veziri. Bu adam dilencilere şölen verir, ama süslü sahanlara ve tabaklara hiçbir yiyecek koydurmazmış.</p>
</body>
</html>
