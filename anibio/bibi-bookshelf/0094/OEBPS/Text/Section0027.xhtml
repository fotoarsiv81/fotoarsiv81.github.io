<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u6ae6d72a-2d2a-4af2-9781-0dfbccbe543e"><span style="font-weight:bold;font-style:italic;font-variant:small-caps;">OTUZ BEŞİNCİ BÖLÜM</span></p>

  <p>Ertesi gün çocuk, ağrının her gelişiyle hafif hafif sızlanacağına, bağırmaya başladı. Arka arkaya, nerdeyse saatle ayarlanan bir düzenle, birbirinin peşi sıra yükseliyordu tiz çığlıklar. Elinor’a, sanki sonsuza dek sürecekmiş gibi geldi bu çığlıklar. Tuzağa düşen bir tavşanın bağrışma benziyordu bu. Ama bin kat beterdi; çünkü bağıran bir hayvan değil, bir çocuktu; Elinor’un çocuğuydu; tuzağa düşen, can çekişen çocuğuydu. Elinor da bir kapana düşmüştü sanki. Çocuğunun çektiği acıyı hafifletmeye hiç gücü yetmediği için, bir kapana düşmüştü. Neden olduğunu tam bilmeden, kendini suçlu bulduğu için de bir kapana düşmüştü. Böyle düşünmesi mantıksızdı ama, aklından bir türlü söküp atamıyordu bu düşünceyi. Bütün bunlar onun kabahatiydi her nedense; onun işlediği suç yüzünden, çocuğu haince cezalandırılıyordu. Elinor’u gittikçe eziyor, gittikçe boğuyordu bu düşünce. Kendi düştüğü kapanın içinde hapis kalan, ama oğlunun hapis olduğu kapana giremeyen Elinor; sanki aralarında gözle görülmeyen demir çubuklar varmış gibi, küçük eli tutmuş oturuyor, çocuğunun imdadına yetişemiyordu. Çocuk ateşler içinde, soluk soluğa bir süre sessiz kaldıktan sonra, o korkunç çığlığın yeniden yükselmesini; yüzünün ansızın yeniden çarpılmasını; küçük gövdenin acıyla (her nedense Elinor’un ona verdiği bir acıyla) yeniden gerilmesini bekliyordu.</p>

  <p>Doktor, uyuşturucu ilâçlarla gelebildi sonunda.</p>

  <p>Philip, on iki yirmi treniyle Gattenden’e vardı. Acele edip erken uyanmamış, daha önce kalkan bir trene binmemişti. Kentten ayrılmak zorunda kaldığı için kızıyordu. Bir çeşit protestoydu geç gelişi. Çocuğun karnı biraz ağrıdı diye, böylesine telâş etmekten, vazgeçmeliydi Elinor. Saçma şeylerdi bunlar.</p>

  <p>Elinor, otomobilden inen Philip’i kapıda karşıladı. Yüzü öyle solgun ve perişan, umutsuzluk dolu gözlerinin çevresi öyle morarmıştı ki, Philip onu görünce fena oldu.</p>

  <p>Üzüntüyle, "ama asıl hasta olan sensin,” dedi. "Ne oluyor?”</p>

  <p>Elinor bir an sustu; yüzünü kocasının omuzuna dayadı, ona sıkı sıkı sarılıp durdu. "Dr. Crowther’e göre menenjit," diye fısıldadı sonunda.</p>

  <p>Mrs. Bidlake’in sabahleyin telgrafla çağırdığı hastabakıcı, beş buçukta geldi. Gattenden’e aynı trenle akşam gazeteleri de ulaştı. Şoför bu gazetelerin bazılarını alıp getirdi. Everard Webley’nin cesedinin otomobilinde bulunduğu haberi ilk sayfadaydı. Gazeteler herkesten önce John Bidlake’e getirildi. O sırada kitaplıkta keyifsiz keyifsiz uyuklamakta olan yaşlı adam, haberi okudu. Başka birinin ölümünü duymak onu öyle bir heyecanlandırdı ki, kendi ölümünü tamamiyle unutuverdi. Birden gençleşerek ayağa fırladı gazeteyi havada sallaya sallaya hole koştu.</p>

  <p>Haftalardır çıkarmadığı, çınlıyan gür bir sesle, "Philip!" diye bağırdı. "Philip! Hemen buraya gel!"</p>

  <p>Hastanın odasından yeni çıkıp koridorda Mrs. Bidlake ile konuşan Philip, ne olduğunu merak etti; koşa koşa aşağı indi.</p>

  <p>John Bidlake, nerdeyse zafer kazanan bir adam haliyle, çok önemli bir şey söylercesine, "şunu oku!" diye buyurdu.</p>

  <p>Elinor haberi duyunca, baygınlık geçirecekti az kalsın.</p>

  <p>"Bana kalırsa, çocuk bu sabah daha iyi, Dr. Crowther."</p>

  <p>Dr. Crowther, doğru bağlanıp bağlanmadığını denetlemek için, kravatını yokladı. Ufak tefek, çevik bir adamdı. Nerdeyse aşırı sayılabilecek bir titizlik göze çarpıyordu kılığında kıyafetinde.</p>

  <p>Bir telgraf çekercesine, sayılı sözcüklerle sordu: "Daha mı durgun, ha? Uyuyor mu?"</p>

  <p>Dr. Crowther, bir kayanın temeli kadar sağlam olan sözlerini, elinden geldiğince az sayıya indirmişti. Sözleri ancak anlaşılır; ama başka anlamlara gelmezdi. Dr. Crowther, ağzından gereksiz sözcükler çıkararak, gücünü boşuna harcamazdı. Ford nasıl otomobil yapıyorsa, o da öyle konuşurdu. Elinor, Dr. Crowther’den hiç mi hiç hoşlanmazdı; adamın kendini beğenmiş becerikliliğinden, kendine güvenmesinden nefret ederdi; ama bu yüzden de inanırdı ona.</p>

  <p>Elinor, "evet, uyuyor," dedi.</p>

  <p>Dr. Crowther, her şeyi önceden bilircesine başını salladı: "Öyledir, uyur."</p>

  <p>Gerçekten de önceden biliyordu her şeyi; çünkü hastalık değişmez seyrini izleyerek gelişmekteydi.</p>

  <p>Elinor, doktorla birlikte yukarı çıktı.</p>

  <p>Olumlu bir karşılık almak için yalvaran bir sesle, "bu iyi bir belirti mi?" diye sordu.</p>

  <p>Dr. Crowther, dudaklarını öne doğru uzattı, başını hafifçe yana eğdi, sonra omuz silkti. Düşündüğünü açığa vurmadan, "eh.J' dedi, sustu.</p>

  <p>Menenjitte, hastanın heyecanlı ve hareketli olduğu ilk aşamadan sonra, bir durgunluk aşaması başladığını açıklamamakla, en azından beş librelik enerjiyi boşuna harcamamıştı.</p>

  <p>Şimdi çocuk her gün, sersemlemiş gibi, uyuklayıp duruyordu. Artık acı çekmediği için annesi seviniyordu. Ne var ki, küçük Phil, sanki tamamiyle canlı değilmiş gibi, çevresinde olup bitenlere insanı korkutacak kadar kayıtsızdı. Gözlerini açınca, Elinor, gözbebeklerinin aklın alamayacağı kadar' büyüdüğünü, gözbebeğini çevreleyen renkli halkaların nerdeyse yok olduğunu gördü. Küçük Phil’in mavi ve yaramaz gözlerinin yerinde, boş bir karanlık vardı şimdi. Hastalığın ilk günlerinde, çocuğa korkunç işkence eden ışık, onu tedirgin etmiyordu artık. Bir ses duyar duymaz, artık irkilip titremiyordu. Ona söylenilenleri bile duymuyor gibiydi aslında. Aradan iki gün geçti. Derken Elinor, akıl almaz bir korkuya kapılarak, çocuğun nerdeyse tamamiyle sağır olduğunu fark etti ansızın.</p>

  <p>Bu korkunç şeyi Dr. Crowther’e söyleyince, adam, "sağır ha?" dedi. 'Sıradan bir belirti.”</p>

  <p>”Ama bir şey yapılamaz mı?”</p>

  <p>O yürekler acısı çığlıklar bitip de sessizlik başlayınca, Elinor kapandan kurtulduğunu sanmıştı; oysa kapanın içine yeniden düşmüştü şimdi.</p>

  <p>Dr. Crowther, çevik bir hareketle başını salladı; ama ancak bir tek kez, bir sağa bir sola. Hiçbir şey söylemedi. Bir librelik enerjiyi boşuna harcamamakla, kazanmış sayılırdı bu enerjiyi.</p>

  <p>Doktor gittikten sonra, bu felâkete inanmak istemeyen Elinor, kocasına dönüp yalvardı: "Ama onun sağır kalmasına katlanamayız.”</p>

  <p>Kocasının elinden hiçbir şey gelemeyeceğini biliyor, ama gene de bir şeyler umuyordu; felâketi anlıyor, ama gene de inanmak istemiyordu.</p>

  <p>"Onun sağır kalmasınakatlanamayız."</p>

  <p>"Eğer doktor hiçbir şey yapılamayacağını söylediyse..."</p>

  <p>Elinor üst üste soruyordu: "Ama sağır mı kalsın? Phil sağır mı kalsın? Sağır mı?"</p>

  <p>Kocası, "belki de kendiliğinden geçer," dedi, onu avuturcasına.</p>

  <p>Bunu söylerken merak etti: Acaba Elinor, çocuğun iyileşeceğini mi sanıyordu hâlâ?</p>

  <p>Elinor ertesi sabah erkenden, sırtında sabahlığı, çocuğun geceyi nasıl geçirdiğini hastabakıcıdan öğrenmek için, ayak parmaklarının ucuna basa basa yukarı çıkınca, Phil’i uyanık buldu. Küçük Phil’in gözkapaklarından biri iyice açıktı. Ancak gözbebeğinden oluşan o tek göz, tavana dikiliydi. Öteki göz yarı kapalıydı, sürekli göz kırparcasına. Ve bu göz kırpma, bir deri bir kemik kalan, çökmüş küçük yüze, insanı dehşet içinde bırakan şakacı bir hava veriyordu.</p>

  <p>Hastabakıcı, "o gözünü açamıyor," diye açıkladı; "felçli o gözü."</p>

  <p>Elinor, oğlunun o uzun kıvırcık kirpiklerini birçok kez kıskanmıştı nerdeyse. Bu kirpiklerin arasındaki göz, kenara kaymıştı şimdi; görmeyen, kıpırdamayan bir bakışla, yana bakıyordu şaşı şaşı.</p>

  <p>Cuthbert Arkwright, Philip Quarles’a içerlercesine, "Allah aşkına," dedi, "Allah aşkına, şu Quarles neden Londra’ya dönmez bir türlü?"</p>

  <p>Herondas’ın Mimes’lerinin resimli yeni bir baskısını yayımlayacağı için, Philip Quarles’dan bir önsöz koparabileceğini umuyordu.</p>

  <p>Willie Weaver, çok heceli uzun sözcükler kullanarak, bu köye çekilişin Philip Quarles’ın kendi isteğiyİe olmadığını açıkladı. Kendi kendini alkışlarcasına hafif hafif öksürerek, şunu ekledi: "Çocuğu hasta, ve bu çocuk, Danimarka’da denildiği gibi, artık uzun süre dayanamazmış mutluluktan uzak kalmaya.”*</p>

  <p>Arkwright homurdandı: "Öyleyse o çocuk, bir an önce mutluluğa kavuşsun bari." Kaşlarını çattı: ''Önsöz için başka birini enselemem fena olmaz belki.”</p>

  <p>Gattenden’de günler, aklın alamayacağı kadar korkunç bir karabasanın birbirini hızla izleyen aşamaları gibi geçmişti. Küçük Phil, bir iki gün sağır kaldıktan sonra, kör de olmuştu. Şaşılaşan gözleri, hiçbir şeyi göremiyordu. Bir hafta süren bil- sessizlikten sonra, ilk günler çektiği acı, gene başladı ansızın. Çocuk bağırıyordu. Daha sonraları, küçük gövdesi, korkunç bir biçimde kıvranıp sarsılmaya başladı. Çocuğun içine bir ifrit girmiş de ona işkence ediyordu sanki. Derken, yüzünün ve bedeninin yarısı felce uğradı; ve içten gelen, görülmeyen bir ateşin sıcaklığıyla eriyen bir balmumu gibi, kemiklerinin üstündeki et, nerdeyse gözle görülürcesine eridi. Everard’ın ölüm haberiyle büsbütün yoğunlaşan o korkunç suçluluk duygusunun ve çaresizliğin kapanına düşen Elinor, çocuğunun yatağının başında oturdu; hastalığın birbirini izleyen aşamalarını seyretti. Hastalığın her yeni belirtisi, bir öncekinden daha beter, akıllara sığmayacak kadar korkunç görünüyordu ona. Evet, insan aklı alamazdı bunları. Böyle şeyler olamazdı, olmuyordu da. Olsa bile, onun başına gelemezdi bunlar. Kendi çocuğu gözünün önünde sakatlanamaz, boş yere işkence göremezdi. Elinor’u seven erkek, Elinor’un da (yanılarak, suç işleyerek, sonunda bir felâkete neden olarak) sevmeye nerdeyse karar verdiği erkek, böyle ne olup bittiği anlaşılmadan ansızın öldürülemezdi. Böyle şeyler olamazdı. Olası şeyler değildi bunlar. Değildi ama, Everard ölmüştü; ve her geçen gün, küçük Phil'e daha da çok acı çektiren yeni bir işkence hazırlıyordu. Tıpkı karabasanlarda gibi, olası olamayan şeyler gerçekleşmekteydi.</p>

  <p>* Hamlet'in can çekişirken, kendini öldürmek isteyen arkadaşı Horatio'ya söylediği son sözlerden birine değinme: "Mutluluğa (yani ölüme) kavuşmayı bir süre geciktir.”</p>

  <p>Elinor, çok serinkanlı, sessiz ve becerikliydi görünüşte. Hastabakıcı Butler, hasta odasına çıkarılan yemeklerin getirilirken yolda soğumasından yakınınca ve midesini bozan Çin çayı yerine Hint çayı isteyince; Elinor, Lipton çayı ısmarladı; ve Dobbs şiddetle karşı koyduğu halde, öğle ve akşam yemeklerinin, sıcak suyla ısıtılan özel kahvaltı tabaklarıyla yukarıya gönderilmesini sağladı. Dr. Crowther’in telgraflarda kullanılan dille buyurduklarının tümünü yapıyor hem de tam vaktinde yapıyordu. Ona emredildiği halde, yapmadığı bir tek şey vardı: Hiç dinlenmiyordu.... Hastabakıcı Butler bile, Elinor’un becerikli ve düzenli olduğunu kabul etmek zorunda kaldı ister istemez. Ama hem hasta odasında tek başına ve hiç kimse karışmadan saltanat sürebilmek için; hem de bu işte bir çıkarı olmadığı halde, Elinor’u düşündüğü için, doktordan yana çıkıyor, Elinor’un biraz dinlenmesini istiyordu o da. Elinor’un serinkanlılığının bir çaba sonucu olduğunu anlıyordu hastabakıcı. Son kertesine varan bir gerginliğin kasılmasıydı bu serinkanlılık. Philip ile Mrs. Bidlake de, Elinor’un dinlenmesi için direnip duruyorlardı. Ama Elinor’un hiç kimseye kulak astığı yoktu. Solgun yüzü, altı morarmış gözleri bitkinliğini açığa vurduğu halde, "ben çok iyiyim,” diye dayatıyordu hep.</p>

  <p>Hiç yememek, hiç uyumamak isterdi elinde olsaydı. Everard ölmüştü, çocuğuna gözleri önünde işkence ediliyordu; böyle bir durumda yemek ve uyumak duygusuzluktu nerdeyse. Ne çare ki, etimiz, kanımız; ruhla ve ruhun tutumuyla duygusuzca alay eder. İstese de istemese de, bu duygusuzluğa boyun eğmek zorundadır ruh. Elinor, emirlere boyun eğiyor gece on birde yatağına yatıyor; yemek zamanları da alt kata iniyordu. Bunları yapması, başka işe yaramasa bile, gittikçe artan mutsuzluğuna dayanmak gücünü veriyordu ona. Elinden acı çekmekten başka bir şey gelmediği için, bu acının alabildiğine büyük, alabildiğine yoğun olmasını istiyordu Elinor.</p>

  <p>Öyle yemeğinde buluştuklarında, babası tavuk suyunu içerken, kısaca "çocuk nasıl?” diye sorardı. Elinor, belli belirsiz bir karşılık verdikten sonra, hemen başka bir konuya geçerdi yaşlı adam.</p>

  <p>John Bidlake, torunu hastalanalı beri, çocuğun kapısının önünden geçmeye bile yanaşmamıştı. Acı çekenleri, hastaları görmekten ödü kopardı. Onu bekleyen acıları ve ölümü aklına getirecek her şeyden nefret etmişti öteden beri. Torununun hastalığından böylesine korkmasının, özel bir nedeni de vardı. Kendine özgü boş inançlar uydurmak açısından ayrıca marifetli olan John Bidlake, kendi alınyazısmı çocuğunkine bağlamıştı gizlice: Çocuk iyileşirse, o da iyileşecekti; çocuk iyileşmezse ... Böylesine kesin bir biçim aldıktan sonra, yabana atılamazdı bu boş inanç. John Bidlake, kendine güven vermeye çalışıyordu. ”Saçma bir düşünce bu,” diyordu, ''tamamiyle anlamsız ve aptalca bir şey.” Ama çocuğun odasından gelen her kötü haber, gene de ürpertiyordu onu. O odaya ayak basarsa, en tüyler ürpertici korkularının bile boşuna olmadığını anlayabilirdi durup dururken. Belki de (kim bilir böyle şeylerin içyüzünü?) çocuğun çektiği acılar, gizemli bir biçimde John Bidlake’e bulaşıverirdi. Torununun sözünü bile duymak istemiyordu. Öğle yemeklerinde sorduğu o kısacık soru dışında, çocuğun adını ağzına almaya yanaşmıyordu hiç. Başka biri torunundan söz edince de, ya lâfı değiştiriyor<span style="text-indent: 1em;">(bunu yaparken de gizlice tahtaya vuruyordu) ya da hemen uzaklaşıyordu oradan. Evdekiler, çok geçmeden, John Bidlake’in bu illetini anladılar ve saygı gösterdiler onun korkularına. Ölüme mahkûm suçlulara karşı özellikle iyi davranmak gerektiğini düşünerek üst katta olup bitenlerden John Bidlake’in önünde hiç söz etmemeye dikkat ettiler.</span></p>

  <p>Bu arada, içi içine sığmayan Philip, dolaşıp duruyordu evde. Arasıra çocuğun odasına çıkıyor; Elinor’u kandırıp oradan uzaklaştırmak için boşuna uğraşıyor, bir iki dakika sonra da yalnız başına aşağı iniyordu. Hasta odasında uzun uzun oturmaya dayanamıyordu. Elinor’un böyle boşu boşuna, eli kolu bağlı nöbet bekleyişi, dehşet içinde bırakıyordu Philip’i. Hiçbir şey yapamamak, öteden beri korkuturdu onu. Böyle durumlarda, kafasının başka işlerle oyalanmaması, bir işkence olabilirdi Philip için. Hasta odasına gidip gelmeleri arasında, kitap okuyor, yazmaya çalışıyordu. Bir de şu, Gladys Helmsley işiyle uğraşması gerekiyordu. Çocuğun hastalığı yüzünden Londra’ya gidemediği için, Gladys ile görüşmekten kurtulmuştu. Bu işi Willie Weaver’e devretti; çünkü Willie, hem hukukçuydu, hem de çok güvenilir bir dosttu. Philip, bu işi başından savınca, öyle bir rahatladı ki! Gladys ile karşılaşmaktan gerçekten ödü kopuyordu. Oysa Willie, bu işin keyfine varmış gibiydi.</p>

  <p>Philip’e şöyle bir mektup yazdı: "Sevgili Philip, yaşlı pederiniz için elimden geleni yapmaktayım. Ama bu elimden gelen, size bir hayli pahalıya patlayacağa benzer gene de. Söz konusu bayanda, gençliğe özgü ve insanı baştan çıkaran o sevimli büyülerin tümü de var. (Ancak mesleksel görgüm ve ahlâkım, şaka olsun diye, onun döl yatağına bir küçük dölüt daha eklemek girişiminden alıkoydu beni!) Gelgelelim bu genç bayan, bir iş kadını aynı zamanda. Üstelik haince duygular beslemekte yaşlı pederinize karşı. Genç bayanı dinledikten sonra, tamamiyle haksız olmadığını da açıklamam gerekiyor. Pederinizin mâşukalarını nerede beslediğini biliyor musunuz? Lyons lokantasında! Genç bayan bunu bana anlatınca, pederinizin Barmecide<a id="footnote4"></a><sup><a href="../Text/Section0028.xhtml#bookmark5">4</a></sup> gibi bir manyak olması gerektiğini söyledim. (Genç bayanın bu nükteyi anlamadığını belirtmeye gerek yok elbette. Onun için sözkonusu nükteyi herhangi bir yapıtınıza, ya da birkaç yapıtınıza birden koyarsanız diye telif hakkınızdan yüzde beş komisyon ücreti isteyerek, nükteyi size sunuyorum.) Yaşlı pederinize söyleyin, bundan sonraki gönül eğlenceleri için biraz daha fazla para harcasın mutlaka; çünkü o zaman, bu hovardalık ona herhalde daha ucuza gelir eninde sonunda. Yalnız cinsel tutkularını değil, biraz da midesel tutkularını gidermesini salık verin ona. Söyleyin ona, para işlerinde bu denli tutumlu olmasın. Yeme içme işlerinde bu denli tutumlu olmasın. Yarın yeniden saldırıya geçiyorum. Barış anlaşmasının koşullarını, açık seçik ve de yazılı olarak, ele geçirebileceğimi ummaktayım bu kez. Veledinizin sağlık durumunun bozuk oluşuna pek üzüldüm. Sevgilerimle, W. W."</p>

  <p>Philip bu mektubu okurken gülümsedi. "Hele şükür, bu sorun çözümlendi," diye düşündü. Ama son tümce aklına gelince, Willie Weaver’in mektubu onu eğlendirdiği ve rahatlattığı için, kendinden utandı. "Bu ne uçsuz bucaksız bencillik!" diye çattı kendi kendine. Pişmanlığını göstermek istercesine, bir süre Elinor’un yanında oturmak üzere, topallaya topallaya çocuğun odasına çıktı. Küçük Phil, sersemlemiş gibi yatıyordu. Yüzü, tanınmayacak kadar erimişti, çökmüştü. Yüzün felce uğrayan yanı, çarpık çarpık sıntıyordu sanki. Küçük elleri, yatak örtülerini didik didik ediyordu durup dinlenmeden. Kimi zaman hızlı hızlı, kimi zaman da öyle yavaş yavaş nefes alıyordu ki, soluğu kesildi mi diye merak etmeye başlıyordu insan.</p>

  <p>Gecelerini yarı yarıya uykusuz geçiren hastabakıcı Butler, biraz uyumaya gitmişti. Philip ile Elinor, hiç konuşmadan oturdular. Philip, karısının elini tuttu. Yataktan yükselen o hafif, düzensiz solukla ölçülen zaman, ağır ağır geçti.</p>

  <p>Bahçede, Gattenden’e geleli beri ilk kez resim yapıyordu John Bidlake. Kansı, resim yapması için onu kandırabilmişti sonunda. John Bidlake, ilk kez kendini ve hastalığını unutmuş, mutlu olabilmişti. "Bu ne büyülü bir iş!" diye düşünüyordu. Bir insan gövdesinde olduğu gibi, yalnız kıvrımlar, çıkıntılar, yuvarlaklar, çukurlar vardı bu manzarada. Hey Tanrım! "Orbism" yani yuvarlak çizgilerle yapılmış bir resim denilebilirdi buna. Bulutlar, küçük meleklerin sırtlarına benziyordu. Şu pürüzsüz yüksek otlar, bir deniz perisinin maviye çalan yeşil karnını andırıyordu. Gattenden’in çevresini saran tepeler arasındaki derin çukur, koskocaman bir göbek çukuruydu. Pek uzaklarda ol^^yan şu karaağaçların herbiri, Jordaens’in tablolarından fırlamış göbekli birer dev Silenus idi. Ve ön planda her zaman yeşil kalan şu gövdesiz, yusyuvarlak, çılgın bitki kümeleri, Efeslilerin taptıkları ay tanrıçası yeşil Diana’nın sayısız memeleriydi. Yapraklar, buhar ve kabaran toprak, hep insan gövdesinden kopmuş koca koca parkaları andırıyordu. Görülmedik bir güzellik! Neler yapılmazdı böyle bir manzarayla! Gökyüzüne yansımış gibi çizmeliydı melek kıçlarını, Diana’nın memelerini. Çeşitlemeleri olan, bir tek yuvarlak tema! Meleklerin kıçları dışardan gelircesine, tabloyu yandan kaplayarak, resmin yüzeyine yükselmeli. Memeler ise, içten gelircesine, tabloya gene yandan yerleşmeli. Bu iki köşegen çizginin, çaprazlama ve yatay olarak birleştikleri nokta, deniz kızının pürüzsüz karnı olmalı. Silenus’lara benzeyen ve biraz kırık bir çizgiyi andıran ağaçlar da, bunun önünde yer almalı. Büyük çam ağacının kenarı, bütün bu canlı çizgiler resmin dışına taşmasın diye, sol ön planda bir siluet olarak çizilecek. Sağda ise, yarısı aslan yarısı kartal taş heykelin görünmesi çok uygun olacak; çünkü dört yam kapalı bir resim olmalıydı bu. Hayal gücünün bu küçük evrenin dışına çıkması engellenecekti böylece. Bu tabloya bakanın gözü, hayalimsi bir tünelin içinden bakârcasına, resmin odağı olan yerden, yani Gattenden’i çevreleyen tepelerin ortasındaki derin oyuğun meydana getirdiği göbek çukurundan uzaklaşmayacaktı. Tanrılara özgü bu bedenlerin öteki parçaları da, uyumlu bir biçimde, bu göbek çukurunun çewesinde toplanacaktı. John Bidlake, sevinçten coşarak, kendi kendine yüksek sesle söylendi: ”Vay canına!" dedi, ”vay canına!" Sonra hırsla resme başladı.</p>

  <p>Yaban otlarına karşı açtığı sonu gelmez savaşı sürdürerek bahçede dolaşıp duran Mrs. Bidlake, bir an kocasının arkasında durdu, omuzu üstünden resme baktı.</p>

  <p>Hem kocasının bir işle uğraştığını, hem de bu uğraşmanın sonucu olan resmi. düşünerek, ”çok güzel," dedi.</p>

  <p>Mrs. Bidlake uzaklaşıp, bir kara hindiba çiçeğini kökünden kopardıktan sonra, durdu; gözleri kapalı, kendi adını üst üste söylemeye başladı: "Janet Bidlake, Janet Bidlake, Janet Bidlake." Bu adı üstüste o kadar çok söyledi ki, Mrs. Bidlake için, bu hecelerin hiçbir anlamı kalmadı sonunda. Kendi adı, bir sihirbazın büyü yaparken kullandığı sözler kadar anlamsız, gelişigüzel ve gizemli bir biçim aldı. Büyülü ve anlamsız bir söz, Janet Bidlake... Acaba Janet Bidlake kendi miydi? Hattâ var mıydı böyle biri? Ya ağaçlar? Ya insanlar? Bu an ve geçmiş? Her şey?.. Bunlar var mıydı?</p>

  <p>O sırada, çocuğun odasında akıl almaz bir şey oldu. Küçük Phil, hiç beklenmedik bir anda, ansızın gözlerini açtı, çevresine bakındı. Annesiyle gözgöze geldi. O çarpılmış yüzüyle gülümseyebileceği kadar gülümsedi.</p>

  <p>Elinor, "görebiliyor!" diye bağırdı.</p>

  <p>Yatağın yanında diz çöktü, çocuğu kucakladı, öpmeye başladı; oğluna sevgisi, heyecan dolu bir şükran duygusuyla büsbütün artmıştı. Günlerce şaşı ve kör yaşadıktan sonra; gözleri zekâyla bakabildiği için, zavallı ağzı çarpık çarpık gülümsemeye çalıştığı için, çocuğa minnettardı, derin bir şükran duyuyordu. Üstüste "yavrum! Yavrum!" dedi; ve günlerdir kendini tutmuşken, şimdi ağlamaya başladı. Gözyaşlarını çocuk görmesin diye, yüzünü çevirdi, ayağa kalktı, yatağın yanından uzaklaştı.</p>

  <p>Gözlerini silerken, özür dilercesine, "biliyorum, çok saçma ama, elimde değil," dedi kocasına.</p>

  <p>Küçük Phil birdenbire konuştu: "Karnım aç."</p>

  <p>Elinor yatağın yanına hemen diz çöktü gene: "Ne yemek istersin, yavrum?"</p>

  <p>Ama çocuk bu soruyu duymadı. "Karnım aç" dedi gene.</p>

  <p>Philip, "hâlâ sağır," dedi.</p>

  <p>"Ama görebiliyor, konuşabiliyor."</p>

  <p>Sevinçten Elinor’un yüzü değişmişti. Ne olursa olsun, çocuğun iyileşeceğini öteden beri biliyordu. İyileşmemesinin yolu yoktu. Haklı olduğu da meydana çıkmıştı artık.</p>

  <p>Kocasına, "sen burada kal," dedi. "Ben hemen biraz süt getireyim."</p>

  <p>Odadan hızla çıktı.</p>

  <p>Philip, yatağın yanında kaldı. Çocuğun elini okşadı, gülümsedi. Küçük Phil de ona gülümsedi. Belki gerçekten bir-mucize olduğuna Philip de inanmaya başladı.</p>

  <p>Çocuk emretti: "Bana bir resim yap."</p>

  <p>Philip dolmakalemini çıkardı, eski bir mektubun arkasına; oğlunun özellikle hoşlandığı o manzaralardan birini çizdi, fillerle, kocaman uçaklarla, trenlerle, uçan domuzlarla, vapurlarla dolu bir resimdi bu. Bir fil, bir trenle çarpıştı. Küçük Phil, hafif hafif, ama iyice eğlendiğini belli ederek gülmeye başladı. Babasının hiçbir kuşkusu yoktu artık; gerçekten bir mucize olmuştu.</p>

  <p>Elinor, biraz süt ve bir tabak pelte ile geri döndü. Yüzüne renk gelmişti, gözleri ışıl ışıldı. Günlerdir kaskatı kesilen gergin yüzü, bir dakika içinde değişmiş, eskisi gibi anlamlı olmuştu. Sanki Elinor, yeniden yaşamaya başlamıştı ansızın.</p>

  <p>Küçük Phil, "gel de fillere bak," dedi. "Öyle tuhafki!"</p>

  <p>Çocuğun içtiği her yudum sütten, yediği her kaşık pelteden sonra, Philip, kalabalık resme eklediklerini gösteriyordu ona: Denizde balinalar, istakozların çimdikledikleri dalgıçlar, savaşan iki denizaltı, bir balona binmiş bir su aygırı, alev ve duman saçan bir yanardağ, toplar, bir deniz feneri, bütün bir domuz sürüsü.</p>

  <p>Çocuk ansızın sordu: "Neden hiç konuşmuyorsunuz?"</p>

  <p>Philip ile Elinor, birbirlerine baktılar.</p>

  <p>Philip "bizi duymuyor," dedi.</p>

  <p>Elinor’un mutlu yüzü, bir an karardı.</p>

  <p>"Belki yarın," dedi. "Bugün körlüğü geçtiğine göre, yarın ne diye duymasın?"</p>

  <p>Çocuk sordu: "Neden öyle fısıldıyorsun?</p>

  <p>Elinor, bir şey diyemeden çocuğu öptü alnını okşadı.</p>

  <p>Sonunda, "onu yormamalıyız," dedi. "Bana kalırsa, uyuması gerek." Küçük Phil’in yastığını, çarşaflarını düzeltti; üstüne eğildi. "Hoşça kal, benim küçük sevgilim," dedi.</p>

  <p>Annesi gülümseyince, çocuk da ona gülümseyebiliyordu hiç olmazsa.</p>

  <p>Elinor perdeleri çekti; ayak parmaklarının ucuna basa basa, Philip ile beraber odadan çıktı. Koridorda döndü, kocasının yaklaşmasını bekledi. Philip, Elinor’a sarıldı; Elinor, derin derin içini çekerek Philip’e sokuldu.</p>

  <p>"Artık korkmaya başlamıştım," dedi; "bu karabasan hep böyle sürüp gidecek, sonuna kadar sürüp gidecek diye korkuyordum."</p>

  <p>O gün öyle yemeği, yeniden hayata dönüşü kutlayan bir şölen, bir Paskalya töreni gibi bir şey oldu. Elinor’un buzları çözülmüştü artık. Taştan bir kadın değildi, etten kandan bir kadındı gene. Mutsuzluğu, yüzünde çıkan sivilcelerle ve kötü bir nezleyle beliren zavallı Miss Fulkes bile, insanca bir hal almıştı; dirilen John Bidlake’in şakalarını, tuhaf öykülerini . dinlerken, gülmekten katılacaktı az kalsın.</p>

  <p>Yaşlı adam, ellerini ovuştura ovuştura odaya girmişti. ”O ne manzara!" demişti sofraya otururken. "Öyle tatlı, öyle, lezzetli, öyle... Ne demek istediğimi bilmem anlayacak mısınız ama, başka türlü de söylenemez... Öyle etli canlı bir manzara ki! Baktıkça insanın ağzı sulanıyor. Belki de bu yüzden karnım böyle açıktı!"</p>

  <p>Mrs. Bidlake, "işte çorban," dedi.</p>

  <p>"Bütün sabah resim yaptıktan sonra, pis bir bulaşık suyu içmemi mi istiyorsun yoksa?”</p>

  <p>Ve John Bidlake, ne denli karşı koyarlarsa koysunlar, pirzola yiyeceğim diye tutturdu.</p>

  <p>Küçük Phil’in daha iyi olduğu haberi, onu büsbütün sevindirmişti. (Her iki eliyle birden, üç kez tahtaya vurdu.) Zaten torunundan çok hoşlanırdı aslında. Konuşmaya başladı, ve Gargantua’yı andıran eski Bidlake’di o sırada konuşan. Whistler ile ilgili tuhaf öykülerinden birini anlatınca, Miss Fulkes, öylesine katıla katıla güldü ki, lokmasını ters yuttu, yüzünü peçetesine gömmek zorunda kaldı. Mrs. Bidlake’in herkese belli belirsiz iyi niyet besleyen gülümseyişinde bile, taşkın bir sevinci andıran bir şeyler vardı.</p>

  <p>Saat üçe doğru John Bidlake, midesinde ve karnında, gittikçe yoğunlaşan her zamanki rahatsızlığı duymaya başladı.</p>

  <p>Gövdesi, hıçkırık nöbetleriyle sarsılıyordu. Resme devam etmeye çalıştı; ama tüm keyfi uçup gitmişti. Diana’nın memelerinin ve meleklerin kıçlarının hiçbir çekici yanı kalmamıştı onun gözünde. "Mide kapısında hafif bir tıkanıklık." Sir Herbert’in sözleri çınlayıp durdu kafasında: "Midenin içeriği... on iki parmak bağırsağına geçişte belirli bir güçlük."</p>

  <p>Ayrıca şiddetli bir hıçkırıktan sonra, fırçaları bıraktı, yatağına uzanmak için eve girdi.</p>

  <p>Çaya inince, Elinor, "babam nerede?" dedi.</p>

  <p>Mrs. Bidlake, başını salladı: "Gene pek iyi değil."</p>

  <p>"Vah, vah!”</p>

  <p>Bir sessizlik oldu. Sanki ölüm, ansızın odaya gelmiş, aralarına girmişti. Elinor, "ama ne de olsa, yaşlıdır o," diye düşündü. Önüne geçilemezdi bunun. Babası fenalaşmış olabilirdi, ama küçük Phil iyileşiyordu; asıl önemli olan da buydu. Elinor, annesine bahçeden söz etmeye başladı. Philip bir sigara yaktı.</p>

  <p>Kapıya vuruldu. Hastabakıcı Butler, hizmetçiyle haber göndermişti; hemen yukarı çıkmalarını istiyordu.</p>

  <p>Çocuğun çırpınmaları çok şiddetli olmuştu; bitkin bedende dayanacak güç kalmamıştı. Odasına varınca, küçük Phil’i ölü buldular.</p>

  <p id="ub0434b7e-55fa-434b-b3de-13e5de3fc690"><a id="bookmark6"></a></p>
</body>
</html>
