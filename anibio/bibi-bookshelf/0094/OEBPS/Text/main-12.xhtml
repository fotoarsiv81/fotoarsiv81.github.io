<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u31812381-93e2-445f-95a7-0c94d4a8a784"><a id="bookmark0"></a><span style="font-weight:bold;font-style:italic;">OTUZ YEDİNCİ BÖLÜM</span></p>

  <p>Spandrell, bir an önce gelsinler diye tutturmuştu. <span style="font-style:italic;">Heilige Dankgesang eines Genesenen an die Gottheit, in der lydishcen Tonart’ın<a id="footnote1"></a><sup><a href="#bookmark1">1</a></sup></span> dinlenmesi gerekiyordu mutlaka.</p>

  <p>"Bunu dinlemeden hiçbir şey anlayamazsınız," dedi. "Birçok şeyleri kanıtlıyor bu -Tanrıyı, ruhu, iyiliği- su götürmez bir biçimde kanıtlıyor. Gerçekten var olan tek kanıttır bu. Tek kanıt diyorum; çünkü Beethoven, bildiğini söyleyebilen tek insandı. Mutlaka gelmelisiniz."</p>

  <p>Rampion, "çok isteriz ama..." dedi.</p>

  <p>Spandrell, Rampion’un sözünü kesti: "La Minör Kuartet’in plağa alındığını, bir rastlantı sonucu dün duydum. Sokağa fırlayıp, gramafonu ve plakları sizin hatırınız için aldım."</p>

  <p>"Benim hatırım için mi? Bu hovardalık nereden aklınıza esti böyle?"</p>

  <p>Spandrell güldü: "Hovardalık değil. Bencillik düpedüz.</p>

  <p>Sizin o müziği dinleyip, benim görüşümü desteklemenizi istiyorum.”</p>

  <p>"Ama niçin?"</p>

  <p>"Size inanıyorum da ondan. Eğer siz benim gibi düşünürseniz, kendime de inanacağım."</p>

  <p>Rampion alay etti: "Şuna bakın hele! Katolik olup, günah çıkarmak için bir papaz bulsanıza kendinize."</p>

  <p>Spandrell, çok ağırbaşlı konuştu: "Ama mutlaka gelmelisiniz."</p>

  <p>Mary, "olur ama, şimdi değil," dedi.</p>

  <p>Kocası da aynı şeyi söyledi: "Bugün olmaz."</p>

  <p>Bunu söylerken, Spandrell’in bu garip ısrarının nedenini merak ediyordu. Acaba ne oluyordu bu adama? Davranışı, konuşuşu, gözlerindeki bakış... Öyle bir heyecan içindeydi ki!</p>

  <p>Rampion, "bugün öğleden sonra yapacak bir yığın işim var," dedi.</p>

  <p>"Öyleyse yarın olsun."</p>

  <p>Rampion, "adamın sarhoş gibi bir hali var," diye düşündü.</p>

  <p>Yüksek sesle, "niçin öbür gün olmasın?" dedi. "Benim için çok daha kolay olur. Gramofon öbür güne kadar uçmaz ya!"</p>

  <p>Spandrell, o sessiz kahkahalarından birini attı: "Gramofon uçmaz ama, ben uçabilirim. Ben her halde gitmiş olurum öbür gün.”</p>

  <p>Mary, "bir yere gideceğinizi söylememiştiniz bize," dedi. "Nereye gidiyorsunuz?"</p>

  <p>Spandrell gene güldü: "Kim bilir? Benim bildiğim bir tek şey var: Ben artık buralarda olmayacağım."</p>

  <p>Spandrell’e merakla bakan Rampion, "peki," dedi, "yarın gelirim."</p>

  <p>Kendi kendine, "acaba neden böyle rol kesiyor?" diye düşünüyordu.</p>

  <p>Spandrell yanlarından aynldı.</p>

  <p>Spandrell gittikten sonra, Rampion, "ne derdi vardı bunun?" diye sordu.</p>

  <p>Mary, "aynca bir derdi olduğunu sanmam," dedi.</p>

  <p>Rampion sabırsızlandığını göstererek, ters ters elini salladı: "Kıyamet kopsa, gene farkına varmazsın sen. Heyecanını tutmak için kendini zorladığını görmedin mi? Kaynayan bir tencerenin kapağını bastırır gibi bastırmaya çalışıyordu heyecanını. Sonra rol kesercesine gülüşler! Sahneye çıkmış da, kötü olan ve kötülüğünü bilen bir adamın rolünü oynuyordu sanki."</p>

  <p>Mary, "gerçekten rol mu oynuyordu?" diye sordu. "Bizim önümüzde soytarılık mı yapıyordu?"</p>

  <p>"Yok, yok, içtenlikle davranıyordu elbette. Ama bir melodramda, kötü olan ve kötülüğünü bilen bir adam durumuna düştünüz mü, istediğiniz kadar candan olun, gene de o kötü adam gibi tavırlar takınmak zorunda kalırsınız; ister istemez, rol yapmaya başlarsınız."</p>

  <p>"Ama Spandrell niçin kötülüğünü bilen bir adam durumuna düşsün?"</p>

  <p>Rampion sabırsızlandı: "Ne bileyim ben!"</p>

  <p>Mary, gizemli ve büyülü bir sezme yeteneği sayesinde, Rampion’un her zaman her şeyi bildiğini sanıyordu. Mary’nin bu inancı, kimi zaman Rampion’un hoşuna gidiyor; kimi zaman da sinirine dokunuyordu.</p>

  <p>"Sen beni, Spandrell’in günahlarını çıkaran papaz mı sandın?" dedi.</p>

  <p>"Böylesine öfkelenecek bir şey yok ki ortada!"</p>

  <p>Rampion, "tam tersi," dedi; "öfkelenecek çok şey var ortada. İnsan çoğu zaman gözleri kapalı, yan uykuda yaşadığı için, öfkesini önleyebiliyor. Hey Tanrım! Hep uyanık olsaydım,. kınlmadık çanak çömlek kalmazdı buralarda."</p>

  <p>Rampion, sert adımlarla atölyesine gitti.</p>

  <p>Spandrell, <span style="font-style:italic;">Heilige Dankesang’ın</span> o yumuşak ve tatlı ezgisinin başlangıcını hiç durmadan ıslıkla çala çala, Chelsea’den doğuya doğru nehir boyunca ağır ağır yürüdü. Islıkla bu ezgiyi çalıyordu boyuna. Nehir, sıcak ve puslu havada, uzayıp gidiyordu. Sıcaktan kavrulmuş toprağa serpilen su gibiydi müzik. Yıllarca süren bir kuraklıktan sonra, fışkıran bir pınardı, bir çeşmeydi. Bir su arabası, deposunda biriken suları yola saçarak, gümbürdeye gümbürdeye geçti. Islanan toz, misk gibi koktu. Rampion’a söylemişti; bir kanıttı bu müzik. Kaldmmın kenarında, küçük bir sel, buruşuk bir sigara paketini ve bir portakal kabuğunu çabuk çabuk sürükleyerek, oluğa doğru akıyordu. Spandrell ıslığı kesti. O korkunç olay... Süprüntüleri çöp arabasına yüklemek gibi bir şeydi o. İşte öyle bir şey olmuştu o iş. Bir helâyı temizlemek gibi, tatsız ve pis bir iş. O kadar korkunç değil de, ahmakça bir iş olmuştu. Anlatılamayacak kadar ahmakça bir iş. Müzik bir şeyi kanıtlıyordu: Tanrı vardı. Ama kemanlar çaldıkça vardı Tanrı. Peki, yaylar tellerden kalkınca, ne oluyordu? Kala kala süprüntü, ahmaklık ve acımasız bir kuraklık kalıyordu ortada.</p>

  <p>Spandrell, Vauxhall Bridge Road’da bir şilinglik mektup kâğıdıyla zarf aldı. Bir fincan kahvenin ve küçük bir çöreğin parasını verip, bir çayhanede bir masaya yerleşti. Küçük bir kalem parçasıyla yazmaya başladı: "Britanyalı Hür Adamlar Birliği Genel Sekreterliğine. Efendim, yarın, çarşamba günü öğleden sonra saat beşte. Everard Webley’nin katili, 37 Cats-kill Street (S.W.7) de bulunacaktır. Apartman dairesi ikinci kattadır. Zil çalınınca, kapıyı herhalde kendi açacaktır. Silâhlıdır ve her şeyi göze almış durumdadır."</p>

  <p>Spandrell yazdığını okudu. Dokuz yaşındayken, ilkokulun temizlik ve yiyecek işlerine bakan Miss Veal’i şaşkına çevirmek, kadıncağızın ödünü koparmak için Pokinghorne Minor ile hazırladıkları mektuplar geldi aklına. Bu mektuplar, <span style="font-style:italic;">Chums</span> ve <span style="font-style:italic;">B.O.P.</span> çocuk dergilerinde tefrika edilen öykülerin etkisindeydi ve kan rengini anımsatsın diye kırmızı mürekkeple yazılmıştı. İkisinin de foyası meydana çıkmış, durum başöğretmene bildirilmişti. İhtiyar Kocaburun, her ikisinin de kıçına üç kez fena indirmişti sopasını. "Silâhlıdır ve her şeyi göze almış durumdadır." İşte tam Pokinghorne’un lâfıydı bu. Ama bunu yazmazsa, Britanyalı Hür Adamlar tabancasız geleceklerdi. O zaman da bu iş olamayacaktı. Hiçbir şey olamayacaktı o zaman. Varsın böyle gitsin şu mektup. Kâğıdı katladı, zarfa koydu. Aslında her şey pis ve aptalca olduğu gibi; bir de saçma yanı vardı her şeyin. Spandrell zarfın üstüne adresi yazdı.</p>

  <p>Spandrell, ertesi gün öğleden sonra, onlara kapısını açınca, Rampion, "eh, işte geldik," dedi. "Beethoven nerede? Tanrının varlığını ve Hazreti İsâ’nın ahlak üstünlüğünü kanıtlayan o ünlü kanıt nerede?</p>

  <p>"İçerde."</p>

  <p>Spandrell önden yürüdü, Rampion ile karısını oturma odasına aldı. Gramofon masanın üstündeydi. Çevresinde dört beş plak vardı.</p>

  <p>Spandrell, plaklardan birini aldı. "İşte, ağır kısmın başlangıcı" dedi. "Kuartet’in öteki bölümlerini size dinletmeyeceğim. Başından sonuna kadar güzel. Ama <span style="font-style:italic;">Heilige Dankgesang</span> en can alıcı parçası."</p>

  <p>Spandrell gramofonu kurdu; plak dönmeye başladı; iğneyi plağın yivli yüzeyine indirdi. Tek bir keman uzun bir nota çaldı, sonra daha yüksek altılı bir notaya yükseldi. O sırada ikinci keman, aynı temayı birincinin bitirdiği noktadan aldı; oktava fırlayıverdi ve uzun iki süre, o yüksek noktada asılı kaldı. Küp gibi sağır olan Beethoven’in, hayal gücü sayesinde, en derin düşünce ve duygularını söyleyen telli sazların sesini duyalı, yüzyılı geçmişti. Çizgili kâğıtlara mürekkeple işaretler yapmıştı. Bu karalamalar basılmış ve yüzyıl sonra dört Macar, Beethoven’in ancak hayalinde duyduğu parçayı çalmışlardı. Gomalakdan bir yüzey üzerine oyulan sarmal yivler, Macarların çaldığı notaları belleğine kazmıştı. Bu yapay bellek dönüyor, ' bir iğne yivlerde dolanıyor; Beethoven’in sağırlığı yüzünden işittiği gürültüleri andıran hafif bir cızırtı ve gümbürtü arasında, müzisyenin inanç ve heyecanlarının kulakla duyulan simgeleri titreşerek havada yükseliyordu. Ezgi ağır ağır gelişiyordu. Eski zaman havalarını andıran tatlı ve yumuşak uyumlarla havada yükseliyordu. Tutkusuz bir müzikti bu. Sıcak iklimlerin denizleri kadar, Alp dağlarında bir göl kadar saydam, berrak, billûr gibi bir müzikti. Sular suların üstüne dökülüyor, huzur üstüne huzur yığılıyordu. Düz ufuklarla dalgasız denizler birbirine karışıyor, çeşit çeşit huzurlar uyumla kaynaşıyordu. Her şey berrak ve parlaktı, sisler yoktu, belirsiz alacakaranlıklar yoktu. Uyuşukluğun ve uykunun verdiği iç rahatı değil; kendinden geçerek hiç kımıldamadan uzun uzun düşünmenin verdiği iç rahatıydı bu. Ateşler içinde yandıktan sonra kendine gelen; bir güzellik ülkesinde yeniden dünyaya geldiğini duyan, iyileşmeye yüztutmuş bir hastanın huzuruydu bu. Ama bu ateşli hastalık, "yaşamak dediğimiz hastalıktı<a id="footnote2"></a><sup><a href="#bookmark2">2</a></sup>" ve yeniden doğan hasta, bu dünyaya açmıyordu gözünü. Çevresini saran güzelliğin bu dünyayla ilgisi yoktu; iyileşmeye yüztutan hastanın duyduğu rahatlık, Tanrının verdiği huzurdu. Tath ve yumuşak ezgilerin birbirleriyle kaynaşmaları bir cennet yaratmıştı.</p>

  <p>Ağır ağır çalınan otuz nota cenneti yarattıktan sonra,</p>

  <p>müziğin havası birden değişti. Tı:. uzaklardan, eski çağlardan koptu, bugünün müziğine dönüştü. Tatlı ve yumuşak uyumların yerini, bunlara uygun, majör tonalitede notalar aldı. Tempo hızlandı. Yeni bir ezgi ortaya fışkırdı, ama cennet dağlarının üstünden değil, dünya dağlarınınüstünden fışkırdı.</p>

  <p>Spandrell, notada yazılı sözü tekrarlayarak, <span style="font-style:italic;">"neue kraft fühlend,"</span> diye fısıldadı: "Yani kendini daha güçlü biliyor ama, artık cennetteymiş gibi değil.”</p>

  <p>Yeni ezgi, elli mezür daha fışkırdıktan sonra, cızırtılar arasında can verdi. Spandrell iğneyi kaldırdı, dönen plağı durdurdu.</p>

  <p>Gramofonu kurarken, ''plağın öteki yüzü de o tatlı ve yumuşak havayla başlıyor,” diye açıkladı. "Sonra, gene A Majörde o canlı parça var; bundan sonra da tatlı hava, gittikçe daha güzelleşerek, sonuna kadar sürüyor. Eşsiz değil mi bu müzik?" Rampion’a döndü: ”Bir kanıt sayılmaz mı bu?”</p>

  <p>Rampion, başıyla ”evet,” dedi. "Eşsiz. Ama bunu dinlerken bir tek şey kanıtlandı: Hasta adamların çok güçsüz oldukları. Bedenini yitirmiş bir adamın sanatı bu.”</p>

  <p>”Öyle ama, ruhunu da bulmuş.”</p>

  <p>Rampion, ''doğru,” dedi, "hasta adamlar ruha çok değer verirler. Ama tam insan olmadıkları için. Aynı nedenden ötürü, haremağaları da ruha çok değer veren âşıklardır."</p>

  <p>"Beethoven bir haremağası değil ki!”</p>

  <p>"Biliyorum. Ama neden öyle olmaya kalktı? Cinsiyetsiz olmayı, bedensiz olmayı neden amaç etti kendine? Bu müziğin aslı ne? Haremağalığını göklere çıkaran bir ilahiden başka bir şey değil bu. Çok güzel, tamam. Ama hadım etme konusunu seçeceğine, daha insanca bir konu seçemez miydi kendine?”</p>

  <p>Spandrell içini çekti: "Benim için bu müzik, gökyüzünden</p>

  <p>inen bir hayal, bir cennet hayali."</p>

  <p>"Evet, yeryüzüyle ilgisi yok. İşte ben de bundan yakmıyorum ya!"</p>

  <p>Mary, "ama insanın canı isterse gökyüzünü hayal edemez mi?" diye sordu.</p>

  <p>"Eder elbette; ama tutup da bu hayali; gerçeğin, güzelliğin, aklın, erdemin ve buna benzer şeylerin özü saymaya da kalkmamalı. Oysa Spandrell, bedeni olmayan bir harem ağalığın her şeyden üstün bir değer olduğuna inanıyor. Ben kabul edemem bunu. Kabul edemem işte."</p>

  <p>"Yargılamadan önce bütün parçayı dinleyin."</p>

  <p>Spandrell plağı çevirdi, iğneyi plağın üstüne koydu. Tatlı ve yumuşak müziğin ışıl ışıl cenneti, her bir yanı doldurdu.</p>

  <p>Plak bitince, Rampion, "güzel, çok güzel," dedi. "Tamamiyle hakkınız var. Gerçekten bir cennet bu; gerçekten ruhun yaşantısı. Dünyadan uzaklaşıp, soyut bir ruh ülkesine çekilmenin, şimdiye değin gördüğüm en kusursuz örneği. Ama Beethoven niçin böyle çekilmek istedi? Bir insan olmakla yetineceğine, niçin soyut bir ruh olmaya kalktı? Niçin, niçin?" Rampion odada bir aşağı bir yukarı yürümeye başladı. "O kahrolası ruh yok mu! O kahrolası soyut ruh! Bir çeşit kanser bu. Aslı olan, insanca olan, doğal olan gerçeği yiyip kemiriyor; gerçeği yok ederek gittikçe yayılıyor, yayıldıkça yayılıyor. Sizin şu koca aptal Beethoven’iniz niçin gerçekle yetinemiyor? Gerçek olan, sıcak olan, doğal olan bir şeyin yerine, niçin ruhun şu soyut kanserini koymak gereğini duyuyor? O kanserin biçimi pek güzel olabilir. Ama Allah kahretsin! Beden çok daha güzeldir ondan. Ruhtan gelen o kanserinizi istemiyorum ben."</p>

  <p>"Sizinle tartışacak değilim," dedi Spandrell.</p>

  <p>Çok yorgun, çok üzgündü ansızın. Bu işi başaramamıştı. Rampion’u kandıramamıştı bir türlü. Bir kanıt sandığı şey, hiçbir şeyi kanıtlamıyor muydu yoksa? Kendi dışında ve onu yaratanın özellikleri dışında, hiçbir anlamı yok muydu bu müziğin? Saatine baktı. Beşe geliyordu.</p>

  <p>"Hiç olmazsa şu parçanın sonunu dinleyin," dedi. "En güzel bölümü." Gramofonu kurdu. "Bu müzik anlamsız olsa bile, dinlendiği sürece çok güzel,” diye düşünüyordu. Belki de bir anlamı vardı. Rampion hiç yanılmayan bir varlık değil ya!</p>

  <p>"Dinleyin."</p>

  <p>Müzik yeniden başladı. Ne varki, o tatlı ve yumuşak seslerin cennetinde, yepyeni, akıl almaz bir şey olmuştu. Ağır ezgi iki kat hızlandı. Yapısı daha saydamlaştı, kesinleşti. Müziğin içinde bir yürek gibi çarpan ezgi, direnerek yeniden başladı. Sanki cennet ansızın, inanılmaz bir biçimde, daha da cennetleşmişti. Su katılmamış bir güzellikten, daha da derin, daha da kesin bir güzelliğe dönüşmüştü. O anlatılmaz huzur sürüp gidiyordu. Ama hastalıktan iyileşmenin rahatlığı, hiç kıpırdamamanın rahatlığı değildi artık. Canlı canlı titriyor, gittikçe büyüyor, gittikçe yoğunlaşıyor; devinen bir durgunluk, nerdeyse tutkulu bir huzura dönüşüyordu. Birbirine aykırı iki şey; yani ölümsüz bir yaşamla sonsuz bir huzur, müzik sayesinde gerçekleşmişti.</p>

  <p>Soluk almaktan çekinerek dinliyorlardı. Spandrell, coşkun bir sevinçle konuğuna baktı. Kuşkulan yokoluvermişti. Açık seçik olan, varlığı besbelli olan bir şeye inanmamanın yolu var mıydı hiç?</p>

  <p>Mark Rampion başını salladı. "Beni nerdeyse kandıracaksın," diye fısıldadı. "Ama bu fazla güzel."</p>

  <p>. "Bir şey nasıl fazla güzel olabilir?"</p>

  <p>"İnsanca değil bu. Sürüp gitse, insan olmaktan çıkarsın; ölürsün."</p>

  <p>Gene sustular. Müzik onları bir cennetten alıp başka bir cennete, bir mutluluktan alıp, daha da derin bir mutluluğa sürüklüyordu. Spandrell içini çekti, gözlerini kapadı. Sanki uyku ya da ölüm tüm pürüzleri silmiş gibi, yüzü ağırbaşlı ve huzurluydu. Rampion ona baktı, "evet, ölmüş gibi," diye düşündü. "Bir insan olmaya katlanamıyor. İnsan olmayacak. Ya bir iblis ya da ölü bir melek olacak. Şimdi öldü artık." Tatlı ve yumuşak ezgiyle hafif bir uyumsuzluk, bu derin mutluluğu, nerdeyse dayanılamayacak kadar yoğunlaştırdı. Spandrell gene içini çekti. O sırada kapıya vuruldu. Spandrell başını kaldırdı. Yüzünde, ağzının kenarlarında alaycı çizgiler belirdi gene. Rampion, "işte bir iblis oldu yeniden," diye düşündü. "Dirildi ve bir iblis oldu."</p>

  <p>Rampion, "işte geldiler," dedi.</p>

  <p>"Gelenler kim?" diye soran Mary’ye bir şey söylemeden, odadan çıkıp gitti.</p>

  <p>Rampion ile Mary, gramofonun yanında kaldılar. Gökyüzünden gelen açıklamayı dinlediler. Korkunç bir patlama, bir bağırma, arka arkaya iki patlama daha, bu müzik cennetini paramparça etti ansızın.</p>

  <p>Ayağa fırlayıp kapıya koştular. Koridorda, Britanyalı Hür Adamların üniformasını giymiş üç kişi, yerde yatan Spandrell’e bakıyorlardı. Ellerinde tabanca vardı. Bir tabanca da yerde, can çekişen adamın yanındaydı. Spandrell’in başının yan tarafında bir delik gömleğinde bir kan lekesi vardı. Elleri açılıp kapanıyor, açılıp kapanıyor, parkenin tahtalarını tırnaklıyordu.</p>

  <p>Rampion, "ne oldu? Ne...?" diye sormaya başladı.</p>

  <p>Adamlardan biri sözünü kesti: "Önce o ateş etti."</p>

  <p>Kısa bir sessizlik oldu. Açık kapıdan müziğin sesi geliyordu. Gökyüzünden inen ezgide heyecan sönmeye başlamıştı. Uzayan notalarda, gökyüzü yeniden tam bir huzura kavuşmuş; iyileşmeye yüztutan hastaların sessiz ve mutlu cennetine dönüşmüştü. Uzun sesler, yinelenen, sürüp giden bir akort, ışıklı ve berrak, havalarda asılı kalıyor, yüzüyor, rahat rahat gittikçe yükseliyor, yükseldikçe yükseliyordu. Sonra ansızın, müzik durdu; ancak iğnenin çıkardığı cızırtı geliyordu dönen plaktan.</p>

  <p>Öğleden sonra hava güzeldi. Burlap eve yürüyerek gitti. Kendinden de, tüm dünyadan da hoşnuttu. "Evreni kabul ediyorum." Bir saat önce yazdığı ve gelecek hafta yayımlayacağı başmakalesi bu tümceyle bitiyordu: "Evreni kabul ediyorum." Evreni kabul etmesi için birçok nedenler vardı. Mrs. Betterton, onu güzel bir öğle yemeğine çağırmış ve iltifatlara boğmuştu. Chicago’da yayınlanan <span style="font-style:italic;">Açık Görüşlü Hıristiyanların Aylık Dergisi,</span> Burlap'a, <span style="font-style:italic;">San Francesco ve Çağdaş Ruh</span> adlı yapıtını tefrika etmek için, üç bin dolar önermişti. Burlap, bir telgraf çekmiş, üç bin beş yüz dolar istemişti. <span style="font-style:italic;">Açık Görüşlü Hıristiyanların</span> yanıtını bugün öğleden sonra almıştı: İstediği parayı vereceklerdi. Bir de Kuzey İngiltere’nin Birleşik Ahlâk Dernekleri işi vardı. Her kentte dörder konuşma yapmak üzere; Manchester, Bradford, Leeds ve Sheffield’de çağrılmıştı. Konuşma başına on beş gini alacaktı; İngiltere için hiç de fena sayılmazdı bu. Üstelik insanı uğraştıracak bir iş de değildi. <span style="font-style:italic;">Edebiyat Dünyası’nda</span> çıkan bir iki başmakalesini hafiftertip değiştiriverirse, olur biterdi bu iş. Üç bin beş yüz dolar; üstüne de iki yüz kırk gini... Bin İngiliz lirası kadar tutuyordu bu. Para işlerine bakan komisyoncusuyla lastik piyasasının durumu ve kazanç olanakları konusunda konuşması gerekecekti. Bir de şu para yatırma şirketleri vardı. Onların verdiği yüzde altı ya da yüzde yedi faize tamamiyle güvenilirdi. Burlap yürürken hafif hafif ıslık çalıyordu. Mendelssohn’un "Şarkının Kanatlarıyla" havasını tutturmuştu. Açık Görüşlü Hıristiyanlar ve Birleşik Ahlâk Dernekleri sayesinde, ruhu, müzik sevgisiyle coşmuştu. Bugün kazandığı başka bir zaferi de düşününce, daha da sevinçle ıslık çaldı. Ethel Cobbett’den temelli kurtulmuştu. Miss Cobbett izinli gittiği için tam sırasıydı harekete geçmenin. Böyle işleri mektupla çözümlemek, yüz yüze gelip çözümlemekten çok daha kolaydır. İdare müdürü Mr. Chivers, Ethel Cobbett’e bir iş mektubu yazmıştı: Parasal nedenlerden ötürü, <span style="font-style:italic;">Edebiyat Dünyası’nda</span> çalışanların sayısını hemen azaltmak gerekiyordu. Ne yazık ki, falan filan... Durumu bir ay önceden bildirmek yasalar açısından her ne kadar yeterliyse de, müdürler heyeti, Miss Cobbett’in hizmetlerine aynca değer verdiğinden, ona ilişik olarak üç aylık ücreti tutarında bir çek gönderiyordu. Miss Cobbett’in isteyeceği herhangi bir tavsiye mektubunu, kendisine hemen postalamaya hazır olduklarını bildiriyor; saygılarını da sunuyordu. Mr. Chivers’in iş mektubunun olumsuz etkisini hafifletmek için, Miss Cobbett’e Burlap da bir mektup yazmıştı. Burlap’ın mektubu, üzüntülerle, dostluk duygularıyla, <span style="font-style:italic;">Edebiyat Dünyası’nı</span> satın almaya yanaşmayan okuyuculara yöneltilen yakınmalarla; Mr. Chivers ile tüm öteki işadamlarının temsil ettikleri para ve servet tanrısının; edebiyatın ve Burlap’ın temsil ettikleri Tanrıyı yendiği konusunda, acıklı sızlanmalarla dolup taşıyordu. Burlap, <span style="font-style:italic;">Wednesday Review’yu</span> çıkaran dostu Judd’a ve basın dünyasında daha birçok başka kişiye, Miss Cobbett’den sözetmişti; ona bir iş bulmak için elbette ki, elinden geleni yapacaktı. Burlap, "Şarkının Kanatlarıyla"yı tüm incelikleriyle ıslıkla çalarak yolda yürürken, "Tanrıya şükür, Ethel Cobbett sorunu artık benim için bitti," diye düşünüyordu. Zaten bu sorun herkes için bitmişti artık. Çünkü Ethell Cobbett, bir iki gün sonra Burlap’a on iki sayfalık bir mektup yazdı. (Burlap, onu rezil eden ilk tümceyi okur okumaz, mektubu ateşe attı); sonra, başını mutfak fırının içine soktu ve</p>

  <p>havagazım açtı. Ne var ki, Burlap, böyle bir şeyin olacağını önceden kestiremezdi. Islık çala çala eve dönerken, mutluluğunu bozacak hiçbir şey yoktu. O gece Burlap ile Beatrice, kendilerini iki küçük çocuk yerine koyarak, beraber banyo yaptılar. Eski biçim kocaman banyonun biri bir ucunda, öteki öbür ucunda oturan iki küçük çocuk! Öyle bir oynayıp eğlendiler ki! Banyo odası, her bir yana sıçrattıkları sularla sırıl sıklam oldu. İşte böylelerinden oluşur Tanrının Cenneti!</p>

  <p style="text-align: center;"><span style="font-weight:bold;">SON</span></p>

  <p><a id="bookmark1"></a><a href="#footnote1">1</a></p>

  <p>Metinde Almanca: “Hastalıktan kurtulan bir kişinin, tatlı ve yumuşak bir uyum içinde, Tanrıyasöylediği kutsal gönül borcu ezgisi.”</p>

  <p><a id="bookmark2"></a><a href="#footnote2">2</a></p>

  <p>Amerikalı şair Edgar Allan Poe'nun ”For Annie" adlı şiirinden bir dizeye değinme.</p>
</body>
</html>
