<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="uaa2aff76-d37c-4816-afd6-eeb105dd6fd0"><a id="bookmark0"></a><span style="font-weight:bold;font-style:italic;font-variant:small-caps;">OTUZ BİRİNCİ BÖLÜM</span></p>

  <p>Mr. Quarles, bir bulmacayı çözebilmek için, <span style="font-style:italic;">Encyclopaedia Britannica’nın</span> on yedinci cildine bakmıştı. Boş bir merakla, ansiklopediyi karıştırdı durdu. Başmabeyincinin elinde beyaz bir değnek olduğunu, altın ya da elmaslı bir anahtar taşıdığını öğrendi. Piyango sözcüğünün anlamı pek kesin değilmiş; ama Neron, çevresindekilere ev ya da köle türünde ikramiyeler verirmiş. Heliogabalus ise, saçmalık öğeleri katmış piyangoya. Bir bilete, altın vazo da çıkabilirmiş, altı tane sinek de. 1873 yılında, Pinckney B. S. Pinchback, Louisiana’nın Cumhuriyetçi partisine bağlı vali vekiliymiş. Rübabı betimlemek için, aynı türden olan harptan da, gitaradan da ayırmak gerekirmiş onu. Madeira’nın kuzeyindeki boğazlardan birinde, kaba kristalli "essexite" yığınları, gözler önüne serilirmiş. Sihirbazlığın bir de olumsuz yanı varmış. Sir John Blundell Maple’ın 1900 yılına doğru ölen babası John Maple’ın, Tottenham Court Road’da küçük bir mobilya dükkânı varmış ve Sir John, 1845 ile 1903 yıllan arasında yaşamış. Mr. Quarles tam bunu okurken, kapıda görünen hizmetçi, genç bir bayanın Mr. Quarles’ı görmek istediğini bildirdi.</p>

  <p>Mr. Quarles biraz şaştı, burundan sıkma gözlüğünü çıkardı, "genç bir bayan mı?" diye sordu.</p>

  <p>Tanıdığı bir ses, "evet, benim," dedi; ve Gladys hizmetçiyi itip, odanın ortasına kadar yürüdü.</p>

  <p>Mr. Quarles, Gladys’i görünce birden korkuya kapıldı. Ayağa kalktı. Hizmetçiye azametle, "gidebilirsiniz," dedi.</p>

  <p>Hizmetçi çıktı.</p>

  <p>"Sevgili kızım!" Gladys’in elini aldı. Gladys elini çekti. "Bu ne sürpriz böyle!"</p>

  <p>Gladys, acı bir alayla karşılık verdi: "Ya, pek hoş bir sürpriz!"</p>

  <p>Gladys heyecanlanınca, Londra’nın ayak takımına özgü şivesi hemen çıkıverirdi ortaya. Gladys oturdu. Kararını vermiş bir insan haliyle, belâlı belâlı yerleşmişti iskemlesine. Bu kararlı oturuşuyla, "işte buradayım, hiç kimse de beni buradan kıpırdatamaz," demek ister gibiydi. Hattâ, "beni buradan kıpırdatmaya kalkanın canına okurum," demek istiyordu belki de.</p>

  <p>Mr. Quarles, sırf bir şey söylemiş olmak için, bal gibi tatlı bir sesle, "gerçekten pek hoş,"dedi.</p>

  <p>İçinden, "korkunç bir şey bu!" diye düşünüyordu. Neydi Gladys’in istediği? Onu evden nasıl çıkarabilecekti acaba? Onu, acele bir yazıyı makineyle yazdırtmak için çağırttığım söyleyebilirdi daha olmazsa.</p>

  <p>"Hoş ama, beklenmedik bir şey," diye ekledi.</p>

  <p>"Hiç beklenmedik bir şey."</p>

  <p>Gladys ağzını sıkı sıkı kapadı, gözlerini Mr. Quarles’a dikti. Mr. Quarles bu bakışı hiç mi hiç beğenmedi. Gladys, bu bakışıyla bir şey bekliyordu sanki. Ne bekliyordu acaba?</p>

  <p>Mr. Quarles, sözünü sürdürdü: "Sizi gördüğüme çok sevindim elbet."</p>

  <p>"Ya, öyle ini?"</p>

  <p>Gladys, belâlı belâlı güldü.</p>

  <p>Mr. Quarles ona bir baktı, korktu. Aslında nefret ediyordu şu kızdan. Bir süre önce ona karşı istek duymuş olmasına şaştı. Asıl önemli olan istifini bozmaması, kararlı ve üstün bir tavır takınmasıydı.</p>

  <p>Azametle konuştu: "Pek sevindim ama..."</p>

  <p>Gladys, "ama?" diye yankıladı.</p>

  <p>"Şey... doğrusunu isterseniz, buraya gelmeniz biraz düşüncesizlik, bana kalırsa."</p>

  <p>Gladys, odada bulunan, ama gözle görülmeyen üçüncü bir kişiye bilgi verircesine, "biraz düşüncesizlikmiş ona kalırsa," dedi.</p>

  <p>"Üstelik de gereksiz."</p>

  <p>"Gereksiz olup olmadığını ancak ben bilirim."</p>

  <p>"Ama biliyorsunuz ki, beni görmek isteyince, bana yazmanız yeter; hemen gelirdim size. Böyle olduğuna göre, neden buraya gelmek tehlikesini göze aldınız?"</p>

  <p>Bir karşılık bekledi. Ama Gladys susuyor, o haşin yeşil gözleriyle Mr. Quarles’a dik dik bakıp duruyordu. Ağzını sıkı sıkı kapayıp gülümseyerek, Allah bilir hangi tehlikeli düşünceleri ve duyguları, bir sır gibi gizliyordu Mr. Quarles’dan.</p>

  <p>"Size gerçekten kızdım." Mr. Quarles’ın azarlaması etkili ve de azametliydi; ama iyi yürekliydi, her zaman iyi yürekliydi. "Evet, gerçekten kızdım."</p>

  <p>Gladys, başını arkaya attı; cırlak ve kısa bir kahkahayla sırtlanlar gibi güldü.</p>

  <p>Mr. Quarles bozuldu ama, azametini elden bırakmadı.</p>

  <p>"Gülebilirsiniz," dedi, "ama ben gülmüyorum. Buraya gelmeye hakkınız yoktu. Herhangi bir kuşku uyandırmamak gerektiğini pekalâ biliyordunuz. Özellikle burada benim kendi evimde. Bunu biliyordunuz."</p>

  <p>Gladys, başını belâlı belâlı salladı, "evet, biliyordum," dedi. "İşte, bunu bildiğim için geldim." Bir an sustu. Ama öyle heyecanlıydı ki, susmaya sabn yoktu artık: "Korktuğunu bildiğim için geldim. Aslında ne mal olduğunu herkes anlayacak diye korkuyorsun. Seni gidi pis koca domuz!" Gladys, birdenbire öfkesini tutamayarak, ayağa fırladı. Mr. Quarles’ın üstüne öyle bir yürüdü ki, adamcağız bir adım geriledi. Ama Gladys ancak diliyle saldırıya geçmişti: "Gal Prensi gibi tavırlar takınırsın, sonra da kızlan köşedeki ucuz lokantaya götürürsün! Bir papaz gibi herkesi ayıplar durursun; ama kocamış pis bir domuzdan ne farkın var ki! Evet, kocamış pis bir domuz! İşte sen busun! Beni seviyormuş! Şuna bak! O biçim sevginin ne olduğunu bilirim ben. Yahu, seninle bir taksi içinde bile kızların başı belâya girer. Vallahi girer. Seni gidi iğrenç moruk! Üstelik de..."</p>

  <p>"Daha neler, daha neler..."</p>

  <p>Mr.Quarles, korkunun verdiği ilk şaşkınlıktan sonra kendini biraz toparlayabilmiş, direnebilecek duruma gelmişti. Feci bir şeydi bu, şimdiye değin görülmemiş bir şeydi! Mr. Quarles, benliğinin yakılıp yıkıldığını, mahvolduğunu, kahrolduğunu hissediyordu.</p>

  <p>"Daha neler, daha neler!" Gladys, acı acı alay ederek Mr. Quarles’ın taklidini yaptı. "Üstelik tiyatroda doğru dürüst bir yere bile oturtmaz insanı. Ama iş oynaşmaya gelince... Aman Allahım! Pis, şişko, koca domuz! Bir de Rudolf Valentino gibi tavırlar takınırsın durmadan; bir sürü kadın sana sözde tutulmuş diye, anlatıp durursun geveze geveze. Sana tutulmak ha! Sen kendine aynada baksana! Kıpkırmızı bir yumurta, işte kıpkırmızı bir yumurtaya benziyorsun sen!"</p>

  <p>"Yakışık almayan sözler bunlar!"</p>

  <p>Gladys, gittikçe daha cırlak bir sesle bağnp çağırıyordu;</p>

  <p>"böyle bir suratla aşktan lâf eder! Senin gibi moruk bir domuz! Bir kıza vere vere eski püskü berbat bir saatle bir çift küpe verirsin. Hem o küpenin taşları işe yaramazmış. Bir kuyumcuya gösterdim, o söyledi. Bütün bunlar yetmiyormuş gibi, şimdi de çocuğum olacak."</p>

  <p>Mr. Quarles inanmadı: "Çocuğun mu?" Bu durum, onu gittikçe daha çok korkutuyor, gittikçe daha çok yüreğine iniyordu. "Yok, çocuk olamaz," dedi.</p>

  <p>"Çocuğum olacak diyorum sana!" Gladys tepinerek bağırdı. "Ne söylediğimi duymuyor musun, koca bunak? Çocuğum olacak. Ben buraya bu iş için geldim. Kolay kolay gitmem de..."</p>

  <p>İşte tam o sırada Mrs. Quarles, bahçeye açılan cam kapıdan girdi. Köy evine gidip, Marjorie ile konuşmuştu. Kocasına, iki genci akşam yemeğine çağırdığını söylemeye gelmişti.</p>

  <p>Mrs. Quarles, kapı eşiğinde durakladı, "a! kusuruma bakmayın," dedi.</p>

  <p>Bir an sessizlik oldu. Derken Gladys, Mrs. Quarles’a döndü, önüne geçemediği bir öfkeyle gene bağırmaya başladı. Beş dakika sonra da, kendini tutamayıp hıçkıra hıçkıra ağlıyor, Mrs. Quarles da onu avutmaya çalışıyordu. Bu fırsattan yararlanan Mr. Quarles, odadan usulcacık sıvıştı. Öyle yemeği için gong çalınca, aşağı haber gönderip, kendini fena halde hasta hissettiğini bildirdi; yukarı iki rafadan yumurta, birkaç dilim kızarmış ekmekle tereyağı biraz da komposto göndermelerini istedi.</p>

  <p>Bu arada Mrs. Quarles, çalışma odasında, Gladys’in oturduğu iskemlenin başından ayrılmıyordu.</p>

  <p>Gladys’in omuzuna okşayarak, ikide bir, ”bir şey yok, bir şey yok, ağlamayın öyle," diyordu. İçinden de "zavallı kız!" diye düşünüyordu. "Ne kötü bir lavanta sürüyor! Nasıl olur da Sidney? .. Zavallı kız, zavallı kız." Sonra yüksek sesle gene, "ağlamayın. Cesur olmaya çalışın. Her şeyin çaresi var," diyordu.</p>

  <p>Gladys’in hıçkırıkları yavaş yavaş azaldı. Mrs. Quarles, o sakin sesiyle onu avutuyordu. Kız da dinliyordu. Ne var ki, Gladys ansızın ayağa fırladı. Gözyaşlarının ıslattığı yüzünde yabansı ve acı bir alayla Mrs. Quarles’ın karşısına dikildi.</p>

  <p>"Kapayın çenenizi be!” dedi. "Kapayın çenenizi! Beni ne sandınız yani? Bebek miyim ben? Ne konuşup duruyorsunuz! Dırdırla beni susturacağınızı mı sanıyorsunuz? Durmadan konuşmakla beni haklarımdan mı vazgeçireceksiniz sanki? Ne çene, ne çene! Bebek uslu uslu oturacak, öyle mi? Bilin ki, yanılıyorsunuz. Hem de çok yanılıyorsunuz. Haberiniz olsun, pek yakında yanıldığınızı öyle bir anlayacaksınız ki!”</p>

  <p>Gladys bunu söylerken, odadan bahçeye fırladı; gözden yokoldu.</p>

  <p id="u87493d78-9e05-49f8-8ec0-6b894a609f43"><a id="bookmark1"></a></p>
</body>
</html>
