<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="uc267715b-2ae0-40ab-afcc-1c349bebeaa6"><a id="bookmark0"></a><span style="font-weight:bold;font-style:italic;font-variant:small-caps;">OTUZ DÖRDÜNCÜ BÖLÜM</span></p>

  <p>Philip Quarles, Sbisa lokantasına geldiği sırada saat on bire yaklaşıyordu. Spandrell onu girerken gördü; Burlap ve Rampion ile beraber oturduğu masaya gelmesi için eliyle çağırdı. Philip topallayarak ilerledi, Spandrell’in yanına oturdu.</p>

  <p>Spandrell, "size verilecek haberlerim var," dedi. Cebini yokladı: "En önemlisi evinizin anahtarı da bende." Anahtarı verirken, bunun eline nasıl geçtiğini anlattı. Herif, bu akşam evinde olup bitenleri bir bilse... Konuşmasını sürdürdü: "Elinor da Gattenden’e gitti. Bir telgraf aldı. Çocuk pek iyi değilmiş. Yarın sizi orada bekliyor."</p>

  <p>Philip, "bekliyor ha!” dedi. "Ama benim en azından on beş kişiye sözüm var. Neymiş oğlanın derdi?"</p>

  <p>"Belli değil."</p>

  <p>Philip omuz silkti. Arkadaşlarını eğlendirecek bir söz söylemek isteğine dayanamayarak, "eğer ciddî bir şey olsaydı, kayınvalidem telgraf çekmezdi," dedi. "Öyledir o. Her iki ciğeri saran bir zatürreyi kılı kıpırdamadan kabul eder; sonra bir baş ya da karın ağrısı için kıyametleri koparır."</p>

  <p>Sözünü kesip, garsona bir omletle yarım şişe Moselle şarabı getirmesini söyledi. "Ama ne de olsa, bu son haftalar çocuk pek sağlıklı değildi," diye düşünüyordu. Keşke şu son sözü hiç söylemeseydi. Üstelik aslında hiç de eğlendirici değildi söylediği. Eğlendirmek isteği! İşte, edebiyat alanında onun başlıca kusuru buydu. Eğer kitaplarının daha can sıkıcı olmalarını göze alabilseydi, çok daha iyi olacaktı yazdıkları. ' Philip, biraz somurtarak sustu.</p>

  <p>Spandrell, "şu çocuklar yok mu!" dedi. "İnsan hele çocuk yapmaya görsün..."</p>

  <p>Burlap, gereken istekli ve saf tavrı takındı: "Ama çocuğu' olmak her halde güzel bir şey. Ben de isterdim ki ...”</p>

  <p>Rampion, onun sözünü kesti: "Kendi çocuk olmak daha da güzeldir herhalde." Alaycı alaycı güldü: "Yani büyüdükten sonra çocuk kalmak demek istiyorum.”</p>

  <p>Spandrell sordu: "Kendi çocuklarınızla ne yapıyorsunuz siz? "</p>

  <p>"Elimden geldiği kadar bir şey yapmamaya çalışıyorum. Ne yazık ki, okula gitmeleri gerek. Tek umudum orada fazla bir şey öğrenmemeleri. Okuldan, tıka basa bilgiyle dolu, ikide bir sözümona parlak soyutlamalar, genellemeler ileri süren küçük profesörlere dönüşmüş bir halde çıkmaları, gerçekten bir felâket olur... Öyle de olacak herhalde. Çoğu zaman, analarının, babalarının damarına basar çocuklar. Bunu mahsus yapmazlar elbette. Farkında olmadan yaparlar; çünkü ellerinde değildir bunu yapmamak: Anayla baba, bir yönde fazla ileri gitmişlerdir; doğa, buna karşı bir tepki gösterir, dengeyi bulmaya çalışır. Öyle, öyle, yüzde yüz biliyorum bunu. O küçük canavarlar, profesör olacaklar. İğrenç küçük bilim adamları olacaklar." Spandrell’e doğru döndü: "Sizin dostunuz Illidge gibi."</p>

  <p>Spandrell, bu adı duyunca tedirgin oldu, irkildi; irkildiği için de, kendi kendine kızdı.</p>

  <p>Rampion sözünü sürdürdü: "Bedenlerindeki yüreği, bedenlerindeki ciğeri baskı altında tutmak için ellerinden geleni yapan, iğrenç küçük beyinler..."</p>

  <p>Spandrell, biraz melodrama kaçan o alaycı ve anlamlı gülümseyişiyle, "genç Illidge yüreğiyle ciğerini pek baskı altında tutamadı," dedi. "Hiç beceremedi bu işi."</p>

  <p>"Elbette beceremez. Hiç kimse baskı altında tutamaz bedenini. Olsa olsa şu olur: Bunu yapmaya kalkanların yüreğiyle ciğeri, canlı birer uzuvken, pis birer et parçasına dönüşür. Peki, bu değişim neden? Hangi amaç uğruna? Bir yığın saçma sapan bilgiyle, anlamsız ve tutarsız soyutlamalar uğruna!"</p>

  <p>Philip, sessizce dinlemekten vazgeçip, aydınların imdadına koştu: "Ama ne de olsa, bunlar çok eğlenceli şeyler aslında. Genellemeler yapmak, bilgi peşinden koşmak, bir eğlencedir insan için. Bana kalırsa, insanı en çok oyalayan eğlencelerden biridir." Philip, düşünceye dayanan bir yaşantının insana haz verdiği görüşünü açıkladıktan sonra, sözünü tamamladı: "Öyleyse, neden olumsuz bir tutum benimsiyoruz bu küçük eğlencelerimize karşı? Golf oyununu ayıplamıyoruz da, düşünceye dayanan yaşantılardan hoşlanan aydınların oyunlarını ayıplıyoruz?"</p>

  <p>Rampion, "bunun nedeni oldukça basit değil mi?" dedi. "Bir ağacın ne olduğu, verdiği meyvalardan anlaşılır. Golf oynamanın ya hiçbir sonucu olmaz, ya da zararsız, hattâ düpedüz yararlı sonuçları olur. Örneğin karaciğeri sağlam bir insan çıkar ortaya. Güzel bir sonuçtur bu. Aydın bir kişi olmanın sonuçlarına gelince... Aman Tanrım!" yüzünü buruşturdu. "Hele bir seyredin şu sonuçları! Sanayiye dayanan uygarlık. İşte aydın bir kişi olmanın sonucu! Sabah gazetesi, radyo, sinema - hep bunun sonuçlan. Tanklar, trinitrotoluol gibi patlayıcı maddeler, Rockefeller ve Ford... Gene bunun sonuçları. Son iki yüz yıldır aydınlığı meslek edinip, yöntemli bir biçimde örgütlenmenin sonucu tüm bunlar. Bir de sizin eğlencelerinizi beğenmemi istiyorsunuz ha? Bilin ki, boğa güreşlerini, sizin eğlencelerinize yeğ tutarım ben. Birkaç hayvana işkence edilmesi, birkaç yüz seyircinin hayvanlaşması nedir ki, tüm bir dünyanın yıkılması, pisliğe batması, soysuzlaşması yanında? İşte, siz aydın kişiler, eğlencelerinizi örgütleyip bir meslek haline sokalı beri, dünyayı bu hale getirdiniz."</p>

  <p>Philip, "yok camın, daha neler!" dedi. "Biraz fazla korkunç, çizdiğiniz tablo. Şu da var ki, söyledikleriniz doğru olsa bile, elde ettikleri sonuçları başkaları böyle uyguladı diye, sorumlu tutamayız aydınları."</p>

  <p>"Ama onlar sorumludurlar aslında; çünkü o kahrolası aydın geleneklerine uyarak yetiştirdiler başkalarım da. Yetindirdikleri, aydın kişilerdir bir bakıma. Bir iş adamı, aslında bir bilim adamıdır. Gerçek bir bilim adamından biraz daha aptaldır, o kadar. Bir iş adamı da, tıpkı bir bilim adamı gibi, tek yanlı olarak ve -beyninin çapı her neyse- beyniyle yaşar. Bunun sonucu ise, ruhun soysuzlaşmasıdır." Rampion, laf arasında şunu da ekledi: "Unutmamalı ki, sizin eğlencelerinizin sonucu, çağdaş sanayiye dayanan yaşantının gözle görülür araç ve gereçleri değildir yalmz. İçin için çürüme, bir çocuk düzeyine düşme, soysuzlaşma, her çeşit delilik, ilkelliğe dönüş de vardır bu sonuçlar arasında. Hayır, hayır! Sizlerin, beyne dayanan o kıymetli eğlencelerinize sabrım kalmadı artık. Çok daha az zararlı olurdunuz golf oynasaydınız."</p>

  <p>Hiç lâfa karışmadan dinleyen Burlap sordu: "Ya gerçek? Gerçek ne olacak?”</p>

  <p>Spandrell, başını salladı, Burlap’ı destekledi: "Gerçek aranmaya değmez mi?"</p>

  <p>Rampion, "elbette değer," dedi. "Ama gerçeği, Philip ile bilim ve bilgi meraklısı dostlarının aradığı yerde aramaya değmez. Eninde sonunda bizi ilgilendirebilecek olan tek gerçek, insanlara bağlı olan gerçektir. Bu gerçeği bulabilmek için de, benliğimizin uzmanlaşmış bir tek bölümüyle değil, tüm benliğimizle aramamız gerekir. Bilim adamlarının bulmak istedikleri gerçek, insanlarla ilişkisi olmayan bir gerçektir. Bir bilim adamı bile insanlıktan tamamiyle sıyrılamadığına göre, bu işte, tam bir başarı elde edemezler hiçbir zaman. Ne var ki, bilim adamları, bir dereceye kadar, insanların gerçek dünyasından ayırabilirler kendilerini. Beyinlerine işkence ede ede, evrenin, insanca olmayan bir varlığa nasıl göründüğü konusunda az çok bir fikir edinebilirler. .Quantum kuramı, dalgalanma mekaniği, rölativite kuramı, şu bu derken, insanlığın dışına bir hayli çıkabildiler de gerçekten. Güzel ama, ne hayır gelebilir böyle bir tutumdan?"</p>

  <p>Philip, "bunlar, insanı hep eğlendiren şeylerdir,” dedi. "Üstelik bir hayır gelebilir bunlardan: Şaşılacak uygulamaları bulunabilir bunların. Örneğin, atomu parçalamanın sırrı bulunur, sonsuz bir enerji kaynağı sağlanabilir."</p>

  <p>Rampion, acı acı alay etti: "Böylece insanlar da yüzde yüz aptallaşır, yüzde yüz köle olur makinelere. Ben bilirim sizin cennetlerinizi. Neyse, gerçeği aramak sorununu tartışıyorduk şimdi... Bilim adamlarının, beyinlerini kullanarak. elde etmek istedikleri ve insanlarla bir ilişkisi olmayan bu gerçeğin, bizim günlük yaşantımızla da bir ilişkisi yoktur. Bizim gerçeğimiz, yani insanlarla ilişkili gerçek, ancak yaşayarak, tam olarak ve tüm benliğimizle yaşayarak elde edilen gerçektir. Evren üstüne o ünlü kuramlar ve o kuramların günlük yaşantımıza uygulanması, sizin sözünü ettiğiniz eğlencelerin bir sonucudur, Philip. Bunların, bizim önemli bildiğimiz tek gerçekle uzaktan yakından hiçbir ilişkisi de yoktur.</p>

  <p>İnsanlarla ilişkisi olmayan gerçek, yalnız yersiz değil, aynı zamanda tehlikelidir de; çünkü insanlarla ilişkili olan önemli gerçeği görmemize engel olur. Yaşanan gerçek soyut bir kurama uygun diye, yaşantımızı yanlış yola saptırırız. Örneğin, insanlarla ilişkisi olmayan gerçeklerden biri de şudur: İkinci derece özellikler yoktur aslında. Bu görüş, herkesçe benimsenirdi; daha doğrusu benim gençliğimde herkesçe benimsenirdi. Oysa bu görüşü doğru bulan adam, kendi kendini yadsımış olur; tüm yaşantısını yıkmış olur. Çünkü insanlar öyle bir biçimde yaratılmışlardır ki, onlar için gerçek olan tek özellik, bu ikinci derecede özelliklerdir. Bunları yadsımak, kendini öldürmek demektir."</p>

  <p>"Ama aslında bunları yadsıyan yok ki,” dedi Philip.</p>

  <p>Rampion, "doğru," dedi, "tamamiyle yadsımıyorlar; çünkü böyle bir şey yapılamaz. Bir adamın, duyularını ve duygularını tamamiyle yokedebilmek için önce kendi bedenini öldürmesi gerekir. Ne var ki, duyularıyla duygularını kullandıktan sonra, onları küçümseyebilir. Akıllı geçinen, iyi eğitim görmüş birçok insanın yaptıkları da budur aslında: İnsanlarla ilişkili olmayan şeyler uğruna, insanlarla ilişkili olan şeyleri küçümsemek. Gerçi güttükleri amaç, Hıristiyanların amaçlarından ayrı; ama sonuç aynı: Bir çeşit kendini öldürme." Rampion’un sesinde öfke belirdi ansızın: "Hep aynı şey. İnsandan üstün olmak için yapılan her çabanın sonucu hep aynı: Ölüm -bir çeşit ölüm. Doğanın sizi yarattığından daha üstün olmaya kalkınca, kendi benliğinizde bir şeyleri öldürüyorsunuz; büsbütün alçalıyorsunuz. Yüce yaşantılar, ahlâk ve beyin açısından ilerlemeler, ülküleri uğruna yaşamalar! Bunlardan ve bunlara benzer palavralardan öyle bıktım usandım ki! İnsanı ölüme sürüklüyor tüm bunlar. Para uğruna yaşamak insanı kesinlikle ölüme sürüklediği gibi, tüm bunlar da kesinlikle ölüme sürüklüyor insanı. Hıristiyanlar, ahlakçılar, kültürlü güzellik meraklıları, parlak genç bilim adamları, Smiles’ı<a id="footnote1"></a><sup><a href="../Text/Section0028.xhtml#bookmark1">1</a></sup> andıran işadamları... Bunların tümü, kurbağamsı birer küçük insan. Ne var ki, bu kurbağalar, şişip şişip birer boğa olmak; su katılmamış ruhla, ülkücülükle dolu balonlar gibi şişmek istiyorlar. Derken bu balonlar sönüveriyor; ortada kala kala, küçük bir kurbağanın parçaları kalıyor ancak. Üstelik de kokmaya yüz tutmuş parçalar! Büyük bir ahmaklıktan, çok iğrenç bir yalandan başka bir şey değil tüm bunlar. Örneğin sizin şu pis küçük Francesco D’Assissi’niz!" Rampion, karşı koymaya başlayan Burlap’a doğru döndü: "Öyle, öyle, pis bir yaratık. İşte o kadar," diye dayattı. "Kendini beğenmiş, aptal bir adamcağız. Kendini şişire şişire bir Hazreti. İsâ olmaya yelteniyor. Ama sonunda, benliğinde akıllı ve dürüst olan her şeyi yokediyor; gerçek bir insanın kokuşmuş, yırtık pırtık parçalarına dönüşüyor. Cüzamlıları yalamaktan müthiş bir haz alarak, dolanıp duruyor dört bir yanda. Ööööf! Aman ne iğrenç bir sapık! Kendini bir mal sandığı için, bir kadını öpmeyi hor görüyor. Doğal ve sağlıklı hazları bayağı şeyler saydığı için, hiç yanaşmıyor bunlara. Benliğinin insanca ve dürüst yanlarını öldürüyor sonunda. Ancak cüzamlıların çıbanlarını yalamaktan haz alan pis bir küçük sapık olup, işin içinden çıkıyor. Şunu da unutmayın ki, cüzamlıları iyileştirmiyor. Ancak yalıyor onları. Onların hoşuna gitsin diye değil, sırf kendi hoşuna gittiği için yalıyor. İğrenç bir şey!"</p>

  <p>Philip, iskemlesinin arkasına yaslanıp güldü. Rampion fena halde öfkelenerek ona doğru döndü.</p>

  <p>"Gülün bakalım," dedi; "ama kendinizi ondan üstün sanmayın sakın. Siz de bilim meraklısı o aydın dostlarınız da! Hıristiyanlık budalaları, kendi benliklerinin birçok yanını nasıl öldürdülerse, sizler de kendi benliğinizin birçok yanını öldürdünüz. Programınızı okuyayım mı sizlere?" Rampion, yanında, masanın üstünde duran kitabı alıp, sayfalarını çevirmeye başladı. "Buraya otobüsle gelirken, demin gördüm bu parçayı. Ha, işte burası.” Fransızca sözcükleri dikkatle ve açık açık söyleyerek, okumaya başladı: <span style="font-style:italic;">"Plus un obstacle matâriel, toutes les rapidités gagnées par la science et la richesse. Pas une tarea l’independance. Voir un crime de lésemoi dans toute frâquentation, homme ou pays, qui ne serait pas expressément voulue. L’energie, le recueillement, la tension de la solitude, les transporter dans ses rapports avec</span> de <span style="font-style:italic;">vrais semblables. Pas d’amour peutetre, mais des amitiés rares, difficiles, exaltâes, nerveuses; vivre comme on revivrait en esprit de detachement, d’inquiétude et de revanche. <a id="footnote2"></a><sup><a href="../Text/Section0028.xhtml#bookmark2">2</a></sup>"</span>&nbsp;Rampion kitabı kapadı, başını kaldırdı. Philip’e "işte sizin programınız!" dedi. "Bunu, 1901 yılında Marie Leneru kaleme aldı. Kısacık derli toplu, hiçbir eksiği olmayan bir program. Hey Tanrım, öyle de iğrenç bir program ki! Beden yok, madde dünyasıyla hiçbir alış veriş yok, beyinler yoluyla kurulan bağlar dışında insanlarla da hiçbir alış veriş yok, sevgi yok..."</p>

  <p>Philip gülümsedi: "1901'den beri, programın sevgi bölümünü biraz değiştirdik," dedi.</p>

  <p>"Aslında değiştirmediniz. Gelişigüzel, şununla bununla yatmayı kabul ettiniz, işte o kadar. Ama sevgiyi benimsemediniz; doğal bir ilişkiyi ve doğal bir akışı, kafaya bağlı benlik bilincinden vazgeçmeyi, kendinizi içgüdülerinize bırakıp koyuvermeyi istemediniz. Hayır, hayır, istemediniz. Bilinçle istediğinize dört elle sarılıyorsunuz. Her şeyin, her zaman <span style="font-style:italic;">expressement voulue,</span> yani özellikle istenilmiş olması gerek sizce. Kurulan bağlar yalnız kafayla ilişkili olmalı. İnsanlar, canlı varlıklarla dolu bir dünyada yaşarcasına yaşamamalı. Tek başına anımsıyormuş, hayal kuruyormuş, düşünüyormuş gibi yaşamalı insanlar. Tıpkı Proust’un o iğrenç ve yüce yapıtı gibi bir şey; yani durmadan dinlenmeden, tek başına kendi kendine cinsel haz verircesine. İşte budur sizlerin düşünceye dayanan yaşantınız! Yaşamak değil bu; başlayan ölüme takılan süslü bir ad ancak. Şu Leneru denilen karının, hem sağır hem de yarı kör oluşu, çok anlamlı, çok simgesel bir şey. İçten, ruhtan gelen bir gerçeğin, dışa vurması, gözle görülmesidir bu.</p>

  <p>Zavallı kadıncağız! Kendini ruha verirken, küçük de olsa bir özürü vardı onun. Ama yüce düşüncelerle dolu bir yaşantıya merak saran öteki insanlara, yani bedenlerinde bir kusur olmayanlara ne diyelim? Pek kolay bağışlayamayız onları. Çünkü onlar bile bile sırf eğlence olsun diye sakatladılar kendi kendilerini. Ne yazık ki, sırtlarında gözle görülür kamburlar çıkmıyor, gözleri şaşı olmuyor. O zaman daha kolay anlardık onların ne biçim adamlar olduklarını.”</p>

  <p>Philip başını salladı, ''doğru!" dedi. Rampion beden sakatlıklarından sözedince, Philip utanmıştı. Bunu belli etmemek için, çok eğleniyormuş gibi davranıyor, gülüyordu. "Doğru!" Kendi bacağı sakat diye, Rampion’un sakatlık konusunda söylediği doğru sözleri beğenmediğini sanmasınlar sakın.</p>

  <p>Philip’in sesini gerektiğinden fazla yükselterek güldüğünü duyunca; Rampion ona merakla baktı. Ne oluyordu acaba? Rampion bunun nedenini araştırmak zahmetine girişmedi.</p>

  <p>"Bunların hepsi berbat bir yalandan başka bir şey değil," diye sözünü sürdürdü: "Üstelik aptalca bir yalandır, insanlıktan üstünmüş gibi haller takınmak. Aptalca bir yalandır, çünkü böyle davrananların foyası her zaman meydana çıkar. İnsanlıktan üstün olmaya kalkışıyorsunuz; sonunda insanlıktan aşağı oluyorsunuz ancak. Her zaman böyledir bu..."</p>

  <p>Philip, "aferin, dinleyin, dinleyin!” dedi. "Biz yeryüzünde yürüyoruz, kanat gerekmez bize. "</p>

  <p>Babasının bağıran sesini duyar gibi oldu ansızın: "Benim kanatlarım vardı. Benim kanatlarım vardı." Babasının kıpkırmızı yüzünü, sıtmaya tutulmuş izlenimini uyandıran pembe pijamasını görür gibi oldu.</p>

  <p>Gülünç ve yürekler acısı!</p>

  <p>"Biz yeryüzünde yürüyoruz, kanat gerekmez bize sözünü kimin söylediğini biliyor musunuz?" diye sordu. "Yirmi bir yaşındayken, Oxford’da, Newdigate ödülünü almak umuduyla yazdığım şiirin son dizesidir bu. Yanılmıyorsam, konu Kral Arthur idi. Ödülü ben kazanmadım elbette. Ama iyi bir dizedir bu."</p>

  <p>Rampion, "ne yazık ki, bu dizeye göre yaşamadınız," dedi. "Orospu peşinden koşarcasına, soyut düşüncelerin peşinden koşup durdunuz. Ama şu da var ki, soyut düşünceleri en çok ayıplayan, bunlara tutkun olandır. Çünkü soyut düşünce meraklıları, bu tür düşüncenin yaşamı nasıl yıktığını kendi başlarından geçenler yüzünden bilirler. Soyut düşünceler büyük bir engel olmaz sıradan bir insana. Sıradan bir insan, ayakları olduğunu unutmadıkça, kanatlı olmayı da göze alabilir. Ancak boyuna havalarda uçmak hevesine kapılıp, kendi kendilerini zorlayınca, yollarını şaşırır insanlar. Melek olmak hırsına düşerler; ama sonunda ola ola, ya bir guguk kuşu, ya bir kaz, ya da iğrenç bir akbaba, leş yiyen bir karga olup çıkarlar işin içinden."</p>

  <p>Uzun süredir sessiz kalan Spandrell, "ama bütün bunlar hayvanlığın övgüsünden başka bir şey değil," dedi. "Hayvanlar gibi davranmamızı. salık veriyorsunuz bize."</p>

  <p>Rampion, "size, insan gibi davranmanızı salık veriyorum," dedi. "Bu iki şeyin ar{lsında da küçük bir ayrım olsa gerek. Zaten şu da var ki," diye ekledi, "bir hayvan gibi davranmak, yani evcilleşmemiş, gerçek bir hayvan gibi davranmak demek istiyorum, bir şeytan yaratıp, sonra kendi yarattığınız bu şeytana uygun davranışlar uydurmaktan bin kat daha iyidir."</p>

  <p>Kısa bir sessizlik oldu.</p>

  <p>Spandrell kendi kendine, "ya şunları söylersem..." diye düşünüyordu. "Bir paravananın arkasından çıkıp, bir adamın üstüne atıldığımı, bir lobutla adamın başına yandan vurduğumu, ya şunlara söylersem..."</p>

  <p>Spandrell bir yudum konyak daha içti. Yüksek sesle, "hayır," dedi. "Söylediklerinizin doğru olduğuna pek o kadar inanmıyorum. Bir hayvan gibi davranmak, iyiliği de kötülüğü de kavrayamayan bir yaratık gibi davranmak demektir. Oysa, bir şeytan gibi davranmaya başlamadan önce, iyiliğin de ne olduğunu bilmemiz gerek."</p>

  <p>Gelgelelim, ahmakça, pis, iğrenç bir işten başka bir şey değildi Spandrell’in yaptığı. Evet, öyleydi, müthiş bir budalalık, görülmedik bir aptallıktı. İyiliğin ve kötülüğün ne olduğunu öğreten ağacın yasak meyvasını koparmış; ama bu meyvanın özünde, ateşle zehir değil; pis, kahverengimsi kokuşmuş bir nesneyle, birkaç tane küçük kurt bulabilmişti bula bula.</p>

  <p>Bunları düşündükçe kaşları çatılan Spandrell, "karşıtı olduğu için vardır her şey," dedi; "şeytanın varlığı, Tanrının da varlığını kanıtlar."</p>

  <p>Rampion sabırsızlandı: "Bundan kuşkum yok. Tam anlamıyla kötü olan bir Şeytan, tam anlamıyla iyiliğin timsali olan bir Tanrının varlığını gösterir. Eh peki, ne çıkar bundan? Seninle benimle ne ilgisi var bunun?"</p>

  <p>"Bana kalırsa çok ilgisi var.”</p>

  <p>"Bu masanın, elektronlardan, ya da bilinmeyen bir ortamda sallanan sonsuz bir dalga serisinden, ya da dört boyutlu bölünmez bir nesne içinde bulunan büyük sayıda zaman noktalarından, ya da Philip’in bilgin dostları neden yapıldığını ileri sürüyorlarsa ondan oluşmasının seninle ve benimle ne kadar ilgisi varsa; bu işin de o kadar ilgisi var bizimle. Yalnız o kadar. Yani hemen hemen hiç ilgisi yok demek istiyorum. Sizin o mutlak Tanrınızla o mutlak Şeytanınız, insanlarla hiçbir ilgisi olmayan yersiz gerçekler sınıfına girer. Oysa bizleri ilgilendiren tek varlık; tarih ve coğrafyanın o küçük tanrıları ve şeytanlarıdır. Salt iyiliği ya da salt kötülüğü temsil etmeyen, her insana göre değişen ahlâk ölçülerinin, o küçük iyilikleri ve kötülükleridir. Bunların dışında, hiçbir şey insanlığa bağlı değildir, her şey yersizdir. Ve insanlıkla ilişkili olmayan mutlak düşüncelerin etkisine kapılırsanız; sonunda, ister istemez, ya bir aptal ya da kötü bir adam olursunuz; hem aptal, hem kötü olursunuz belki de!"</p>

  <p>Spandrell direndi: "Ama öyle olmam, hayvanlaşmamdan daha iyidir. Bir boğa ya da bir köpek olacağıma; aptalın, ya da ahlâksızın biri olmayı yeğlerim."</p>

  <p>Rampion sabırsızlandı: "Ama sizden bir boğa ya da bir köpek olmanızı isteyen yok ki! Sizden istenilen tek şey, bir insan olmanız. Bir insan diyorum. Bir melek ya da bir şeytan değil. İnsan dediğin, bir ipin üstünde yürüyen cambaza benzer. Dengesini bulmak için tuttuğu sırığın bir ucunda, kafa, bilinç, ruh vardır; öteki ucunda da beden, içgüdüler, bilinçsiz olan, toprağa bağlı olan, gizemli olan her şey vardır. İpin üstünde, dikkatle dengesini bularak yürür. Dengededir. İşte bu da aklın alamayacağı kadar güç bir iştir. Bu adamın gerçekten bilip bileceği, kesin olan tek şey, kusursuz olan bir dengenin kesinliğidir; kusursuz bir orantının kesinliğidir. Bu ise, ahlâk açısından bir paradokstur, saçma bir şeydir. Ama var olan, aslı olan, canlı olan tüm gerçekler böyledir; yani mantık açısından saçmadır düpedüz. Canlı bir gerçeğin ışığıyla aydınlanınca da, mantık düpedüz saçmadır. Hangisini canınız isterse, onu seçin. Ya mantığı, ya da yaşamayı. Bu bir beğeni sorunudur. Kimi kişiler de, ölü olmayı her ikisine de yeğlerler."</p>

  <p>"Ölü olmayı yeğlerler." Bu söz, yankılanıp durdu Spandrell’in kafasının içinde. Everard Webley, bir tavuk gibi bağlanmış, yerde yatıyordu. Acaba ölü olmayı yeğliyor muydu o da?</p>

  <p>Spandrell, ağır ağır konuştu: "Ama ne de olsa, bazı şeyler, kesinlikle \[e yüzde yüz kötüdür her zaman. Örneğin bir insanı öldürmek?" Bir insanı öldürmenin, yalnız aşağılık, pis ve iğrenç bir iş olmadığına inanmak istiyordu. Bir insanı öldürmenin, dehşet uyandıran, korkunç bir iş olduğuna inanmak istiyordu. "Kesinlikle kötüdür bu."</p>

  <p>Rampion, "birçok başka şeyden neden daha kötü sayılsın bu?" diye sordu. "Bazı koşullar altında, adam öldürmenin, gerekli olduğu, doğru olduğu, övünülecek bir iş olduğu besbelli. Bana kalırsa, bir insanın yapabileceği ve kesinlikle kötü olan bir tek şey vardır: Bu da yaşamaya karşı olmak, kendi benliğinin bütünlüğüne karşı olmaktır. Bir insan, ancak kendi benliğini bozarsa, kendi içgüdülerini yanlış yola saptırırsa, kötülük eder."</p>

  <p>Spandrell, acı acı alay etti: "Dönüp dolaşıp, gene hayvanlara geldik. Aklınıza estikçe, tüm isteklerinizi yerine getirerek, çevrenize saldırıp durun. Demek insan aklının en son buluşu bu, ha?" &nbsp;&nbsp;&nbsp;.</p>

  <p>Rampion, "siz bunu aptalca bir iş sanmak istiyorsunuz ama, aslında pek öyle değil," dedi. "İnsanlar, sizin o hor gördüğünüz hayvanlar gibi davranarak, ancak gerçekten istek duydukları zaman içlerinden geleni yapsalar; bugün uygar geçinenlerin çoğundan bin kat daha iyi davranırlardı aslında. Doğal iştahlar, içten gelen ve kendiliğinden meydana çıkıveren istekler, hayvana döndürmez bir insanı. Hayır, ‘hayvana döndürmek’ sözünü yerinde kullanmadım. Hayvanları hor görmek anlamına gelebilir bu. ‘İnsanlar gibi kötü ve ahlâksız etmez’ demem daha yerinde olur... Bizi bu hale sokan, hayal gücüdür, kafadır, ilkelerdir, geleneklerdir, eğitimdir. İçgüdüleri kendi haline bırakırsanız, yapacakları zarar öyle azdır ki! Eğer insanlar, ancak tutkuya kapılınca sevişselerdi, ancak öfkelenince ya da çok korkunca dövüşselerdi, ancak gereksinmeleri olunca ya da dayanamayacak kadar isteyince, bir mala el atsalardı; inanın bana, bu dünya cennete dönerdi. Şimdiki aydın, bilimsel ve Hıristiyan döneminde olduğundan, kat kat daha fazla cennete dönerdi. Casanova’ların, Byron’ların, Lady Castlemaine’lerin meydana çıkmasının nedeni içgüdüler değildir. Doğuştan gelmeyen istekleri ve hırslarım gıcıklayan pis bir hayal güçleri olduğu için bu hale düşmüşlerdir onlar. Kadınlı erkekli Don Juan’lar, duydukları isteklere göre davransalardı, pek az sayıda aşk serüvenleri olurdu. Önlerine çıkanla gelişigüzel yatıp kalkmaya başlamadan önce, hayal gücüne başvurarak, kendi kendilerini kışkırtmaları gerek onların. Öteki içgüdüler için de aynı şeyi söyleyebiliriz. Çağdaş uygarlığın para hırsıyla çıldırmasının nedeni, mal mülk edinme içgüdüsü değildir. Gelenekler, ahlâk ilkeleri ve eğitim, mal mülk elde etmek içgüdüsünü yapay olarak kışkırtıp durur. Para kazananlara, bu işin doğal ve soylu bir iş olduğunu, tutumlu davranmanın ve çok çalışmanın bir erdem sayılacağını; önüne geleni kandırıp, istemedikleri malları onlara satmakla, Hıristiyanlığa hizmet ettiklerini söylerler. Bunu yapmasalar, mal mülk edinme içgüdüsü, sabahtan akşama kadar ve bütün ömürleri boyunca para kapmalarını sağlayacak kadar güçlü olamaz insanlarda. Bu hırsı, hayal gücünün ve kafanın yardımıyla, boyuna kızıştırmak gerek. Uygarlığımızın savaşlarını da düşünün bir kez. İçten gelen bir dövüşkenlikle hiçbir ilgisi yok bu savaşların. İnsanlar, ancak yasaların zoruyla ve propagandanın kışkırtmasıyla göze alabiliyorlar savaşmayı. Milletler Cemiyetini kuracağınıza, insanlara söyleyin, savaşma içgüdüsünün ancak içten gelen buyruklarına boyun eğsinler. Barış için çok daha hayırlı olur bu."</p>

  <p>Burlap, "onlara, Hazreti İsâ’ya boyun eğmelerini söylememiz, daha da hayırlı olur,” dedi.</p>

  <p>"Hayır, olmaz. Onlara Hazreti İsâ’ya boyun eğmelerini söylemek, insandan üstün olmalarım söylemek olur. Oysa insandan üstün olmaya kalkışanlar, her zaman insandan aşağı olurlar aslında. Onlara Hazreti İsâ’ya tam anlamıyla boyun eğmelerini söylemekle, dolambaçlı bir yoldan, ‘önce enayiler gibi, sonunda da şeytanlar gibi davranın’ demiş olursunuz. Vereceğim örnekleri bir düşünün hele. Yaşh Tolstoy: Büyük bir adamdan da üstün olmaya yeltenerek, kendini, bile bile aptal eden büyük bir adam. Sizin o iğrenç küçük San Francesco’nuz." Burlap’a döndü: "Al sana bir aptal daha! Ama o aptal, iblisliğin sınırına varmış bile. Thebaid’deki keşişlerle, bu işin bir adım daha ileri gittiğini görüyoruz. O keşişler bu sınırı aştılar. İblislik aşamasına geçtiler. Kendi kendilerine işkence ettiler; iyi, güzel ve canlı olan her şeyi yıktılar. Onların programı buydu işte. Hazreti İsâ’nın sözünü dinleyip, insandan üstün olmaya kalktılar; ama sonunda, düpedüz şeytanca bir yıkıcılığın simgesi olup işin içinden çıktılar. İçgüdülerine uyarak, doğal bir davranışı benimsemekle yetinselerdi, doğru dürüst birer insan olabilirlerdi pekalâ. Ama hayır! İnsanlığı aşmak istiyorlardı. Böylece şeytan oldular. Önce aptal, sonra da şeytan! Aptal şeytanlar! Öf!" Rampion, yüzünü buruşturdu, tiksinircesine başını salladı. Sözünü öfkeyle sürdürdü: "Düşünün ki, dünya bu yaratıklarla dolu! Bunlar ermiş Anthony ile şeytanları, San Francesco ile salakları kadar ileri gitmemişler ama, gene de aynı türden yaratıklar. Aralarında bir derece farkı var ancak. Hepsi de aynı biçim sapıtmış - yani insanlıkla ilişkilerini kesmeye kalkışarak. İnsanlıkla ilgisi olmayan dindarlar, insanlıkla ilgisi olmayan ahlâkçılar, insanlıkla ilgisi olmayan aydınlar ve bilim adamları, insanlıkla ilgisi olmayan uzmanlar ve becerikli adamlar, insanlıkla ilgisi olmayan işadamları, insanlıkla ilgisi olmayan pintiler ve mal mülk meraklıları, insanlıkla ilgisi olmayan şehvet düşkünleri ve Don Juan’lar, sevdalıyken bile insanlıkla ilgisi olmayan bilinçli bireyler. Tümü de sapık. Kendilerini ya iyiliğe, ya kötülüğe; ya ruha, ya da bedene adayarak sapıtmışlar. Dengeli bir orta yoldan, insanlıktan her zaman uzak kalmışlar. Sapıkların bir sığınağı oldu bu dünya. Şimdi bu sofrada dört tane sapık var." Gülerek çevresine bakındı: "Tertemiz olduğunu sanan küçük bir Hazreti İsâ sapığı!"</p>

  <p>Burlap, Rampion'u bağışlarcasına gülümsedi.</p>

  <p>"Güzellik meraklısı, aydın bir sapık."</p>

  <p>Philip,"sağ olun, iltifat ediyorsunuz," dedi.</p>

  <p>"Bir ahlâk ve felsefe sapığı." Rampion, Spandrell’e doğru döndü. "Tam anlamıyla küçük bir Stavrogin.<a id="footnote3"></a><sup><a href="../Text/Section0028.xhtml#bookmark3">3</a></sup> Spandrell, kusuruma bakmayın ama, sizin gibi koca bir budala gerçekten bulunmaz yeryüzünde." Olanca dikkatiyle Spandrell’e baktı: "Benliğinde, edebiyatın tüm tragedya kahramanları sanki kaynaşıp bir tek kişi haline gelmiş gibi gülümsüyor! Ama boşuna! Bu yüzün arkasında gizlenen akılsız soytarı, meydana</p>

  <p>çıkıyor gene de."</p>

  <p>Spandrell başını arkaya devirip, sessizce güldü. "Bir bilse," diye düşünüyordu, "bir bilse..." Ama Rampion o işi bilse de, Spandrell’i gene aptal saymaz mıydı acaba?</p>

  <p>"Gül bakalım, koca Dostoyevski! Size bir şey söyleyeyim mi ben? 'Aptal’ adı, aslında Mishkin’e değil Stavrogin’e verilmeliydi. Stavrogin, Mishkin’den kat kat daha aptal; daha da su katılmamış bir sapık.”</p>

  <p>Philip sordu: "Peki, bu sofradaki dördüncü adam ne biçim bir aptal, ne biçim bir sapık?"</p>

  <p>"Ne biçim mi?" Rampion başını salladı. İnce saçları ipek gibi havalandı. Gülümsedi. "O, öğretmenlik eden bir sapık. Ağlaya sızlaya yaşadığı çağı ayıplayan bir sapık. Şu kahrolası köhne dünyanın gidişatı yüzünden telâşlanan bir sapık. Üstelik de, boyuna gevezelik eden bir sapık." Rampion ayağa kalktı. "İşte bu yüzden evime gidiyorum," dedi. "Öyle bir konuştum ki! Bunun gerçekten ilgisi yok insanlıkla. Gerçekten bir . rezalet söylediklerim. Utanıyorum kendi halimden. Ama bütün sorun bundan çıkıyor: Karşınıza, insanlıkla ilişkisi olmayan şeyler ve insanlıkla ilişkisi olmayan adamlar çıkınca; çaresiz, sizin de insanlıkla ilişkiniz kalmıyor. Bütün bunlar hep sizlerin kabahatı."</p>

  <p>Rampion alaycı alaycı son bir kez gülümsedi, elini sallayarak ötekilere iyi geceler diledikten sonra, çıkıp gitti.</p>

  <p>Burlap eve döndüğü sırada, Beatrice, her zaman olduğu gibi beklemekteydi gene. Burlap son zamanlarda, cana yakın ve çocuksu bir davranışla, Beatrice’in dizinin dibinde yere oturmayı bir alışkanlık haline getirmişti. Bunu gene yaptı; tepesinde yusyuvarlak, pembe ve kel bir yer açılan siyah kıvırcık saçlı başını onun dizine dayadı. Sıcak sütünü yudum yudum içerken Rampion’dan söz etti. Rampion, olağanüstü bir adamdı, hattâ büyük bir adamdı. Beatrice, bunu beğenmedi; Rampion’un nasıl büyük bir adam olabileceğini sordu. Beatrice, Denis Burlap bir yana, yaşayan hiçbir insana büyüklük bağışlanmasından hoşlanmazdı. (Ölüler için durum başkaydı elbette; çünkü onlar ölüydü ne de olsa.) Beatrice, kıskanırcasına direndi. Rampion, pek de büyük sayılamazdı doğrusu. Eh, belki yüzde yüz büyük değildi ama; nerdeyse büyük denilebilirdi ona. Tek kusuru, ruha bağlı değerlere karşı garip duygusuzluğu, bu konuda peşin yargılar vermesi, bu açıdan kör gibi oluşuydu. Onun, böyle bir tutumu neden benimsediğini anlamak da kolay. Rampion, fazla aşın olan bir yönelişe karşı tepkide bulunuyor. Ne var ki, bunu yaparken, ters yönde aşınlığa düşüyor kendi de. Örneğin, bir türlü anlayamıyor San' Francesco’yu. Bu ermiş için, öyle gülünç, öyle iğrenç şeyler söyleyebiliyor ki! Rampion’un böyle konuşması, çok garip, çok yürekler acısı bir şey.</p>

  <p>Beatrice, sert sert sordu: "Ne dedi?"</p>

  <p>Beatrice, Burlap’ı tanıdığından beri, San Francesco’yu da kanadı altına almıştı.</p>

  <p>Burlap, Rampion’un sözlerinin edebe aykırı yerlerini biraz atlayarak, neler söylediğini anlattı. Böyle şeyleri nasıl söyleyebilirdi Rampion! Ne yüzle söyleyebilirdi bunları? San Francesco’ya karşı dayanılmaz bir hakaretti bu! Burlap, Rampion’un böyle bir kusuru, gerçek bir kusuru olduğunu onayladı. Ama iyi niyetli davrandı; Rampion’un kusurunu hafifletmek için, pek az insanın ruhtan gelen güzelliği gerçekten duyabildiğini açıkladı. Rampion, birçok-açıdan olağanüstü bir adamdı, ama San Francesco gibi insanlarda bulunan o altıncı duyudan yoksundu sanki. San Francesco gibileri, altıncı duyuları sayesinde, maddesel güzelliği aşan ger. çek güzelliği görebiliyorlardı. Burlap, tam gelişmemiş olmakla beraber, bu duyunun kendinde de bulunduğunu sandığını söyledi. Burlap’a benzeyen insanlar öyle azdı ki! Nerdeyse herkes ona yabancıydı bu açıdan. Çoğu kişilerin renkleri birbirinden ayırdedemedikleri bir ülkede renkleri gerçekten oldukları gibi görmeye benziyordu bu. Acaba Beatrice de düşünüyor muydu aynı şeyi? Çünkü Beatrice, her şeyi iyice görebilen ender insanlardan biriydi elbette. Beatrice ile ilk karşılaştığı zaman, bunu hemen anlamıştı. Beatrice, ağır ağır başını salladı. Evet, o da aynı şeyi duyuyordu. Burlap, başını kaldırıp, Beatrice’e gülümsedi. Beatrice’in aynı şeyi duyduğunu biliyordu. Beatrice’in gururunu okşadı bu. Kendini önemli bir kişi saymaya başladı. Rampion’un, sevgi konusunda düşündükleri vardı bir de. Burlap, başını salladı. Rampion’un görüşleri, aklın alamayacağı kadar kaba ve hayvancaydı; yalnız bedenle ilgiliydi.</p>

  <p>Beatrice, duygulu bir tavır alarak, "feci!” dedi.</p>

  <p>Denis Burlap’ın, Rampion’dan bambaşka olduğunu düşünüyordu. Güvenle dizine yaslanan başa, sevgiyle baktı. Denis’in saçlarının kıvırcıklığına; o küçük güzel kulaklarına; hatta başının tepesindeki pembe kel yere bayılıyordu. Her nedense, saçların döküldüğü o küçük, pembe, yuvarlak yer, Beatrice’e pek sevimli görünüyor, onu duygulandırıyordu. Uzun bir sessizlik oldu.</p>

  <p>Sonunda Burlap, derin derin içini çekti. "Öyle yorgunum ki" dedi.</p>

  <p>"Yatmalısınız."</p>

  <p>"Kımıldayamayacak kadar yorgunum."</p>

  <p>Burlap, yanağını Beatrice’in dizine daha da çok bastırdı; gözlerini kapadı.</p>

  <p>Beatrice elini kaldırdı, bir an durakladı, gene indirdi; sonra elini bir daha kaldırdı. Parmakları, Burlap’ın kıvırcık kara saçlarını, huzur verircesine, okşamaya başladı. Gene uzun bir sessizlik oldu.</p>

  <p>Beatrice sonunda elini çekince; Burlap, "ah, bırakmayın, ne olur," dedi. "Öyle rahatlıyorum ki! Sanki sizden çıkan bir güç var. Başımın ağrısı nerdeyse geçti."</p>

  <p>Beatrice, "başınız mı ağrıyor?" diye sordu. Burlap’a düşkünlüğü her zaman olduğu gibi, gene bir çeşit öfkeye dönüştü. Emretti: "Öyleyse mutlaka yatmalısınız."</p>

  <p>"Ama burada öyle mutluyum ki!"</p>

  <p>"Hayır, yatacaksınız,"</p>

  <p>Beatrice’in o koruyucu analık duygulan iyice ayaklanmıştı. Zorbalık eden bir sevgiydi onunkisi.</p>

  <p>Burlap, istemeye istemeye ayağa kalkarak sızlandı: "Öyle zalimsiniz ki!"</p>

  <p>Beatrice merhamete geldi; "siz yattıktan sonra, gelip başınızı ovarım," diye söz verdi.</p>

  <p>Burlap’a düşkünlüğü yüzünden zorbalık ederek o yumuşak, sıcacık sessizliği, söz söylemeden meydana gelen o yakınlığı, birdenbire bozduğuna, şimdi Beatrice de pişmandı. Kendini haklı göstermek için bir bahane buldu: Eğer Burlap baş ağrısı geçer geçmez uyumazsa, ağrı gene başlayacaktı...</p>

  <p>Beatrice sözünü tutarak odaya geldiği sırada, Burlap yatalı nerdeyse on dakika oluyordu. Beatrice’in sırtında yeşil bir sabahlık vardı. Bir tek kalın uzun örgüde toplanan san saçları, tıpkı panayırlarda yük arabası atlarının örülmüş kalın kuyrukları gibi, her kımıldanışında ağır ağır sallanıyordu.</p>

  <p>Burlap bu hale bayıldı: "Sizi sırtınızda şU örgüyle gören, on iki yaşında sanır," dedi.</p>

  <p>Beatrice, biraz sinirli sinirli güldü, yatağın kenarına oturdu. Burlap elini kaldırdı, kalın örgüyü yakaladı.</p>

  <p>"O kadar hoş ki, insanın çekesi geliyor," dedi.</p>

  <p>Şakalaşarak örgüyü hafif hafif çekti.</p>

  <p>Beatrice, gözdağı verdi; "Dikkat edin, yoksa başınızın ağrısına aldırmam; ben de sizin saçınızı çekerim sonra."</p>

  <p>Burlap’ın kıvırcık kara saçlarından bir tutam yakaladı.</p>

  <p>Burlap, ilkokul çocuklarının diliyle yalvardı: "Sayım suyum yok! Sayım suyum yok! Bırakıyorum işte." Sonra da şunu ekledi: "Küçük erkek çocukların, küçük kız çocuklarla dövüşmekten hoşlanmamalarını gerçek nedeni, küçük kızların onlardan çok daha acımasız ve yabansı oluşudur yalnız."</p>

  <p>Beatrice gene güldü. Bir sessizlik oldu. Tedirginlik içinde bir şey beklercesine Beatrice’in soluğu birazcık kısılıyor, yüreği hızla çarpıyordu.</p>

  <p>"Başınız fena mı?" diye sordu.</p>

  <p>"Oldukça."</p>

  <p>Beatrice elini uzattı, Burlap’ın alnına dokundu.</p>

  <p>Burlap, "sizin elinizde büyü var," dedi. Çabucak, beklenmedik bir hareketle, yatak örtülerinin altında yan kıvrılıp, başını Beatrice’in kucağına koydu. "İşte!" diye fısıldadı, rahat rahat içini çekti, gözlerini kapadı.</p>

  <p>Beatrice bir an için şaşırdı, korkar gibi oldu. Bu kara, bu sert, bu ağır başın, kalçalarına böyle dayanması, garip bir şeydi, korkunç bir şeydi. Hafifbir ürpertiyi önledikten sonra, Burlap’ın gösterdiği bu çocukça güvene sevindi. Onun alnını; koyu, gür, kıvırcık saçlı başını okşamaya başladı. Dakikalar geçti. O yumuşak, sıcacık, sessizlik ikisini de yeniden sardı; söz söylemeden ortaya çıkan o yakınlık yeniden kuruldu aralarında. Beatrice’in Burlap’ı korumak isteğinde zorbalık kalmamıştı artık; yalnız sevecenlik vardı bu istekte. Beatrice’in bedenini kaplayan zırhın katılığı sanki eriyivermişti; onu bu zırhı sırtına geçirmeye zorlayan korkular da, bu sıcacık yakınlığın içinde erimişti hemen.</p>

  <p>Burlap gene içini çekti. Hiç kıpırdamadan, keyfinden kendinden geçmişcesine, uyukluyor gibiydi.</p>

  <p>Beatrice, hafif bir sesle fısıldadı: "Geçiyor mu?"</p>

  <p>Burlap da bir fısıltıyla karşılık verdi: ”Yan tarafı hâlâ ağrıyor epeyce. Tam kulağımın üstü."</p>

  <p>Ağrıyan yere Beatrice’in daha kolay dokunabilmesi için, başını çevirdi. Öyle bir çevirişti ki bu, yüzü kadının karnına dayandı; soluk aldıkça canlı canlı kımıldayan, sıcaklığını ve teslimiyetini duyduğu o yumuşak karına dayandı.</p>

  <p>Burlap’ın yüzü bedenine değince, Beatrice’in ürpertilerle dolu korku nöbetleri yeniden başladı ansızın. Tenlerinin böylesine yakından birbirine dokunması, Beatrice’in bedenini ürküttü. Ama Burlap kımıldamadığı, tehlikeli hiçbir şey yapmadığı, daha çok yaklaşmaya kalkmadığı için, Beatrice’in korkulan yavaş yavaş yokoldu. Bu korkuların verdiği heyecan sayesinde; şimdi duyduğu o sıcak, o eşsiz sevecenlik büsbütün arttı, büsbütün güçlendi. Burlap’ın saçını gene okşadı. Sıcak soluğunu karnında duyuyordu. Biraz ürperdi. Mutluydu ama; korkuyla beklemenin verdiği bir heyecanla titriyordu. Bedeni hem titriyordu, hem de sevinç içindeydi her nedense; hem korkuyor, hem de merak ediyordu; hem çekiniyor, hem de bu yakınlığa ısınıyordu; hatta korktuğu halde, çekine çekine istek de duyuyordu.</p>

  <p>Gene fısıldadı: "İyileşti mi?"</p>

  <p>Burlap başıyla küçük bir hareket yaptı; yüzünü kadının yumuşak etine daha da çok gömdü.</p>

  <p>Beatrice sordu: "Artık bırakayım mı? Gideyim mi?"</p>

  <p>Burlap başını kaldırdı, ona baktı: "Hayır, hayır" diye yalvardı. "Gitmeyin, daha gitmeyin. Büyüyü bozmayın. Bir dakika daha kalın. Bir dakika yatın yorganın altına. Yalnız bir dakika."</p>

  <p>Beatrice, hiçbir şey söylemeden, onun yanına uzandı. Burlap Beatrice’in üstünü örttü, ışığı söndürdü.</p>

  <p>Beatric&amp;in kolunu okşayan parmaklar, hafif hafif dokunuyordu. Bu parmaklar bir bedene bağlı değildi de, bir ruhun parmaklarıydı sanki. Bizi avutmak için, öteki dünyaya göçen sevgililerimizden bir sevgi mesajı getirip, karanlıkta yapılan ispiritizma oturumlarında yüzümüze titreyerek dokunan, içi havayla dolu lastik eldivenlerin dokunuşunu andırıyordu bu parmaklar. Hem okşamak, hem de ispiritizma yapılırken ruhların gönderdiği bir lastik eldiven olmak! Öteki dünyada yaşarcasına sevişmek! İşte buydu Burlap’ın marifeti! Yavaş yavaş, sabırla, sanki bedeni hiç yokmuş gibi, sonsuz bir yumuşaklıkla okşayıp durdu. Beatrice’in zırhı tamamiyle eriyip gitmişti. Öteki dünyadan gelen ruhların hafifçe dokunan parmaklarıyla, Beatrice’in özünü okşuyordu artık Burlap. Bir genç kızın titreyen yumuşak özünü okşuyordu. Beatrice’in zırhı erimişti. Denis Burlap’ın yanında, akıllara sığmaz bir güven içinde görüyordu kendini. Korkmuyordu artık. Korksa bile, el sürülmemiş bir çocuğun soluk soİuğa ürpermeleriydi bunlar; duyduğu mutluluğu daha da yoğunlaştıran ürpermeler. Bilekten omuza, omuzdan bileğe sabırla gidip gelen, sonsuza dek sürecekmiş duygusunu veren tatlı okşamalardan sonra; ruhun eli Öteki Dünyadan uzanıp göğsüne dokununca bile, kendini akıllara sığmaz bir güven içinde sandı. Bu el, bir bedenenerdeyse bağlı değilmişcesine, havayla şişirilmiş bir lastik parçasıymış gibi, hafif hafif dokundu; yuvarlak etin üstünde bir ruhun dokunuşu gibi kaydı; melek parmakları, çıplak tene uzun uzun değdi. İlk dokunuşta, yuvarlak göğüs ürperdi. Beatrice’in her bir yanını saran mutluluk ve güven duygusu içinde, kendine özgü korkulan vardı o göğsün. Ama ruhun eli, sabırla, tatlı tatlı, korku uyandırmadan, okşayıp durdu hep. Ta ki, yeniden güvenen ve sonunda istek duyan göğüs, bu elin dokunuşunu özledi; ve göğüste uyanan istekler, dal budak sararak titreye titreye yayıldı; Beatrice’in canlanan tüm gövdesini kapladı. Sonsuzluklar uzayıp gitti karanlıkta.</p>

  <p id="u6ae6d72a-2d2a-4af2-9781-0dfbccbe543e"><a id="bookmark4"></a></p>
</body>
</html>
