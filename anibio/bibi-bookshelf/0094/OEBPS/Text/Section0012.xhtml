<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="uf4d2d462-6785-4a39-8244-01835fd91146"><span style="font-weight:bold;font-style:italic;font-variant:small-caps;">ON BEŞİNCİ BÖLÜM</span></p>

  <p>Aralarında geçen son sahneyi izleyen haftalarda, Walter ile Marjorie’nin ilişkileri hiç de hoş olmayan sahte bir hal aldı. Birbirlerine karşı pek saygılı, pek kibardılar. Başbaşa kalınca, içtenlikten yoksun, terbiyeli bir yığın lâf ediyorlardı. Lucy Tantamount’un adını hiç ağıza alamıyorlardı. Walter’in nerdeyse her geceyi dışarda geçirmesinden de hiç söz edilmiyordu. Bir tek şey söylemeden, bir anlaşmaya varmışlardı: Aralarında hiçbir şey olmamış gibi, ayrıca güzel bir dünyada her şey yolundaymış gibi davranacaklardı.</p>

  <p>Başlangıçta, ilk öfkelendiği sırada, Marjorie eşyalarım toplamaya başlamıştı. Hemen o gece, Walter geri dönmeden önce, gidecekti. Dayanabileceği rezaletlerin ve hakaretlerin bir sınırı olduğunu ona gösterecekti. O kadının kokusuna bulanıp eve gelmek ha! İğrenç bir şeydi bu. Walter, Marjorie'yi kendisine öylesine aşağılık bir duyguyla tutkun, para açısından öylesine bağlı biliyordu ki onun baş kaldırmasından hiç çekinmiyor, her şeye katlanacağını sanıyordu. Marjorie, daha önce Walter’e haddini bildirmemekle yanılmıştı; Walter’in önceki gece çektiği acılar karşısında, yumuşamaması gerekirdi. Ama daha iş işten geçmemişti. Bu kez kararı kesindi.</p>

  <p>Kendi onurunu düşünecekti artık. Marjorie, bavullarını yük odasından çıkardı, eşyalarını toplamaya başladı.</p>

  <p>Ama nereye gidecekti? Ne yapacaktı? Hangi parayla geçinecekti? Her dakika artan bir dirençle kendiliğinden aklına geliyordu bu sorular. Evli kız kardeşinden başka bir tek akrabası yoktu; bu kız kardeşi yoksuldu; Marjorie’nin davranışını beğenmeyen de bir kocası vardı. Mrs. Cole’un Marjorie ile arası açıktı. Ona bakabilecek durumda ya da bakmaya razı hiçbir dostu yoktu. Marjorie’nin mesleği olmadığı gibi, ayrıca bir marifeti de yoktu. Üstelik çocuğu olacaktı; hiçbir zaman iş bulamazdı. Zaten ne de olsa, Walter’e çok düşkündü, onu seviyordu; onsuz ne yapacağını bilemiyordu. Walter de Marjorie’yi sevmişti; hâlâ da, biraz olsun, sevdiğine güveniyordu Marjorie. Belki de Walter’in bu çılgınlığı kendiliğinden geçiverecekti; ya da Marjorie onu yavaş ' yavaş yola getirecekti gene. Ne olursa olsun, acele etmemek daha doğruydu. Sonunda Marjorie, eşyalarını gene bavullardan çıkardı; bavulları yük odasına sürükleye sürükleye götürdü. Ertesi gün, olup bitenlerin sanki hiç farkında değilmiş gibi, bu sahte oyununu oynamaya başladı.</p>

  <p>Walter ise, bu oyunda kendi payına düşen rolü oynamaktan pek hoşnuttu. Hiçbir şey söylememek, . hiçbir şey olmamış gibi davranmak tamamiyfe işine geliyordu. Öfkesinin uçup gitmesi, isteklerinin gerçekleşmesi, Walter’in o gelip geçici gücünü ve acımasızlığını yok etmiş; onu her zamanki haline, yani tatlı huylu, vicdan azabı çeken, çekingen bir adam haline getirmişti. Bedenin yorgunluğu, ruhu da yumuşatır. Waltet, Lucy’den ayrılıp evine dönünce, kendi suçluluğunu biliyor, Maıjorie’ye büyük bir kötülük yaptığına inanıyordu. Marjorie’nin kıyametleri koparacağından da emin olduğu için korku içinde bekliyordu. Oysa usulcacık odasına girdiği sırada, Marjorie uyuyordu. Uyumasa bile, uyuyo^uş gibi yapıyordu yalandan; Walter'e seslenmiyordu. Ertesi günse, ortada biçimsiz bir durum olduğu, ancak Marjorie'nin Walter'e her zamankinden daha nazik ve resmi "günaydın" demesinden seziliyordu. Çok rahatlayan Walter,' Marjorie'nin anlamlı sessizliğine uyarak onun yapmacık nezaketine içten gelen bir nezaketle karşılık veriyordu. Vicdanı Walter'i öylesine tedirgin ediyordu ki, gösterdiği bu nezaket, Marjorie'ye hizmet etmek, ona sevecenlik ve ilgi göstererek geçmiş suçlarını unutturmak, ileride işlemek niyetinde olduğu suçların daha şimdiden bağışlanmasını dilemek için gerçek bir çabaydı.</p>

  <p>Kıyametlerin kopmaması, kendisine sitem edilmemesi, bilmemezlikten gelen terbiyeli bir sessizlikle karşılanması, Walter’in içine su serpmişti. Ama aradan günler geçtikçe, Marjorie ile ilişkilerinin sahteliğine gittikçe daha fazla üzülmeye başladı Walter. Bu oyun sinirine dokundu. Marjorie'nin sessizliği onu suçluyordu. Walter, gitgide daha terbiyeli, daha nazik, daha sevecen oldu. Ne var ki, Marjorie'ye gerçekten sevgi duyduğu, onu mutlu etmeyi gerçekten istediği halde, her gece Lucy'nin evine gittiği için, Marjorie’ye duyduğu bu gerçek sevecenlik, bir yalana benziyordu; Marjorie’ye gerçek düşkünlüğü, kendi gözünde bile bir ikiyüzlülüğü andırıyordu. Sevecenlik anlan arasında, Marjorie'yi üzeceğini bildiği şeyleri yapmakta direndiği sürece, bu ikiyüzlülüğün sürüp gideceğini de biliyordu. Çaresiz bir öfkeyle kendi kendine, "ah keşke!” diye sızlanıyordu, "keşke ona verebildiğim şeylerle yetinebilse; ona veremeyeceğim şeyleri istemekten vazgeçip kendini üzmese!’’ (Çünkü sessizlik ve nezaket oyununa karşın, Marjorie'nin mutsuzluğu belliydi. O zayıf ve perişan yüzü bile, zorla takındığı kaygısız tavırların sahte olduğunu göstermeye yetiyordu.) "Ona verebileceğim şeyler o kadar çok ki! Ona veremeyeceğim şeyler o kadar önemsiz ki! Yani Marjorie için önemsiz,” diye ekledi; çünkü Lucy ile o akşamki önemsiz buluşmasından vazgeçmeye hiç niyeti yoktu.</p>

  <p><span style="font-weight:bold;font-style:italic;">Haz alınır alınmaz, hor görülür;</span></p>

  <p><span style="font-weight:bold;font-style:italic;">Aklın alamaycagı kadar istenilir; ve elde edilir/</span></p>

  <p><span style="font-weight:bold;font-style:italic;">edilmez de,</span></p>

  <p><span style="font-weight:bold;font-style:italic;">Aklın alamayacağı kadar nefret edilir.</span> <span style="font-weight:bold;"><a id="footnote3"></a><sup><a href="../Text/Section0013.xhtml#bookmark4">3</a></sup></span></p>

  <p>Her zaman olduğu gibi edebiyat, gene yanlış yola saptırmıştı Walter’i. Nefret etmek ve hor görmek şöyle dursun; elde ettikçe ve haz aldıkça, daha çok elde etmek, daha çok haz duymak istiyordu. Ne var ki, isteğinden hâlâ biraz utanıyordu. Daha yüce bir duygunun -yani aşkın- bu isteği haklı göstermesini istiyordu. Kendi kendisiyle çekişerek "iki kadına birden âşık olmak, hem de gerçekten âşık olmak, hiç de olanaksız, ya da doğaya aykırı bir şey sayılamaz" diyordu. Hâlâ genç bir çocuğun mizacını andıran oldukça güçsüz kişiliğinin bütün ince ve sevimli sevecenliği de katılmıştı Walter’in bu ateşli isteklerine. Lucy’nin âşığı olmadan önce, onun katı yürekli, acımasız, eğlenceye düşkün bir kadın olduğunu iyice anlamıştı. Ama Walter, sanki Lucy böyle değil de, hem arzu edilecek hem de tapılacak yüce ve duygulu bir varlıkmış gibi davranıyordu ona karşı. Sanki bir çocuğun, bir ananın ve bir sevgilinin karışımından oluşmuştu Lucy. Walter onu bir ana gibi koruyacak, o da Walter’i bir ana gibi koruyacaktı. Walter aynı zamanda onunla erkekcesine, hem de nasıl! .. boğalar gibi sevişecekti. Şehvetle duygusallık, cinsel istekle sevecenlik, düşman olduklan kadar da dostturlar birbirleriyle. Bir şeyden haz alır almaz, kendilerine haz veren şeyi hor gören insanlar vardır. Ama kimisinde de, cinsel haz, iyi niyet ve sevecenlikle elele gider. Walter’in, cinsel isteklerine bir sevgi duygusu katarak, bu istekleri haklı göstermek çabası, yaradılışında açıkça beliren bir ahlak kaygısından başka bir şey değildi. Walter’de, cinsel haz, sevgi duygusuyla karışıyordu; ve bu sevgide, kadını mertçe korumak isteği olduğu gibi, onun karşısında çocukça küçülmek isteği de vardı. Walfer’de şehvet olmayınca da, sevgi gelişemiyordu. Marjorie ile ilişkisi cinsellikten fazla uzak, fazla platonik kaldığı için, tam anlamıyla sevecen de olamamıştı. Walter, katı yürekli, öfkeli, duygulara aldırmayan bir şehvet düşkünü olarak elde etmişti Lucy’yi. Ne var ki, Walter, şehveti doyar doymaz, gene bu şehvet sayesinde, duygulu bir insan olmuştu. Lucy’yi kollan arasında çırıl çıplak tutan Walter, bunu yapmayı ancak özleyen Walter’den başkaydı. Ve bu yeni Walter’in Lucy ile sevi. şirken ona ne kadar sevecenlik duyuyorsa, o anda Lucy’nin de aynı sevecenliği duyduğuna inanması -sırf yıkılıp gitmemek için inanması- gerekiyordu. Sevecenlik ancak bir sevecenlik havası içinde yaşayabilir. Eski Walter’in inandıklarına, yani Lucy’nin katı yürekli, yalnız kendini düşünen, sevgi duyamayan bir kadın olduğuna hâlâ inanmak; yeni Walter’in o yumuşak sevecenliğini öldürebilirdi. Delikanlının, Lucy’nin' de sevecen olduğuna inanması şarttı. Walter kendi kendini aldatabilmek için, elinden geleni yaptı. Lucy, gevşediğini, kendini koyuverdiğini gösteren herhangi bir davranışta bulununca; Walter bunu hemen başka türlü yorumluyor; ruhunun yumuşadığının, güven ve teslimiyet duyduğunun bir belirtisi sayıyordu bunu. Lucy, modaya uyarak, bol bol "canım," "meleğim," "sevgilim" sözcüklerini kullanır; karşısındakini öven coşkun tümcelerle konuşurdu. Walter, sanki Lucy’nin yüreğinin ta derinlerinden geliyormuşcasına, kıymetli sayardı bu tatlı sözlerin tümünü. Walter, Lucy’nin duygularının sözümona yumuşamasını ve hararetlenmesini şükranla karşılar; duyduğu sevecenlik de, iki kat artardı bu sayede. İki kat artan bu sevencenliğiyle, Lucy’de de aynı sevecenliği görebilmek için, iki kat fazla çaba gösterirdi. Sevdiği için sevilmek isterdi; sevilmek istediği için de, sevildiğine inanırdı. Bu inanç, zorla elde edilmiş, kuşkularla dolu bir duygu olmakla beraber, Walter’in sevgisini büsbütün arttırırdı. Böylece bu duygu gittikçe yoğunlaşarak -Walter’in çabaları sayesinde yoğunlaşarak- sürüp gider, bir çemberin içine boyuna döner gibi yeniden başlardı.</p>

  <p>Walter’in böyle bir sevecenlikle ona tapması, Lucy’ye dokundu hem dokundu hem de onu hayretlere düşürdü. Lucy, canı sıkıldığı, Walter’in dudakları yumuşak olduğu, elleri okşamasını bildiği; ve son dakikada ansızın miskinlikten vazgeçip, zafer kazanmaya hazır bir erkeğin küstah tavrını takınarak, onu eğlendirip hoşuna gittiği için, delikanlıyı kabul etmişti. O ne garip bir akşamdı! Yemekte Walter, müthiş kızgınmış da, dişlerini gıcırdatmak istercesine haşin bir yüzle, karşısına oturmuştu. Ne var ki, çok da eğlendirmişti Lucy’yi. Herkes üstüne pek alaycı öyküler, tarih bilgisini kanıtlayan son derece güldürücü olaylar anlatmış; eski kitaplardan aldığı, insanı hayretler içinde bırakan parçalardan sözetmişti. Yemek bitince, Walter, "evine dönüyoruz" demişti. Ama Lucy, Victoria Palace’da Nellie Wallace’in numaralarını seyretmek, sonra bir şeyler yemek ve biraz dans etmek için Embassy’ye uğramak, en sonra da otomobille Cuthbert Arkwright’ın evine gitmek istiyor ve orada belki... Müzikhole gitmeyi, dansetmeyi, ya da Cuthbert’in laflarını dinlemeyi gerçekten istediği yoktu aslına bakarsanız. Kendi iradesini Walter’in iradesine karşı koymak, yönetmek, yol göstermek, Walter’in istediğini yapmayıp da kendi istediğini Walter’e yaptırmak istiyordu yalnız. Gelgelelim, Walter hiç oralarda olmadı. Bir şey de söylemedi. Gülümsemekle yetindi. Taksi lokantanın kapısına gelince de, Bruton Street adresini verdi.</p>

  <p>"Ama ırza saldırı derler buna," diye direndi Lucy.</p>

  <p>Walter güldü: "Şimdilik ırza saldın değil," dedi, "ama yakında öyle olacak."</p>

  <p>Nitekim, ırza saldırı gibi bir şeydi pembe ve kül rengi oturma odasında olup bitenler, Lucy, Walter’i kışkırtarak, cinsel tutkunun tüm taşkınlıklarım uyandırdı onda; kendi de bu taşkınlıklara katlandı. Ne var ki, Lucy, bu ilk azgınlıklardan sonra, Walter’de coşkun ve sonsuz bir sevgi uyandıracağını hiç ummamıştı. Walter’in yüzündeki sert öfke yok oldu. Sanki onu koruyan bir şey üstünden çekilip alınmıştı da, çırılçıplak kalmıştı; sonsuz bir sevginin kolayca yaralanabilecek çıplaklığı içinde, titreye titreye kalmıştı. Lucy’yi okşuyordu ama, acıyı ya da korkuyu geçirmek, öfkeyi yatıştırmak istercesine okşuyordu onu. Kimi zaman bir tanrıya fısıldanan kesik kesik yakarmaları; kimi zaman da hasta bir çocuğa söylenen avutucu sözleri andırıyordu söyledikleri. Bu coşkun sevgi karşısında Lucy şaştı, duygulandı, utanır gibi oldu.</p>

  <p>Walter’in fısıldayarak tapmasına karşı koydu: "Hayır, ben öyle değilim, sandığın gibi değilim," dedi.</p>

  <p>Sahte davranarak, böyle bir sevgiyi kabul edemezdi. Ne var ki, Walter’in yumuşak dudakları, hafif hafif dokunan parmak uçları, Lucy’nin tenine değerek, onu yatıştırıp okşuyor, bir sevecenlik havası içine sokuyordu. Sanki bu yüzden Lucy büyülenerek değişiyor, Walter’in taptığı, sevgi dolu, sıcak yürekli, tatlı kadın oluyordu; Walter’in ona fısıldadığı ve Lucy’nin kendinde bulunduğunu kabul etmediği bütün o iyi şeyler sanki bu yüzden bir elektrik akımı gibi kadının içine geçiyordu.</p>

  <p>Lucy, Walter’in başını göğsüne dayadı, eliyle delikanlının saçlarını okşadı.</p>

  <p>"Canım Walter," diye fısıldadı; "canım Walter."</p>

  <p>Uzun bir sessizlik oldu. Sıcak, dingin bir mutluluktu bu.</p>

  <p>Sonra, Lucy, "yoksa uyudun mu, Walter?" diye sordu; delikanlının kulağını çimdikledi.</p>

  <p>Böyle davranmasının tek nedeni, bu sessiz mutluluğun fazlasıyla derin ve kusursuz oluşu; bu yüzden Lucy’nin gözünde biraz saçma, hattâ kişilerden tamamiyle arınmış olması açısından biraz tehlikeli görünmesi, Lucy’nin bilinçli iradesini biraz tehdit etmesiydi.</p>

  <p>Bundan sonraki günlerde Walter, kendi duyduğu heyecanları Lucy’nin de paylaştığına kendini inandırmak için, umutsuz bir çaba gösterdi. Ne var ki, böyle bir şeye inanmasını hiç de kolaylaştırmıyordu Lucy. İradesinin yenilmesini istemiyordu, insanları birbirlerinden ayıran engelleri ortadan kaldıran o derin sevecenliğe kapılmak da istemiyordu. Duruma tamamiyle egemen olmak, sonuna kadar bilinçle haz duymak, acımasız eğlenmekti onun istediği. Yalnız para açısından ve yasalara göre değil, duygularıyla da özgür olmak, Walter’i almak ya da atmakta özgür olmak istiyordu. Walter’i aldığı gibi, canı istediği anda bırakıvermek istiyordu. Teslim olmak isteği yoktu Lucy’de. Walter’in sevgisinin insana dokunan bir şey olduğu su götürmezdi; bu sevgi, insanın gururunu okşayan, sevimli bir şeydi. Ama biraz da saçmaydı böyle bir sevecenlik; Walter, direnerek karşılık beklediği için de, biraz can sıkıcıydı aslında. İşte bu yüzdendir ki, Lucy, ancak birazcık teslim ederdi kendini; Walter’in sevgisinin belirli bir parçasının, delikanlının okşamaları sayesinde bir elektrik akımı gibi, kendisine geçmesine ancak birazcık göz yumardı. Ama sonra, Walter’den uzaklaşırdı ansızın; alaycı, kışkırtıcı bir kayıtsızlığı benimserdi gene. O zaman Walter, sevda düşlerinden uyanırdı; Lucy’nin "eğlence" dediği gerçeğin içinde bulurdu kendini; yaptığını serinkanlılıkla, gülerek yapan bilinçli bir şehvetin soğuk gün ışığında bulurdu kendini. Walter’in kendini haklı görmesine, suçluluk duygusunun azalmasına meydan vermezdi Lucy.</p>

  <p>Walter bir gece Lucy’ye, "Beni seviyor musun?" diye sordu. Gerçi Lucy’nin sevmediğini biliyordu ama; inadına, bir kez daha açıkça söylemesini istiyordu bunu.</p>

  <p>Lucy, "sen çok şekersin," dedi. Başını kaldırıp Walter’e gülümsedi. Ama Walter’in gözleri bu gülümsemeye karşılık vermedi, karanlık ve umutsuz kaldı.</p>

  <p>Walter direndi: "Ama beni seviyor musun?" Dirseğine yaslanmış, nerdeyse gözdağı verircesine Lucy’nin tepesine dikilmişti. Lucy, sırtüstü yatmış, ellerini başının altında kavuşturmuştu; gerilen kasları, dolgun olmayan göğsünü dikleştiriyordu. Walter başını eğip Lucy’ye baktı. Tepeden tırnağa onun olan bu gövdenin kıvrak ve yumuşak sıcaklığı, elinin altındaydı. Ama yarı kapalı gözleriyle Walter’e gülümseyen Lucy çok uzaklardaydı; ele geçirilemiyordu. "Beni seviyor musun?"</p>

  <p>"Nefissin sen." Koyu kirpiklerin arasında, alaya benzer bir parıltı vardı.</p>

  <p>"Ama sorduğuma karşılık vermedin ki! Beni seviyor musun?”</p>

  <p>Lucy omuz silkti, yüzü hafifçe buruştu. "Sevmek?" dedi gene. "Bir hayli büyük bir lâf değil mi bu?" Ellerinden birini başının altından kaldırdı. Walter’in alnına düşen bir tutam kumral saçı hafifçe çekti. "Saçın fazla uzun," dedi.</p>

  <p>Walter direniyordu: "Öyleyse beni niçin kabul ettin?"</p>

  <p>"Şu ağırbaşlı yüzün ve gözünün üstüne düşen saçlarınla nasıl tuhaf olduğunu bir bilsen!" Lucy güldü. "Kabız bir çoban köpeğine benziyorsun."</p>

  <p>Walter alnına düşen saçını düzeltti; dayatıyordu: "Sorduğuma karşılık vermeni istiyorum. Beni niçin kabul ettin?"</p>

  <p>"Niçin mi? Hoşuma gitti de ondan. Canım istedi de ondan. Belli değil mi niçin olduğu?"</p>

  <p>"Sevmeden mi?"</p>

  <p>Lucy sabırsızlandı: "Neden ikide birde sevgiyi lâfa karıştırırsın sen?"</p>

  <p>Walter, ”neden mi?” dedi. ”Ama sen de nasıl olur da sevgiyi bu işin dışında bırakırsın?"</p>

  <p>"İstediğimi onsuz da elde edebildikten sonra, sevgiyi ne diye işe karıştırayım? Üstelik, insan sevgiyi işe karıştırmaz. İnsan sevgiye tutuluverir. Bu da öyle ender bir şeydir ki! Belki de hiç yoktur böyle bir şey, ne bileyim ben. Neyse, sevgi olm adı ğı sıralarda ne halt edecek insan?” Walter’in alnına düşen saçını gene yakaladı; delikanlının yüzünü kendi yüzüne doğru çekti. "İşte Walter şekerim, sevgi olmadığı sıralarda da sen varsın."</p>

  <p>Walter’in ağzı, Lucy’nin ağzına iyice yaklaşmıştı. Walter boynunu dikti. Lucy’nin, başım daha aşağı çekmesine razı olmadı. "Sevgi olmadığı s ıral arda, benden başka birçok kişi daha var," dedi. &nbsp;&nbsp;&nbsp;.</p>

  <p>Lucy, Walter’in saçını daha sert çekti. Kaşlarını çatarak, "aptal!" dedi. "Sana verdiklerimle yetineceğine..."</p>

  <p>"Ama bana ne veriyorsun ki!" Elinin altında, Lucy’nin gövdesinin sıcak ve ipek gibi yumuşak kıvrımları vardı; ama Walter, onun alaycı gözlerine bakıyordu. "Bana ne veriyorsun sen?"</p>

  <p>Lucy’nin kaşları hâlâ çatıktı. Bir ültimatom verircesine sordu: "Beni niçin öpmüyorsun?" Walter hiç karşılık vermedi, hiç kımıldamadı. Lucy, "öyle olsun," dedi. Walter’i itti. "Görürsün sen! Ben de sana aynı şeyi yapanın."</p>

  <p>Walter itilince telâşlandı; Lucy’yi öpmek için eğildi. Lucy’nin sesinde haşin bir tehdit sezmişti. Onu elden kaçıracağım diye Walter’in ödü kopuyordu. "Ben aptalın biriyim," dedi.</p>

  <p>"Öylesin." Lucy yüzünü çevirdi.</p>

  <p>"Bağışla beni."</p>

  <p>Ama Lucy banşmak istemiyordu. "Hayır, hayır," dedi. Walter, ellerinden birini Lucy’nin yanağının altına koyup yüzünü kendine doğru çevirmeye, öpmeye kalk:nca; kadın hırsla Walter'in başparmağının etli kısmını ısırdı ansızm. Kin ve istekle dolan Walter, ancak zor kullanarak Lucy ile sevişebildi.</p>

  <p>Lucy, doyurulan isteklerin ateşli nöbetlerinden sonra, hâlâ yorgun, ama iyileşmeye yüz tutmuş bi* hasta gibiydi. O anın sessizliğini sonunda bozarak, sordu: 'Sevgi diye düşünüp duruyor musun hâlâ?"</p>

  <p>Walter, bir şey söyleyebilmek için, istemeye istemeye, neredeyse acı duyarak toparlandı. O derin sessizliğin içinde, gecenin karanlığında bir kibritin çakılması gibiydi Lucy’nin sorusu. Gece uçsuz bucaksızdır, koskocamandır, yıldızlarla doludur. Bir kibrit çakılır çakılmaz, bir an içinde tüm yıldızlar söner; uzaklıklar ve derinlikler yok olur. Evren, yekpare karanlığın içinde oyulmuş, ışıklı .küçük bir mağaraya dönüşür. Pırıl pırıl aydınlanmış yüzlerle, ellerle, bedenlerle ve günlük yaşantımızda yakından bildiğimiz alışık olduğumuz eşyalarla tıklım tıklım doludur bu mağara. Sessizliğin o derin gecesinde, Walter mutlu olmuştu. Ateşler içinde bir nöbet geçirdikten sonra, iyileşmeye başlamış, Lucy’yi kolları arasında tutmuştu. Ondan nefret edeceğine. uyuşuk bir sevecenlikle dolmuştu içi. Sanki benliği, var olmakla yok olmak arasındaki o sıcak huzurun içinde yüzüyordu. Lucy, Walter’in kollan arasında kımıldadı, konuştu; ve dünyayla ilişkisi olamayan o eşsiz huzur, dümdüz bir suyun birden bulanan aynası gibi, dalgalandı, darmadağın oldu.</p>

  <p>"Hiçbir şey düşündüğüm yok." Walter gözlerini açınca, Lucy’nin ona alayla, merakla baktığını gördü. Kaşlarını çattı: "Bana ne diye öyle bakıyorsun?" diye sordu.</p>

  <p>"Bakmanın yasak olduğunu bilmiyordum."</p>

  <p>"Deminden beri bana hep öyle baktın mı?"</p>

  <p>Lucy’nin ona belki de hep baktığı düşüncesi, garip bir tedirginlik uyandırmıştı Walter’de.</p>

  <p>Lucy, "saatlerdir bakıyordum," dedi. "Ama inan ki, hayranlıkla bakıyordum. Düşündüm de, gerçekten nefissin sen. Uykuya dalmış bir güzel!"</p>

  <p>Lucy’nin onu böyle pohpohlaması, Walter'i yumuşatmadı. Hâlâ çatıktı kaşları. &nbsp;&nbsp;&nbsp;<span style="font-style:italic;"><sup>1</sup></span></p>

  <p>"Tepeme dikilip keyfetmen hoşuma gitmiyor," dedi.</p>

  <p>"Keyfetmem mi?"</p>

  <p>"Öyle, sanki beni öldürmüş gibi."</p>

  <p>"İflâh olmaz bir romantiksin sen!"</p>

  <p>Lucy güldü. Ama gene de doğruydu Walter’in söylediği. Ölmüş gibi bir hali vardı gerçekten. Böyle durumlarda ölüm, biraz gülünç bir şeydi, insanı küçük düşüren bir şeydi. Lucy ise, canlı kalmıştı, uyanık ve bilinçli kalmıştı. Walter’in o güzel ölü halini incelemişti. Hayranlıkla, ama aynı zamanda alaycı bir kayıtsızlıkla, eğlencesi için kullandığı ve artık ölen, bu solgun yüzlü güzel yaratığı seyretmişti. "Aman ne aptal şey!" diye düşünmüştü. Fırsatlardan yararlanıp eğleneceklerine, neden acaba mutsuz olur şu insanlar? Aklından geçenleri alaycı bir soruyla -delikanlıyı o ölümsüz dünyasından geri çağıran bir soruyla- açığa vurmuştu biraz önce. Aşk diye telâşlanıyordu Walter. Aman ne aptal oğlan!</p>

  <p>Walter direndi: "Gene de söylüyorum; seviniyordun".</p>

  <p>Lucy alay etti: "Romantik! Romantiksin sen! Aklından geçenlerin tümü öylesine saçma öylesine modası geçmiş ki! Öldürmek, ölüleri seyredip sevinç duymak, aşk, filan falan! Saçma şeyler bunlar. Oldu olacak, bari enli enli boyun bağları tak, bonjurlar geçir sırtına! Bugünün adamı olmaya çalışsana biraz."</p>

  <p>"İnsan olmayı yeğlerim ben."</p>

  <p>Lucy, konuşmasını sürdürdü: "Hızla yaşamak demektir bugünün yaşantısı. Bir araba dolusu ülküyü, romantik tutumları, peşinsıra çekip sürükleyemezsin yaşadığımız çağda. İnsan uçakla yolculuğa çıkarken, ağır eşyalarını geride bırakır. Yavaş yavaş yaşanıldığı sıralarda, o güzelim eski moda ruh iyi bir şeydi. Ama şimdi fazla ağır geliyor ruh. Uçakta yer yok ona."</p>

  <p>Walter sordu: "Yüreğe de mi yer yok? Ben, çok meraklısı değilim ruhun." Eskiden pek merak sarmıştı ruha. Ama artık tüm zamanı felsefecileri okumakla geçmediği için, ruha karşı ilgisi de biraz azalmıştı. "Ya yürek?" diye ekledi; "ya yürek?"</p>

  <p>Lucy, hayır der gibi başını salladı: "Yüreğe de yer olmaması yazık belki. Ama bedelini ödemeden, hiçbir şey elde edemez insan. Eğer hızdan hoşlanıyorsan, yol almak istiyorsan, eşya taşıyamazsın yanında. Ne istediğini bilmelisin; istediğini elde etmek için de, gerekeni ödemeye hazır olmalısın. Ben tam ne istediğimi biliyorum. Onun için eşyaları gözden çıkarıyorum. Sen, bir kamyon dolusu eşyayla yolculuk etmek istiyorsan, buyur et. Ama benim de seninle beraber geleceğimi sanma, Walter şekerim. İki kişilik uçağıma, senin kuyruklu piyanonu da alacağımı sanma."</p>

  <p>Uzun bir sessizlik oldu. Walter gözlerini kapadı. Ölmek istedi. Lucy, yüzüne dokununca irkildi. Lucy, Walter’in alt dudağını, başparmağıyla işaretparmağı arasına almış, hafif hafif çimdiklemişti.</p>

  <p>"Seninki kadar nefis bir ağız kolay bulunmaz," dedi Lucy.</p>
</body>
</html>
