<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u49f675b0-228f-4531-a20b-f17115876ae8"><span style="font-weight:bold;font-style:italic;">YİRMİ DÖRDÜNCÜ BÖLÜM</span></p>

  <p>Mr. Quarles, Maurya imparatorları hüküm sürerken Hintlilerin yöresel yönetimi konusu yüzünden, yedi günün en azından ikisini, British Museum kitaplığında geçirmek zorunda kalıyordu haftalardır.</p>

  <p>Mr. Quarles, kendine özgü şivesiyle, "bu konuda böylesine bol malzeme bulunduğunu hiç bilmezdim," diye açıklamalar yapıyordu.</p>

  <p>Bu sırada Gladys, yanlış bir hesap yaptığım anlamıştı. Mr. Quarles’ın kanadı altında çok eğlenceli günler geçireceğini ummuştu. Oysa bu adamın sağladığı eğlenceler, Gladys’den pek zengin olmayan "oğlanlar”ın düzenledikleri eğlencelerden üstün sayılamazdı. Kendi yüceliğini sezmek lüksü uğruna para harcamaya niyeti yoktu Mr. Quarles’ın. Mr. Quarles, çok az para harcayarak yüce bir kişi sayılmak istiyordu. Aralarındaki ilişkiyi gizli tutmak bahanesiyle, Gladys’e ucuz lokantalarda yemek yediriyor, tiyatroların ucuz yerlerinde oturtuyordu onu. Bir tanıdığı onu-Gladys’in yanında görürse, çok fena olurdu. Mr. Quarles’ın tanıdıkları, karınları tıka basa dolu olarak, Berkeley lokantasından Gaiety tiyatrosunun en pahalı koltuklarına taşınıp durduklarına göre; Mr. Quarles ile Gladys, köşe başındaki Lyons lokantasında yemek yerler, üst balkondan uzaktan uzağa seyrederlerdi oyunları. Resmen böyle açıklanıyordu Sidney Quarles’ın düzenlediği eğlencelerin hiç de görkemli olmayışı. Gerçek neden ise, gizlenme zorunluğu değil, Sidney’nin peşin para ödemeye doğuştan isteksiz oluşuydu. Onun gözünde, çok paranın pek az değeri olduğu halde, az paranın çok büyük değeri vardı. "Malikâneyi islah etmek" söz konusu olunca, Sidney Quarles, hiç aldırmadan imzalar atar; yüzlerce, hatta binlerce İngiliz lirasını har vurup harman savururdu. Gelgelelim, metresine tiyatroda daha iyi bir koltuk, lokantada daha lezzetli bir yemek, ya da bir buket çiçek, bir kutu çikolata vermek için beş altı şiling fazla harcamak gerekince, Sidney dünyanın en hesaplı kitaplı adamı oluverirdi. Adamın o acayip püritenliğinden gelirdi bu cimriliği; ve bu püritenlik (cinsel eğlenceler bir yana) zevk ve eğlence konusunda, Sidney’nin nerdeyse her tutumunu etkilemişti. Sidney Quarles, baştan çıkardığı bir işçi kızla, Soho’da aşağılık bir lokantanın ucuza satın alınmış loşluğu içinde yemek yerken; (Şeytana satılanları azarlayan bir Milton’un olanca hırsıyla, ya da yoksul yaşamayı ve yüce konuları düşünmeyi salık veren bir Wordsworth’ün olanca içtenliğiyle) Carlton’da tıkınan domuzumsu heriflere, Ritz’deki oburlara, Londra’nın bu toplu sefaletleri içinde bir ırgatın aylık kazancını bir kadınla başbaşa bir akşam yemeği yemek için kayıtsızca harcayan her adama, lânet okurdu. Böylece lokanta ve tiyatro koltuğu konusunda ucuzluktan yana oluşu, Sidney’nin hem ahlâk yüceliğini, hem de diplomatlığını gösterirdi. Yaşlanmaya yüz tutmuş bir ahlâk düşkünü tarafından baştan çıkarıldıklarını sanan metresleri, aslında bir İbranî peygamberle yemek yediklerini; Caton ya da</p>

  <p>Calvin’in bir çömeziyle oynaştıklarını görünce, hayretler içinde kalırlardı.</p>

  <p>Mr. Quarles, köşe başındaki ucuz lokantada oturup, müsriflere ve oburlara karşı lânet saçan söylevlerinden birini çekerken, soluk almak için durakladığı bir sırada, Gladys acı acı alay etti onunla:</p>

  <p>"Bu söylediklerinizi duyan da, sizi mübarek bir ermiş sanır. Siz ha!"</p>

  <p>Yabansı bir alay vardı Gladys’in kahkahasında.</p>

  <p>Mr. Quarles bozuldu. Sanki Olimpos Dağı’ndan inen bir tanrıymış gibi, her sözünün saygıyla dinlenmesine alışıktı. Gladys, bayağı bir biçimde alay etmiş, dik dik konuşmuştu. Mr. Quarles bu durumdan hoşlanmadı, hattâ korktu bile.</p>

  <p>Çenesini azametle kaldırdı, Gladys’i fena halde azarladı. Önemli bir söz söylercesine, "bu, sen ben sorunu değil," dedi, "genel ilkeler sorunudur bu."</p>

  <p>Gladys, dünya kurulalı beri gelip geçen tüm felsefecilerin, ahlâkçıların, din önderlerinin, reformcuların ve kusursuz toplumlar kuranların o kendini beğenmiş savlarını bir tek sözle yok ederek, ters ters karşılık verdi: "Bu iki şey arasında pek fark göremiyorum ben." &nbsp;&nbsp;&nbsp;<span style="font-weight:bold;font-style:italic;">ı</span></p>

  <p>Mr. Quarles’ın, ucuz Lyons lokantasında, ucuz tiyatro koltuğunda bile, Olimpos tanrılarına özgü iddialarından ve tavırlarından vazgeçmemesi Gladys’in en çok sinirine dokunan şeydi. Bir akşam, tiyatronun üst balkonuna çıkan merdivende biriken kalabalık yolu tıkayınca, Mr. Quarles, haklı olduğundan hiç kuşkulanmayarak, bağıra çağıra öfkesini göstermiş, bunun "gerçek bir rezalet" olduğunu söylemişti.</p>

  <p>Gladys ise, acı acı alay etmiş, "sizin şu halinizi gören, kral locasını tuttuğunuzu sanır," demişti.</p>

  <p>Başka bir gün de, Mr. Quarles bir çayhanede, bir şiling ve dört peniye ısmarladığı sombalığı diliminin, sanki İskoçya’dan değil de Britanya Kolombiya'sından gelmişcesine bayat oluşundan yakınınca, Gladys, bu konuda <span style="font-weight:bold;font-style:italic;">Times</span> gazetesine yazmasını salık vermişti ona. Bu buluş, Gladys’in pek hoşuna gitmişti. Artık ikide birde alay eder, Mr. Quarles’ın <span style="font-weight:bold;font-style:italic;">Times’a</span> yazmasını söylerdi: Mr. Quarles, hayal kırıklığına uğramış soylu bir filozof olarak siyaset adamlarının akılsızlığından ve siyasal yaşamın boşluğundan ve pisliğinden mi yakmıyor, <span style="font-weight:bold;font-style:italic;">Times’a</span> yazsın. İngilizlerin abuk sabuk geleneklere aşırı bağlılığı ve dar kafalılığı konusunda söylevler mi çekiyor, <span style="font-weight:bold;font-style:italic;">Times’a</span> yazsın. Sir Edward Grey’in de Lloyd George’un da Fransızca konuşmalarını gerçek bir rezalet mi sayıyor, gene <span style="font-weight:bold;font-style:italic;">Times’a</span> başvursun. Mr. Quarles, Gladys’e kırıldı, öfkelendi. Böyle bir durumla karşılaşmamıştı bugüne değin. Mr. Quarles, öteki metreslerinin yanında, kendi üstünlüğüne güvenmiş, huzur dolu bir mutluluk duymuştu. Öteki metresleri, Mr. Quarles’a tapmışlar, hayran olmuşlardı. Kendini bir tanrı sanmıştı Mr. Quarles. İlk günler, Gladys’in de ona tapar gibi bir hali vardı. Ama yakarmak amacıyla gelen Gladys, şimdi alay etmek amacıyla yaşlı âşığının yanında kalıyordu. Mr. Quarles’ın ruhundaki mutluluk yıkıldı. Eğer bedeni Gladys’in dişiliğiyle avunmasaydı, Mr. Quarles, Maurya imparatorları saltanatında yöresel yönetimin özerkliği konusunu çabucak tüketip, evinde otururdu. Gelgelelim Gladys’in su katılmamış dişi yanı, aynca güçlüydü. Mr. Quarles bu durumla başa çıkamadı. Alaycı bir birey olarak Gladys, Mr. Quarles’ı üzüyor, onun hiç hoşuna gitmiyordu. Ama Gladys’in genel niteliği, dişi soyundan oluşu, tüm kadınları temsil edişinin çekiciliği, bireysel tatsızlığından daha ağır basıyordu. Gladys ne denli alay ederse etsin, Mr. Quarles onun dişiliğini görüyordu gene. Hintlilerin yöresel yönetimi gittikçe sarıyordu Mr. Quarles’ı.</p>

  <p>Kendi gücünün farkına varan Gladys, Mr. Quarles’ın isteklerini yerine getirmemeye başladı. Belki de Mr. Quarles’a böyle şantaj yaparak, kendiliğinden göstermeyeceği cömertliği, zorla koparabilirdi ondan. Bir akşam, Lyons lokantasında ve sinemada pek az para harcadıktan sonra eve dönerlerken, Mr. Quarles takside her zamanki sevgi gösterilerine kalkışınca, Gladys onu öfkeyle itti.</p>

  <p>"Beni rahat bırakamaz mısın?" diye terslendi.</p>

  <p>Bir iki dakika sonra da, "şoföre söyleyin, önce beni evime bıraksın," dedi.</p>

  <p>Mr. Quarles karşı koydu: "Ama olur mu hiç, sevgili yavrum?"</p>

  <p>Gladys, onunla geleceğine söz vermemiş miydi?</p>

  <p>"Fikrimi değiştirdim. Şoföre söyleyin beni evime bıraksın."</p>

  <p>Ateşli umutlar içinde üç gün bekledikten sonra, o akşam yapayalnız kalacağını düşünerek can çekişiyordu Mr. Quarles.</p>

  <p>"Ama Gladys, sevgilim..."</p>

  <p>"Şoföre söyleyin."</p>

  <p>"Ama zulmün bu kadarı da olur mu! Sende hiç acıma yok!"</p>

  <p>Gladys, karşılık olarak, ancak şunu söyledi: "Sizin yerinizde olsam, Times’a yazardım bu konuda. Şoföre kendim söylerim."</p>

  <p>Uykusuzluk ve acılar içinde geçen bir geceden sonra, Mr. Quarles, dükkânlar açılır açılmaz sokağa çıktı, on dört giniye bir kol saati aldı.</p>

  <p>Bir diş macunu reklamıydı bu. Ne var ki, resimde, inci gibi dişlerini sevda dolu bir gülümsemeyle birbirine gösteren genç bir kızla genç bir erkek, fokstrot yaptıkları ve sözcük D harfiyle başladığı için, küçük Phil hiç duraksamadan "dansetmek” diye okudu bunu.</p>

  <p>Babası güldü:, "Seni gidi koca düzenbaz! Hani okumasını biliyordun!"</p>

  <p>Çocuk direndi: "Ama dans ediyorlar onlar.”</p>

  <p>"Doğru ama, sözcük dans değil. Bir daha bak."</p>

  <p>Parmağıyla sözcüğü gösterdi.</p>

  <p>Küçük Phil, okunması olanaksız sözcüğe gene şöyle bir göz attıktan sonra, resme uzun uzun baktı. Gelgelelim fokstrot yapan çift, hiç mi hiç yardım etmiyordu ona.</p>

  <p>Sonunda, umutsuzluğa kapılıp, "dinamo," dedi.</p>

  <p>D harfiyle başlayan düşünebildiği tek sözcük buydu o sırada.</p>

  <p>Babası alay etti: "Oldu olacak, ne diye dinosorus demiyorsun? Ya da dolikosefal? Ya da dikolitedon?"</p>

  <p>Küçük Phil fena halde gücendi; kendisiyle alay edilmesine dayanamazdı.</p>

  <p>"Gene dene bakalım. Bu kez okumaya çalış. Uydurma."</p>

  <p>Küçük Phil, başını başka yana çevirdi.</p>

  <p>"Canım sıkıldı bundan," dedi.</p>

  <p>Kibirli olduğu için, başaramayacağı bir işle uğraşmaktan hoşlanmazdı. Henüz pek toy olan Miss Fulkes, çocuğu mantıkla yola getirip, ona bir şeyler öğretebileceğine; öğrenenin de mantıklı davranıp öğrenmeye razı olacağına inandığı için; Phil’in ruhsal yapısı konusunda çocuğa söylevler vermiş, kusurlarını anlarsa, bunları kendiliğinden önleyebileceğini ummuştu.</p>

  <p>"Seninki iyi bir gurur değil," demişti çocuğa. "Aptal olmaktan, hiçbir şeycikler bilmemekten utanmıyorsun da, yanılmaktan utanıyorsun. Bir şeyi fena yapmaktansa, hiç yapmamayı yeğliyorsun. Bu çok yanlış."</p>

  <p>Küçük Phil, başını sallamış, dünyanın en aklı başında, en anlayışlı haliyle, "evet, Miss Fulkes," demişti.</p>

  <p>Ne var ki, bir şeyi güçlükle ve yanlış yapmaktansa, hiç yapmamayı yeğliyordu gene de.</p>

  <p>Çocuk, "canım sıkıldı bundan," dedi bir kez daha. Sonra sevimli sevimli gülümseyerek, babasına döndü: "Sana bir resim yapmamı ister misin?" diye sordu.</p>

  <p>Resim yapmaya her zaman hazırdı, iyi resim yapardı.</p>

  <p>Philip, "hayır, sağol. Okumanı istiyorum,” dedi.</p>

  <p>"Ama canım sıkılıyor okumaktan."</p>

  <p>"Zaran yok, kendini zorla."</p>

  <p>"Ama zorla okumak istemiyorum."</p>

  <p>"Sen istemiyorsun ama, ben istiyorum. Hadi bakalım."</p>

  <p>Küçük Phil hüngür hüngür ağlamaya başladı. Gözyaşlarının ne yaman bir silâh olduğunu, hiç kimsenin bu silâha dayanamadığını bilirdi. Yanılmamıştı da, gözyaşlarının değeri bir kere daha anlaşıldı.</p>

  <p>Elinor, odanın öteki ucunda, kitabı elinde, onlara hiç karışmadan oturduğu yerden başını kaldırıp seslendi: "Çocuğu ağlatma. Ağlamak öyle zararlı ki ona!"</p>

  <p>Philip omuz silkti. Acı bir sesle, "bir çocuğun böyle eğitileceğini sanıyorsan..." dedi.</p>

  <p>Bu kadar acı konuşması için bir neden yoktu. Ama bu acı; sessizlik içinde, belli belirsiz duyulan bir düşmanlık havası içinde, kendi kendine sorular sorarak, kendi kendine boşuna sitem ederek geçen bu son haftalar boyunca, yavaş yavaş içinde birikmişti. Şimdi de, tartışılan konuyla nerdeyse ilgisi olmadan ortaya çıkıvermişti.</p>

  <p>Elinor, soğuk, sert bir sesle konuştu: "Benim bir şey sandığım yok. Çocuğun ağlamamasını istiyorum, o kadar."</p>

  <p>Küçük Phil’in bağırması iki kat arttı. Annesi onu yanına çağırdı kucağına aldı.</p>

  <p>"Tek çocuğumuz olduğu için, hali nasıl olsa berbat. Onu şımartmamak için elden geleni yapmalı, hiç olmazsa."</p>

  <p>Elinor, yanağını çocuğun saçlarına dayadı.</p>

  <p>”Bu çocuk tek çocuğumuz olduğuna göre," dedi, "ona neden tek çocuğumuzmuş gibi davranmadığımızı anlamıyorum."</p>

  <p>Philip, "senden hayır gelmez," dedi. "Çocuğun akla yakın bir eğitim görebilmesi için, bizim bir yere yerleşmemizin zamanı geldi artık."</p>

  <p>Elinor, "peki, ona akla yakın bir eğitim verecek olan kim?” diye sordu. "Sen mi?” Acı acı güldü. "Bir haftaya kalmaz, bu işten öyle bıkarsın ki, ya kendini öldürürsün, ya da Paris’e kalkan ilk uçağa atlayıp, altı ay yok olursun ortadan."</p>

  <p>Çocuk da söze karıştı: "Yaramaz baba!"</p>

  <p>Philip gücendi. Elinor’un sözlerinin doğruluğunu için için bildiğinden, fena halde gücendi. Gelip geçici ahbaplıklarla dolu, köyde geçen bir aile yaşantısının düpedüz saçma bir yanı vardı onun gözünde. Küçük Phil’in yetiştirilmesini denetlemek düşüncesi ilginç olduğu halde, bu işi uygulamanın dayanılamayacak kadar can sıkıcı olacağını da biliyordu. Kendi babasının eğitim konusundaki gelip geçici çabalarını anımsadı. Philip Quarles da tıpkı babası gibi davranacaktı. Elinor bunu biliyordu. Bildiği için de böyle konuşmaması gerekirdi.</p>

  <p>Philip, öfkesini gizleyerek yüksekten konuştu: "Senin sandığın kadar çocuksu ve boş bir insan değilim ben."</p>

  <p>Elinor, "tam tersine," diye karşılık verdi. "Gereğinden fazla yetişkin, ağırbaşlısın sen. Sende çocukluk diye bir şey kalmadığı için, bir çocuğu idare edemezsin. Shaw’nun <span style="font-weight:bold;font-style:italic;">Met-</span>huse/ah’ında gördüğümüz büyümüş de büyümüş o feci yaratıklardan birisin sen."</p>

  <p>Küçük Phil, bir tek söz ezberleyen papağanlar gibi, sinir bozarcasına yineledi: "Yaramaz baba!"</p>

  <p>Philip’in aklına gelen ilk şey, çocuğu annesinin kucağından kapmak, terbiyesizliğini cezalandırmak için bir iki tokat atıp kapı dışarı etmek; sonra da hırsla Elinor’a dönüp, onunla bir güzel kavgaya başlamaktı. Ne var ki, efendice davranıp kendini koyuvermemeyi huy edindiği, bir olay çıkarmaktan çekindiği için, bunu yapamadı. Öfkesini açığa vurması çok daha sağlıklı bir davranış olurdu ama; Philip iradesini kullandı, her zamankinden daha da sıkı sıkı kapandı kendi içine. Ağırbaşlılığını bozmadan, duyduğu üzüntüyü söylemeden, ayağa kalktı, camlı kapıdan bahçeye geçti. Elinor, giden kocasına baktı. Onun da aklına gelen ilk şey Philip’in peşinden koşmak, elini tutmak, barışmaktı. Ama Elinor da kendini tuttu. Philip, topallıya topallıya gözden kayboldu. Çocuk hâlâ sızlanıyordu. Elinor onu hafifçe sarstı.</p>

  <p>Nerdeyse öfkeyle, "sus, Phil," dedi. "Bu kadarı yeter artık. Hemen sus."</p>

  <p>İki doktorun inceledikleri şeyi, Siam körfezinde bir tayfunun, ya da bulutlar arasında kara dumanların fışkırmasının, ya da düpedüz bir mürekkep lekesinin fotoğrafı sanabilirlerdi bu işten anlamayanlar.</p>

  <p>Genç röntgenci, "açıkça görünüyor," dedi. "Bakın.” Parmağıyla duman bulutunu gösterdi. "Şurada, mide kapısında yeni bir gelişme olduğu besbelli."</p>

  <p>Ünlü meslektaşının görüşünü anlamak istercesine, ona saygıyla baktı.</p>

  <p>Sir Herbert, evet dercesine başını salladı. "Besbelli," diye yineledi.</p>

  <p>Sir Herbert, doğaüstü bir yetenek sayesinde geleceği bilen bir kişi gibi konuşurdu. Söylediklerinin her zaman ve yüzde yüz doğru olduğu izlenimini verirdi.</p>

  <p>"Pek büyük olmasa gerek. Büyük olmadığı şimdiye kadar saptanan belirtilerden de anlaşılıyor. Henüz kusma başlamadı."</p>

  <p>Röntgenci, aşırı sayılabilecek bir ilgi ve hayretle, "henüz kusma başlamadı mı?" diye haykırdı. "Küçük olmasından ötürüdür."</p>

  <p>"Tıkanıklık şimdilik pek hafif."</p>

  <p>"Araştırmak amacıyla karnını açmaya değer herhalde."</p>

  <p>Sir Herbert, ağzını büzdü, yüzünü buruşturdu. Kuşkulu kuşkulu başını salladı: "Hastanın yaşım düşünmek gerek"</p>

  <p>Röntgenci telaşla onayladı: "Çok doğru."</p>

  <p>"Göründüğünden daha yaşlı."</p>

  <p>"Öyle, öyle. Yaşını göstermediği kuşkusuz."</p>

  <p>Sir Herbert, "eh, artık gitmeliyim," dedi.</p>

  <p>Genç röntgenci kapıya fırladı; Sir Herbert’e şapkasıyla eldivenlerini verdi; onu sokakta bekleyen Daimler marka otomobiline kadar götürdü. Yazı masasına dönünce, kara lekeli, kül rengi bulutlu fotoğrafa gene bir göz attı.</p>

  <p>Kendi kendine sevinerek, "gerçekten çok başarılı bir resim," dedi. Sonra resmin arkasını çevirerek, kurşun kalemle birkaç sözcük yazdı: "J. Bidlake. Bariyum yedikten sonra mide. Mide kapısındaki yeni gelişme, küçük olmakla beraber çok açık seçik. Çekiliş tarihi..." Tarihi öğrenmek için takvimine baktı, tarihi yazdı ve ileride başvurmak üzere fotoğrafı dosyasına koydu.</p>

  <p>Hizmet eden yaşlı adam, konuğun adım bildirdi, atölyenin kapısını kapayarak, çekilip gitti.</p>

  <p>Odaya giren Lady Edward, "nasılsın bakalım, John?” dedi. "Biraz keyifsiz olduğunu duydum. Önemli bir şey değildir umarım."</p>

  <p>John Bidlake, Lady Edward’ı karşılamak için ayağa bile kalkmadı. Ölümü ve hastalığı derin bir korkuyla düşünerek,</p>

  <p>bütün gün içine gömülüp kaldığı koltuktan, elini uzattı.</p>

  <p>Lady Edward, onun yanına otururken, "vah, zavallı John," dedi. "Çok bitkin ve mutsuz bir halin var. Ne oluyor?"</p>

  <p>John Bidlake başını salladı: "Allah bilir."</p>

  <p>Sir Herbert’in, tıp deyimleri kullanarak söylediği belli belirsiz sözlerden, "mide kapısı dolaylarında bir tıkanıklık" demesinden, durumu sezmişti elbette. Ne olduğunu pekâlâ biliyordu. Oğlu Maurice, beş yıl önce California’da bu yüzden ölmemiş miydi? John Bidlake biliyordu, ama bildiğini söylemek istemiyordu. Kötü şeyler açıkça söylendikten sonra, daha da korkunç olurlar; onları önleyebilmenin bir çaresi kalmaz artık. Üstelik insan, başına geleceğini bildiği felâketi hiçbir zaman dile getirmemeli. Dile getirirse, kaderin eline bir çeşit örnek vermiş olur. Kader de bu örneğe uyarak olayları biçimlendirir. İnsan önceden sezdiği bir felaketi, açıkça söyleyemezse, bu felâketin başına gelmemesi için, milyonda bir de olsa, bir olanak vardır her zaman. John Bidlake, Tanrıya tapan yerleşmiş dinlerle alay edip dururdu; ama bu yerleşmiş dinlerin gizleri kadar karanlık ve mantığa aykırıydı kendi kişisel dininin gizleri.</p>

  <p>"Doktora gitmedin mi yoksa?"</p>

  <p>Lady Edward, karşısındakini suçlarcasına sormuştu bunu. Arkadaşının doktorlara karşı garip önyargılarını biliyordu.</p>

  <p>Lady Edward’ın bunu bildiğinin farkında olan John Bidlake, sinirli sinirli karşılık verdi: "Elbette gittim. Beni aptal mı sandın yoksa? Ama doktorların tümü düzenbaz. Şövalye ünvanı bağışlanan bir hekime gittim. Ama ötekilerden fazla bir şeyler bildiğini mi sanıyorsun onun? Benim açık seçik söylediğimi -yani içimde bir bozukluk olduğunu- o bana bir şarlatanın uydurma diliyle söyledi. Ahmak kerata!"</p>

  <p>Sir Herbert’e karşı, doktorların topuna karşı duyduğu</p>

  <p>kin, bir an için canlandırmıştı John Bidlake’i.</p>

  <p>Lady Edward diretti: "Ama ne de olsa bir şeyler söylemiştir."</p>

  <p>Bu söz, "mide kapısı dolaylarında o hafif tıkanıklığı," hastalığı, acıyı, yaklaşan ölümü gene aklına getirdi John Bidlake’in. Gene mutsuzluğa ve korkuya düştü.</p>

  <p>Başını çevirerek homurdandı: "Önemli bir şey demedi."</p>

  <p>Lady Edward, onu avuturcasına konuştu: "Öyleyse, tehlikeli bir durum yoktur belki de."</p>

  <p>"Hayır, hayır, durum tehlikeli."</p>

  <p>John Bidlake, Lady Edward’ın bu kaygısız iyimserliğini ağır bir hakaret saymıştı. Hem korkunç gerçeği açık seçik söyleyerek kendini kaderin eline teslim etmekten çekiniyordu; hem de bu gerçek açık seçik söylenmiş gibi davranılmasını, ona içtenlikle acınmasını istiyordu.</p>

  <p>Direnerek söylendi: "Çok fena bir şey. Çok fena."</p>

  <p>Ölümü düşünüyordu John Bidlake. Ana rahminde gelişen bir dölüt gibi, kendi karnında yeni bir varlık olarak gittikçe gelişen, gittikçe büyüyen ölümü düşünüyordu. Yaşlı gövdesinde taze ve canlı kalan tek şeydi ölüm. İçinde, gittikçe artan, gittikçe coşan bir canlılıkla yaşayan tek şeydi ölüm.</p>

  <p>Atölyenin duvarlarında John Bidlake’in yaşantısının kopuk parçaları asılıydı. Roma kentinin Papa’nın egemenliğinden yeni kurtulduğu sıralarda, Pincio bahçelerinde yapılan iki küçük manzara: Çobanpüskülü ağaçlarının arasından görünen çan kuleleriyle kubbeler; siluetleri gökyüzüne karşı biçimlenen iki heykel. Bunların yanında, yarı belden yukarısı insan, yarı belden aşağısı keçi olan, yani Yunan mitologyasının satirlerine benzeyen, kısa kalkık burunlu, sakallı bir yüz: Verlaine’in portresi. İki tekerlekli arabalar, silindir şapkalar, elle tutulup kaldırılan uzun eteklerle dolu bir Londra sokağı. Otuz yıl önceki pırıl pırıl tenli, tombul Mary Betterton’un üç deseni. Ve modellerin en güzelini, Jenny’yi gösteren bir tablo: Bir şezlonga çırılçıplak uzanmış, arkasında bir pencere, uzaklarda beyaz bulutlar, pencerenin önünde güllerle dolu bir vazo; Jenny’nin ak karnının üstünde bir aslan gibi yatmış, pençeleri kadının yuvarlak memeleri arasında uyuklayan, duman rengi iri bir Ankara kedisi.</p>

  <p>Lady Edward, neşeli haller takınarak konuyu değiştirdi: "Lucy, uçakla Paris’e gitti," diye anlatmaya başladı.</p>

  <p id="u34df73c1-aad0-4408-9661-e91d708817ad"><a id="bookmark6"></a></p>
</body>
</html>
