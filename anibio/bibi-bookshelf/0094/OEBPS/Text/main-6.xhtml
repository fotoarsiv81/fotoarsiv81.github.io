<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="uc0591075-1874-4ff2-a280-3b8f6bb48be7"><a id="bookmark0"></a><span style="font-weight:bold;font-style:italic;">ON YEDİNCİ BÖLÜM</span></p>

  <p>Günlerdir yağmur yağıyordu. Spandrell, mantarı andıran bitkilerin tâ ruhunu sardığını, ruhunun bile küf tuttuğunu sandı. Yatakta yatıyor, kasvetli odasında oturuyor, bir meyhanenin tezgâhına yaslanıyordu; ve içinde vıcık vıcık çamurlu bitkilerin geliştiğini duyuyor, hayal gücünün gözleriyle seyrediyordu bunları.</p>

  <p>Annesi kaç kez yalvarmıştı: "Ah, bir işin olabilse! Neyle olursa olsun, bir şeyle uğraşabilsen!"</p>

  <p>Tür.ı dostları da aynı şeyi söylemişlerdi; yıllardır söyleyip duruyorlardı bunu.</p>

  <p>Ama Spandrell, bir iş yapmamaya yeminliydi. Çalışmak, çalışmaya inanmak, çalışma inancını çevresine yaymak, çalışmanın kutsallığı, <span style="font-style:italic;">loborare est orare</span> <a id="footnote1"></a><sup><a href="../Text/Section0015.xhtml#bookmark1">1</a></sup>&nbsp;düşüncesi, abuk sabuk, saçma sapan şeylerdi bütün bunlar!</p>

  <p>Günün birinde, Philip Quarles, akıllı uslu konuşarak onu yola getirmeye çalışırken, Spandrell patlayıvermişti. Hor görürcesine, "çalışmak ha!" demişti. "İçki ne denli saygıdeğer bir şeyse, çalışmak da o denli saygıdeğer bir şeydir. Tıpkı aynı işe yarar ikisi de: İnsanı oyalar, kendini unutturur insana. Çalışmak uyuşturucu bir maddedir. İşte o kadar. Uyuşturucu bir madde kullanmadan, ayık yaşamanın yolunu bulamamak küçük düşürür insanı. Dünyayı da, kendini de, olduğu gibi görebilmek yiğitliğinden yoksun olmak, küçük düşürür insanı. Çalışa çalışa, ille sarhoş olacaklar. Aptallıktır bu! Çalışmaya inanmak, çalışma inancını çevresine yaymak; aptallığa, korkaklığa inanmaktan başka bir şey değil. Çalışmak dua etmek gibi bir şey olabilir; ama çalışmak aynı zamanda devekuşları gibi başını kuma gömmek demektir; kendi söylediğini kendi duymamak için, ya da gözleri önünde duran kendi elini görmemek için, tozu dumana katmak demektir. İnsanın, kendi kendisinden kaçıp saklanması demektir. Samuel Smiles’ların<a id="footnote2"></a><sup><a href="../Text/Section0015.xhtml#bookmark2">2</a></sup>, büyük iş adamlarının, çalışmaya bu denli hayran olmalarına hiç şaşmamalı. Çalışmaları sayesinde var olduklarına inanarak rahat ediyorlar, hatta önemli sanıyorlar kendilerini. Çalışmalarına bir son verseler, yeryüzünde var olmadıklarını anlayacaklar çoğu. Havadaki boşluklardan farkı yok onların, işte o kadar. Belki de bir hayli pis kokan boşluklar. Bana kalırsa, çoğu Smiles’ların ruhu oldukça pis kokar. Çalışmayı bırakmak cesaretini gösterememelerine hiç şaşmamalı. Çalışmayı bıraksalar, gerçekte ne olduklarını anlayıverirler; daha doğrusu, hiçbir şey olmadıkları dank eder kafalarına. Böyle bir tehlikeyi göze almaya cesareti yoktur onların."</p>

  <p>Philip Quarles sordu: "Peki, ya siz? Yiğitliğiniz sayesinde neler öğrenebildiniz kendi hakkınızda?"</p>

  <p>Spandrell, biraz rol keserek, sırıttı: "Kendi hakkımda öğrendiklerime göğüs gerebilmem için, oldukça yiğitlik gerekti"</p>

  <p>dedi. "Eğer böylesine yiğit bir adam olmasaydım, çoktan, ya çalışmaya ya da morfine dökerdim işi."</p>

  <p>Spandrell kendi kişiliğine biraz dramatik bir hava veriyor; davranışını aslında olduğundan hem biraz daha mantıklı, hem biraz daha romantik gösteriyordu. Hiçbir iş yapmamasının tek nedeni, aksiliği ve herkesçe benimsenen ahlâk kurallarının tam tersine inanması değildi; tembelliği huy edinmişti aslında. Haylazlık ilkesine bağlanmadan önce başlamıştı haylazlığı. Bu ilkenin temelindeydi haylazlık. Spandrell, önüne geçemediği tembelliğine bir neden bulmak ve bu tembelliği haklı göstermek zorunda kalmasaydı, çalışmanın zararlı bir afyon olduğunu hiçbir zaman ileri sürmeyecekti. Gelgelelim, hiçbir iş yapmamak için biraz yürek gerektiği de doğruydu: Spandrell, süregen gibi, bir can sıkıntısının tüm yıkıntılarına göğüs gererek, tembel tembel oturuyordu. Bu can sıkıntısının, şu sırada olduğu gibi, nerdeyse dayanılamayacak kadar yoğunlaştığı anlar da vardı. Ama Spandrell’in benliğinde, tembellik öyle derin kökler salmıştı ki, bunu önlemek için gereken yiğitlik, bu tembelliğin doğurduğu korkunç iç sıkıntısına dayanabilmek için gereken yiğitlikten çok daha büyüktü. Spandrell’in gururu, doğuştan gelen tembelliğini desteklemişti. Yetenekli, ama yeterince yetenekli olmayan bir adamın gururuydu bu. Bu gurur, büyük başarılara hayran olan, ama özgün bir yapıt verecek yetenekten yoksun olduğunu bilen; bunu yapmak için boşuna uğraşarak küçük düşmek istemeyen; başarıyla sonuçlansa bile, kolay işleri hor gören bir adamın gururuydu.</p>

  <p>Spandrell, Philip’e, "sizin çalışmaktan söz etmeniz güzel," demişti; "çünkü siz bir şeyler yapabiliyorsunuz. Bense, yapamıyorum. Ne halt etmemi istiyorsunuz benim? Banka memuru mu olayım? Yoksa seyyar satıcı mı?"</p>

  <p>Philip, "başka meslekler de var," demişti. "Mademki biraz paranız var, çeşitli bilim dallarıyla uğraşabilirsiniz, doğa bilimleriyle uğraşabilirsiniz."</p>

  <p>"Ha, anlaşıldı, karınca koleksiyonu yapmamı istiyorsunuz benim, öyle mi? Ya da Angevin’lerin nasıl sabun kullandıkları konusunda tezler yazanlardan biri olmamı. Hayatta bu çeşit meraklan olan, sevimli, bir Toby Amca<a id="footnote3"></a><sup><a href="../Text/Section0015.xhtml#bookmark3">3</a></sup> olmamı istiyorsunuz. Ama haberiniz olsun, ben bir Toby Amca olmak niyetinde değilim. Gerçekte bir işe yaramıyorsam, açıkça işe yaramayan bir adam olurum, daha iyi. Kılık değiştirip, bilgin geçinmek istemiyorum. Belirli bir merakın temsilcisi olmak istemiyorum. Yaradılışta neysem, o biçim kalmak istiyorum. Yani işe yaramayan bir insan olmak istiyorum."</p>

  <p>Annesinin ikinci evliliğinden sonra, Spandrell inadına, her şeyi kötüye yormuş, en kötü yolu seçmiş, benliğinin en kötü yanlarını bile bile geliştirmişti. Sonsuz boş vakitlerini doldurmak için, içkiye ve çapkınlığa vermişti kendini. Annesinden de, eskiden aptalcasına mutlu ve iyi olduğu için kendinden de, öç alıyordu böylece. Annesine de, kendine de, Tanrıya da nispet veriyordu. Gidebileceği bir cehennem olduğunu umuyor; bu cehennemin varlığına inanamadığı için üzülüyordu. Ama cehennem ister olsun, ister olmasın, ahlâk açısından düşkün yaşantısının ilk başladığı günler, kötü bir şey, yanlış bir şey yaptığını bilmek, onu sevindirmiş, hattâ heyecanlandırmıştı. Gelgelelim, "ahlâksızca eğlencelere düşkünlük" dediğimiz şeyin özü, öylesine can sıkıcı, öylesine umutsuzca ve kesinlikle tatsız bir iştir ki; ancak akılları herkesinkinden oldukça daha kıt ve cinsel istekleri herkesinkinden bir hayli daha bol olan tek tük kişiler, hiç bıkmadan ahlâksızlık yapmaktan hoşlanmaya ya da bu tür bir ahlâksızlığın kötü olduğuna gerçekten inanmaya devam edebilirler.</p>

  <p>Ahlâksızca yaşamayı huy edinenlerin çoğu, böyle yaşamaktan hoşlandıkları için değil, böyle yaşamadıkları zaman rahatlan kaçtığı için bu tür bir yaşantıyı sürdürürler. Alışkanlık, bu çeşit hazları sıkıntılı ve sıradan gereksinmelere dönüştürür. Kadına, içkiye, afyon yutmaya, cinsel haz duymak için ya kamçıyla dayak yemeye ya da dayak atmaya alışık olan ar1am; bunlarsız yaşamayı, susuz, ekmeksiz yaşamak kadar güç bulur. Oysa, bu ahlâksızlıklar, kuru bir ekmek parçası yemek ya da mutfak musluğundan bir bardak su içmek kadar az heyecan veren şeyler olabilir aslında. Alışkanlık, insanın ahlâk ölçülerini yıktığı gibi, ahlâksızlıktan gerçekten haz alma yeteneğini de yıkar. Din değiştiren ya da dinlerine inanmayan Yahudiler, Batıllaşan Hintliler, aradan birkaç yıl geçince, domuz ya da sığır etini kılları kıpırdamadan öyle bir yerler ki, dini bütün kardeşleri hayvanca bir kayıtsızlık sayarlar onların bu halini. Ahlâksızca yaşamayı huy edinenler için de durum aynıdır. Aslında çok kötü oldukları için onlara ilkin heyecan veren davranışlar, birkaç kez tekrarlandıktan sonra, ahlâk açısından ne iyi sayılır artık ne de kötü. Çoğu ahlâksızca davranışlardan sonra, bedende sıkıntılı bazı tepkiler başladığından, olsa olsa biraz iğrençtir bu çeşit davranışlar. Ne var ki, bunlar artık olağan sayıldığı için, ahlâk açısından da bir kötülükleri kalmaz. Her gün yapılan işlerin, ahlâk açısından kötü görünmesi güçtür.</p>

  <p>Alışkanlıktan ötürü, giderek haz almadığı gibi, kötü bir şey yaptığı inancını da yitiren Spandrell (oysa duyduğu hazın çoğu, kötü bir şeyler yaptığı inancından geliyordu); bir çeşit umutsuzluğa kapılıp, kendini ahlâksızlığın inceliklerine verdi. Ne var ki, ahlâksızlığın incelikleri, duygu açısından incelikler yaratmaz. Bunun tam tersi olur aslında: Bir ahlâksızlık ne denli abartmalı ve aşırı, ne denli az görülür türden ve doğaya ne denli aykırı olursa; bu ahlâksızlığın uygulanması da o denli can sıkıcı olur, insana hiç mi hiç heyecan vermez. Gerçi insan, hayal gücünü zorlayarak, normal cinsel tema’nın en olmayacak çeşitlemelerini uydurabilir ama, bu değişik ahlâksızlıkların duygu açısından sonucu hep aynıdır: Tatsız bir biçimde küçük düştüğünü, rezil olduğunu anlar insan. Şu da var ki, birçok kişi (ve bunların çoğu, kafa açısından en uygar, en ince, en çapraşık insanlardır) aşağılık şeyleri özlemektedirler. Bunlar, çeşitli kepazelikler yaparak, kendi kendilerine eziyetten haz alıp fuhuşa düşerek, yabancılarla gelişigüzel ve nerdeyse hayvancasına çiftleşerek, kendilerinden aşağı bir tabak'idan gelen kaba saba cahil insanlarla cinsel ilişkilere girerek, kendi kendilerini rezil etmeye can atarlar. Bir insan, kafanın ve estetik duyguların bir hayli pahalıya malolabilen aşırı inceliklerini, duygusal açıdan garip bir soysuzlaşmaya düşerek elde edebilir. Muhafız alayı erlerine, ya da külhanbeylere düşkün olanlar; insanı küçük düşüren cinsel ilişkilere ve zorbalığa meraklı, çağımızın tam anlamıyla uygar estetik. meraklılarının çektikleri hastalığın başka bir biçimini; bit yandan sanata, bir yandan da zulmetmeye heveslenen yüzde yüz uygar bir Çinlide de görebiliriz. Bir gün Rampion, Spandrell’in önünde, şöyle özetlemişti bu durumu: "Kafası yükseklerde, belden aşağısı aşağılarda. Biri ne denli yükselirse, öteki o denli alçalıyor." Oysa Spandrell, küçük düşmekten hoşlanmazdı. Ona göre, ahlâksızlığın tüm değişik incelikleri, duygu açısından hiç değişmeye aynı can sıkıcı sonucu verirdi. Spandrell’in içinde bu duyguları beğenen ya da bu duygular yüzünden vicdan azabı çeken anlamlı herhangi bir heyecan bulunmadığından, sırf bedenin heyecanından ve hazlarından doğan bu duyguların tadı tuzu da kalmıyordu. Artık Spandrell’e gerçekten heyecan veren bir tek ahlâksızlık vardı: Genç kızları baştan çıkarmak! Bu merak, Rampion’un sezdiği gibi, Spandrell’in cinsel yaşantıya karşı duyduğu o garip, o hınç dolu nefretten kaynaklanırdı. Bu nefret, annesinin ikinci evliliği yüzünden geçirdiği sarsıntının sonucuydu. Spandrell, orta sınıfın yüksek tabakasına uygun bir biçimde yetiştirilerek, incelikle davranmayı, duygularım efendice baskı altında tutmayı öğrendikten sonra, çocukluktan erginliğe geçişin huzursuz bir anında uğramıştı bu sarsıntıya. Böylece fazlasıyla sevdiği, bu yüzden de nefret ettiği kadın soyunun suçsuz kızlarına cinsel tutkunun hazlarını tattırmakla, onları küçük düşürdüğünü sanıyor, bundan ayrıca sevinç duyuyordu. Spandrell’in gözünde kadınlar, aslında nefret ettiği cinsel içgüdünün canlı birer simgesiydi. Bu içgüdüye karşı, ortaçağlara özgü bir kin duyan Spandrell (hazları tümüyle yadsıyanlardan ve softalardan farklı olarak), öcünü, kadınların o nefret ettiği bedenlerini cezalandırarak almıyordu, bu bedenlere kötü saydığı bir tutkuyu öğreterek; bu bedenleri baştan çıkarıp, okşaya okşaya, bilinçli ruhlara karşı gittikçe artan ve gittikçe coşan bir başkaldırışa sürükleyerek alıyordu öcünü. Bu öç almanın son aşamasında, kurban olarak seçtiği kızcağıza, kendi öğrettiği yoğun hazların, temelden ahlâksız ve aşağılık duygular olduğu inancını, yavaş yavaş ve sinsice aşılıyordu. Şimdiye değin ancak bir tek toy kıza, zavallı küçük Harriet’e, uygulamıştı tüm programını. Harriet’den önce gelenlerle böylesine ileri gitmemişti; Harriet’den sonra da kimseye yapmadı bunu. Rampion’lara anlattığı ' biçimde baştan çıkardığı Harriet, Spandrell’e tapmış; Spandrell’in de ona taptığını sanmıştı. Böyle düşünmeye nerdeyse hakkı vardı Harriet’in; çünkü Spandrell, genç kıza bile bile kıydığı halde, ona karşı sevgi duyuyordu. Yalnız Harriet’in duygularının değil, kendi duygularının da böyle rezil edilmesi, daha da ahlâksızca bir çeşni veriyordu olup bitenlere. Spandrell sabırla, ayrıca ince ve anlayışlı bir âşığın duyarlığı ve tatlılığıyla, erkek eli değmemiş bu kızın korkularını yatıştırdı; gençliğinden gelen soğukluğu eritti, Harriet’in gördüğü eğitimden gelen engelleri yıktı. Ama bunları yaptıktan sonra, kızcağızın toyluğundan yararlanarak, onu cinsel ahlâksızlığın en akla sığmaz taşkınlıklarına sürükledi. Harriet’in bunları olağan sevgi gösterileri diye benimsediğini görmekle, ondan hıncını almış öluyordu. Kadınlara ve cinsel hazlara düşkünmüş gibi davrandığı halde, aslında bunlardan nefret ettiği için, Harriet de bir kadın olduğu için, onu cezalandırıyordu böylece. Ama Spandrell, bu kadarıyla da yetinmedi: Vicdanı rahat değilmiş gibi, çekinircesine kaçmaya başladı. Kaçamadığı zaman da, sanki hakarete uğruyormuş, ırzına saldırılıyormuş gibi; bu istekleri paylaşmadan boyun eğiyordu onlara. Harriet birdenbire kaygılandı, mutsuz oldu; tüm duyarlı insanlar gibi, karşılık göremeyince, utandı. Kendini biraz da gülünç buldu. Bir tiyatro oyunu oynanırken, sanki arkadaşları sahneden çıkmış da, . farkına varmadan, ansızın sahnede tek başına kalmış bir oyuncu kadar gülünç buldu kendini. Hem gülünç, hem de biraz iğrenç. Yoksa Spandrell onu artık sevmiyor muydu? Spandrell, Harriet’i çok sevdiğini söyledi. Peki, öyleyse neden böyle davranıyordu? Neden olacak, sırf sevgisinin derinliğinden. Derken Spandrell, ruhtan söz etmeye başladı: Beden, ruhu yiyip kemiren, bilinci ortadan kaldıran, gerçek senle gerçek beni yok eden yabancı bir hayvan gibiydi. Üstelik de tam o akşam, sözümona bir rastlantı sonucu, adamın biri, Spandrell’e, içinde ne olduğu bilinmeyen bir paket göndermişti. Spandrell paketi açınca, içinden bir dosya dolusu müstehcen Fransız gravürü çıktı. Zavallı Harriet bu resimlere bakınca, şimdiye değin . olanca saflığı ve içtenliğiyle sevgi sandığı o davranışların tümünün, soğukkanlılıkla ve açık seçik çizildiğini, gittikçe artan bir dehşet ve tiksintiyle gördü. Bu resimler, öylesine iğrenç, öylesine aşağı, öylesine akla sığmaz bir bayağılıktaydı ki; insan bunlara şöyle bir göz atmakla, tüm insan soyundan nefret edebilir, tüm insan soyunu hor görebilirdi. Spandrell birkaç gün ustaca uğraşarak, Harriet’in duyduğu dehşeti büsbütün yoğunlaştırdı. Kızcağız kendi suçluluğuna iyice inandıktan, kendi kendinden iyice tiksindikten sonra da; Spandrell, artık düpedüz müstehcen olduğu bilinen o sevişmelerine, duygusuzca ve yabansı bir hırsla yeniden başladı. Sonunda Harriet, âşığından da, kendinden de nefret ederek, Spandrell’i bıraktı. Harriet’den ayrılalı üç ay oluyordu. Spandrell, Harriet’i gene ele geçirmeye ya da başka bir kurban bulup aynı şeyleri yeniden yapmaya kalkmadı. Zahmetine değmezdi; hiçbir şey zahmetine değmezdi. Spandrell, İblis’e yakışır bu çeşit davranışların verdiği heyecanlardan söz etmekle yetinerek; içkinin ve parayla satın alınan sevişmelerin kasvetli tekdüzeliği içinde, duygusuz ve cansız gibi gömülüp kaldı. Konuşmak onu bir an için coşturuyordu; ama susunca, büsbütün boğuluyordu can sıkıntısının ve umutsuzluğun içinde. Zaman zaman, sanki benliği, için için felce uğramış gibi, ruhunun özü gittikçe uyuşuyormuş gibi, bir duyguya kapılıyordu. İradesini zorlayarak, bu felcin önüne geçmek elindeydi. Ama Spandrell, bu gücü gösteremiyordu, hattâ göstermek bile istemiyordu.</p>

  <p>Philip Quarles, o pırıl pırıl, o akıllıca anlama merakını Spandrell’e yönelterek, sormuştu: "Ama mademki böyle bir yaşantı sizin canınızı sıkıyor, mademki bundan nefret ediyorsunuz, öyleyse neden vazgeçmiyorsunuz böyle yaşamaktan?"</p>

  <p>Philip Quarles bunu soralı nerdeyse bir yıl oluyordu. O sıralarda felç, Spandrell’in ruhunun tâ derinlerine inmemişti henüz. Ama o zaman bile, Philip hayrete düşmüştü Spandrell’in tutumuna. Mademki Spandrell, karşısındakinden kişisel açıklamalar beklemeden kendini anlatmaya hazırdı; mademki bilimsel bir merakın konusu olmaktan sıkılmıyor; kusurlarını açıklamaktan çekineceği yerde, bu kusurlarıyla övünüyordu; Philip onu sorguya çekmek fırsatından yararlanarak, direndi: "Böyle yaşamaktan niçin vazgeçmediğinizi anlamıyorum"</p>

  <p>Spandrell omuz silkti: "Çünkü bu işe bir kez girdim de ondan. Çünkü bir bakıma bu benim alınyazım da ondan. Çünkü eninde sonunda hayat böyle de -yani nefret uyandıran, can sıkan bir şey de- ondan. Kendi hallerine bırakılınca, insanlar da öyle -yani nefret uyandıran, can sıkan- yaratıklar. Çünkü bir kez cehennemlik olan insanın, iki kat daha fazla.cehennemlik olması gerekiyor da ondan. Çünkü... Evet, öyle, çünkü ben aslında nefret etmekten, can sıkıntısı çekmekten hoşlanıyorum da ondan."</p>

  <p>Bunlardan hoşlanıyordu. Yağmur durmadan yağıyor; Spandrell’in tâ yüreğinin içinden mantarlar fışkırıyor, o da, özene bezene yetiştiriyordu bu mantarları. Gidip arkadaşlarını görebilirdi: Ama sıkıntılar içinde, tek başına kalmak, daha çok hoşuna gidiyordu. Konser mevsiminin en civcivli zamanıydı, Covent Garden’de opera vardı, bütün tiyatrolar açıktı. Ama Spandrell bunların ilânlarını okuyordu ancak: Queen's Hall’da <span style="font-style:italic;">Eroica</span> çalınıyordu; Wigmore’da Schnabel, <span style="font-style:italic;">Op.</span> 106’yı çalıyordu; Covent Garden’de <span style="font-style:italic;">Don Giovanni,</span> Alhamra müzikholünde Küçük Tich Old Vic’de <span style="font-style:italic;">Othello,</span> Marble Arch’da Charlie Chaplin vardı. Spandrell, bütün bunların ilânlarını dikkatle okuyor ve evde oturuyordu. Piyanonun üstünde bir yığın nota duruyordu; kitaplığının rafları kitapla doluydu; tüm Londra Kitaplığı emrine âmadeydi. Ama Spandrell, magazinlerden, haftalık resimli dergilerden, sabah ve akşam gazetelerinden başka hiçbir şey okumuyordu. Yağmur, pencerelerin kirli camlarının üstünden durmadan akıp gidiyor; Spandrell, <span style="font-style:italic;">Times’in</span> koskocaman, hışırdayan sayfalarım çeviriyordu. Bir bokböceği kurdunun çevresini saran pisliği kemire kemire kendine yol açtığı gibi, Spandrell de, doğumlar, ölümler, kayıplar sütununu; hizmetçi ve gayrimenkul mal mülk ilânlarını, mahkeme raporlarını, imparatorluk ve yabancı ülkelerle ilgili haberleri, parlamento görüşmelerini, günün haberlerini, beş tane başmakaleyi, okuyucu mektuplarını, saray havadislerini, kişilerle ilgili ilânları, "Hava Bozukken Kutsal Kitap” adlı bir din adamının yazdığı küçük dı;)nemeyi okudu. Sonunda şu satırlara geldi: "Gelecek Pazartesi günü, Gümüş ve Altından Tel Yapanlar Birliği, Duke of York’u onur üyesi olarak kabul edeceklerdir. Alters Hazretleri, onur üyesi olduktan .sonra, birliğin başkanı ve müdürleriyle öğle yemeğini yiyecektir." Pascal ile Blake kitap raflarında, elinin altında duruyordu; ama Spandrell şunu okuyordu: "Lady Augusta Crippen, <span style="font-style:italic;">Berengaria</span> gemisiyle İngiltere’den ayrılmıştır. Kayınbiraderi Güney Melanesia Genel Valisinin ve kız kardeşi Lady Ethelberta Todhunter’in evlerinde konuk kalmak üzere, Amerika’nın bir ucundan öteki ucuna yolculuk edecektir." Spandrell güldü; ve bu gülüşü, onun için bir kurtuluş, bir güç kaynağı oldu. Ayağa kalktı, yağmurluğunu giydi, sokağa çıktı. "Güney Melanesia Genel Valisi ve Lady Ethelberta Todhunter!" Spandrell, hâlâ gülümseyerek,. köşedeki meyhaneye girdi. Henüz erkendi; tezgâhın başında bir tek müşteri vardı.</p>

  <p>Meyhaneci kız, "ama iki kişi beraber oturup neden mutsuz olsunlar?" diyordu. "Boşanıp mutlu olmak varken, neden beraber otursunlar?"</p>

  <p>Yabancı, "evlilik kutsal bir törendir de ondan," diye karşılık verdi.</p>

  <p>Meyhaneci kız, karşısındakini küçümsercesine söylendi: "Şuna da bakın! Kutsal törenmiş!”</p>

  <p>Kızın gözü Spandrell’e ilişince, onu başıyla selâmladı, güliimsedi. Spandrell, meyhanenin devamlı müşterilerindendi.</p>

  <p>Spandrell, "bir duble konyak," dedi.</p>

  <p>Tezgâha yaklaşarak yabancıyı süzdü. Kilise korolarında şarkı söyleyen küçük bir erkek çocuğunun yüzü vardı bu yabancıda. Ama ansızın orta yaşlı oluveren bir çocuğun yüzüydü bu.</p>

  <p>Tombul, bebek gibi güzel, ama yıpranmış bir yüz. Ağzı iğrenç denecek kadar küçüktü; bir gül tomurcuğunda küçük bir yarık gibi. O tıraş olmadığı için, bu melek yavrusunun sarkmaya başlayan yanakları da, çenesi de, kül rengindeydi.</p>

  <p>Yabancı, "çünkü..." diye sözünü sürdürürken, Spandrell, adamın bir an olsun kıpırdamadan duramadığını gördü. Boyuna gülümsüyor, kaşlarını ya çatıyor ya havaya kaldırıyor, başını ya bir yana ya öteki yana eğiyor, utangaçlığından kendinden geçmişçesine gövdesi hiç durmadan kıvranıyordu. "Çünkü bir erkek karısıyla birleşmeli; ve kan koca bir tek beden haline gelmeli." Yabancı, daha da beter kıvranarak, kıkır kıkır gülerek "bir tek beden," dedi gene.</p>

  <p>O sırada Spandrell ile gözgöze geldiler; adam kızardı; bozulduğunu belli etmemek için, kadehini acele acele dikip bitirdi.,,</p>

  <p>Meyhaneci kız, konyak şişesini almak için dönerken sordu. "Ya siz, bu işe ne dersiniz, Mr. Spandrell?"</p>

  <p>"Hangi işe? Bir tek beden olmak işine mi?" Meyhaneci kız, evet der gibi başını salladı. "Doğrusunu isterseniz, ben de tam şu sırada, Güney Melanesia Genel Valisi ile Lady Ethelberta Todhunter’e imreniyordum; çünkü onların iki ayn beden olduklarından hiç mi hiç kuşkulanamaz hiç kimse." Spandrell, kilise korolarında şarkı söyleyen o yıpranmış çocuğa baktı. "Eğer siz Güney Melanesia Genel Valisi olsaydınız, karınız da Lady Ethelberta Todhunter adını taşısaydı,</p>

  <p>bir tek beden olabileceğinizi aklınız alır mıydı?" Yabancı oltaya takılmış bir solucan gibi kıvrandı. "O zaman bir tek beden olmayacağınız meydanda. Rezalet olurdu bir tek beden olmanız." Yabancı, bir viski daha ısmarladı.</p>

  <p>"Şaka bir yana," dedi, "evlilik denilen kutsal tören..."</p>

  <p>Meyhaneci kız direniyordu: "Ama gereği yokken, iki insan ne diye mutsuz olsunlar?”</p>

  <p>Spandrell sordu: "Peki, ne diye mutsuz olmasınlar? Yeryüzüne mutsuz olmak üzere gelmedikleri ne mâlum? Şu dünyamızın, başka bir gezegenin cehennemi olmadığını nereden biliyorsunuz?"</p>

  <p>Anlaşılan, olguculuk felsefesinden yana olan meyhaneci kız güldü: "Aman ne saçma!”</p>

  <p>Spandrell, konuşmasını sürdürdü: "Ama Anglikan Kilisesi’ne bağlı olanlara göre, evlilik kutsal bir tören değildir ki!"</p>

  <p>Kilise korolarında şarkı söyleyen çocuk yüzlü adam, öfkeyle kıvrandı: "Yoksa siz beni Anglikan mı sandınız?"</p>

  <p>İş saati bitmişti. Meyhane, ruhunu ferahlatmak isteyenlerle dolmaya başladı. Bira bol bol akıyor; ispirtolu içkiler, çok kıymetli bir nesneymiş gibi, küçük kadehlerle ölçülerek veriliyordu. Meyhanedekiler, parasını ödeyip çeşit çeşit biralar içerek, viski içerek; yabancı ülkelerde yolculuğa çıktıklarını, gizemci bir coşkuyla kendilerinden geçtiklerini, şiir okuduklarını, Kleopatra ile birlikte bir hafta sonu tatili geçirdiklerini, yabani hayvan avına çıktıklarını, müzik dinlediklerini sanıyorlardı.</p>

  <p>Kilise korolarında şarkı söyleyen çocuklara benzeyen adam, bir viski daha ısmarladı.</p>

  <p>Başını sallayarak, "öyle bir çağda yaşıyoruz ki?" dedi. "Barbar bir çağ bu! Dinle ilgili en basitgerçeklerden bile haberimiz yok."</p>

  <p>Spandrell, "sağlıkla ilgili en basit gerçeklerden de hiç haberimiz yok," dedi. "Şu nemli giysilere bakın. Bir pencere bile yok."</p>

  <p>Mendilini çıkarıp, burnunu tıkadı.</p>

  <p>Kilise korolarında şarkı söyleyen çocuk yüzlü adam, ürperdi, ellerini havaya kaldırdı. "Aman o ne mendil öyle!" diye bağırdı. "Ne iğrenç şey o!"</p>

  <p>Spandrell, iyice göstermek için mendili uzattı: "Bana kalırsa pek güzel bir mendil," dedi. Siyah ve pembe gösterişli desenleri olan, kırmızı ipek bir mendildi. "Şunu da söyleyeyim ki, son derece pahalı."</p>

  <p>"Ama rengi, sevgili efendim, rengi!"</p>

  <p>"Benim hoşuma gidiyor."</p>

  <p>"Ama şu sıralarda böyle renk olmaz ki! Paskalya ile Paskalya’dan sonra gelen yedinci pazar günü arasında olmaz ki! Aklın alacağı şey değil! Kilise törenlerine uygun olan renk beyazdır." Kendi mendilini çıkardı. Mendili kar gibi beyazdı. "Çoraplarım da öyle." Bir ayağını havaya kaldırdı.</p>

  <p>"Ben de merak ediyordum, tenis oynamaya gidecek gibi bir haliniz var da."</p>

  <p>Kilise korolarında şarkı söyleyen çocuk, "beyaz, beyaz!" dedi. "Uygun olan budur. Paskalya ile Paskalya’dan elli gün sonraki Hamsin yortusu arasında, papazların törenlerde giydikleri cüppe, aslında beyaz olmalı. Üstelik bugün Bâkire St. Natalia’nın günüdür. Ve din uğruna kurban gitmeyen bütün bâkirelerin rengi beyazdır."</p>

  <p>Spandrell, "bana sorarsanız, o bâkirelerin tümü din uğruna kurban gitmiştir," dedi; "yani uzun süre bâkire kaldılarsa demek istiyorum."</p>

  <p>Tokmaksız yaylı kapı ikide birde açılıp kapanıyor, açılıp kapanıyordu. Issız, rutubetli bir alacakaranlık vardı dışarda. içerde ise, kalabalık olmanın, birbirine sokulmanın, birbirine dokunabilmenin mutluluğu vardı. Kilise korolarında şarkı söyleyen çocuklara benzeyen adam, Lincoln’lu küçük St. Hugh’dan, Cornwall’de kalay madenlerinde çalışan işçilerin koruyucusu Perranzabuloe’lu ermiş Piran’dan sözetmeye başladı. Bir viski daha içti; ve İngiliz ermişlerinin yaşam öykülerini, ölçülü uyaklı şiirler olarak yazmaya uğraştığını, bir sır olarak söyledi Spandrell’e.</p>

  <p>Tezgâh başında duran kötümser bir grup, "Derby at yarışları gene yağmurlu geçecek," diye falcılık etti.</p>

  <p>Hep beraber falcılık ettikleri için, midelerinde güzel havalar estiği için, ruhlarında biralı bir güneş parladığı için, mutluydular. Meyhanedekilerin nemli giysileri, insanı boğarcasına, gittikçe daha fazla buğulanıyordu. Mutluluğun buğusuydu bu. Konuşanlarla gülüşenlerin gürültüsü, nerdeyse sağır edecekti insanı. Kilise korolarında şarkı söyleyen yıpranmış çocuğun ağzından, buram buram alkol kokusuyla şiir geliyordu Spandrell’in yüzüne.</p>

  <p>"Bir aşağı bir yukarı,</p>

  <p>Perranzabuloe’lu Piran"</p>

  <p>diye tutturmuştu. Dört bardak viski sayesinde, kıvranmaktan, yüzünü gözünü oynatmaktan kurtulmuş gibiydi. Benliğini unutamamaktan gelen çekingenliği, yok olmuştu. Bilinçli olarak hep kendi benliğini seyreden adam, uykuya dalmıştı. Zaten birkaç viski daha içerse, bilinçli olarak seyredilecek bir benlik de kalmayacaktı ortada.</p>

  <p>Adam, "Tüy gibi hafif yürüdü," diye sürdürdü şiir okumasını:</p>

  <p>"Tüy gibi hafif yürüdü kabaran denizler üstünde,</p>

  <p>Casseterides adalarının arasında."</p>

  <p>Derken açıklamalara girişti: 'Tiran’ın başlıca mucizesiydi bu, Land’s End’den Sicilly adalarına kadar yürüdü suların üstünde."</p>

  <p>Spandrell, "dünya rekorunu kırmasına ramak kalmış bence," dedi.</p>

  <p>Adam, hayır dercesine başını salladı: "İrlandalı bir ermiş Wales’e kadar yürüdü. Ama onun adını anımsamıyorum..." Meyhaneci kıza seslendi: "Miss!. Buraya! Bir viski daha lütfen."</p>

  <p>Spandrell, "doğrusu,"' dedi, "siz bu dünyadan da, ahretten de adamakıllı yararlanıyorsunuz. Altı viski..."</p>

  <p>Kilise korolarında şarkı söyleyen çocuk karşı koydu: "Yalnız beş tane. Daha beşincisi bu."</p>

  <p>"Öyleyse beş viski. Üstelik kilise törenlerinde kullanılan renkler. Bu da yetmiyormuş gibi Perranzabuloe’lu ermiş Piran! Onun Sicilly adalarına yürüdüğüne gerçekten inanıyor musunuz siz?"</p>

  <p>"Yüzde yüz inanıyorum."</p>

  <p>Meyhaneci kız, viski bardağını tezgâhın üstünde iterek, "işte, bu da kutsal delikanlıya," dedi.</p>

  <p>Kilise korolarında şarkı söyleyen çocuk, parayı verirken başını sallıyordu. "Nereye baksan, küfür, lânet," dedi. "Ağızlarından çıkan her söz, Hazreti İsâ’nın Kutsal Yüreğinde bir yara daha açıyor." Viskisini içti. "Kanayan, ölesiye acılar veren bir yara daha açıyor."</p>

  <p>"Hazreti İsâ’nın şu Kutsal Yüreği sayesinde amma da hoş vakit geçiriyorsunuz siz."</p>

  <p>Kilise korolarında şarkı söyleyen çocuk, fena halde öfkelendi. "Hoş vakit mi geçiriyorum?"</p>

  <p>"Sendeliye sendeliye, meyhane tezgâhından ayrılıp, doğru kilise mihrabının önündeki parmaklığa çöküyorsunuz; günah çıkarılan yerden, doğru geneleve gidiyorsunuz. Hayat dediğin böyle olur! Bir an bile canınız sıkılmıyor. Kıskanıyorum sizi."</p>

  <p>"Siz alaylarınıza devam edin, devam edin." Din uğruna ölmeyi göze alıp, can çekişmekte olan bir ermiş gibi konuşuyordu. "Hayatımın bir facia olduğunu bilseydiniz, beni kıskandığınızı söylemezdiniz."</p>

  <p>Tokmaksız yaylı kapı ikide birde açılıp kapanıyor, açılıp kapanıyordu. Ruhsal açıdan birer çöl olan fabrika ve dairelerden, Tanrıya susamış olarak çıkan insanlar, bir tapınağa gelir gibi geliyorlardı buraya. Clyde ve Liffey, Thames, Douro ve Trent içki fabrikalarında şişelere ve fıçılara doldurulan gizemli tanrı, kendini sunuyordu bu insanlara. Soma’nın suyunu süzüp içen Brahman’lara göre, bu tanrının adı İndra idi; haşhaş yiyen yogilere göre, Siva idi; Meksika’nın tanrıları Peyotle’de yaşıyordu. Acem sofileri Allahı Şiraz şarabında buluyordu. Sibiryalı Moğolların şamanlar zehirli mantarlar yiyorlardı, benlikleri Num’un ruhuyla dolsun diye.</p>

  <p>Kilise korolarında şarkı söyleyen çocuklara benzeyen adam, "bir viski daha, Miss," dedi.</p>

  <p>Sonra gene Spandrell’e döndü, başına gelen felâketleri, nerdeyse ağlayarak anlattı. Sevişmişti, evlenmişti -kutsal bir törenle evlenmişti- bu konuda ayrıca direniyordu. Mutlu olmuştu. Karısı da mutlu olmuştu, kendisi de.</p>

  <p>Spandrell kaşlarını kaldırdı: "Karınız viski kokusundan hoşlanıyor muydu acaba?”</p>

  <p>Adam, dertli dertli başını salladı: "Benim de kusurlarım vardı," diye kabul etti. "Güçsüzdüm. Bu kahrolası içki yok mu! Kahrolası!" Birden coşup içki düşmanlığına kapılarak, viskisini yere döktü. Zaferini ilân edercesine, "ha şöyle!” diye bağırdı.</p>

  <p>Spandrell, "pek soylu bir davranış,” dedi. Meyhaneci kıza işaret etti: "Bir viski daha verin bu baya."</p>

  <p>Kilise korolarında şarkı söyleyen çocuk direndi, ama pek candan değildi bu direnme. İçini çekti.</p>

  <p>"Öteden beri' benim başlıca günahımdır bu," dedi. "Ama</p>

  <p>sonradan hep pişman olurdum. Gerçekten pişman olurdum."</p>

  <p>"Bundan hiç kuşkum yok. Hayatınız pek heyecanlı geçiyor sizin."</p>

  <p>"Eğer karım bana destek olsaydı, kendimi kurtarırdım belki de."</p>

  <p>Spandrell, "tertemiz bir kadının yardımı, öyle değil mi ya?" dedi.</p>

  <p>Adam, evet dercesine başını salladı: "Tamam. Tamamiyle doğru. Ama beni bıraktı. Kaçtı. Kaçmadı. Daha doğrusu, kandırıldı. Kendiliğinden yapmazdı bunu. O iğrenç herifin, o küçük sinsi yılanın işi bu. O..." Kilise korolarında şarkı söyleyen çocuk, başçavuşlara özgü küfürleri başından sonuna kadar sıraladı, tüketti. "Burada olsaydı onun gırtlağını sıkardım," dedi. Sanki beşinci viskisinin içine girmişti savaşlar tanrısı. "Pis domuz yavrusu!" Tezgâhı yumrukladı. "Tate Galerisindeki o resimleri yapan adamı, Bidlake’i bilirsiniz? İşte, o herifin oğlu. Walter Bidlake."</p>

  <p>Spandrell kaşlarını kaldırdı ama, hiçbir şey söylemedi. Kilise korolarında şarkı söyleyen çocuk yüzlü adam konuşmasını sürdürdü.</p>

  <p>Walter, Sbisa Lokantasında, Lucy Tantamount ile akşam yemeği yiyordu.</p>

  <p>Lucy, "sen de Paris’e gelsene," demişti.</p>

  <p>Walter başını sallamıştı. "Çalışmam gerek."</p>

  <p>"İki aydan fazla aynı yerde oturmanın yolu yok benim için. Aynı yerde kalınca, her şey öyle basmakalıp, öyle cansız oluyor ki! Öyle bir canım sıkılıyor ki, anlatamam! Croydon’dan uçağa ayak basar basmaz, sanki yeniden dünyaya gelmiş gibi oluyorum. Ruhları, Kurtarma Ordusu*, sanki beni de kurtarmış gibi oluyorum."</p>

  <p>"Peki, bu yeni yaşam ne kadar sürüyor?"</p>

  <p>Lucy omuz silkmişti: "Eski yaşam kadar sürüyor yenisi de. Ama iyi ki, yeryüzünde bol bol uçak var. İlerlemeden yanayım ben, yüzde yüz."</p>

  <p>O bilinmeyen tanrıya tapınıldığı tapınağın tokmaksız yaylı kapısı, arkalarından kapandı. Spandrell ile yanındaki adam, soğuk ve yağmurlu karanlığa daldılar.</p>

  <p>Kilise korolarında şarkı söyleyen çocuklara benzeyen-adam, ürpererek yağmurluğunun yakasını kaldırdı.</p>

  <p>"Ooof!" dedi; "yüzme havuzuna atlamak gibi bir şey bu!"</p>

  <p>"Fenelon’dan sonra Haeckel’i okumak gibi bir şey. Siz Hıristiyanlar için, sevimli küçük bir meyhaneden farkı yok evrenin."</p>

  <p>Sokakta birkaç adım ilerlediler.</p>

  <p>Spandrell, "bana bakın," dedi; "acaba siz, evinize yürüyerek gidebilecek misiniz? Yürüyecek halde değilsiniz, galiba."</p>

  <p>Kilise korolarında şarkı söyleyen çocuklara benzeyen adam, bir sokak fenerine yaslanmış, başını sallıyordu.</p>

  <p>"Bir taksi bekleyelim."</p>

  <p>Beklediler. Yağmur yağıyordu. Spandrell, yanındaki adamdan hiç hoşlanmıyor, ona soğuk soğuk bakıyordu. Meyhanedeyken herif onu eğlendirmiş oyalamıştı. Şimdiyse, iğrenç buluyordu bu herifi.</p>

  <p>Spandrell sordu: "Cehenneme gitmekten korkmuyor musunuz hiç? Alev alev yanan viskiler içirecekler size orada. Bitmez tükenmez bir Noel pastası midenizi tıkayacak. Kendi halinizi bir görebilseniz şimdi! İğrenç bir şey..."</p>

  <p>Kilise korolarında şarkı söyleyen çocuğun altıncı viskisi pişmanlıkla doluydu.</p>

  <p>"Biliyorum, biliyorum," diye inledi. "İğrencim. Hor görülecek bir yaratığım. Ama bilseniz nasıl uğraştığımı, nasıl çabaladığımı, nasıl..."</p>

  <p>"İşte bir taksi.” Spandrell, taksiye seslendi.</p>

  <p>Kilise korolarında şarkı söyleyen çocuk, "nasıl dua ettiğimi bir bilseniz..." diyordu.</p>

  <p>"Nerede oturuyorsunuz siz?"'</p>

  <p>"Ossian Gardens, 41 numara. Öyle bir savaştım ki, ben..."</p>

  <p>Taksi önlerinde durdu. Spandre11 kapıyı açtı.</p>

  <p>"Gir içeri, salak!" diyerek, adamı şöyle bir itiverdi. Şoföre, "Ossian Gardens, 41 numara," dedi.</p>

  <p>Kilise korolarında şarkı söyleyen çocuk, sürüne sürüne taksinin bir köşesine oturmuştu. Onun peşinden, Spandrell de taksiye bindi. "İğrenç sümüklüböcek!" diye söylendi.</p>

  <p>"Söyleyin, söyleyin. Hakettim bunu. Beni hor görmekte yerden göğe kadar haklısınız."</p>

  <p>Spandrell, "haklı olduğumu biliyorum," dedi; "ama hoşunuza gidiyor diye, size bunları boyuna söyleyeceğimi sanıyorsanız, çok yanılıyorsunuz."</p>

  <p>Spandrell oturduğu köşeye yaslandı, gözlerini kapadı. O korkunç yorgunluğu ve tiksintisi, yeniden başlamıştı ansızın. İçinden "Tanrım," dedi, "Tanrım, Tanrım, Tanrım!” Kilise korolarında şarkı söyleyen çocuk yüzlü adam, Spandrell’in düşüncelerini rezil eden gülünç bir yankı gibi, yüksek sesle dua ediyordu. O ağlamaklı sarhoş sesi, "Tanrım bana acısın,” deyip duruyordu. Spandrell, katıla katıla gülmeye başladı.</p>

  <p>Spandrell, sarhoşu, oturduğu evin kapısının önünde bırakıp, taksiye döndü. Akşam yemeğini yemediği birden aklına geldi. Şoföre, "Sbisa Lokantasına," dedi. Karanlıkta, kendi kendine, "Tanrım, Tanrım" diyordu üstüste. Ama gece bomboştu- &nbsp;&nbsp;&nbsp;</p>

  <p>Lucy, konuşmakta olan Walter’in sözünü keserek, "işte Spandrell!" diye bağırdı. Kolunu kaldırıp işaret etti.</p>

  <p>"Lucy!" Spandrell, Lucy’nin elini öptü. Walter ile Lucy’-</p>

  <p>Lucy’nin masasına oturdu. "Haberiniz olsun Walter, sizin gadrinize uğrayan adama bir iyilikte bulundum demin."</p>

  <p>"Benim gadrime uğrayan adama mı?"</p>

  <p>"Takdırdığınız adama, Carling’e. Öyle değil miydi adı?" Canı fena halde sıkılan Walter’in yüzü kızardı. "Adamcağız boynuzlarını herkes gibi taşıyor. Geleneklere tamamiyle uygun bir biçimde." Spandrell, Walter’e baktı; delikanlının yüzünde üzüntü belirtileri görünce, sevindi. Kötü kötü alay ederek, "dertlerini boğmaya çalışıyordu onu gördüğüm sırada," dedi. "Viski içinde boğuyordu dertlerini. Bu büyük ve romantik çareye başvurmuştu."</p>

  <p>Çektiği sıkıntıların biraz olsun hıncım almakla, gönlü ferahlamıştı Spandrell’in.</p>

  <p id="ua2d435fa-32ea-481a-95e9-50fdff1697e4"><a id="bookmark4"></a></p>
</body>
</html>
