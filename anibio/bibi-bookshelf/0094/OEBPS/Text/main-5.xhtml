<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u9efef71b-5514-40b2-a2ec-7f752cbd8b52"><a id="bookmark0"></a><span style="font-weight:bold;font-style:italic;font-variant:small-caps;">ON DÖRDÜNCÜ BÖLÜM</span></p>

  <p>Miss Fulkes Hindistan’ın kırmızı üçgeni gözlerinin önüne gelene dek çevirdi küreyi.</p>

  <p>Kalemiyle göstererek, "işte, burası Bombay," dedi. "Annenle baban gemiye buradan bindiler." Öğretmek isteğiyle "Bombay, Hindistan’da kocaman bir kenttir. Burası Hindistan," diye ekledi.</p>

  <p>Küçük Phil sordu: "Hindistan niçin kırmızı?"</p>

  <p>"Bunu sana eskiden söylemiştim. Anımsamaya çalış."</p>

  <p>"İngiliz olduğu için mi?" Küçük Phil anımsamıştı elbette. Ne var ki, ona elverişli gelmemişti bu açıklama. Bu kez daha iyi bir yanıt alacağım ummuştu.</p>

  <p>Miss Fulkes, küçük bir zafer kazanmışçasına, "işte, gördün mü, bir çaba gösterince, aklına geliyor," dedi.</p>

  <p>"Ama İngiliz olan şeyler neden kırmızı?"</p>

  <p>"Kırmızı İngiltere’nin rengi de ondan. Bak işte, Küçük İngiltere de burada." Küreyi çevirdi. "O da kırmızı."</p>

  <p>"Biz İngiltere’de oturuyoruz, değil mi?"</p>

  <p>Phil pencereden baktı. Üstünde büyük bir çam ağacı yükselen çimeni, budanıp küme küme olan karaağaçları gördü.</p>

  <p>"Evet, tam şuralarda oturuyoruz." Miss Fulkes, kırmızı adanın göbeğine bastı parmağıyla.</p>

  <p>Phil, "ama bizim oturduğumuz yer yeşil," dedi, "kırmızı değil."</p>

  <p>Miss Fulkes bunu da kaç kez anlatmıştı. Harita denilen şeyin tam ne olduğunu gene açıklamaya çalıştı.</p>

  <p>Mrs. Bidlake bahçede, hem zararlı otları temizliyor, hem de derin derin düşünerek, kendi yetiştirdiği çiçekler arasında yürüyordu. Bastonunun ucunda çatallı küçük bir kazma vardı; hiç eğilmeden zararlı otları sökebiliyordu. Çiçek tarhlarındaki otlar yeni ve körpeydiler; insanı hiç uğraştırmadan kazmaya teslim oluyorlardı. Ama çimenin üstündeki karahindiba ve çobandüdüğü çiçekleri daha yaman düşmanlardı. Karahindibaların kökleri, gittikçe inceleşen uzun beyaz yılanları andırıyordu. Onları koparmaya çalıştıkça, çoban düdükleri, toprağa yapışıyordu direnircesine.</p>

  <p>Lâle mevsimiydi. Luc van Thol ve Keizers Kroon, Proserpine ve Thomas Moore türünden lâleler, çiçek tarhlarında dimdik duruyor, ışıkta ipek gibi parlıyordu. Atomlar güneşte titriyor ve onların titreyişi her yeri dolduruyordu. Gözler bu titreyişi, ışık olarak görüyordu. Lâle atomları, bu uyumlu kımıldayışları kendi içlerine çekiyor ya da, yansıtıyor, böylece renkler yaratıyorlardı. On yl'!dinci yüzyılda Haarlem kasabasında oturanlar, biriktirdikleri Flemenk altınlarını, bu renkler uğruna harcamaya hazırdılar. Kırmızı, sarı, beyaz, rengârenk lâleler... Kimi pürüzsüz, kimi tüylü gibi. Mrs. Bidlake, mutluluk içinde seyretti onları. Bu lâleler Siena’da Pinturcchio’nun fresklerindeki seviç dolu, pırıl pırıl delikanlıları anımsattı ona. Pinturicchio’yu daha iyi düşünebilmek için, gözlerini kapayıp, durdu. Mrs. Bidlake, ancak gözlerini kapayınca iyi düşünebilirdi. Yüzünü gökyüzüne biraz kaldırdı, balmumu beyazlığındaki ağır gözkapaklarmı ışığa karşı kapadı, durduğu yerde hem anımsadı, hem de karışık şeyler düşündü. Pinturicchio, Siena, heybetli koskocaman katedral, Toskanya ortaçağı... Görkemli ve karmakarışık bir alay halinde gözlerinin önünden geçti bunların tümü. Mrs. Bidlake, Ruskin’i okuyarak yetişmişti. Çocukluğunda Watts onun portresini yapmıştı. Derken, PreRaphaelite ressamlara karşı baş kaldırmıştı. Kutsal saydığı sanata karşı bir çeşit günah işledikleri kaygısına kapıldığı halde, izlenimci ressamlara hayran olmuştu. Sanatı sevdiği için John Bidlake ile evlenmişti. "Ot Biçenler” ressamı ona ilgi gösterince, resimleri çok beğendiği için, John Bidlake'e insan olarak da taptığını sanmıştı. John Bidlake, ondan yirmi yaş büyüktü; koca olarak adı kötüye çıkmıştı. Ailesi, bu evliliğe kesinlikle karşı koymuştu. Ama genç kız, hiç oralarda olmamıştı. Sanatın ta kendisiydi John Bidlake. Kutsal bir görevi vardı; ve bu görevi göz önünde tutarak, karışık ama coşkun ülküleri olan genç kız, çok hoşlanmıştı John Bidlake’den.</p>

  <p>John Bidlake’in yeniden evlenmek istemesinin .nedenleri, pek romantik sayılamazdı. Provence’da yolculuk ederken, tifoya tutulmuştu. (Sonraları, "işte su içmenin sonu budur," deyip dururdu; "keşke yalnız Burgonya şarabıyla konyak içseydim hep!") Avignon’daki hastanede bir ay yattıktan sonra sıska, ayakta zor durabilen, hastalıktan yeni kalkmış bir insan olarak İngiltere’ye döndü. Üç hafta sonra, ağır bir grip, bunun peşinden de zatürree, onu ölümün eşiğine bir kez daha götürdü. Yavaş yavaş iyileşti. İyileşebildiği için de, doktorlar onu kutladılar. John Bidlake homurdandı: "Siz buna iyileşmek mi dersiniz? Sanki bedenimin dörtte üçü ölmüş de gömülmüş gibi." Sağlıklı olmaya alıştığı için, hastalıktan ödü kopardı. Hasta bir insan olarak, tek başına süreceği berbat hayatı görür gibi oldu. Evlenirse biraz rahat edebilirdi. Evlenmeye karar verdi. Kızın güzel olması şarttı, bunu söylemeye bile gerek yoktu. Ama ağırbaşlı da olmalıydı; aklı bir karış havada olan cinsten değil; kocasına bağlı, evde oturan cinsten.</p>

  <p>John Bidlake, tüm aradıklarını Janet Paston’da buldu. Melek gibi bir yüzü vardı; ağırbaşlıydı; hatta gereğinden fazla. Ressam olarak ona tapması, John Bidlake'in gururunu okşuyordu.</p>

  <p>Evlendiler; ve eğer John Bidlake, sandığı gibi, hasta yaşamak zorunda kalsaydı, başanlı da olacaktı bu evlenme. Janet Bidlake’in kocasına bağlılığı göz önünde tutularak, hastabakıcılıktaki beceriksizliği hoş görülebilecek; John Bidlake ise, eli kolu bağlı kaldığı sürece, mutluluğu açısından zorunlu bir kişi sayacaktı kansını. Ne var ki, ressamın sağlık durumu düzeldi: Evlendikten altı ay sonra, eski John Bidlake oldu, eskiden nasıl davranıyorsa; gene aym biçimde davranmaya başladı. Mrs. Bidlake, mutsuzluktan kurtulabilmek için, hayal gücüne dayanan sonsuz düşüncelere sığındı. İki çocuğu olması bile bu sonsuz düşünceleri aksatamadı.</p>

  <p>Bir çeyrek yüzyıldan beri sürüp gidiyordu bu hal. Uzun boylu, azametli, tepeden tırnağa beyazlar giymiş, şapkasından beyaz bir tül sarkan elli yaşında bir kadın, lâleler arasında, gözleri kapalı düşünüyordu. Ortaçağı, durmadan akıp giden zamanı, ölümsüzlüğün kıyısında kıpırdanmadan duran Tanrıyı düşünüyordu.</p>

  <p>Mrs. Bidlake, cırlak bir havlama duyunca, ölümsüzlüğün yüksek doruğundan aşağı yuvarlanıverdi. İstemeye istemeye gözlerini açtı, çevresine bakındı. Bir Uzak Doğu canavarının ipekten yapılmış, küçük ve güldürücü bir taklidini andıran Pekin köpeği, mutfak kedisine havlıyordu. Sırtı kabaran, öfkeyle tükürük saçan tekir, sanki bir dairenin tam ortasında duruyor; küçük köpekse, bu dairenin çevresinde, korkuyla bir oraya bir buraya sıçrıyor, kesik kesik havlıyordu. Köpeğin kuyruğu, bir kuşun tüyü gibi rüzgarda dalgalanıyor; kara gözleri dışarıya fırlıyordu nerdeyse.</p>

  <p>Mrs. Bidlake, ''T’ang!" diye seslendi. ''T’ang!''</p>

  <p>Son otuz yıldır, kral ailelerinin adları verilmişti tüm Pekin köpeklerine.</p>

  <p>Birinci T’ang, Mrs. Bidlake’in çocukları dünyaya gelmeden önce saltanat sürmüştü. Mrs. Bidlake ile Walter, can çekişen Wetherington’u, ikinci T’ang ile görmeye gitmişlerdi. Şimdi de mutfak kedisi, öfkeyle tükürük saçıyordu üçüncü Tang’a. Bu arada küçük Ming’ler ve Sung’lar yaşamış, yaşlanıp çökmüş, sevilen hayvanların tümü gibi, gaz odasında göçüp gitmişlerdi. "T’ang, buraya gel.” Mrs. Bidlake, bu tehlike anında bile, ''T’ang' adındaki kesme işaretini belirtmeye dikkat ediyordu. Daha doğrusu dikkat etmiyordu da kültürlü bir insanın içgüdüsüyle, farkına varmadan belirtiyordu kesme işaretini. Köpeğinin tüyleri parçalanmak üzere olduğu şu sırada bile, yaradılışı ve aldığı eğitim Mrs. Bidlake’i öyle bir yoğurmuştu ki, bu adı kesme işaretini vurgulamadan söylemek elinde değildi.</p>

  <p>Küçük köpek, sonunda söz dinledi. Kedi, öfkeyle tükürük saçmaktan vazgeçti, tüyleri yatıştı, azametle yürüyüp gitti. Mrs. Bidlake, zararlı otlan koparmaya; çiçekler arasında gezinip, o karışık ve sonu gelmeyen düşüncelerine dalmaya devam etti. Tanrı, Pinturicchio, karahin<sup>d</sup>iba çiçekleri, sonsuzluk, gökyüzü, bulutlar, Venedikli ilk ressamlar, karahindiba çiçekleri...</p>

  <p>Yukarıda ders bitmişti. Daha doğrusu ders, küçük Phil için bitmiş sayılırdı, çünkü şimdi, dünyada en çok sevdiği şeyle uğraşıyordu: Resim yapıyordu. Miss Fulkes, "sanat" diyordu, "hayal gücünün eğitimi" diyordu buna; ve her sabah, saat on iki ile yarım arasında otuz dakika ayırıyordu bu işe.</p>

  <p>Ama küçük Phil için, eğlenceden başka bir şey değildi bu. Kâğıdın üstüne eğilmiş, dilinin ucunu dişlerinin arasına sıkıştırmış, dikkat kesilmiş ağırbaşlı bir yüzle oturuyor; esinlenip kendinden geçmişçesine çiziyor, boyuna çiziyordu. Küçük esmer elinde fazla kocaman görünen bir kalem, durmadan dinlenmeden işliyordu. Çocuğun yaptığı resmin, hem sert hem de titrek çizgileri, kâğıtta beliriyordu.</p>

  <p>Miss Fulkes, pencerenin yanına oturmuş, güneşli bahçeye bakıyordu; ama bahçeyi gördüğü yoktu. Gördüğü şey, gözlerinin önünde değil, kendi içinde, bir düş dünyasındaydı: Kendini görüyordu. Geçen ay <span style="font-style:italic;">Vogue</span> dergisinde çıkan Lanvin’in o güzel giysisini giymiş, boynunda inciler, Ciro'cla dans ederken görüyordu kendini. Ama Ciro’ya hiçbir zaman ayak basmadığı için, orası Ciro’ya benzemiyor; bildiği bir yer olan Hammersmith Dans , Sarayına benziyordu garip bir biçimde. Miss Fulkes için, "aman bu ne güzel kız!" diyordu herkes. Miss Fulkes, London Pavilion’da gördüğü (adı neydi onun?) kadın oyuncu gibi, salına salına yürüyordu. Beyaz elini uzatıyordu. Lord Wonersh idi bu eli öpen. Hani Shelley’e benzeyen, Byron gibi yaşayan, Oxford Street’in yarısına sahip olan, geçen şubat ihtiyar Mr. Bidlake ile eve gelen ve Miss Fulkes’a olsa olsa iki söz söyleyen şu Lord Wonersh! Sonra, birdenbire, Miss Fulkes kendini Hyde Park’da ata binerken gördü. Bir iki saniye sonra Akdeniz’de bir yatın içindeydi. Derken bir otomobildeydi. Lord Wonersh otomobilde tam yanma oturacağı sırada, T’ang'ın cırlak havlamasıyla irkilip kendine geldi. Dışardaki çimenli alanı, iç açan lâleleri, büyük çam ağacını ve ders yapılan odayı gördü. Miss Fulkes kendini suçlu buldu; görevini savsaklamıştı.</p>

  <p>İşini bilir bir tavırla öğrencisine dönerek, "hadi bakalım, Phil," dedi, "neyin resmini yapıyorsun?"</p>

  <p>Phil, başını kâğıttan kaldırmadan, "Mr. Stokes ile Albert’ in, biçen-çimen makinasını çekerken resmini yapıyorum," dedi.</p>

  <p>Miss Fulkes düzeltti: "Çimen-biçen."</p>

  <p>Phil, uslu uslu yankıladı: "Çimen-biçen."</p>

  <p>Miss Fulkes konuşmasını sürdürdü: "Bileşik kelimeleri bir türlü doğru söyleyemezsin. Biçen-çimen, bağ-kaplum, kıran-ceviz... Tersine yazı yazmak ve bu yazıyı aynaya tutarak okuyabilmek gibi, bu da beynin bir kusuru her halde." Miss Fulkes pedagojik psikoloji derslerine gitmişti. İçtenlikle konuştu: "Bu yanlışları düzeltmek için, gerçekten bir çaba göstermelisin, Phil." Miss Fulkes, Ciro’da dans ederek, ata binerek, Lord Wonersh ile lüks otomobillerde gezintiler yaparak görevini böyle uzun süre ve bu kadar açıkça savsakladıktan sonra, işinde titizlik, hem de bilimsel bir titizlik göstermeyi bir borç biliyordu. Görevine çok bağlı bir genç kızdı. Direndi: "Elinden geleni yapacaksın, değil mi?"</p>

  <p>Çocuk, "peki, Miss Fulkes," dedi. Hangi bakımdan- elinden geleni yapacağım hiç anlamamıştı. Ama "peki" derse Miss Fulkes susardı. Phil, yaptığı resmin aynca güç bir yerine gelmişti o sırada.</p>

  <p>Miss Fulkes içini çekti, gene pencereden baktı. Bu kez gözlerinin gördüğünü bilinciyle kavradı: Beyazlara bürünmüş, şapkasından beyaz bir tül sarkan Mrs. Bidlake, Pre-Raphaelite ressamlar çağından kalma bir hortlak gibi, lâlelerin arasında dolaşıyordu. Arada bir durup gözyüzüne bakıyordu. Bahçıvan yaşlı Mr. Stokes, elinde bir tırmıkla geçti; beyaz sakalının uçları rüzgârda hafif hafif uçuşuyordu. Köyün saati yarımı çaldı. Bahçe, ağaçlar, tarlalar, uzaktaki ağaçlı tepeler, hiç değişmiyordu. Miss Fulkes öylesine umutsuz bir üzüntüye kapıldı ki, nerdeyse ağlayacaktı.</p>

  <p>Gösterdiği çabadan ötürü kaşları çatılan, alnı şaşkınlıktan kırışan küçük Phil, başını kaldırıp sordu: "Biçen-çimenlerin ... yani çimen-biçenlerin demek istiyorum, tekerlekleri var mıdır? Aklıma gelmiyor olup olmadığı."</p>

  <p>"Evet. Dur, bir düşüneyim ... <sup>11</sup> Miss Fulkes da kaşlarını çattı. "Hayır, tekerlekleri yok. Makaraları var."</p>

  <p>Phil, "makaralar! Tamam!" diye bağırdı. Gene aynı coşkunlukla resmini çizmeye koyuldu.</p>

  <p>Hep aynı şey. Kaçmanın yolu yok gibi; özgür olmak umudu yok gibi. Miss Fulkes, "bin İngiliz liram olsaydı," diye düşündü, "bin İngiliz lirası. Bin İngiliz lirası." Bir büyü vardı bu sözde. "Bin İngiliz lirası."</p>

  <p>Phil, "işte!" diye bağırdı. "Gelin, bakın."</p>

  <p>Kâğıdı havaya kaldırdı.</p>

  <p>Miss Fulkes, ayağa kalktı, masaya gitti. "Aman, ne güzel bir resim," dedi.</p>

  <p>Phil, resmin ortasında, noktalardan ve kısacık çizgilerden yapılmış bulutumsu bir biçimi göstererek, "bunlar havada uçan küçücük ot parçalarıdır," dedi.</p>

  <p>Aynca övünüyordu bu otlarla.</p>

  <p>Miss Fulkes, "anladım," dedi.</p>

  <p>"Bakın, nasıl canla başla çekiyor Albert!"</p>

  <p>Doğruydu. Albert deliler gibi çekiyordu çimen-biçeni. Çenesinden fırlamış yanyana duran dört çizgiden kim olduğu anlaşılan yaşlı Mr. Stokes da, aynı güçle itiyordu makinanın öteki ucundan.</p>

  <p>Phil, küçük olduğu halde, görmesini biliyordu. Gördüğü şeyi, gerçek bir biçimde değil de, anlamlı simgelerle kâğıt üstünde canlandırmak açısından garip bir yeteneği vardı. Çizgiler titrek ve karışık olduğu halde Albert ile Mr. Stokes’un canlılığı, göze çarpıyordu bu resimde.</p>

  <p>Miss Fulkes. "Albert’in sol bacağı biraz tuhaf değil mi?" dedi. "Biraz fazla uzun ve ince, biraz... "&nbsp;Sonra Mr. Bidlake’in söyledikleri aklına geldi, sustu. Mr. Bidlake demişti ki: "Sanat akademilerinin resim anlayışına göre resim yapmak hiç öğretilmeyecek çocuğa. Kesinlikle öğretilmeyecek. Çocuğun mahvolmasını istemiyorum."</p>

  <p>Phil, kâğıdı Miss Fulkes’un elinden çekip kopardı. Öfkeyle, "hayır, hiç de öyle değil!" dedi. Kibrine dokunmuştu. Eleştirilmekten nefret ederdi; yanıldığını hiçbir zaman kabul edemezdi.</p>

  <p>"Belki de gerçekten öyle değildir." Miss Fulkes, Phil’i hemen yatıştırdı. "Belki de ben yanıldım." Phil yeniden gülümsedi. Miss Fulkes kendi kendine düşünüyordu: "Aklın alamayacağı kadar uzun, ince ve sarsak bir bacak resmi yaptığı çocuğa neden söylenmeyecekmiş, Allah bilir." Ama ne de olsa, ihtiyar Mr. Bidlake bunun nedenini bilse gerek. Onun durumunda bir insan, onun kadar ünlü büyük bir ressam... Miss Fulkes, Bidlake’e büyük bir ressam denildiğini duymuş, bunu gazetelerde, hattâ kitaplarda okumuştu. Miss Fulkes’un "Büyükler’e" karşı derin bir saygısı vardı. Shakespeare, Milton, Michelangelo... Evet, Mr. Bidlake, Büyük John Bidlake, ondan daha iyi anlardı bu işten. Yanılmıştı sol bacağın sözünü etmekte.</p>

  <p>İşini bilen bir insanın becerikli tavrıyla, "saat yarımı geçti," dedi. "Yatma zamanın geldi."</p>

  <p>Küçük Phil, her gün, öğle yemeğinden önce yarım saat yatağına uzanırdı.</p>

  <p>"Olmaz!” Phil başını salladı, yabansı hallerle kaşlarını çattı, yumruklarını sıkarak öfkesini gösterdi.</p>

  <p>Miss Fulkes, hiç istifini bozmadan, "yatacaksın," dedi.</p>

  <p>"Bu aptal hallerden de vazgeç."</p>

  <p>Deneylerine dayanarak, çocuğun gerçekten kızmadığını biliyordu. Phil, benliğini ön plana sürmek için bir gösteri yapıyordu ancak. Düşman korkar da teslim olur diye belli belirsiz bir umudu da vardı belki. Çin askerleri, düşmanı korkutmak amacıyla, şeytan maskeleri takarlar, korkunç naralar atarlarmış. Phil’in davranışı da buna benziyordu.</p>

  <p>"Ne diye yatacakmışım?" Çocuğun sesi bir hayli yumuşamıştı.</p>

  <p>"Yatman gerek de ondan."</p>

  <p>Çocuk uslu uslu ayağa kalktı. Maskeler ve naralar etkisiz kalınca, aklı başında bir insan olan, canının yanmasını hiç istemeyen Çin askeri de böyle teslim olur.</p>

  <p>Miss Fulkes, "seninle gelip perdeleri çekeyim," dedi.</p>

  <p>Beraber koridora geçip, Phil’in odasına girdiler. Çocuk ayakkabılarını çıkarıp yatağa uzandı. Miss Fulkes, portakal rengi kreton perdeleri çekti, pencereleri örttü.</p>

  <p>Renkle dolu alacakaranlığın içinde Miss Fulkes’un yaptıklarına bakan Phil, "fazla karanlık olmasın," dedi.</p>

  <p>"Karanlıkta daha iyi dinlenirsin."</p>

  <p>Phil direndi: "Ama ben korkuyorum."</p>

  <p>"Korktuğun filan yok. Üstelik gerçekten karanlık da değil burası."</p>

  <p>Miss Fulkes kapıya doğru yürüdü.</p>

  <p>"Miss Fulkes!" Miss Fulkes hiç oralarda olmadı. "Miss Fulkes!"</p>

  <p>Miss Fulkes kapının eşiğinden durdu; Phil’e doğru dönüp, sert konuştu: "Böyle bağırıp çağırmaya devam edersen, fena halde kızacağım. Anladın mı?"</p>

  <p>Sırtını çevirdi kapıyı kapayıp gitti.</p>

  <p>"Miss Fulkes!" Phil, mürebbiyesini çağırıyordu gene; ama fazla ses çıkarmadan, bir fısıltıyla çağırıyordu: "Miss Fulkes! Miss Fulkes!"</p>

  <p>Miss Fulkes’un çağrıldığını duymaması gerekiyordu; duyarsa gerçekten kızacaktı. Ama ne de olsa, Phil, hiç karşı gelmeden, kuzu gibi boyun eğemezdi ona. Mürebbiyesinin adını fısıldamakla, hem baş kaldırıyor ve benliğini ileri sürüyor, hem de hiçbir tehlikeye girmiyordu.</p>

  <p>Kendi odasında oturan Miss Fulkes, kafasının gelişmesi için kitap okuyordu. Okuduğu kitap <span style="font-style:italic;">Milletlerin Zenginliği</span> idi. Adam Smith’in, "büyük"lerden biri olduğunu biliyordu. okunması gereken kitaplar arasındaydı onun kitabı. Düşünülen ya da söylenenlerin en seçkin örneklerinden biriydi. Miss Fulkes, yoksul ama kültürlü bir aileden geliyordu. Yüce şeyleri sevmemiz gerekir. Ne var ki, yüce şeylerde şöyle başlayan bir bölüm olunca -"İş bölümünün meydana çıkışının nedeni, değiş tokuş etmek gücü olduğuna göre; bu iş bölümünün yayılma alam her zaman o gücün genişliğine, yani piyasanın genişliğine göre sınırlanmalıdır"- işte o zaman, yüce şeyleri gereken coşkunlukla sevmek, gerçekten güçleşiyordu. "Piyasa çok sınırlı olunca, hiç kimse kendini tamamiyle bir tek işe adamayı göze alamaz; çünkü kendi emeğinin ürününden artan fazla meblağı, başka birinin emeğinin ürünüyle fırsat bulup değiş tokuş etmek olanağından yoksundur; bu fazla meblağ ise, kendi tüketiminden fazladır ve kendi tüketimine üstündür."</p>

  <p>Miss Fulkes, bu tümceyi başmdan sonuna kadar okudu; ama daha sonuna gelmeden, tümcenin başının ne olduğunu unutmuştu. Yeniden okumaya başladı: "Fazla meblağ, başka birinin emeğinin ürünüyle fırsat bulup değiş tokuş etmek..." (Kahverengi elbisemin kollarını çıkartabilirim, diye düşünüyordu, çünkü yalnız koltuk altlarından eskimeye yüz tuttu. Üstüne bir kazak giyer, eteklik olarak kullanabilirim)... "Kendi tüketiminden fazladır ve kendi tüketimine üstündür..." (Belki de portakal rengi bir kazakla giyebilirim.) Bu sözcükleri, üçüncü kez yüksek sesle okuyup, anlamaya çalıştı. "Piyasa çok sınırlı olunca..." Oxford’daki sığır pazan gözünün önünde canlandı. Büyük bir pazardı bu. "Hiç kimse kendini tamamiyle bir tek işe adamak..." Ne demekti bütün bunlar? Miss Fulkes, birden bire, kendi görevseverliğine karşı baş kaldırdı. Yüce şeylerden nefret ediyordu. Ayağa kalktı, <span style="font-weight:bold;font-style:italic;">Milletlerin Zenginliği’ni</span> kitap rafına koydu. Bu rafta çok yüce kitaplar vardı. Miss Fulkes "benim hazinelerim,” derdi bunlara. Ezik büzük deriden ciltleri, yuvarlak köşeleri ve gotik harfleriyle <span style="font-weight:bold;font-style:italic;">Kutsal Kitabın</span> baskılarına benzeyen, Words-worth, Longfellöw ve Tennyson’un şiirleri. <span style="font-weight:bold;font-style:italic;">Sartor Resartus</span> ve Emerson’un <span style="font-weight:bold;font-style:italic;">Denemeler’i.</span> Noel’de bazı kişilere verecek daha uygun bir armağan bulamayıp da, salt umutsuzluğa düşerek rastgele satın alınıp başkalarına verilen o yumuşak derili ve süslü küçük ciltlerden birinde Marcus AureHus. Macaulay’nın <span style="font-weight:bold;font-style:italic;">Tarih’i.</span> Thomas a Kempis, Mrs. Browning. Miss Fulkes bunlardan hiçbirini almadı. Elini, düşünülen ve söylenilenlerin en seçkin örneklerinin arkasına daldırdı ve gizli yerinden <span style="font-weight:bold;font-style:italic;">Castlemaine Zümrütlerinin Esrarı</span><span style="font-style:italic;">’</span><span style="font-weight:bold;font-style:italic;">m</span> çekip çıkardı. Son okuduğu yere işaret olarak bir kurdele parçası koymuştu. Kitabı açıp okumaya başladı: ”Lady Kitty ışıkları yakıp içeriye girdi. Korkunç bir çığlık attı. <span style="font-weight:bold;">Az</span> kalsın bayılacaktı ansızın. Odanın ortasında, çok iyi dikilmiş smokini ve tanınmayacak kadar hırpalanmış yüzüyle bir adam boylu boyunca yatıyordu. Beyaz gömleğinin üstünde, bıçak yarasının kırmızı izi vardı. Yerdeki görkemli Türk halısı, koyu kana bulanmıştı...” Miss Fulkes kendinden geçerek okudu. Gongun gök gürültüsü gibi gürlemesiyle irkildi; bu zümrütler ve cinayetler dünyasından çıktı, ayağa fırladı. Kendini suçlu bilerek, ”saati unutmamalıydım; şimdi geç kalacağız,” diye düşündü. <span style="font-weight:bold;font-style:italic;">Castlemaine Zümrütlerinin Esrarı’nı,</span> düşünülen ya da söylenenlerin en seçkin örnekleri arkasındaki yerine tıkarak, telâşla Phil’in yatak odasına gitti. Küçük Phil’in elini yüzünü yıkaması, üstünü başını fırçalaması gerekiyordu.</p>

  <p>Rüzgâr yoktu; yalnız geminin hızından gelen bir esinti</p>

  <p>vardı; o esinti de, makine bölümünden gelircesine yakıyordu insanı. Philip ile Elinor, koltuklarına uzanmış, çıplak ve kırmızı kayalı yalçın bir adanın, ufukta gittikçe küçülmesini seyrediyorlardı Tahtadan yapılmış topları, çukurlara düşürmeye çalışarak oyun oynayanların sesleri geliyordu yukardaki güverteden. Yürümeyi, ya gerekli saydıkları için, ya da iştahları açılsın diye gezinen öteki yolcular, kuyruklu yıldızların önceden bilinen düzeni içinde, Philip ile Elinor’un önünden ikide birde geçiyorlardı.</p>

  <p>Elinor, içerlercesine konuştu: "Şu adamların idman merakı yok mu!"</p>

  <p>Onlara bakmakla bile terliyordu.</p>

  <p>"Kızıl Deniz’de bile idman!”</p>

  <p>Philip, "Britanya İmparatorluğu’nun var oluşunun nedeni idmandır," dedi.</p>

  <p>Bir sessizlik oldu. Güneşten ötürü yüzleri ya esmerleşen ya da kızaran, görevlerinden izinli delikanlılar, gülerek geçiyorlardı. Bir tek kız düşüyordu dört delikanlıya. Doğunun eski askerleri -güneşten kavrulmuş, Hint baharatıyla turşuya dönmüş eski askerler- yapılan reformlar ve Hindistan’da pahalılık konusunda acı acı sözler söyleyerek geziniyorlardı. İki misyoner kadın, nerdeyse hiç konuşmadan, sessiz adımlarla geçtiler. Dünya turuna çıkan Fransızlar, bu sıkıcı imparatorluk havasına karşı çıkmak amacıyla, çok yüksek sesle konuşuyorlardı. Hintli öğrenciler, <span style="font-style:italic;">Charley’in Teyzesi</span> oynandığı günlerden kalma figüranlar gibi, birbirlerinin sırtını sıvazlıyorlardı. Kullandıkları argo sözcüklerin, ilkokullarda bile modası geçmişti, artık.</p>

  <p>Zaman akıp geçti. Ada kayboldu. Gerçi havanın daha sıcak olmasının pek yolu yoktu ama, sanki daha da sıcak oldu her bir yan.</p>

  <p>Bombay’dan tam ayrılacağı sırada aldığı son mektuplardaki haberleri düşünüp duran Elinor, "Walter’i merak ediyorum," dedi.</p>

  <p>Philip, "aptalın biridir o,” diye karşılık verdi. "Şu Carling karısıyla bir budalalık yaptıktan sonra, aklını başına toplayıp, bu kez de Lucy ile başlamayacaktı aynı halta."</p>

  <p>Elinor sinirlendi: "Elbette başlamayacaktı. Ama aklı başında değil ki, tüm sorun bu. Bir hal çaresi düşünmek gerek."</p>

  <p>"Daha beş bin mil uzaktayken, bir hal çaresi düşünmek boşuna.”</p>

  <p>"Birdenbire kaçıp, zavallı Marjorie’yi güç durumda bırakmasından korkuyorum. Üstelik kadıncağızın çocuğu olacak. Marjorie can sıkıcı bir kadın ama, Walter’in ona karşı böyle davranmasına göz yummamalı ne de olsa."</p>

  <p>Philip onayladı: "Doğru."</p>

  <p>Bir sessizlik oldu. İdman sevenlerin seyrek kafilesi, önlerinden yürüyüp geçti.</p>

  <p>Philip, dalgın dalgın konuştu: "Düşündüm de, çok güzel bir konu bu."</p>

  <p>"Ne?"</p>

  <p>"Walter’in durumu.”</p>

  <p>"Zavallı Walter’i roman kişisi yapıp, sömürmek niyetinde misin yoksa?” Elinor öfkelenmişti. "Daha neler! Razı olmam buna! Oğlanın mezarının üstünde -mezarı değilse bile yüreğinin üstünde- bilimsel araştırmalar!"</p>

  <p>Philip karşı koydu: "Hiç de öyle değil!"</p>

  <p>Fransız kadınlardan biri, öylesine bağıra çağıra konuşuyordu ki, Philip bir şey söylemekten vazgeçti: <span style="font-style:italic;">"</span><span style="font-weight:bold;font-style:italic;">Mais je vous assure, aux Galeries Lafayette les camisoles en flanelle pour enfant ne coutent que</span><span style="font-weight:bold;">..</span>. <span style="font-weight:bold;">"&nbsp;<a id="footnote1"></a><sup><a href="../Text/Section0013.xhtml#bookmark1">1</a></sup></span></p>

  <p>Philip yankıladı: <span style="font-weight:bold;font-style:italic;">"Les camisoles en flanelle!</span> Of!" "Şaka etmiyorum, Phil..."</p>

  <p>"Ama canım, ben kitabımda ancak bu durumdan yararlanmak niyetindeyim: Bir delikanlı, kendi yaşantısının, okuduğu yüce ülkülerle dolu kitaplara uymasını istiyor. Ruhtan gelen büyük bir aşkla seveceği kadım bulduğunu sanıyor. Derken, bu kadının, can sıkıcı bir yaratık olduğunu; aslında ondan hiç mi hiç hoşlanmadığını anlayıveriyor."</p>

  <p>"Zavallı Marjorie! Ama o da yüzünü ne diye daha iyi pudralamıyor acaba? Taktığı o sözde sanat işi boncuklara ve küpelere gelince...”</p>

  <p>Philip, konuşmasını sürdürdü: "Çekici bir kadına gözü ilişir ilişmez de, çarpılıveriyor bizim delikanlı. İşte, bireyler değil de, bu durum beni ilgilendirdi. Sanki Walter’den başka, bir sürü iyi huylu genç yok mu yeryüzünde? Dünyanın tek can sıkıcı yaratığı Marjorie değil. Lucy de, erkeklerin kanını emen tek uğursuz kadın değil."</p>

  <p>Elinor, istemeye istemeye doğruladı: "Eh, yalnız bu durumu ele alacaksan..."</p>

  <p>"Üstelik de bunu henüz yazmadım. Her halde hiçbir zaman da yazamayacağım. Onun için bil ki, telâşlanacak bir şey yok ortada."</p>

  <p>”Peki. Kitabı görünceye dek bir şey söylemem artık”</p>

  <p>Bir sessizlik daha oldu.</p>

  <p>Genç bir bayan, sözlerini dikkatle dinleyen dört kavalyesine anlatıyordu: "... geçen yaz Gulmerg'de öyle hoş vakit geçirdik ki! Golfvardı, her akşam dans ve...."</p>

  <p>Philip, düşünceli düşünceli gene söze başladı: "Zaten bu durum yalnız bir çeşit...”</p>

  <p><span style="font-weight:bold;font-style:italic;">"Mais je lui ai dit, les hommes sont comme ça. Une jeune fille bein ĞlevĞe doit..."</span> <span style="font-weight:bold;">*</span></p>

  <p>Philip sesi duyulsun diye avaz avaz bağırdı: "Bir çeşit bahanedir." Sinirlendi, "hayvanat bahçesindeki papağanlar evinde konuşmaya kalkışmak gibi bir şey bu," dedikten sonra, "olaylara yeni bir açıdan bakmayı denemek istiyorum," dedi. 'İşte bunu yapabilmem için bir çeşit bahanedir bu, diyordum."</p>

  <p>Elinor küçük bir kahkaha attı: 'Önce yeni bir açıdan bana bakmaya başlamanı isterdim. Daha insanca bir açıdan."</p>

  <p>"Ama ciddi konuşuyorum, Elinor,"</p>

  <p>Elinor alay etti: "Ciddi ha! Demek insan olmak ciddi bir şey değil. Yalnız akıllı olmak ciddi bir şey."</p>

  <p>Philip omuz silkti: "Eh ne yapalım. Madem ki dinlemek istemiyorsun, ben de susarım."</p>

  <p>"Hayır, hayır Phil. Rica ederim." Elini, kocasının elinin üstüne koydu. "Rica ederim, konuş."</p>

  <p>"Senin canını sıkmak istemiyorum."</p>

  <p>Philip, küskün ve azametli bir hal almıştı.</p>

  <p>"Kusuruma bakma, Phil. Ama öfkeden fazla üzüntü gösterdiğin zaman,<a id="footnote2"></a><sup><a href="../Text/Section0013.xhtml#bookmark2">2</a></sup> yüzün öyle komik oluyor ki! Hani Bikaner’de gördüğümüz develer vardı ya? Son derece üstün bir insan yüzü takınmıştı onlar da. Ne olur, devam et."</p>

  <p>Geçerlerken, misyoner kadınlardan biri, ötekine anlatıyordu: "Bu yıl Kuala Lumpur Piskoposu, altı Çinli ile iki Malakalının diyakosluğunu onayladı. Britanyalı Kuzey Borneo Piskoposu da..." Dingin sesleri duyulmaz oldu.</p>

  <p>Philip, takındığı o azametli tavırları unutuverip, katıla katıla gülmeye başladı: "Belki o piskopos, birkaç tane orangutan maymununu da papaz yapmıştır."</p>

  <p>Elinor sordu: "Thursday Adası Piskoposunun karısını anımsıyor musun? Hani karafatma dolu o berbat Avustralya gemisinde tanıştığımız kadını?"</p>

  <p>"Sabah kahvaltısında turşu yiyen kadını mı?"</p>

  <p>Elinor ürpererek doğruladı: "Üstelik de soğan turşusu. Ama senin olaylara yeni bil"açıdan bakma işin ne oldu? Bir hayli uzaklaştık bu konudan."</p>

  <p>Philip, "Aslında hiç de uzaklaşmadık." dedi. "Bu <span style="font-style:italic;">camisoles en flanelle'ler,</span> soğan turşuları, yamyam adaları piskoposları, konumuzla gerçekten ilgili; çünkü olaylara yeni bir gözle bakabilmek için, onların çok çeşitli olduğunu görebilmek gerek. Gözler de çeşitli olmalı, görülen şeyler de. Örneğin, biri, olaylan piskoposlar açısından yorumluyor; ötekisi, faniladan yapılmış frenkgömleklerinin fiyatı açısından; bir başkası da Gulmerg'den gelen genç bayan gibi," (uzaklaşan grubu başıyla gösterdi) "hoş vakit geçirmek açısından. Bunların dışında biyoloji uzmanları var, kimyagerler var, fizikçiler var, tarihçiler var. Mesleklerine göre her biri, olayların ayrı bir yönünü, gerçeğin ayrı bir tabakasını görüyor. İşte benim yapmak istediğim, tüm bu gözlerle aynı anda bakabilmek, Dindar gözlerle, bilimsel gözlerle, ekonomik gözlerle, sıradan bir insanın gözleriyle..."</p>

  <p>"Seven gözlerle de."</p>

  <p>Philip, Elinor’a gülümsedi, kansının elini okşadı. "Bunun sonucu..." Durakladı.</p>

  <p>Elinor sordu: "Evet, bunun sonucu ne olacak?"</p>

  <p>Philip, "garip olacak," diye karşılık verdi. "Gerçekten çok garip bir şey anlatmış olacağım."</p>

  <p>"Bana kalırsa, hattâ fazla garip olacak."</p>

  <p>Philip, "yok, fazla garip olamaz," dedi. "Anlattığım durum ne denli acayip olursa olsun, gene de asıl gerçeğin yansı kadar bile acayip olamaz. Tüm bunları, biz doğal bir şey gibi kabul ediveriyoruz; ama insan düşünmeye başlar başlamaz, iş garipleşiyor. Ne kadar çok düşünürsek, o kadar çok garipleşiyor. İşte ben kitabımda bunu yazmak istiyorum, en olağan şeylerin ne denli hayret uyandırıcı olduğunu anlatmak istiyorum. Herhangi bir konu, herhangi bir durum elverişli benim için. Çünkü her şey dolaylı olarak, herhangi başka bir şeyden anlaşılır. Örneğin bütün kitap, Picadilly Circus’den Chazing Cross’a kadar bir yürüyüş üstüne olabilir. Ya da seninle benim, Kızıl Deniz’de, şu koskocaman gemide oturmamız üstüne. Hiçbir şey bundan daha garip olamaz aslında. Bizim burada bulunmamızı sağlayan tüm gelişmeleri, insan sabrını ve dehasım, toplumun örgütlenmesini düşünürsen; bizim yararımız uğruna aşağıda ateşçilere sıcaktan inme indiğini, buharla işleyen türbinlerin dakikada beş bin kez döndüğünü, denizin maviliğini, gölge olabilmesi için ışınların engelleri aşamadığını, yaşayabilmemiz ve düşünebilmemiz için güneşin bize her an enerji verdiğini düşünürsen... Tüm bunları ve bunlara benzeyen milyonlarca başka şeyi düşünürsen, hiçbir şeyin bundan daha garip olamayacağını, yazılanların hiçbir zaman gerçek olaylar kadar garip olamayacağını kabul edersin."</p>

  <p>Elinor, uzun bir sessizlikten sonra konuştu: "Ama gene de günün birinde, düpedüz ve sade bir öykü yazmanı isterdim: Birbirini seven, evlenen, güçlüklerle karşılaşan, bunları yenen ve sonunda rahata kavuşan genç bir erkekle genç bir kadının öyküsünü."</p>

  <p>"Oldu olacak, bir polis romanı yazayım istersen." Philip güldü.</p>

  <p>Ama içinden düşünüyordu: "Karımın istediği öyküyü yazmaya gücüm yetmediği için böyle bir şey yazamıyorum belki de." Bazı sade konuları işlemek, en çapraşık, en anlaşılmaz konuları işlemekten daha güçtür sanat alanında. Çapraşık konularla, herkes gibi o da başa çıkabiliyordu. Ama iş sadeliğe gelince, yetenekten yoksundu; çünkü sade şeyleri ele almak yeteneği, kafadan geldiği kadar yürekten de gelir; inceleyen ve kavrayan akıldan geldiği kadar, duygulardan, candanlıktan ve sezişlerden de gelir. Kendi kendine, "yürek, yürek,” dedi. ”Ne sezebiliyor, ne de anlayabiliyorsun. Yüreğin hâlâ kaskatı mı?" Yürek olmayınca, anlayış da yok.</p>

  <p>Köşeyi dönünce, gezinen grubun sesleri duyuldu. Dört kavalyeden biri, "müthiş flörtçü!” diye bağırdı.</p>

  <p>Küçük hanım, öfkeyle karşılık verdi: "Hiç de öyle değilim!”</p>

  <p>Delikanlılar hep bir ağızdan haykırdılar: "Öylesiniz!”</p>

  <p>Genç kıza, koro halinde takılarak, kur yapıyorlardı.</p>

  <p>"Yalan!”</p>

  <p>Ne var ki, bu iç gıdıklayıcı suçlamanın, aslında hoşuna gittiği, sesinden anlaşılıyordu kızın.</p>

  <p>Philip, "köpekler gibi,” diye düşündü. Ama ya yürek? Ya yürek? Burlap’ın uzmanlık alanına giriyordu yürek. Burlap, geleceği gören bir adam edâsıyla, ”eğer yürekten geleni yazmazsan, iyi bir kitap yazamazsın aslâ,” demişti. Bu doğruydu, Philip biliyordu bunun doğru olduğunu. Gelgelelim Burlap mıydı bunu söyleyecek adam? Burlap’ın kitapları, öylesine yürekten gelirdi ki, kusturucu bir ilaç aldıktan sonra, mideden çıkmışa benzerdi. Burlap, yüce ve sade konuları ele almaya kalkışsaydı, gene aynı derece iğrenç olurdu sonucu. Kendi alam değerli olmasa da, Philip’in kendi alanıyla uğraşması daha hayırlıydı. Hiç şaşmadan, dürüstçe kendi benliğine bağlı kalması daha hayırlıydı. Kendi benliğine mi? Ama işte, Philip’in bir türlü çözümlenemeyen sorunlarından biri de bu benlik sorunuydu. Philip için, kuramsal açıdan, salt aklıyla, her hangi başka bir insanın kişiliğini benimsemek öyle kolaydı ki! Onda öyle bir benimseme yeteneği vardı ki, çoğu zaman kendisiyle başkası arasındaki ayrımı görememek tehlikesine düşerdi; oynadığı çeşitli roller arasında, gerçek oyuncunun kim olduğunu kestiremezdi. Amipler, kendilerine bir av bulunca, ona sarılırlar, onunla bir olurlar, sonra da akıp giderler. Philip Quarles'ın kafa yapısında da, bu amipleri andıran bir şeyler vardı. Onun beyni, ruhsal protoplazmadan yapılmış gibiydi; her yana akabilir, önüne çıkan her şeyi kendi içine alabilir, her girintiye çıkıntıya dolabilir, her kalıba dökülebilirdi. Önüne çıkanları, kendi içine aldıktan, doldurduktan sonra da, başka engellere doğru akabilir; ilk doldurduğu kapları boş ve kupkuru bırakarak, başkalarına dökülebilirdi. Philip Quarles, yaşantısının çeşitli dönemlerinde, hattâ kimi zaman aynı anda, birbirlerinden bambaşka kalıplara dökülmüştü. Hem kinizme inanmıştı, hem de gizemciliğe; hem insansever olmuştu, hem de insanlığı hor gören, insanlardan nefret eden bir adam. Bağımsız ve Stoa’cı bir biçimde, akla güvenerek yaşamaya kalkmış; sonra da, doğaya uygun, uygarlıktan uzak bir yaşantının mantıksızlığına özenmişti. Seçtiği kalıp, okuduğu kitaplara, dostluk ettiği insanlara göre, her an değişebilirdi. Örneğin, üniversite öğrencisiyken, Beehme’yi ilk okuyunca, bir aralık gizemci olmuş, derken bundan vazgeçivermişti. Sonralarıysa, Burlap yüzünden, gizemci bir akıma kapılmıştı yeniden. Ama çok geçmeden, Burlap’ın foyası meydana çıkmış, Philip Quarles da gizemcilikten kurtulmuştu. Ne var ki, koşullar uygun düşer düşmez, gene aynı yola dönmeye hazırdı. Nitekim şu anda da, bu akıma geri dönmüştü; ve şimdi döküldüğü kalıp, yürek biçimindeydi. Philip Quarles’ın candan bağlanacağı benlik neredeydi acaba?</p>

  <p>Misyoner kadınlar, sessizlik içinde önlerinden geçtiler. Philip, Elinor’un omuzunun üstünden bakınca, kansının Mardrus’un çevirdiği <span style="font-style:italic;">Bin Bir Gece</span> Masalları’nı okuduğunu gördü. Philip’in dizinde de Burtt’ün <span style="font-style:italic;">Modern Bilimin Metafizik Temelleri</span> vardı. Kitabı eline aldı, son okuduğu sayfayı aramaya başladı. "Benlik diye bi'r şey yok mu acaba?" diye düşünüyordu. Hayır, hayır, tutulacak yanı yoktu bu düşüncenin. Benliğin varlığını, deneyleri sayesinde her an biliyordu insanlar. Kitabın üstünden, denizin engin mavi parıltısına baktı. İşte tam buydu benliğin temel niteliği: Özünü yitirmeden, su gibi akarak, her yerde birden var olmak; bir tek biçime saplanıp kalmadan, tüm biçimlere girebilmek; etkilere uymak ve aynı kolaylıkla, bu etkilerden kurtulabilmekteydi benliğin temel niteliği. Philip Quarles, ruhunu zaman zaman dolduran kalıplara bağlı ' kalmak zorunda değildi. Ruhunun kenarından akıp geçerek tamamiyle örttüğü -ve kendi soğuk kaldığı halde- ateş .gibi yanan özüne girdiği, o sert ya da yakıcı engellere karşı da sürekli bir bağlılık göstermek zorunda değildi. Ne denli kolay dolarsa aynı kolaylıkla boşalıverirdi o kalıplar; o engeller aşılıverirdi. Ne var ki, dilediği yere yayılan o esas akıcılık; akıldan doğan merakın o serin, o kayıtsız akımı, hep sürüp gidiyordu. Ve işte ancak buna bağlı kalmak gerekirdi. Eğer Philip Quarles’ın sürekli olarak inanabileceği bir yaşam görüşü varsa, bu görüş, kuşkuculukla Stoa’cılığın bir bileşimiydi. Felsefeciler arasında kendine yol arayan meraklı bir öğrenciyken, insan aklının en yüce doruğu olarak dikkatini çekmişti bu görüş; ve bu kuşkucu kayıtsızlık kalıbının içine, heyecansız gençliğini akıtmıştı. Kuşkucuların, kesin yargılar vermemelerine ve Stoa’cıların soğukkanlılığına baş kaldırmıştı birçok kez. Ama bu baş kaldırma, candan mıydı acaba? Pascal sayesinde Katolikliği benimsemişti; ne var ki, bu Katoliklik, Pascal’ın <span style="font-style:italic;">Düşünceler’i</span> gözünün önünde açık kaldıkça sürmüştü ancak. Öyle anlar olmuştu ki, Carlyle’ı, Whitman'ı, ya da iyimser ve gürbüz Browning'i okurken, sırf çaba uğruna çaba göstermeye inanmıştı. Sonra Mark Rampion gelmişti. Philip Quarles, onunla birlikte birkaç saat geçirdikten sonra, soylu bir yabanlığa gerçekten inanmıştı. Gururlu ve bilinçli aklın, biraz alçak gönüllü olması gerektiğine inanmıştı; yüreğin, hattâ bağırsakların, sulbün, kemiklerin, derinin, kasların yaşamaya hakları olduğunu kabul etmek gerektiği inancına varmıştı. Gene yürek! Burlap, düzenbazın biriydi; duygularla hokkabazlık ve dolandırıcılık yapan bir herifti; ama gene de hakkı vardı. Yürek! Gelgelelim Philip Quarles ne yaparsa yapsın, kendi benliğinin gizli derinliklerinde, Katolik de olmadığını, çabayla yaşayan bir insan da olmadığını, gizemci de olmadığını, soylu bir vahşi de olmadığını pekâlâ biliyordu. Ve zaman zaman, bunlardan herhangi biri, ya da aynı anda hepsi birden olmayı, candan özlediği halde; bunlardan hiçbiri olmayışından hoşnuttu aslında. Özgürlüğü, garip ve mantığa aykırı görünen bir biçimde, ruhunu engellediği, ruhunu hapsettiği halde, özgürlüğüne gizlice sevinirdi gene de.</p>

  <p>Philip yüksek sesle, "hani senin o basit öykün var ya," dedi; "aslında olmaz öyle şey."</p>

  <p>Elinor, <span style="font-style:italic;">Bin Bir Gece</span> Masalları’ndan başını kaldırdı: "Hangi basit öykü?"</p>

  <p>"Benim yazmamı istediğin öykü."</p>

  <p>"Ha, şu öykü!" Elinor güldü: "Amma da uzun uzun düşündün bu işi!”</p>

  <p>Philip açıkladı: "Bana kendimi göstermek fırsatını vermez o öykü. Öyle bir öykünün sağlam ve derin olması gerek. Oysa ben genişim; genişim ve su gibi akanın. Benim tarzım değil böyle öyküler."</p>

  <p>Elinor, ”böyle öykülerin senin tarzın olmadığını ilk tanıştığımız gün bile sana söyleyebilirdim,” dedi.</p>

  <p>Şehrazadı okumaya devam etti.</p>

  <p>Philip düşünüyordu: "Mark Rampion’un gene de hakkı var. Uygulama alanında da hakkı var. Uygulamada haklı oluşu, daha da etkili yapıyor onun görüşlerini. Hem sanatında ve yaşayışında, hem de kuramlarında haklı. Hiç de Burlap gibi değil o." Burlap’ın Edebiyat Dünyasında çıkan o mide bulandırıcı yazılarını tiksintiyle düşündü. Manş denizini geçerken insanın midesi bulanır ya, o yazılar da duygu alanında Manş denizini geçmek gibi bir şeydi... Burlap’ın yaşantısı da ne pis, ne vıcık vıcık! Oysa Rampion, kendi kuramlarını doğrulayan canlı bir kanıttı. "Onun gizlerinden bir şeyler kapabilsern!" Philip içini çekti. "Memlekete döner dönmez onu göreceğim."</p>

  <p id="uf4d2d462-6785-4a39-8244-01835fd91146"><a id="bookmark3"></a></p>
</body>
</html>
