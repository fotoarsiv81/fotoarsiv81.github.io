<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="uc38d942f-05bd-41bb-b66a-a7737b807dd7"><span style="font-weight:bold;font-style:italic;">YİRMİ SEKİZİNCİ BÖLÜM</span></p>

  <p>Molly D'Exergillod, her şeyin açık seçik söylenmiş, kesinlikle tanımlanmış, belirtilmiş olmasını isterdi. Onun gözünde, tüm yaşantılar bir hammaddeden başka bir şey değildi. İşlek bir beyin, madeni eritip döverek aygıtlar ve kılıçlar yani sözcükler yapmayı öğreninceye değin, demirin hiçbir yararı yoktu insana. Molly için, yaşantının işlenmemiş yanları, duygular, düşünceler, anılar, bir taş parçası kadar anlamsızdı aslında. Ancak güzel konuşma sanatı sayesinde ve çok çalışarak, ince sözler ve düzgün tümceler biçimini alınca, değer kazanırdı tüm bunlar. Molly D’Exergillod, güneşin batışını severdi; çünkü "işaret vermek için kullanılan renkli ışıklar, Mendelssohn’un müziği, kurum ve kremalı çilekler birbirine karışmış bu batan güneşte" diyebilirdi. Bahar çiçeklerini severdi; çünkü "gripten sonra iyileşmeye yüztuttuğunuz sırada ne duyarsanız, bu ilkbahar çiçekleri de insana aynı duyguyu verir, değil mi?" diyebilirdi. Bunu söylerken de, konuştuğu adama doğru sokulur, hiç karşılık beklemeden, gene aynı soruyu üstüste sorardı: "Öyle değil mi?" El Greco’nun Toledo</p>

  <p>manzaralarına tıpatıp benzedikleri için, fırtınada uzak dağların görünüşünü severdi. Aşk konusuna gelince, Molly için aşkın tüm çekiciliği, insanın bu konuda söyleyebileceği güzel sözlerin nerdeyse sonsuz oluşuydu. İnsan hiç durmadan, boyuna konuşabilirdi aşktan. &nbsp;&nbsp;&nbsp;.</p>

  <p>İşte Molly D’Exergillod, şu sırada aşktan söz ediyordu Philip Quarles’a. Bir saatten beri hep bunu konuşmuştu. Kendini incelemiş, başından geçenleri anlatmış; Philip Quarles’a geçmişi ve duydukları konusunda sorular sormuştu. Kendini anlatmaktan nefret eden, bu işi hiç beceremeyen Philip Quarles, istemeye istemeye, güçlükle yanıtlıyordu kadını.</p>

  <p>Molly D’Exergillod, "öyle değil mi?" diyordu. "Aşkın, en heyecanlı yanı, insanın kendisiyle ilgili birçok yeni şeyi açığa çıkartabilmesinde."</p>

  <p>Philip, gerektiği gibi onayladı bu görüşü.</p>

  <p>”Jean ile evlenmeden önce analık duygularımın gücünü sezmemiştim bile. Şimdi Jean’in ayakları ıslanınca, öyle telâşlanıyorum ki!"</p>

  <p>Philip, çapkınca bir söz etmeye kalkışarak, "sizin ayaklarınız ıslansa, ben de çok telâşlanırdım," dedi.</p>

  <p>"Aman ne aptalca bir lâf!" diyordu içinden. Bu tür sözleri pek beceremezdi. "Keşke Molly’nin kaymak gibi teni, biraz fazla gösterişli olan güzelliği, beni böylesine çekmeseydi," diye düşünüyordu. Molly çirkin olsaydı, Philip buraya gelip aptal durumuna düşmeyecekti.</p>

  <p>Molly, "pek şekersiniz," dedi. Yüzünü ve göğsünü sunarak, Philip’e doğru eğildi: "Söyleyin bana, niçin hoşlanıyorsunuz benden?"</p>

  <p>"Niçin hoşlandığım belli değil mi?"</p>

  <p>Molly gülümsedi: "Jean benden başka bir kadına âşık olamazmış. Niçin biliyor musunuz?"</p>

  <p>Philip, "hayır, bilmiyorum," dedi.</p>

  <p>Molly’nin tanrıça Juno gibi, gerçekten görkemli bir kadın olduğunu düşünüyordu.</p>

  <p><span style="font-weight:bold;">Molly sözünü sürdürdü: "Baudelaire kadınlar için</span> <span style="font-weight:bold;font-style:italic;">le contraire du dandy</span> <span style="font-weight:bold;">der ya. Jean’a göre, ben öyle olmayan tek kadınmışım da ondan.</span> <span style="font-weight:bold;font-style:italic;">Mon Coeur Mis ci</span> <span style="font-weight:bold;">Nu’deki o parçayı hatırlarsınız:</span> <span style="font-weight:bold;font-style:italic;">La femme a faim et elle veut manger; soif, et elle veut boire. La femme est naturelle, c’est adire abominable. Aussi estelle</span><span style="font-style:italic;">...</span><span style="font-weight:bold;">”<a id="footnote1"></a><sup><a href="../Text/Section0024.xhtml#bookmark2">1</a></sup></span></p>

  <p>Philip gülerek, Molly’nin sözünü kesti "Bir tümceyi atladınız," dedi. <span style="font-style:italic;">"Soif, el elle veut boire.</span> Bundan sonra da şu geliyor: <span style="font-style:italic;">Elle est en rut, et elle veut etre...<a id="footnote2"></a><sup><a href="../Text/Section0024.xhtml#bookmark3">2</a></sup></span> Crepet’nin baskısından bu sözcük çıkarılmıştır ama, isterseniz söyleyebilirim size."</p>

  <p>Philip lâfa karışarak Molly’nin birçok konuşmalarında etkisini denediği marifetli bir tümcenin güzel güzel söylenmesine engel olmuştu. Karşısındakilerin Fransız edebiyatını Philip kadar iyi bilmelerine alışık değildi Molly.</p>

  <p>"O sözcük yersiz," dedi.</p>

  <p>"Acaba?" Philip kaşlarını kaldırdı. "Pek emin değilim bundan.”</p>

  <p>Molly, sözünün kesildiği noktaya hızla geri döndü: <span style="font-style:italic;">""Aussi estelle vulgaire, c’est-â-dire le contraire du dandy.<a id="footnote3"></a><sup><a href="../Text/Section0024.xhtml#bookmark4">3</a></sup></span> Jean benim tek dişi dandy olduğumu söylüyor. Ne dersiniz?</p>

  <p>"Jean’ın hakkı var, korkarım."</p>

  <p>"Niçin korkarım diyorsunuz?”</p>

  <p>"İnce ve yapay erkeklerden ayrıca hoşlanmam. Hele bunlar erkek olmayıp kadın olursa, hiç hoşlanmam."</p>

  <p>Bu kadın, göğsünün güzelliğini kullanarak, kafasının içini zorla beğendirmeye kalkıyor erkeklere. Böyle bir kadının, yazacağı romanda da iyi bir tip olacağını düşündü. Ama yaşamda bu tip kadınları pek sinir bozucu, gerçekten pek sinir bozucu buluyordu.</p>

  <p>"Kadınların doğal olmalarını yeğlerim” dedi.</p>

  <p>"Ama güzel bir biçimde doğal davranacak kadar marifetli değilseniz; ne denli doğal davrandığınızı bilecek kadar da bilinçli değilseniz; doğal davranmanızın ne anlamı var o zaman?”</p>

  <p>Molly sorduğu soruyu beğenmişti. Buna biraz çekidüzen verirse, veciz ve kusursuz bir tümce olabilirdi bu soru.</p>

  <p>Konuşmasını sürdürdü: "Eğer ne duyduğunuzu tam bilmiyorsanız, bunu sözle açıklayamıyorsanız, âşık olmanızın hiçbir anlamı yok."</p>

  <p>Philip, "bence çok anlamı var,” dedi. "&nbsp;İnsanın çiçekten hoşlanması için, bitki bilgini ya da natürmort ressamı olması gerekmez. Sizin için de aynı şeyi söyleyeceğim^ sevgili Molly. İnsanın sizden hoşlanması için Sigmund Freud ya da Shakespeare olması gerekmez.”</p>

  <p>Philip bunu söyler söylemez, kanepede birden Molly’ye doğru kayıverdi; onu kolları arasına aldı, öptü.</p>

  <p>Molly üzülmüş ve şaşmıştı: "Ama aklınız nerede sizin?" diye bağırdı.</p>

  <p>Philip, kendisini iten kolun ucundan, biraz öfkeyle karşılık verdi: "Aklım hiçbir yerde değil. Düşündüğüm de yok. Yalnız istiyorum.” Küçük düştüğünü, rezil olduğunu seziyordu. "Ama sizin bir rahibe olduğunuzu unutmuştum."</p>

  <p>Molly direndi: ”Ben rahibe filân değilim. Uygar bir insanım, o kadar. Böyle saldırmalar, el atmalar... Gerçekten yabansı davranışlar.”</p>

  <p>Molly, mizamplisi bozulan saçlarının bir buklesini düzeltti; platonik bağların ruhun gelişmesine yardım ettiğini anlatmaya başladı. Tutkun bir erkekle bir kadın arasındaki ilişkiler ne denli platonik kalırsa, kafalarının bilinçli yaşantısı da o denli canlanırmış:</p>

  <p>"Bedenin yitirdiğini ruh kazanır. <span style="font-style:italic;">Psychologie Contemporaine</span> adlı kitabında Paul Bourget değil miydi bunu belirten?"</p>

  <p>Molly, bu modası geçmiş, gözden düşmüş yazardan sözettiği için özür dilemesi gerektiğini düşündü: "Paul Bourget kötü bir romancı, ama denemeleri iyi bence," diye ekledi. "Paul Bourget değil miydi bunu söyleyen?"</p>

  <p>Philip bezmişti artık: "Paul Bourget’dir herhalde."</p>

  <p>"Bedenlerin tutkusuna yönelen enerjinin yolu değiştirilir; ve bu enerji, ruhun değirmenlerini döndürür." (Molly, bunu söylerken, "ruhun değirmenlerini döndürür" sözünün biraz fazla romantik kaçtığını, Kraliçe Victoria çağını ve Meredith’in romanlarını akla getirdiğini düşündü; tümceyi düzeltti:) "Bedende barajlar ve kanallar meydana gelir; böylece beden, ruhun dinamolarını işletir. Baskıya uğrayan bilinçaltı, bilincimizi yoğunlaştırarak, hıncını alır."</p>

  <p>Philip, kanepenin öteki ucundaki oldukça şehvetli bedene öfkeyle bakarak, "ama insan, bilincinin yoğunlaşmasını ister mi acaba?" diye sordu. "Doğrusu, ben biraz bıkmaya başladım bilinçten."</p>

  <p>Philip, Molly’nin bedenine hayrandı. Ne var ki, Molly, ancak kafasıyla -bedeninden çok daha az ilgi çekici, çok daha az güzel olan kafasıyla- ilişki kurulmasına izin veriyordu. Philip öpüşmek istiyordu. Ama ruhsal durumları inceleyen öykülerden, felsefeyle ilgili vecizelerden başka bir şey elde edemiyordu.</p>

  <p>"Bilinçten iyice bıktım usandım," dedi gene.</p>

  <p>Bıkmasına da hiç şaşmamalı.</p>

  <p>Molly, gülmekle yetindi. "Taş devrinden kalma bir mağara adamı olduğunuzu ileri sürmeyin sakın," dedi. "Size hiç de yakışmıyor bu. Bilinçten bıkmış usanmış! Siz ha? Siz bilinçten bıktınızsa, canınızdan da bıktınız demektir."</p>

  <p>Philip, "işte tam dediğiniz gibi," dedi. "Sayenizde canımdan da bıktım. Ölesiye bıktım."</p>

  <p>Hâlâ kızgın olan Philip, gitmek üzere ayağa kalktı. Molly başını kaldırıp Philip’i süzdü. "Bu bir hakaret mi?" diye sordu. "Neden benim yüzümden canınızdan bıktınız?"</p>

  <p>Philip başını salladı: "Açıklayamam. Açıklamaktan vaz geçtim artık." Elini uzattı. Molly, hâlâ merakla yüzüne bakarak bu eli aldı. Philip sözünü sürdürdü: "Eğer siz, uygarlığın kız oğlan kız kalmaya zorladığı rahibelerden biri olmasaydınız, ben bir şey açıklamadan da beni anlardınız. Daha doğrusu, açıklanacak bir şey kalmazdı ortada. Çünkü canımdan bıktırdınız beni. Şunu da söyleyeyim, Molly: Siz gerçekten ve tutarlı biçimde uygar olsaydınız, erkeklerde böylesine istekler uyandırmamak için çareler düşünürdünüz. İstek uyandırmak, barbarca bir tutumdur. İnsanın üstüne saldırmak, el atmak kadar yabansı bir şeydir. Sizin böyle olmamanız, George Eliot’a benzemeniz gerekir. Hoşça kahn."</p>

  <p>Philip, Molly’nin elini son bir kez sıktı, topallaya topallaya odadan çıkıp gitti. Sokakta öfkesi yavaş yavaş geçti. Hattâ kendi kendine gülümsemeye başladı. Ne de olsa bir şakaydı bu. Isıran bir adamın ısırıldığını görmek, her zaman tuhaftır. Başkalarını hep ısırıp, sonunda kendi ısırılan Philip de olsa, gene de insanı güldürür bu. Kendinden daha da bilinçli ve uygar bir kişi, bilinçli ve uygar Philip’i yenmişti. Hak yerini bulmuştu. Ama müthiş bir uyarıydı bu! Birini eleştirmenin en etkili yolu, onun gülünç bir taklidini, bir karikatürünü yapmaktır. Philip, Molly’ye bakınca, Max Beerbohm’un <a id="footnote4"></a><sup><a href="../Text/Section0024.xhtml#bookmark5">4</a></sup>&nbsp;çizdiği kendi karikatürünü görür gibi oldu. Korkunç bir görüntüydü bu. Philip önce gülümsedi, sonra düşünmeye başladı.</p>

  <p>Parkta bir iskemleye oturdu. Kusurlarını gözden geçirdi. Önceden de düşünmüştü bu kusurları; ama bunların önüne geçmek için de hiçbir şey yapmamıştı. Bu kez de hiçbir şey yapamayacağını daha şimdiden biliyordu. Zavallı Elinor! Platonik ilişkiler ve Paul Bourget konusunda Molly’nin söylediği o saçma sapan sözler aklına geldikçe, Elinor’un neler çektiğini anlıyordu. Molly ile serüvenini Elinor’a anlatmaya karar verdi. İşi ciddiye almadan konuşmak her zaman daha kolay olduğu için, şakaya vurarak anlatacaktı bunu. Sonra da Elinor’dan ve kendisinden söz edecekti. Evet, öyle yapacaktı. Hattâ bunu daha önce yapması gerekirdi. Elinor, son günlerde öyle garip garip, öyle tuhaf tuhaf susuyordu ki! Öylesine uzaklardaydı ki! Philip üzülmüş, onunla konuşmak istemiş, konuşması gerektiğini sezmişti. Ama ne konuşacaklardı? Molly ile arasında geçen gülünç olay, Philip’in lâfı açması için iyi bir fırsattı.</p>

  <p>Elinor’u görünce, "bugün öğleden sonra Molly D’Exergillod ile beraberdim,” diye söze başladı.</p>

  <p>Ama Elinor’un "öyle mi?" deyişi, o denli soğuk, o denli ilgisizdi ki, Philip konuşmaktan vazgeçti. Bir sessizlik oldu. Elinor okumasını sürdürdü. Philip, kendi kitabının üstünden gizlice baktı karısına. Elinor’un solgun yüzü, ta uzaklardaymış gibi dingindi. Philip, son haftalarda ikide birde duyduğu tedirginliğe, kaygıya yeniden kapıldı.</p>

  <p>O akşam yemekten sonra cesaretini toplayıp, Elinor’a sordu: "Neden hiç konuşmuyorsun artık?"</p>

  <p>Elinor, başını kitabından kaldırıp, Philip’e baktı.</p>

  <p>Alaycı bir gülümsemeyle, "neden mi hiç konuşmuyorum?" dedi. "Herhalde söyleyecek artık ilginç bir sözüm yok da ondan.”</p>

  <p>Eskiden Elinor susmasından yakınınca, ona böyle karşılık verdiğini bilen Philip, utanıp sustu. Ama Elinor, gene de haksızlık ediyordu aynı şeyi yapmakla. Çünkü Philip böyle derken, doğruyu söylüyordu. Anlatacak ilginç bir şeyi gerçekten yoktu. İçinden geçenleri gizliye gizliye, en özlü duygularını nerdeyse yoketmişti Philip. Duygu açısından pek az şey kalmıştı iç dünyasında. Kalanların çoğu, ya ıvır zıvır şeylerdi; ya da Philip’i küçük düşüren şeyler. Elinor’un ise, söyleyecek çok sözü vardı öteden beri. Benliğinin derinliklerinden kendi kendine çıkan, kendiliğinden söylenen şeylerdi bunlar. Philip, bunu anlatmak istedi karısına; ama her nedense güçtü bu. Philip anlatamadı.</p>

  <p>Bir an sustuktan sonra, kendini zorlayarak, "ama gene de eskiden çok daha fazla konuşurdun" diyebildi, "bu son günler ise...' '</p>

  <p>"Konuşmaktan biraz yoruldum herhalde. İşte o kadar."</p>

  <p>"Ama neden yoruldun?"</p>

  <p>"İnsan arasıra yorulmaz mı?" Elinor, biraz kızmış gibi küçük bir kahkaha attı. ”Sen her zaman yorgun gibisin."</p>

  <p>Philip, bir çeşit kaygıyla karısına baktı. Gözleriyle sanki yalvarıyordu. Ama Elinor’un yumuşamaya niyeti yoktu. Şimdiye değin hep fazla yumuşak davranmıştı. Philip, karısının sevgisini sömürmüştü, ona vermesi gerektiğinden daha azını vermişti her zaman. Karısı başkaldırır gibi olunca da, birdenbire acıklı ve zavallı haller takınmış, Elinor’un iyiliğine sığınmıştı. Elinor bu kez sert davranacaktı. Varsın Philip, yalvarıyormuş, üzülüyormuş gibi haller takınsın! Elinor hiç oralı olmayacaktı. Oh olsun Philip’e! Ama Elinor kendini gene de biraz suçlu buluyordu. Oysa, Philip’in suçuydu bu. Philip, davranışlarıyla, sözleriyle neden açıkça sevemiyordu karısını? Elinor’un sevgisini doğal hakkı sayıyor, karşılık vermeden kabul ediyordu. Kansı sevgi göstermekten vazgeçince de, sessizce üzülür gibi, yalvarır gibi haller alıyordu. Ama bir şeyler söylemeye, bir şeyler yapmaya gelince...</p>

  <p>Saniyeler geçti. Elinor, okur gibi yaparak bekliyordu. Ne olur, Philip bir konuşsa, bir kımıldasa! Kocasını yeniden sevebilmek için bir bahane bulmaya can atıyordu. Everard’a gelince... Everard yokolmuştu ortadan. Benliğinin içgüdülere dayanan derin özü, aslında hiç değer vermiyordu Everard’a; Philip gayret edip kansını biraz olsun sevebilse, Elinor için bilinçli olarak Everard’ın hiçbir değeri kalmayacaktı. Oysa şu sırada Elinor, Everard’ı bilinciyle sevmeye çalışıyordu; yani bunu ilkelerine uygun bulduğu için, bile bile, bu sevgiyi amaç edinerek sevmeye çalışıyordu Everard’ı. Saniyeler sessizlik içinde geçti. Sonunda Philip, hafif hafif içini çekti; (çünkü bir şeyler söylemek, bir şeyler yapmak isterdi ama, bunun yolu yoktu; çünkü söyleyeceği sözün, yapacağı şeyin kişisel olması gerekecekti) kitabını aldı; yazacağı romandaki zooloji bilgini romancıyı düşünerek, kuşlarda mülkiyet duygusu üstüne bilgi edinmeye koyuldu. Gene okuyordu. Demek hiçbir şey söylemeyecekti eninde sonunda. Eh, ne yapalım, öyle olsun. Mademki kansının Everard’ın metresi olmasını istiyordu, kendisinden başka kimseye yükleyemezdi kabahati. Elinor omuz silkmeye, acımasız olmaya çalıştı. Ne var ki, Philip’den çok kendisinin tehlikeye girdiğini seziyordu için için. Mahkûm olan Philip değil, kendisiydi. Everard’ın metresi olmaya mahkûmdu.</p>

  <p>Böyle bir şeyi hiç denemeyen Elinor’a, âşık edinmek pek de güç görünmemişti. Ahlâk açısından yanlış bulmuyordu bunu. Hıristiyanlığa inananlar ve romanlardaki kadınlar, amma da kıyametler koparırlardı bu iş için. Anlaşılır gibi değildi bu! "İki kişi birbirleriyle yatmak istiyorlarsa, neden kendilerine ve çevrelerindekilerin tümüne eziyet etmeden, düpedüz, dobra dobra yapamasınlar bu işi?” derdi Elinor. Bir âşığı olduğu için, kendisini kötülemelerinden de çekinmiyordu. Bu durumu öğrenip Elinor’u beğenmeyecek olanları, Elinor kendi de hiçbir zaman beğenmemişti nasıl olsa. Böyleleri, Elinor ile görüşmemek istemekle, bir lutûfta bulunacaklardı ona. Phil’e gelince, bunu hak etmişti. Böyle bir şeye engel olmak elindeydi onun. Neden karısına biraz daha sokulamıyordu? Neden kendinden bir şeyler veremiyordu ona? Elinor, sevgi dilenmişti kocasından; ama çok uzaklardan gelen, kişisel olmayan bir iyilikseverlikten başka bir şey değildi Phil’in ona verdiği. Elinor biraz yakınlık istiyordu sadece, biraz insanlık. Bu kadarını istemek de hakkıydı. İstediğini vermezse, neler olacağını Phil’e kaç kez söylemişti.</p>

  <p>Kocası anlamıyor muydu acaba? Yoksa hiç mi aldırmıyordu? Belki de hiç mi hiç üzülmeyecekti. Kendisini cezalandırmak için yapılanı, bir ceza saymayacaktı. İşte o zaman Elinor küçük düşecekti. Elinor, benliğiyle savaşırken, gene bu noktaya varınca, şunu aklında tutmaya çalıştı: Bir âşık edinmesinin başlıca nedeni, Philip’i cezalandırmak değildi; ona acı çektirerek, onu kıskandırarak, kocasına insan olmayı öğretmek değildi yalnız. Elinor kendi mutluluğu uğruna bir âşık edinecekti. (Böyle bir mutluluğu aramak zorunda kaldığı için ne denli mutsuz olduğunu unutmaya çalışırdı.) Bunu, hiç kimseyi düşünmeden, yalnız kendi mutluluğu için yapacaktı. Tüm düşüncelerini ve tüm davranışlarını Philip’e göre ayarlamaya gereğinden fazla alışmıştı. Bir âşık edinmeyi tasarladığı sırada bile, gene Philip’i düşünüyordu. Ne var ki, Elinor, bağımsızlığını bildirip mutluluğa hakkı olduğunu, mutluluk duymayı amaç edindiğini anımsatmak zorundaydı kendi kendine. Her şeyi kocasıyla ilgili olarak düşünmeye alışıktı; böyle düşünmeyi doğal buluyordu. Hattâ bir âşık edinmeyi tasarladığı sırada bile, kocasının böylece yola gelebileceğini, cezasını bulacağını hesaplamamak elinde değildi. Kocasını unutabilmesi için, kendini zorlaması, bilinçli davranması gerekmekteydi.</p>

  <p>Bir âşık edinmesinin nedeni ne olursa olsun, bu iş, psikolojik açıdan ona hiç de güç gelmemişti önceleri. Hele bu âşık Everard Webley olacaksa, bunu yapmak daha da kolaylaşıyordu. Çünkü Everard’dan çok hoşlanıyordu; ona hayrandı. Everard’ın çevresine saçtığı güç, Elinor’a dokunuyor, ona garip bir heyecan veriyordu. Gelgelelim bedenleri birbirine dokununca, ortaya ne müthiş güçlükler çıkıveriyordu hemen! Elinor, Everard'ın yanında olmaktan, onun mektuplarını okumaktan hoşlanıyordu. Everard ona el sürmedikçe, bu adama sevdalandığını sanıyordu. Ama yolculuktan dönüşünden sonra, ikinci buluşmalarında, Everard onu kucaklayıp öpünce, bir çeşit tiksinti duymuş, adamın kollan arasında buz kesilmiş, taş gibi olmuştu. Bir yıl önce de, Everard onu ilk kez öpmeye kalkınca, aynı tiksintiyi, aynı soğukluğu duymuştu. Daha sonralan, başka şeyler duymaya hazırlandığı, Everard’ı âşık olarak benimsemeye kendini bile bile alıştırdığı halde, gene aynı şeyi duymuştu. Bu tiksinti, her bir yanına yayılan bu soğukluk, itilerinin ve alışkanlıklarının içten gelen tepkileriydi. Yalnız kafası kararlıydı. Everard’ı kabul etmeye. Duygulan, bedeni, içgüdüsel benliğinin tüm alışkanlıkları, bu karara başkaldırıyordu. Kaskatı kesilen, ürken bedeni, kafasının zararsız bulduğu şeye tutkuyla karşı koyuyordu. Kafası çapkınlık ediyordu ama, bedeni ve duyguları tertemiz kalıyordu.</p>

  <p>"Rica ederim, Everard" diye yalvardı; "rica ederim."</p>

  <p>Everard, Elinor’u bıraktı: "Niçin nefret ediyorsunuz benden?"</p>

  <p>"Ama nefret etmiyorum ki sizden!"</p>

  <p>Everard Webley vahşice alay etti: "Tüyleriniz diken diken oluyor sadece, işte o kadar!" Canı yandığı için, kendi yarasını deşmekten hoşlanıyordu. "Sadece tiksiniyorsunuz benden."</p>

  <p>"Ama neden böyle şeyler söylüyorsunuz?"</p>

  <p>Elinor, kendi davranışına çok üzülüyor, utanıyordu; ama tiksintisinin gene de önüne geçemiyordu.</p>

  <p>"Doğruyu söylüyorum da ondan."</p>

  <p>"Hayır, doğru değil."</p>

  <p>Bu sözü duyunca, Everard gene elini uzattı.</p>

  <p>Elinor başını salladı. "Ama bana dokunmayın," diye yalvardı. "Şimdi dokunmayın. Yoksa her şey bozulur. Niçin olduğunu bilmiyorum. Ama şimdi dokunmayın. Daha dokunmayın."</p>

  <p>Bunu söylemekle, Everard’dan hem kaçıyor, hem de, açıkça konuşmadan ona söz vermiş oluyordu.</p>

  <p>Elinor söz verircesine konuşunca, Everard gene üstüne düşmeye başladı. Elinor da bunu söylediğine yan pişmandı ama, açıkça olmazsa da söz verdiği için yan memnundu. Everard’ın bedeninin tehlikesinden şimdilik kurtulduğu için rahatlamıştı; ama ondan kaçtığı için de kızıyordu kendine. Teni ve içgüdüleri, iradesine başkaldırmıştı. Açıkça konuşmadan böyle söz vermekle, Elinor’un iradesi, benliğindeki hainlere karşı bir misilleme yapmaktaydı. Everard’dan özür dilemesi gerektiğini biliyordu; ve iradesi işte böyle özür diliyordu. "Daha değil!" demişti. Ama ne zaman? Ne' zaman? İradesi, "istediğin zaman," diyordu; "canın istediği zaman." Söz vermek kolaydı; ama bu sözü yerine getirmek öyle güçtü ki! Elinor içini çekti. Philip sevilmeye razı olsa, ne iyi olurdu! Ama Philip, bir şey söylemiyor, bir şey yapmıyor; okumasını sürdürüyordu. Susarak hainliğe zorluyordu karısını.</p>

  <p id="u02742703-07f0-4ae4-a036-34954acace3e"><a id="bookmark6"></a></p>
</body>
</html>
