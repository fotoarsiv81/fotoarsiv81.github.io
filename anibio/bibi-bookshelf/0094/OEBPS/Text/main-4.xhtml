<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u1c445cc9-e566-4ec9-b5cf-574b85d3d5b7"><a id="bookmark0"></a><span style="font-weight:bold;font-style:italic;">ON İKİNCİ BÖLÜM</span></p>

  <p>Kıymetli müşteriler gelince, Sbisa hiç kapatmazdı lokantasını. Bu müşteriler, yasalara karşı koyarak, orada oturabilirler, sabahlara kadar sarhoş eden zehirler içebilirlerdi canları isterse. Yasalara karşı çıkmak isteyen kıymetli müşterilere hizmet etmek için, gece yarısından sonra bir garson daha çalıştırılırdı lokantada. Yaşlı Sbisa, bu müşterilerden çok para koparmak amacıyla, gerekeni yapardı. Sbisa’nın lokantasındaki alkollü içkiler, Ritz’dekilerden daha pahalıydı. &nbsp;&nbsp;&nbsp;.</p>

  <p>Lucy, Walter ve Spandrell, lokantadan çıktıkları sırada, saat bir buçuktu.</p>

  <p>Lucy, "daha bir buçuk ancak," diye sızlanmıştı.</p>

  <p>Spandrell, "gece henüz genç," demişti. "Genç ve oldukça tatsız. Geceler, insanlara benzerler. Hiç ilginç olmazlar büyümedikçe. Gece yarısına doğru erginlik çağı başlar. Saat birden sonra ergindirler artık. Olgunluk ve güzellik çağlan, ikiyle iki buçuk arasındadır. Bundan bir saat sonra, gecelerin umutlan biraz kırılır. Yaşlanmadıklarını kendi kendilerine yutturmak için, her zamankinden iki kat fazla hoplayıp zıplayan erkeğe düşkün kadınlara ve kocamaya yüz tutmuş orta yaşlı erkeklere benzerler. Saat dörtten sonra, tam bir çürüme ve çöküntü başlar. Ölümleri ise, iğrençtir. Gün doğmak üzereyken, şişeler boşalmışken, insanlar ölüye benzemişken, istekler tükenip tiksintiye dönüşmüşken, gerçekten iğrençtir gecelerin ölümü. Ama ne yalan söyleyeyim, can çekişme sahnelerinden oldukça hoşlanırım ben."</p>

  <p>Lucy, "hoşlandığınızdan hiç kuşkum yok," dedi.</p>

  <p>"Üstelik, insan ancak sonunu bildikten sonra, bir şeyin başlangıcı ve ortası üstüne bir karara varabilir. Daha yeni erginliğe girdi bu gece. Bakalım nasıl ölecek. Ölünceye değin yargılayamayız onu."</p>

  <p>Walter, kendi açısından bu gecenin nasıl öleceğini biliyordu. Marjorie’nin gözyaşları arasında, Walter’in karmakarışık acısı ve öfkesi arasında; hem kendine karşı, hem de eziyet ettiği kadına karşı duyduğu kinin patlak vermesiyle ölecekti bu gece. Bunu biliyordu, ama bildiğini kabul edemiyordu. Saatin bir buçuğu geçtiğini, Marjorie’nin uyanık olduğunu, Walter hâlâ dönmediği için meraklandığını da kabul edemiyordu.</p>

  <p>Bire beş kala, Walter saatine bakmış, gitmesi gerektiğini söylemişti. Ne işe yarardı burada kalması? Spandrell, oturduğu yere mıhlanmıştı sanki. Lucy ile, bir dakika olsun baş başa kalabilmek umudu yoktu. Marjorie’ye acı çektirmesinin bir nedeni de yoktu. Mutlu olabilmek için değil; kendi canını sıkmak, hastalanmak, sinirden deliye dönmek, sabrını tüketip mutsuz olmak için Marjorie’ye işkence ediyordu.</p>

  <p>Ayağa kalkarak, "gerçekten gitmeliyim," demişti.</p>

  <p>Ama Lucy, karşı koymuş, yaltaklanmış, emirler vermişti. Walter gene oturmuştu sonunda. Bunlar olalı yanın saat geçmişti. Şimdi Soho meydanmdaydılar. Lucy ile Spandrell’e göre, gece ancak başlamıştı.</p>

  <p>Spandrell, Lucy’ye, "ihtilâlci bir komünistin ne biçim bir yaratık olduğunu göstermenin sırası geldi, bana kalırsa," demişti.</p>

  <p>Lucy, can atıyordu bunu görmeye.</p>

  <p>Spandrell, "ben bir çeşit derneğe üyeyim," diye açıklamış; oraya hep beraber gitmelerini önermişti.</p>

  <p>Serin karanlığa çıktıklarında, Spandrell konuşuyordu: "Geç ama, birkaç toplum düşmanım gene de görebileceğiz her halde. İyi adamlardır çoğu. Ne var ki, aptalcasına çocuk kalmışlar. Bir ihtilâlin, insanları daha mutlu kılacağına gerçekten inananlar var aralarında. Pek hoş bir şey bu. İnsana dokunan bir şey vallahi." Güldü sessizce. "Ama bu işlerde bir estetik meraklısıyım ben: Dinamit uğruna dinamit."</p>

  <p>Lucy, "ama mademki bir ütopyaya inanmıyorsun, dinamitin anlamı ne o zaman?" diye sordu.</p>

  <p>"Anlamı mı ne? Senin gözün yok mu, yahu?"</p>

  <p>Lucy, çevresine bakındı: "Aynca korkunç bir şey göremiyorum ben."</p>

  <p>"Gözleri var da göremiyorlar."</p>

  <p>Spandrell durdu; bir eliyle Lucy’nin kolunu tuttu, öteki eliyle de Soho alanını gösterdi:</p>

  <p>"Dans salonuna dönüşen terkedilmiş turşu fabrikası, doğum hastanesi, Sbisa’nm lokantası ve <span style="font-style:italic;">Kim Kimdir’in</span> yayımlandığı basımevi. Eskiden Duke of Monmouth’un sarayı da vardı burada. Bir düşün bu hayaletleri:</p>

  <p><span style="font-style:italic;">Belki de daha tanrısal bir cinsel istekle esinlenerek.</span></p>

  <p><span style="font-style:italic;">Babası daha keskin bir tutkuyla peydahladı onu.</span></p>

  <p>Ve saire. Duke of Monmouth’un idamından sonra yapılan portresini bilirsiniz. Hani yatakta yatıyordur; ensesinin kesik olduğu görülmesin diye de, çarşaf çenesine kadar çekilmiştir. Kneller’in yaptığı portreyi. Yoksa Lely miydi bunu yapan? Monmouth, turşular, doğum, <span style="font-style:italic;">Kim kimdir,</span> dans, Sbisa’nın şampanyası. .. Bunları düşün biraz, düşün bunları."</p>

  <p>Lucy, "düşünüyorum bunları," dedi. "Derin derin düşünüyorum."</p>

  <p>"Peki, dinamitin anlamını ne diye soruyorsun hâlâ?"</p>

  <p>Yürümeye devam ettiler. Spandrell, St. Giles’da küçük birevin önünde durdu. Lucy ile Walter’e, karanlığa çekilmeleri için işaret ederek, "bir dakika bekleyin" dedi. Kapıyı çaldı. Kapı hemen açıldı. Alacakaranlıkta kısa bir konuşma oldu. Sonra, Spandrell döndü, arkadaşlarını çağırdı. Lucy ile Walter, Spandrell’in peşinden gittiler, karanlık bir holden geçip bir kat merdiven çıktılar; birinci katta pırıl pırıl aydınlık bir odaya girdiler. Şöminenin yanında iki kişi duruyordu; sarıklı bir Hintli ile kızıl saçlı ufak tefek bir adam. Bunlar ayak seslerini duyunca, dönüp baktılar. Kızıl saçlı adam Illidge idi.</p>

  <p>Illidge, gözle görülmeyen o kum rengi kaşlarını hayretle kaldırdı: "Spandrell? Bidlake?” Kendi kendine, "ya bu kadının burada işi ne?” diye düşünüyordu.</p>

  <p>Lucy, elini uzattı, ilerledi. Illidge’i tanıdığını' gösteren dostça bir gülümsemeyle, "eski dostuz biz," dedi.</p>

  <p>Soğuk ve düşmanca bir yüz takınmaya hazırlanan Illidge de, farkına varmadan, Lucy’ye gülümsedi.</p>

  <p>Bir taksi, insanı irkiltircesine sessizliği bozarak, sokağa girdi ansızın. Marjorie, yatağında doğruldu, dinledi. Motörün gürültüsü gittikçe artıyordu. Walter’i getiren taksiydi bu. Marjorie emindi bu kez; biliyordu. Taksi yaklaştı, yaklaştı. Evin sağındaki küçük tepenin altına varınca, şoför vites değiştirdi; motör, öfkeli bir eşekansı gibi, daha tiz bir sesle vızıldıyordu. Ses, gittikçe daha yakından, daha yakından geliyordu. Marjorie’nin kafası da, bedeni de büyük bir bunalım içindeydi. Soluğu kesiliyor; yüreği, güçlüve düzensiz küt küt çarpıyor, sonra duruveriyordu sanki. Beklediği vuruşu duyamıyordu; gövdesinin altında, bir kapak, boşluğa açılmış gibiydi. Boşluğun içinde boyuna düşmenin, hep düşmenin, korkusunu duyuyordu. Yüreğinin geciken vuruşuyla da, bedeni sert toprağa çarpıyordu sanki. Taksi gittikçe yaklaşıyor, gittikçe yaklaşıyordu. Acıdan kıvranarak, Walter’in dönmesini özlemişti; ama şimdi, korkuyordu nerdeyse. Onu görünce duyacağı heyecandan korkuyordu; dökeceği gözyaşlarından; kendini tutamayıp, istemeye istemeye yakınacağından korkuyordu. Ya Walter ne diyecekti, ne yapacaktı, neler geçirecekti aklından? Bunları düşünmekten korkuyordu Marjorie. Taksi yaklaşmıştı. Motörün gürültüsü, pencerenin tam altındaydı. Ses uzaklaştı, sonra azaldı. Oysa Walter’in taksisi olduğuna öyle emindi ki! Yeniden yatağa uzandı. Ah, bir uyuyabilse! Ama bedenindeki sıkıntı, uyumasını engelliyordu. Kanı kulaklarında uğulduyordu. Derisi sıcak ve kuruydu. Gözleri ağrıyordu. Gömülmeye hazır ölü bir kadın gibi, kollarını göğsünün üstünde kavuşturup, hiç kıpırdamadan sırt üstü yattı. "Uyu, uyu” diye fısıldıyordu kendi kendine. Gevşemiş, rahat, uykuda görüyordu kendini. Sonra kötü bir el, gergin sinirlerini sanki koparıveriyordu ansızın. Kollarının ve bacaklarının kasları şiddetle geriliyor; büyük bir korkuya kapılmış gibi irkiliyordu. Derken, bedenini etkileyen korku, kafasına da yayılıyordu. Bu korku, serinkanlı olmak için gösterdiği tüm bilinçli çabaların altında, gizlenen mutsuzluğu ve sıkıntıyı büsbütün canlandırıyor, büsbütün yoğunlaştırıyordu. "Uyu, uyu, koyver kendini..." Boşunaydı, dingin olmaya, uyumaya, unutmaya çalışması. Duyduğu acının, bilinç yüzeyine çıkmasına göz yumdu. "Acaba neden böylesine mutsuz etmek istiyor beni?" Başını çevirdi. Yatağının yanındaki küçük masada duran saatin fosforlu yelkovanıyla akrebi üçe çeyrek kala olduğunu gösteriyordu. Üçe çeyrek kala...</p>

  <p>O eve dönmeden, Marjorie’nin uyuyamayacağını da biliyordu. Marjorie yüksek sesle konuştu: "Hasta olduğumu biliyor benim. Hiç aldırdığı yok mu?”</p>

  <p>Marjorie’nin aklına yeni bir şey geldi ansızın: "Belki de benim ölmemi istiyor.” Ölmek, yok olmak,Walter’in yüzünü bir daha görememek, Walter’i öteki kadına bırakmak. Marjorie’nin gözleri yaşla doldu. Belki de onu öldürmekti Walter’in amacı. Marjorie hasta olduğu halde böyle davranmıyordu; Marjorie ayrıca acı çeksin diye, Marjorie büsbütün hasta olsun diye böyle davranıyordu. Eziyet ederken bir amaç güdüyordu Walter. Marjorie’nin öleceğini umuyor, ölmesini bekliyordu. Marjorie ölsün ki Walter rahat etsin o kadınla. Marjorie yüzünü yastığa gömdü, hıçkıra hıçkıra ağladı. Walter’i bir daha görememek, artık hiç görememek. Sonsuz karanlık, yalnızlık, ölüm. Sonsuz, sonsuz ... Üstelik öyle büyük haksızlıktı ki bu! Doğru dürüst giyinecek kadar parası olmayışı Marjorie’nin kabahati miydi sanki?</p>

  <p>”O kadının satın aldığı giysileri ben de alabilecek durumda olsam!" Chanel, Lanvin... <span style="font-style:italic;">Vogue</span> dergisinin sayfaları gözünün önünde canlandı. Molyneux, Groult... Shaftesbury Avenue’ya açılan bir sokakta, kokotların alışveriş yaptıkları, hem ucuz hem de şık sayılan şu dükkânların birinde, on altı giniye bir model vardı. "O kadın çekici olduğu için, Walter ondan hoşlanıyor. Ama benim de param olsaydı ..." Haksızlıktı bu! Walter, Maıjorie’den çıkarıyordu kendisinin yoksul oluşunun acısını. Marjorie’ye güzel giysiler alabilecek kadar para kazanmamasının acısını, Marjorie çekecekti gene.</p>

  <p>Bir de bebek sorunu vardı. Bunun da acısını Marjorie’den çıkarıyordu. Walter’in çocuğuydu bu. Marjorie hep hasta ve yorgun diye, bıkmıştı Walter; artık hoşlanmıyordu ondan. İşte buydu haksızlıkların en büyüğü.</p>

  <p>Bir göze çoğalmış, bir kurt biçimini almıştı. Kurt, balığa dönüşmüştü; şimdi de balık, -memeli bir hayvanın dölütüne dönüşmekteydi. Marjorie, hasta ve yorgundu. Bundan on beş yıl sonra, kilise dinsel bir törenle, bağrına kabul edecekti bir erkek çocuğunu. Yelkenleriyle iyice donanmış bir gemiye benzeyen cübbelerinin içinde koskocaman görünen piskopos, şöyle soracaktı: "Burada, Tanrının ve bu topluluğun önünde, vaftiz edildiğin şırada adına verilen kutsal sözü ve yemini yeniliyor musun?" Eski balık da, tutkulu bir inançla:, "yeniliyorum" diyecekti.</p>

  <p>Marjorie, bininci kez, "keşke gebe olmasaydım,” diye düşündü. Walter, onu şimdi öldürmeyecekti belki. Ama nasıl olsa ölebilirdi çocuk dünyaya gelirken. Doktor, onun güç doğuracağını söylemişti. Havsalada darlık vardı. Ayaklarının dibinde açılan kocaman bir çukur gibi, gene Marjorie’nin karşısına çıktı ölüm. ,</p>

  <p>Marjorie bir ses duydu, irkildi. Apartmanın dış kapısı usulcacık açılıyordu. Menteşeler gıcırdadı. Dikkatle yürüyen ayak sesleri duyuldu. Arkadan bir gıcırtı daha. Kapının zemberekli mandalı hafifçe yerine konulurken, "klik" diye ilerdeyse işitilmeyen bir ses çıktı. Sonra gene ayak sesleri. Bunların arkasından, "klik" diye bir ses daha. Ve aynı anda, Marjorie’nin odasını Walter’in odasından ayıran kapının altından, sarı bir ışık çizgisi sızdı. Acaba Walter, Marjorie’ye gelip "iyi geceler" demeden yatağa girmek niyetinde miydi? Marjorie, hiç kıpırdamadan yatıyordu; uyanıktı; için için titriyordu. Gözleri kocaman kocaman açılmış, bitişik odadan gelen sesleri dinliyor, kendi yüreğinin korkudan hızlı hızlı çarptığını duyuyordu.</p>

  <p>Walter, yatağa oturmuş, ayakkabılarının bağını çözüyordu. Sokağa neden çıktığını; üç saat önce eve neden dönmediğini düşünüyordu. Kalabalıktan nefret ederdi. Alkol ona yaramazdı. Lokantaların kirli havası, kokusu, sigara dumanı, sinir bozucu bir zehir gibi etkilerdi onu. Boşuna acı çekmişti: Taksideki o öfkelendirici ve buruk saniyeler dışında, Lucy ile başbaşa kalamamıştı bütün gece. Onun yanında geçirdiği saatler, iç sıkıntısı ve sabırsızlık saatleriydi; sonu gelmeyen, sürüp giden işkence anlarıydı. Cinsel özlemin ve kıskançlığın acıları, suçlu olduğunu bildiği için çektikleriyle birleşerek, daha da yoğun bir işkenceye dönüşmüştü. Sbisa’da geçen her dakika, ihtilâlciler arasında geçen her dakika, Walter’in isteklerinin gerçekleşmesini ertelemiş, Marjorie’nin mutsuzluğunu arttırmış; böylece Walter’in vicdan azabıyla utancını da çoğaltmıştı. Sonunda, kulüpten ayrıldıklarında, gecenin üçünü geçmişti. Lucy, Spandrell’i savacak, Walter’in onu taksiyle evine kadar götürmesine razı olacak mıydı acaba? Walter, Lucy’ye baktı; gözleri sanki konuşuyor; istiyor, emrediyordu.</p>

  <p>Sokağa çıkınca, "benim evimde sandviç ve içki bulunur," dedi Lucy.</p>

  <p>Spandrell, "çok hoş bir haber bu" dedi.</p>

  <p>Lucy, Walter’in elini tuttu, sevecenlikle. "Haydi gelin, Walter sevgilim."</p>

  <p>Walter başını salladı: "Eve gitmeliyim." Mutsuzluk insanı öldürebilse, oracıkta, sokakta ölüverirdi Walter.</p>

  <p>Lucy karşı koydu: "Ama şu sırada bırakamazsınız bizi! Mademki bu kadar kaldınız, sonuna kadar kalmalısınız artık. Haydi, gelin." Walter’i elinden çekti.</p>

  <p>"Olmaz, olmaz." Ne var ki Lucy’nin söylediği doğruydu. Marjorie’ye öyle çok çektirmişti ki, bir süre daha kalmakla, nasıl olsa daha mutsuz edemezdi onu. Marjorie ortadan kalksa diye düşündü; ölse, çocuğunu düşürse, kanı zehirlense...</p>

  <p>Spandrell saatine baktı: ”Üç buçuk. Gecenin ölüm hırıltısı nerdeyse başlayacak." Walter dehşet içinde dinliyordu. Bu herif Walter’in aklından geçenleri okuyor muydu yoksa?</p>

  <p><span style="font-style:italic;">"Munie des comforts</span> de <span style="font-style:italic;">nötre sainte religion<a id="footnote1"></a><sup><a href="../Text/Section0011.xhtml#bookmark1">1</a></sup></span> Sizin ym^ yatağın baş ucunda, Walter. Gidip bırakamazsınız bu geceyi; bir hendeğin içinde can çekişen bir köpek gibi ölmesine göz yumamazsınız."</p>

  <p>Bir hendeğin içinde can çekişen bir köpek gibi. Korkunçtu bu söz; Walter’i mahkûm ediyordu bu söz. "Gerçekten gitmeliyim." Walter, iş işten geçtikten üç saat sonra kararlı davrandı. Çekip gitti. Oxford Street’de bir taksi buldu. Marjorie farkına varmadan eve gelebileceğini umarak. (Bu umudun boşuna olduğunu da biliyordu.) Chalk Farm istasyonunda taksiyi savdı. Marjorie ile birlikte, en üst iki katında oturdukları evin kapısına kadar süren son iki yüz metreyi yürüdü. Bir katil gibi dikkatli davranarak, merdivenleri usulcacık çıkmış, kapıyı açmıştı. Marjorie’nin odasından hiç ses seda gelmiyordu. Walter, tehlikeli bir iş yaparcasına, dikkatle soyundu, yıkandı. Elektriği kapayıp yatağa girdi. Karanlıkta çıt çıkmıyordu. Walter kurtulmuştu.</p>

  <p>”Walter!"</p>

  <p>Walter, ölüm cezasına çarptırılacağı sabah, gardiyanların uyandırdıkları bir mahkûmun duygulanyle, sözümona şaşmış gibi sordu: "Sen uyanık mıydın, Marjorie?" Ayağa kalktı, ölüm hücresinden darağacına yürüyen mahkûm gibi, kendi odasından Marjorie'nin odasına geçti.</p>

  <p>"Sen beni öldürmek mi istiyorsun, Walter?"</p>

  <p>Bir hendeğin içinde can çekişen bir köpek gibi, yapayalnız, Walter, Marjorie’yi kolları arasına alacakmış gibi davrandı. Marjorie onu itti. Kadının mutsuzluğu öfkeye dönüşmüştü; sevgisi, bir çeşit kin ve gareze dönüşmüştü.</p>

  <p>Majorie, "bütün yaptıkların yetmiyormuş gibi, üstelik de iki yüzlü olma," dedi. "Benden nefret ettiğini, beni başından savmak istediğini, ölürsem sevineceğini ne diye bana açıkça söylemiyorsun? Ne diye dürüst davranıp bunu söylemiyorsun?"</p>

  <p>Walter karşı koydu: "Ama neden doğru olmayan bir şeyi söyleyeyim sana?”</p>

  <p>Marjorie, acı bir alayla sordu: "Beni sevdiğini mi söyleyeceksin yoksa?"</p>

  <p>Walter, Marjorie’yi sevdiğini söylerken, nerdeyse inanacaktı.kendi sözlerine. Onu sevdiği doğruydu da bir bakıma:</p>

  <p>"Ama seni seviyorum, gerçekten seviyorum. Bir çeşit çılgınlık öteki iş. İstemiyorum onu. Ama elimde değil. Bir bilsen neler çektiğimi, ne kadar aşağılık bir hayvan olduğumu!"</p>

  <p>Bu sözler, Walter’in tüm çektiklerini, doyuramadığı istekleri, vicdan azabını, utanmasını, kendine karşı duyduğu nefreti, bir tek acı içinde billurlaştırmıştı. Walter hem acı çekiyor, hem de kendine acıyordu.</p>

  <p>"Bir bilsen, Marjorie!"</p>

  <p>Sonra, gövdesinde bir şeyler kopuverir gibi oldu ansızın. Görülmeyen bir el gırtlağına sarıldı; yaşlarla dolan g<sup>ö</sup>zleri görmez oldu; kendi benliğinde bulunan, ama kendisi olmayan bir varlık, tüm bedenini sarstı; boğazından, nerdeyse insana yakışmayan boğuk bir ses çıktı elinde olmadan.</p>

  <p>Karanlığın içinde, yanı başında bu korkunç hıçkınkları duyan Marjorie’nin öfkesi, birden geçiverdi. Onun bildiği bir-tek şey vardı: Walter mutsuzdu, Walter’i seviyordu. Kızdığına, acı sözler söylediğine pişman bile oldu.</p>

  <p>"Walter! Sevgilim!"</p>

  <p>Marjorie ellerini uzattı, onu kendine doğru çekti. Walter, kucağa alınarak avutulan bir çocuk gibi, Marjorie’nin kolları arasında yatıyordu.</p>

  <p>Charing Cross Road’a doğru yürürlerken, Spandrell sordu: "Ona eziyet etmekten hoşlanıyor musun?"</p>

  <p>Lucy, "kime eziyet etmekten?" dedi. "Walter’e mi? Ama eziyet etmiyorum ki ona."</p>

  <p>Spandrell, "öyle ama, seninle yatmasına da izin vermiyorsun," dedi. Lucy, başını salladı. "Bir de ona eziyet etmediğini söylüyorsun! Zavallı herif!"</p>

  <p>"Ama canım istemiyorsa, neden yatayım onunla?"</p>

  <p>"Gerçekten neden yatacaksın onunla? Ne var ki, işi bir karara bağlamamakla, düpedüz işkence ediyorsun adama."</p>

  <p>Lucy, "ama ben Walter’den hoşlanıyorum," dedi."Onunla ahbaplık etmek çok hoş. Biraz genç ama, gerçekten oldukça kusursuz bir insan. İnan bana, ona eziyet eden ben değilim. O kendi kendine eziyet ediyor."</p>

  <p>Spandrell, sokağın başında duran taksiyi çağırıncaya kadar gülmesini tuttu. Taksi, bir kavis çizip önlerinde durdu. Arabaya binerlerken, sesizce gülmekteydi Spandrell. Oturduğu karanlık köşeden sesi yükseldi: "Şu da var ki, Walter bu eziyeti haketti: O gerçekten kurbanımsı bir insan."</p>

  <p>"Kurbanımsı bir insan mı?"</p>

  <p>"Bir cinayetin gerçekleşmesi için iki kişi gerek. Anadan doğma kurbanlar vardır yeryüzünüde. Gırtlak kesenlerin asılmak için dünyaya geldikleri gibi, onlar da gırtlaklan kesilsin diye doğmuşlardır. Yüzlerinden anlaşılır bu. Katil tipi diye bir şey olduğu gibi, kurban tipi diye de bir şey vardır. Walter’in bir kurban olduğu besbelli; gelin, beni hırpalayın diyor sanki."</p>

  <p>"Zavallı Walter!" "Hırpalanmasını sağlamak da insanın görevi."</p>

  <p>"Zavallıyı hırpalanmaktan korusak olmaz mı?"</p>

  <p>"Hayır, hep alınyazısından yana olmalıyız. Şamarı yemek için dünyaya geldiği besbelli Walter’in. Onun bu alınyazısının gerçekleşmesine yardım etmek görevimizdir. Bu görevi yerine getirdiğin için memnunum."</p>

  <p>"Ama öyle bir şey yaptığım yok vallahi. Ateşin var mı?"</p>

  <p>Spandrell bir kibrit çaktı. Lucy, ince dudakları arasında bir sigara, alevi içmek için öne doğru eğildi. Spandrell, Lucy’nin daha önceleri de böyle eğildiğini görmüştü; aynı hızla, aynı zarifhareketle ve aynı açıklıkla Spandrell’in dudaklarını öpmek için ona doğru eğildiğini görmüştü. Spandrell’e doğru eğilen yüz, eskiden, olanca dikkatini yaklaşan haz anının içten gelen ışığı üstünde topladığı, yoğunlaştırdığı gibi, şimdi de aynı dikkati alevin üstünde toplamış, yoğunlaştırmıştı. İnsanın çeşit çeşit düşünceleri ve duygulan; ama ancak birkaç tane davranışı vardır. Binbir şeyi anlatmak için, insan maskesini ancak beş altı kez değiştirebilir. Lucy geri çekildi. Spandrell, kibrit çöpünü taksinin penceresinden attı. Sigaranın ateşli ucu, karanlıkta bir parlıyor, bir sönüyordu.</p>

  <p>Spandrell, Lucy’nin o dikkat kesilmiş, istekli yüzünü düşünerek sordu: "Paris’te geçirdiğimiz o garip günleri anımsıyor musun?"</p>

  <p>Spandrell üç yıl önce, bir aralık Lucy’nin âşığı olmuştu; aşağı yukarı bir ay sürmüştü bu serüven.</p>

  <p>Lucy, evet dercesine başını salladı: "Sürdüğü kadar epeyce hoş bir şeydi. Ama sen öyle maymun iştahlıydın ki!”</p>

  <p>"Yani sen Tom Trivet ile basıp gidince, umduğun gibi kıyametler koparmadığımı mı söylemek istiyorsun?"</p>

  <p>Lucy kızdı: "Yalan! Daha Tom benim aklımdan bile geçmezken, bu işten çoktan caymaya başlamıştın sen."</p>

  <p>"Peki, öyle olsun. İşin gerçeği şu ki, benim beğenilerime pek uygun değildin sen. Yani kurban türünden bir insan değildin."</p>

  <p>Kurbana benzeyen hiçbir yanı yoktu Lucy’nin. Hattâ Spandrell, onun bir kadına bile pek benzemediğini düşünmüştü çoğu kez. Lucy, pişmanlık duymadan, düşünceleriyle duygularım bu işe karıştırmadan, tıpkı bir erkek gibi iradesini kullanır, cinsel isteklerini yerine getirirdi. Spandrell ise, bir başkasının eğlencesi uğruna kullanılmaktan, sömürülmekten hoşlanmaz; başkalarını kullanmak isterdi. Oysa Lucy’yi köle etmenin yolu yoktu.</p>

  <p>Spandrell, "ben de senin gibiyim," diye ekledi. "Kurbanlar gerek bana da."</p>

  <p>"Yani benim katil soyundan olduğumu mu söylemek istiyorsun?"</p>

  <p>"Bunu çoktandır kabul ettiğini sanıyordum, sevgili Lucy."</p>

  <p>Lucy direndi: "Ben ömrümde hiçbir şey kabul etmedim; etmek niyetinde de değilim! Yani bir şeyi kabul etsem bile, ancak yarım saat için kabul edebilirim."</p>

  <p>"Paris’teydi, anımsadın mı? <span style="font-style:italic;">Chaumiere’de.</span> Bitişik masada dudaklarım boyayan bir delikanlı oturuyordu."</p>

  <p>"Delikanlının platinli ve pırlantalı bir bileziği vardı." Lucy, gülümseyerek başını salladı. ”Sen de benim bir melek olduğumu; ya da buna benzer bir şey olduğumu söylemiştin."</p>

  <p>Spandrell açıkladı: "Kötü bir melek, dedim. Doğuştan kötü bir melek."</p>

  <p>"Maurice, sen akıllı bir adamsın ama pek abuk sabuk lâflar ediyorsun. Bazı şeylerin iyi, bazı şeylerin da kötü olduğuna gerçekten inanıyor musun sen?"</p>

  <p>Spandrell, Lucy’nin elini alıp öptü: "Sevgili Lucy," dedi, "Yamansın! Yeteneklerini de kullanmalısın hep. Yaşa ey güzel ve inançlı şeytan! Geceleri erkeklerin düşlerine girip onları baştan çıkaran dişi şeytan!" Lucy’nin elini yeniden öptü. "Şimdiye değin yaptığın gibi, görevini görmeye devam et. Budur Tanrının senden istediği tek şey."</p>

  <p>"Ben yalnız gönlümü eğlendirmeye çalışıyorum." Taksi, Lucy’nin Bruton Street’teki küçük evinin önünde durdu.</p>

  <p>Lucy taksiden çıkarken, "ama bu işi pek başaramadığım da besbelli," dedi. "İşte para." Şoföre on şiling verdi. Lucy, yanında erkekler olduğu zaman, harcanan paranın çoğunu ödemek için direnirdi. Parayı kendi verdiği sürece bağımsızdı, aklına eseni yapabilirdi. Anahtarıyla kapıyı açmaya çalışırken sözünü sürdürdü: "Üstelik eğlenmem için hiç kimsenin bana pek yardım ettiği yok. Şaşılacak kadar can sıkıcısınız hepiniz."</p>

  <p>Yemek odasında; şişeler, meyveler ve sandviçlerden yapılmış güzel bir natürmort onları bekliyordu. Termos şişesinin parlak yüzeyine yansıyan bu şişeler, meyveler ve sandviçler; Öklid’in evren görüşüne uymayan acayip biçimlere giriyordu. Lucy’nin çorbası sabahlara kadar sıcak kalabilsin diye, Profesör Deward, hidrojeni sıvılaştırmıştı. Büfenin üstünde, John Bidlake’in tiyatro tablolarından biri asılıydı: Balkonun çizdiği kavis, altalta sıralanan yüzler, sahnenin ışıkh ön kısmının bir köşesi.</p>

  <p>Spandrell tabloyu daha iyi görebilmek için, elini gözlerine siper ederek, "ne kadar güzel bu!" dedi.</p>

  <p>Lucy bir şey söylemedi. Kül rengi eski bir aynada kendini seyrediyordu.</p>

  <p>Ansızın sordu: "Yaşlanınca ne yapacağım ben?"</p>

  <p>^Ağzı {lkmek ve Strasbourg'dan gelen kaz ciğeriyle dolu olan Spandrell bir öneride bulundu: "Ölürsün daha olmazsa."</p>

  <p>"Babam gibi, kendimi bilime veririm belki de. İnsan zoolojisi diye bir şey yok mu acaba? Çünkü kurbağalardan biraz çabuk bıkarım her halde. Kurbağa dedim de aklıma geldi: Havuç rengindeki o küçük adamdan bir hayli hoşlandım ben. Neydi adı onun? Ha, Illidge’di. Zengin olduğumuz için amma da nefret ediyor bizlerden."</p>

  <p>"Zenginlerin arasına beni de katma sakın. Bir bilsen..." Spandrell başını salladı. Annesinin Lucy ile gönderdiği haber aklına geldi, "yarın gelirken inşallah biraz da para getirir," diye düşündü. Güç durumda olduğunu annesine yazmıştı.</p>

  <p>Lucy, "nefret etmesini bilen insanlardan hoşlanırım,” dedi.</p>

  <p>"Illidge nefret etmesini bilir. Kuramlarla, öfkelerle, kıskançlıklarla tıka basa doludur. Hepinizi havaya uçurabilmek için can atar."</p>

  <p>"Öyleyse ne diye uçurmuyor? Sen ne diye yapmıyorsun bunu? Bu iş için kurulmadı mı kulübünüz?"</p>

  <p>Spandrell omuz silkti: "Kuramla uygulama arasında hafif bir fark vardır, bilirsin. İnsan eylemden yana bir komünist, bilime inanan bir materyalist ve Rus İhtilalinin bir hayranı olunca da, bu kuram son derece garip bir biçim alır. Genç dostumuzun adam öldürmekten nasıl sözettiğini duymanızı isterdim. Onu, asıl ilgilendiren şey, siyasal cinayetlerdir elbette; ama katil mesleğinin çeşitli kollan arasında pek fark görmüyor. Siyasal bir cinayet ne denli zararsız, ahlâk kavramıyla ne denli ilişkisiz bir işse; başka bir cinayet de o denli zararsız, ahlâk kavramıyla o denli ilişkisizdir ona göre. Kendimizi bir mal sandığımız için, insan yaşamının önemini büyütüyoruz gözümüzde. Birey bir hiçtir; doğa, ancak insan türüne değer verir ve buna benzer şeyler." Spandrell, lâf arasında konuşurcasına, "çok garip!” diye ekledi. "Sanatın ve politikanın en yeni belirtileri bile, genellikle öylesine modası geçmiş öylesine ilkel şeyler ki! Bir yandan Lord Tennyson’un <span style="font-style:italic;">In</span> Memoriam’da söylediklerini; bir yandan da Meksikalı bir Kızılderilinin, ya da azgın bir deliliğe kapılmaya, yani amok olup sağa sola saldırmaya karar vermeye çalışan bir Malakka’lının söylediklerini, sanki birbirine karıştırmış gibi konuşuyor genç Illidge. Modası geçmiş bilimsel savlar ileri sürüp, yaşama ve bireylere karşı en ilkel, en yabansı, en hayvanca bir kayıtsızlığı haklı göstermeye çalışmak! Gerçekten pek acayip!" &nbsp;&nbsp;&nbsp;</p>

  <p>Lucy, "ama modası ne diye geçmiş olsun onun biliminin?" diye sordu. "Bir bilim adamı olduğuna göre..."</p>

  <p>"Gerçi Illidge bilim adamı ama,- aynı zamanda komünist. Demek ki, ondokuzuncu yüzyılın maddeciliğine inanıyor. Mekanikçi olmadan gerçekten komünist olamazsınız. Temel gerçeklerin mekan, zaman ve madde olduğuna; bunların dışında her şeyin saçmalığına, sırf hayal ürünü -hem de bujuva bir hayal ürünü- olduğuna inanmamız gerek. Zavallı Illidge! Einstein ile Eddington fena halde üzüyor onu. Henry Poincare’den öyle bir nefret ediyor, koca Mach’a öyle içerliyor ki! Illidge’in o basit inancını sarsıyor bu adamlar. Doğa yasalarının insanların uydurdukları yararlı gelenekler olduğunu; mekan, zaman ve maddenin, Newton’un ve Newton’dan sonra gelenlerin yarattıkları tüm evrenin, bizim bir uydurmamızdan başka bir şey olmadığım söyleyip duruyorlar bu adamlar. Hazreti İsa’nın var olmadığım düşünmek bir Hıristiyanı nasıl sarsar, nasıl üzerse, bu adamların tutumu da öyle sarsıyor, öyle üzüyor Illidge’i. Gerçe Illidge bir bilgin ama, ilkeleri uğruna, soh elli yılda gelişen tüm bilim kuramlarına karşı savaşması gerek. Aklın alamayacağı kadar gülünç bir durum bu."</p>

  <p>Lucy, esneyerek, "öyle olduğundan hiç kuşkum yok," dedi. "Yani kuramlarla ilgilenenler için pek gülünç. Bense kuramlarla ilgilenenlerden değilim."</p>

  <p>Spandrell, "ama ben -ilgilenenlerdenim," diye karşılık verdi. "İlgilendiğim için de senden özür dilemeye niyetim yok. Ama, eğer istersen, Illidge’in uygulama alanında tutarsızlıklarından örnekler verebilirim sana. Son zamanlarda, Illidge’in ailesine bağlılığının pek dokunaklı yanları olduğunu, bir rastlantı sonucu öğreniverdim: Meğer annesine bakarmış, küçük erkek kardeşinin öğretim ücretini ödermiş, kız kardeşini evlendirirken, ona elli İngiliz lirası bağışlamış."</p>

  <p>"Bunlar kusur mu yani?"</p>

  <p>"Kusur muymuş? Yahu iğrenç burjuva davranışlarıdır bunlar! Kuramsal açıdan, kendi anasıyla yaşlı herhangi bir dişi arasında hiçbir ayrım yok Illidge’e göre. Doğru dürüst örgütlenmiş bir toplumda, anasının, romatizmadan her yanı tutulduğu için, bir odaya bırakılıp uyutularak öldürüleceğini biliyor. Gene de, anasının yararsız yaşamı sürüp gitsin diye, haftada bilmem kaç para gönderiyor ona. Geçenlerde, bundan ötürü sataştım Illidge’e. Sanki kumarda mızıkçılık yaparken yakalanmış gibi, yüzü kızardı, allak bullak oldu. Saygınlığı yerine gelsin diye, lâfı değiştirmek zorunda kaldı. Çok soğukkanlı ve kayıtsız bilimsel bir saldırganlıkla siyasal cinayetlerden, bu çeşit cinayetlerin yararlarından sözetmeye başladı. Bense, gülüp geçtim. Gözdağı da verdim ona: Günün birinde bu sözlerini ciddiye alacağım; insan vurmak için bir şölene çağıracağım seni, dedim. Gerçekten de yapacağım bunu."</p>

  <p>"Belki yapmazsın da, herkes gibi gevezelik edip durursun gene." &nbsp;&nbsp;&nbsp;.</p>

  <p>Spandrell, "olabilir, belki de gevezelik edip dururum," dedi.</p>

  <p>"Eğer gevezelikten vazgeçer de, bir şeyler yaparsan haber ver bana. Canlı bir iş olabilir bu."</p>

  <p>"Tam tersine, ölümlü bir iş olur."</p>

  <p>"Ama aslında en canlı şey, ölümlü bir canlılıktır." Lucy kaşlarını çattı. "Sıradan, basmakalıp canlılık çeşitlerinden öylesine bıktım usandım ki! Geminin başında gençlik, dümeninde de eğlence, bilirsin yb! Aptalca bir şey, tekdüze bir şey bu! Gücünü göstermek olanakları öylesine sınırlı ki şu sıralarda! Bana kalırsa, eskiden başka türlüydü durum."</p>

  <p>"Eskiden hem şiddet vardı, hem de sevişme. Bu mu söylemek istediğin?"</p>

  <p>"Tamam.” Lucy, başıyla evet dedi. "Eskiden... Kaba konuşuyorum ama, eskiden yalnız kalleşliklerinden gelmiyordu insanların canhlıklan."</p>

  <p>”Sina dağında Hazreti Musa’ya verilen on buyruğun altıncısına, yani "öldürmeyeceksin" buyruğuna da aldırdıkları yoktu eskiden. Şimdi fazla sayıda polis var ortalıkta."</p>

  <p>"Gereğinden fazla! Göz açtırmıyorlar insana. Oysa her çeşit deneyden geçmemiz gerek.”</p>

  <p>"Ama ahlâk açısından bu deneylerin kimi iyi, kimi de kötü sayılmıyorsa -sence fark yok sanının iyisiyle kötüsü arasında- bu deneylerden geçmenin anlamı nedir o zaman?"</p>

  <p>"Anlamı mı nedir? Eğlenceli olabilir bu deneyler. Heyecan verebilir insana."</p>

  <p>"Ahlâk açısından kötü olduklarını bilmezsen, pek heyecan da veremezler insana."</p>

  <p>Zamanla ve alışkanlıkla, Spandrell’in eskiden günah saydığı davranışların nerdeyse tümü kötülüğünü yitirmişti gözünde. Kente inmek için sabah trenine yetişirken coşmadığı gibi, bunları yaparken de hiç coşmuyordu artık.</p>

  <p>"Kimi kişiler..." Kendi karışık ve karanlık duygularım biçimlendirmeye çalışarak, düşünceli düşünceli konuşmasını sürdürdü: "Kimi kişiler, ancak iyiliğe karşı çıkınca, iyiliğin gerçek anlamını kavrayabilirler."</p>

  <p>Ama eskiden kötü sayılan şey, artık kötü sayılmazsa, o zaman ne olur? Bunu tartışıyordu için için. Tek çözüm yolu, gittikçe daha ağır yeni günahlar işlemekti her halde; Lucy'nin deyimiyle, her çeşit deneyden geçmekti.</p>

  <p>Spandrell, ağır ağır konuşarak sözünü tamamladı: "Tanrıyı bilmenin bir yolu da, Tanrıyı yadsımaktır."</p>

  <p>Lucy karşı koydu: "Aman Maurice, yapma!"</p>

  <p>"Peki, sustum." Spandrell güldü. Lucy’yi taklit ederek, "eğer aman Maurice, yapma diyeceksen; eğer iyiliğin de, iyiliğe karşı yapılan kötülüğün de farkında değilsen, polisin yasakladığı deneylerden geçmenin anlamı ne?"</p>

  <p>Lucy omuz silkti: "Merak. Canı sıkılıyor insanın."</p>

  <p>"Ne yazık ki öyle." Spandrell gene güldü. "Ama ne olursa olsun, herkes kendi işiyle uğraşmalı bana kalırsa."</p>

  <p>"Ama benim uğraşacağım iş nedir acaba?"</p>

  <p>Spandrell sırıtarak söze başladı: "Gerçi utanırım senin işinin ne olduğunu söylemeye ama..."</p>

  <p id="u3c59a238-9665-4f2a-bf0b-e0558c3a3356"><a id="bookmark2"></a></p>
</body>
</html>
