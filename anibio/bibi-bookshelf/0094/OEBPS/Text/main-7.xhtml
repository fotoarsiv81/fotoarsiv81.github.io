<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="ua1d3b704-efe2-4778-9e52-278664ed7e56"><a id="bookmark0"></a><span style="font-weight:bold;font-style:italic;">YİRMİNCİ BÖLÜM</span></p>

  <p>İhtiyar John Bidlake, ön cephesi sahte olan Barok İtalyan kiliselerine benzetirdi Philip Quarles’ın babasını. Klasik mimariye uygun, yüksek, gösterişli, her bir yam üçgen biçiminde kırık dökük süslemeler ve heykellerle dolu, yüce bir katedralin parçasıymış izlenimini uyandıran bir ön cephe. Ama daha yakından bakınca, bunun bir paravanadan başka bir şey olmadığını anlarsınız. Bu koskocaman, süslü püslü ön cephenin arkasında; tuğladan, molozdan, uyuz sıvadan yapılmış, küçük ve berbat bir tapınak gizlidir. John Bidlake, kendi benzetmesinden gittikçe hoşlanarak, kilisenin durumunu anlatırdı: Duaları çarçabuk geveleyen sakalı uzamış papaz, sırtında kirli beyaz bir cüppeyle papaza yardım eden sümüklü oğlan, guatr hastalığına tutulmuş köylü kadınlar ve onların yumurcaklarından oluşan cemaat, kapıda sadaka bekleyen geri zekâlı dilenci, duvarlardaki dinsel resimlere iliştirilen teneke parçaları, yerdeki pislik, dini bütün insan kuşaklarından arta kalan ve her bir yana sinen ekşi koku.</p>

  <p>John Bidlake, böyle konuşmakla, kendi başarısını küçümseyen bir görüş ileri sürdüğünün farkına varmadan, şöyle bitirmişti sözlerini: "Acaba kadınlar neden en bayağı şeyleri, yani bu adam gibilerini severler? Çok garip. Bu adamın sevilmesi ayrıca garip. İnsan, Rachel Quarles’ı aklı başında bir kadın sanır; boş bir adama kapılmayacak kadar aklı başında bir kadın sanır."</p>

  <p>Başkaları da aynı şeyi düşünmüşler, Rachel Quarles’ın tutumunun nedenini merak etmişlerdi. Rachel Quarles, kocasından kat kat üstündü. Ama evlenen kişi, bir yığın erdemler ve yeteneklerle evlenmez; bir bireyle, bir insanla evlenir. Rachel ile evlenmek isteyen Sidney Quarles, her kadının -ama her kadının- tutulabileceği, hattâ inanabileceği bir delikanlıydı o sıralarda. Rachel ise, ancak on sekiz yaşındaydı ve ayrıca toy bir kızdı. Sidney Quarles da gençti (gençlik, başlıbaşına bir erdemdir); gençti ve yakışıklıydı. Geniş omuzlu, uzun boylu olan Sidney Quarles, artık şişman denecek kadar toplu olduğu halde, gene de heybetli bir adamdı. Yirmi üç yaşındayken, iri yarı gövdesinin, atletlere özgü bir yapısı vardı. Şimdi başının tepesindeki cilâlanmışcasına parlak, kel ve pembe yuvarlağı çevreleyen kır saçları, daha dökülmemişti o sıralarda. Altınımsı kahverengi, gür ve dalgalıydı bu saçlar. Geniş, kanlı canlı, etli yüzü, daha taze, daha sert çizgiliydi o sıralar; şimdiki gibi yusyuvarlak değildi. Saçları dökülmeden önce bile, pürüzsüz ve yüksek alnı, aydın bir kişinin alnına benzerdi. Bu alnı, Sidney Quarles’ın aydın bir kişi olduğunun kanıtı sayarsak; konuşması da yalanlamazdı bu kanıtı. Kimine göre biraz fazla küstahça, biraz fazla kendini beğenmişcesine konuşurdu ama; gene de güzel konuşurdu Sidney Quarles. Üstelik o sıralarda ünlüydü; derslerinde ve münazaralarda nerdeyse şan ve şeref kazanarak, üniversiteyi yeni bitirmişti. İyimser arkadaşları, onun henüz bilinmeyen geleceği konusunda en parlak hayalleri koruyorlardı. Rachel ile yeni tanıştığı sıralarda, pek akla yakın görünüyordu gelecekte gerçekleşecek olan bu umutlar. İster akla- yakın olsun, ister olmasın, Rachel, Sidney Quarles’ı sevdi. Genç kız daha on dokuzundayken evlendiler.</p>

  <p>Sidney, babasından büyük bir miras yemişti. Şeker ticareti yapan yaşlı Mr. Quarles’ın işi kârlıydı. Essex’deki topraklar, kendi masraflarını çıkarıyordu, Sidney’nin Portman Square’de bir evi; Chamford’da Georgian üslubunda pek rahat bir kır evi vardı. ^macı, siyaset alanında yükselmekti. Bölgesel yönetimde bir çıraklık döneminden sonra, Parlamento üyesi olacaktı. Sıkı çalışarak, hem akıllı uslu hem de parlak söylevler verecekti. Bir bakanlığın müsteşar yardımcılığı verilecekti Sidney’ye. Bundan sonra da hızla yücelecekti artık. En aşın hırslarını bile gerçekleştirebilirdi. Öyle sanıyordu otuz beş yıl önce.</p>

  <p>Gelgelelim, ihtiyar Bidlake’in dediği gibi; Sidney, bir ön cepheden, heybetli bir görünüşten, bir sesten, yüzeysel bir zekâdan başka bir şey değildi. Bu gösterişli ön cephenin arkasında, gerçek Sidney yaşıyordu: Önemli- işlerde amacına varmak için hiç mi hiç direnmediği halde, ıvır zıvır şeyler söz konusu olunca direnen; kolayca coşup, çabucak da bıkıveren, güçsüz bir adam. Sidney’nin zekâsının, Ovidius’u örnek alarak Latince şiirler kaleme alan, ya da Herodot’un komik taklitlerini yazabilen öğrencilerde görülen türden sözümona parlak zekâlardan başka bir şey olmadığı anlaşıldı eninde sonunda. İş başa gelince, lisenin son sınıf öğrencilerinde görülen bu yetenekler, günlük yaşamda olduğu kadar, düşünce alanında da verimsiz kaldı. Sidney Quarles, babasından kalan ticaret işini savsaklayıp, arasıra hesapsız kitapsız spekülasyonlar yaparak, işlerini kötü yöneterek, nerdeyse iflâs ettikten sonra (iyi ki, Rachel’in zoruyla iş işten geçmeden önce, bu ticaretteki hisselerin tümünü başkasına satmıştı) yıllarca ya tembellik etti ya da düzensiz girişimlere atıldı. Siyaset alanında başarı umutlarını tamamiyle yıktıktan sonra da, gerçek mesleğinin siyasal yazarlık olduğunda karar kıldı. Bu yeni inancın coşkunluğu içinde, devlet yönetimi ilkeleri konusunda bir kitap yazıp bitirebildi de. Hiçbir derinliği olmayan, ne dediği belirsiz, basmakalıp bir kitaptı bu. Sözde parlak nüktelerle dolu, süslü ve iddialı üslubu yüzünden, daha da çok göze batıyordu basmakalıplığı. Kitabı haklı olarak önemsenmeyince, Sidney Quarles, siyasal düşmanlarının çevirdikleri dolaplara bağladı bu ilgisizliği. Gelecek kuşakların, yapıtına hak ettiği değeri vereceklerine inanmak istedi.</p>

  <p>Mr. Quarles, bu ilk kitabı yayımladıktan hemen sonra, demokrasi üstüne, çok daha büyük ve çok daha önemli bir kitap yazmaya başladı; daha doğrusu, böyle bir kitap yazdığını söyledi. Bu yapıtın büyüklüğü ve önemi, bir türlü bitmemesi için güzel bir bahaneydi. Sidney Quarles, bu dev yapıta başlayalı yedi yıl geçmişti. "Kitabınız ilerliyor mu?" diye soranlara, taşınamayacak kadar ağır bir yük altında ezilen bir adam haliyle, başını sallar, daha malzemeyi bile toplayamadığını söylerdi.</p>

  <p>Hem bilim uğruna kurban giden bir adam tavrı takınarak, hem de kendini aptalca beğenmiş küstah bir edâyla, "Herakles’e verilen işler kadar belâlı bir iş bu," derdi. Biriyle konuşurken, başını kaldırıp, sanki bir havan topuymuş gibi, sözlerini havaya doğru fırlatmaya alışıktı. Bunu yaparken de, eğer insana bakmaya tenezzül ederse, burnunun hizasından ve yan kapalı gözlerle süzerdi karşısındakini. Oxford’da okuyanların, İngilizceyi zenginleştirmek amacıyla bu dile ekledikleri melemelerle doluydu çın çın öten sesi. "Really" sözcüğü, Sidney’nin ağzında "ryahly" biçimini, "mere" sözcüğü "myah" biçimini alırdı.<a id="footnote1"></a><sup><a href="../Text/Section0016.xhtml#bookmark1">1</a></sup> Sidney Quarles’ın ağzından çıkan «özlerin arasına, bir koyun sürüsü dalmıştı sanki.</p>

  <p>"Herakles’e verilen işler kadar belâlı bu iş." Sidney Quarles, bunu söylerken içini çekerdi. "Gerçekten korkunç bir iş."</p>

  <p>Sidney Quarles’a soru soran ayrıca halden anlayan biriyse karşısındakini (karşısındakinin bir bayan olmasını yeğlerdi), çalışma odasına götürür; ağırbaşlı bir yazar masası izlenimini veren kapaklı yazı masasının tüm araç ve gereçlerini, fış endekslerini ve çelikten dosya klasörlerini ona gösterirdi. Zaman geçtikçe ve kitabın yazıldığı konusunda en küçük bir belirti görülmedikçe, Mr. Quarles’ın topladığı bu şatafatlı araç gereçlerin sayısı da artmıştı. Çalışmalarının gözle görülür birer kanıtıydı bunlar. Üstüne aldığı işin korkunç güçlüğünü simgeliyorlardı. Sidney Quarles’ın tam üç tane yazı makinesi vardı. Ne olur ne olmaz, yolculuğu sırasında esinleniverir diye, portatif Corona’yı nereye gitse hep beraberinde götürürdü. Arasıra, çevresinin gözünü aynca boyamak isteyince, oldukça büyük bir makine olan Hammond’u yanına alırdı. Bu makinede harfler, ayrı ayn kollara değil de, sırasında yerinden çıkarılabilen maden bir şeride bağlıydılar; bu şerit de dönen bir silindire iliştirilmişti. Böylece harfler, istendiği gibi değiştirilebilir; gerekince Yunan, Arap, Rus harfleri ya da matematikte kullanılan işaretler yazılabilirdi. Mr. Quarles’ın elinde, bu çeşit harflerin büyük bir koleksiyonu vardı. Bunları hiçbir zaman kullanmazdı elbette; ama her biri ayn bir yeteneğinin ya da başarısının simgesiymiş gibi, övünürdü bunlarla. Üçüncü ve son aldığı yazı makinesine gelince, bu çok büyük ve çok pahalı bir büro eşyasıydı. Yalnız yazı makinesi değil, hesap makinesiydi aynı zamanda. Mr. Quarles, yüce yapıtı için gereken istatistikleri toplamak ve malının ' mülkünün hesaplarını yapmak açısından, bunun pek yararlı olduğu konusunda açıklamalarda bulunur; ayrıca övünerek, makineye bağlı olan küçük motoru gösterirdi: Teli, duvardaki prize sokunca, motor bütün işinizi görürdü -yani kitabınızı sizin hesabınıza yazmaktan başka bütün işinizi görürdü- Yazı makinesinin harflerine şöyle bir dokunuverirsiniz. (Mr. Quarles bunu söylerken uygulamaya geçerdi), elektriğin gücüyle harfler kâğıda değerdi. Beden gücünü kullanmaya hiç mi hiç gerek yoktu. Hiç durmadan, on sekiz saat daktilo yazabilirdi insan. (Bunu söylemekle Mr. Quarles, tıpkı Balzac ya da Sir Isaac Newton gibi, yazı masasında on sekiz saat çalışmayı olağan işlerden saydığını anlamalarını isterdi.) En küçük bir yorgunluk duymadan, yani parmaklarınızda en küçük bir yorgunluk duymadan, on sekiz saat yazabilirsiniz. Bir Amerikan icadıydı bu. Pek marifetli bir şeydi.</p>

  <p>Mr. Quarles, bu yazı ve hesap makinesini, malının mülkünün yönetimiyle tüm ilişkilerinin aslında kesilmiş bulunduğu bir sırada satın almıştı. Rachel, kendi malının mülkünün yönetimini de ona vermişti. Karısının zoruyla, tam zamanında başkasına devrettiği babadan kalma şeker işini ne denli kötü yönettiyse, bu malı mülkü de, o denli kötü yönetiyordu. Ama kâr etmemesinin ziyanı yoktu; kayıpları ise önemli değildi. Bunun, kocası için sağlıklı bir uğraş olacağını ummuştu Rachel Quarles. Böyle bir amaç uğruna para harcamaya değerdi. Ne var ki, dünya savaşını izleyen üç bunalım yılında, bu iş pek pahalıya maloldu Rachel’e. Sidney, işleri gittikçe daha az umursadığından, karısının bu amaç uğruna boşuna harcadığı paranın miktarı da gittikçe arttı. Üstelik, istenilen elde edilmedi; yani Sidney Quarles’a sağlıklı bir iş güç sağlanamadı. Sidney’nin aklına bir şeyler gelirdi arasıra. O zaman ansızın, "malikânenin islahatı" diye adlandırdığı bir eylem cümbüşüne atılırdı. Bir aralık, Amerikalıların becerikliliği konusunda bir kitap okuduktan sonra; bol sayıda pahalı makinalar satın aldı. Gelgelelim, toprakları pek büyük olmadığından, boşuna para harcadığı hemen anlaşıldı; çünkü fazla iş olmadığı için, Sidney makinalarını işletemiyordu çoğu zaman. Daha sonraları, bir reçel fabrikası kurdu. Bu fabrika da hiç para getirmedi. Sidney Quarles’ın başaramadığı bu "islahat'a karşı duyduğu ilgi, pek uzun sürmedi. Çok çalışsaydı, dikkatli davransaydı, belki de günün birinde verimli olabilirdi bu işler. Ama Sidney’nin savsaklaması yüzünden, bu "islahat" yüzde yüz kayıpla sonuçlandı. Mrs. Quarles’ın, kocasına iş güç sağlamak için fazla para harcadığı; üstelik bu parayı boşuna harcadığı besbelliydi. Bunun üzerine Mrs. Quarles, malı mülkü Sidney’nin elinden almanın zamanı geldiğine karar verdi. Her zamanki anlayış ve inceliğiyle -çünkü otuz yıldan fazla süren bir evlilikten sonra, kocasının ne mal olduğunu iyice biliyordu- Sidney Quarles’ı kandırdı. Şu tatsız işleri başkasına bırakırsa, büyük yapıtına daha çok zaman verebileceğini ileri sürdü. Rachel ile kâhya, bu işlere pekâlâ bakabilirlerdi. Sidney’nin daha güzel, daha uygun bir çabaya adayabileceği yeteneklerini, böylesine sıradan bir işte harcamasının anlamı yoktu. Sidney’yi kandırmak kolay oldu. Topraklarından bıkmıştı, durumu düzeltmek için yaptığı atılımlara hınzırcasına karşı koyarak, Sidney’nin gururunu incitmişti bu mal mülk. Ne var ki, bu işle tüm ilişkisini kesmekle, kendi başarısızlığına ve karısının doğuştan gelen üstünlüğüne katlanmış olacağını -daha önce de katlandığı gibi, bir kez daha katlanmış olacağını- anlamamış değildi. Mal mülk yönetiminin ayrıntılarına daha az zaman harcamaya razı olmakla beraber, bir Tanrı gibi haller takınarak, edebiyat çalışmaları arasında, topraklarına göz kulak olacağına; uzaktan uzağa, ama gene de etkili bir biçimde durumu denetleyeceğine söz verdi; daha doğrusu gözdağı verdi. Kendini haklı çıkarmak, önemini büsbütün yüceltmek amacıyla, hem hesap yapan hem yazı yazan makinayı işte o sıralarda satın aldı. Artık kendini adadığı edebiyat çalışmalarının, akıllara sığmaz çapraşıklığını simgeliyordu bu makine. Sidney’nin, sıradan işlere karşı ilgisini tamamiyle kesmediğini de kanıtlıyordu. Çünkü bu yazı makinesi, yalnız istatistikleri ele almakla kalmayacaktı. Yüksek yardımını esirgerse, zavallı Rachel ile kâhyanın kuşkusuz üstesinden gelemeyeceği hesapları da yoluna koyacaktı. Ama Mr. Quarles, akıllı davranarak, bunun tam nasıl olacağını hiçbir zaman kesinlikle açıklamamıştı.</p>

  <p>Gerçi Sidney, karısının üstünlüğünü açıkça kabul etmiyordu. Ama bunu bellibelirsiz sezmesi, buna kızması; ne olursa olsun aslında karısı kadar değerli -hattâ ondan çok daha değerli- olduğunu kanıtlamak isteği, onun tüm yaşantısını koşullandırmıştı. Karısına içerlediği için, aile çevresinde üstünlüğünü kabul ettirmek istediği için, bunca zaman sürdürmüştü o başarısız siyasal çabalarını. Tembelliği hırsından ağır bastığı için; siyasetin güçlüklerini ve sıkıntılarını anlar anlamaz, herhalde vazgeçiverirdi bu işten. Ama başarısızlığına ve bu başarısızlığın verdiği aşağılık duygusuna bir türlü katlanamadığından, hayallerinin gerçekleşeceğine körü körüne inanmak istiyor, Parlamentodan istifaya yanaşmıyordu. Rachel’in sessiz sedasız becerikliliği, Sidney’yi çileden çıkarıyordu. Bu beceriklilik gözünün önünde durduğu sürece, yenildiğini kabul edemezdi. Rachel, ele aldığı her işi iyi yapardı. Herkes onu sever, ona hayran kalırdı. Sidney Quarles, hem başkalarının gözünde, hem de kendi gözünde, onunla yarışabilmek, ondan üstün çıkabilmek için, siyasete dört elle sarılmış, Parlamentoda saçma sapan işlere girişmişti. Partisine köle olmayı hor görüp, sivrilmek hevesine kapıldığı için, bir çok davayı coşkunlukla savunmuş; sonra da tiksinerek, yüzüstü bırakıvermişti bunları. Sırayla, ölüm cezasının kaldırılması, hayvanların diri diri kesilmemesi, ceza evlerindeki koşulların düzeltilmesi, Doğu Afrika’daki işçilerin durumunun iyileşmesi uğruna ateşli söylevler çekmiş; pek kısa süren güçlü çabalar göstermişti. Karşısına çıkan tüm engelleri yenen, boy göstermekle bile her davayı zafere ulaştıran bir reformcu sanıyordu kendini; hayaller kuruyordu. Kutsal Kitaba göre, Eriha kentinin surları, düşmanların boru çalmalarıyla çöküvermişti. Gelgelelim, Sidney Quarles, borusunu çalarak surları bir türlü yıkamıyordu, zorlu kuşatmalara girişecek bir adam da değildi. İnsanların asılmaması, canlı köpeklere ya da kurbağalara ameliyat yapılmaması, tek başına hücreye kapatılan mahpuslarla hırpalanan zenciler... Bütün bu davalar, birer birer, Sidney’nin gözünde çekiciliğini yitirdi. Rachel’in becerikliliği ise, sürüp gidiyordu; gene herkes onu seviyor, herkes ona hayran kalıyordu.</p>

  <p>Rachel, hem kişiliğinden ötürü, hem de Sidney’nin karısı olduğu için, onda birçok hırs uyandırmıştı. Hiç farkına varmadan uyandırdığı bu hırsları, bilinçli olarak destekliyordu her zaman. Başlangıçta kocasına gerçekten inanmış; bir kahraman sandığı bu adamı yüreklendirmişti. Sidney’nin eninde sonunda başarı elde edeceği inancı, birkaç yıl içinde değişmiş; körü körüne umutlu kalan dini bütün insanların umuduna dönüşmüştü. Bu umudu da yitirince, sırf durumu idare edebilmek amacıyla kocasını yüreklendirdi; çünkü siyaset alanında başarısızlık, iş alanında başarısızlık kadar masraflı değildi. Sidney’nin işini gücünü kötü yönetmesinden ötürü, nerdeyse iflâs etmişlerdi. Rachel, kocasına bunu açıkça söylemekten, işi başkasına devretmesini önermekten çekinmişti. Çünkü bunu yaparsa, Sidney’nin damarına basacak, kocası da işi bırakmamakta büsbütün direnecekti. Sidney’nin yeteneklerinden kuşkulanmakla, onu kışkırtmış olacak, kocasını daha tehlikeli yeni girişimlere sürükleyecekti. Sidney’nin olumsuz eleştirilere karşı tepkisi, inatçı ve belâh bir terslikti! Başına gelenlerden sonra akıllanan Rachel, kocasının siyasal hırslarını daha fazla körükleyerek, bu tehlikeyi atlattı. Sidney’nin Parlamentoda yaptıklarım dev aynasında gösterdi. Ne güzel, ne soylu işler görüyordu Sidney! Ne yazık ki, daha değerli bir amaç uğruna harcayabileceği zamanın ve çabanın çoğunu ticarete ayırmak zorundaydı! Sidney, bilinçli olarak farkına varamadığı gizli bir minnettarlık duygusuyla, kansının söylediklerini hemen benimsedi. Ticaretin tekdüze işlerinden bıkmış, usanmıştı, girişimlerinde uğradığı başarısızlıktan korkmaya başlamıştı. Rachel’in, böylesine diplomatça eline verdiği bahaneden yararlandı, sorumluluğunu sırtından silkip atmak fırsatını sevinçle karşıladı. İş işten geçmeden, ticaret işlerini başkasına devretti. Aldığı parayı, güvenilir sermaye hisselerine yatırdı. Böylece Sidney Quarles, gelirinin aşağı yukarı üçte birini yitirmiş oldu ama, geri kalan parası artık çarçur edilmeyecekti. Rachel’in de asıl istediği buydu. Sidney, bütün vaktini zavallı mahpuslara ayırabilmek için, bol para kazanmak olanaklarından nasıl vazgeçtiğini anlatıp durdu sağa sola. (Daha sonraları, zavallı mahpusların yerini zavallı zenciler aldı; ama gözden çıkarılan paralar hep aynı kaldı.)</p>

  <p>Sidney, siyaset alanında bir sıfır olmaktan bıkıp, partideki şeflerinin sözümona haksızlıklarına öfkelenerek, sonunda Parlamento üyeliğinden istifa edince, Mrs. Quarles buna karşı koymadı. Kocasını iflâsa götürecek bir ticaret işi yoktu artık ve Mütarekeyi izleyen tarımsal refah döneminde, topraklar kâr sağlıyordu. Sidney, günlük politika yapamayacak kadar erdemli olduğunu açıkladı: Günlük politika, insanın değerini yitirir, insanı kirletirdi. Rachel’in üstünlüğünü sezdiğinden ötürü içi içine sığmadığı için, politikadan daha önemli bir işe, yeteneklerine daha yaraşır bir işe adamaya karar vermişti kendini. Siyasetin felsefesini yapmak, sırâr dan bir politikacı olmaktan daha iyi bir şeydi. Sidney Quarles; siyaset felsefesi üstüne yazacağı kitabın bir bölümünü - gerçekten yazabildi ve yayımladı. da. Ne var ki. bu tek bölümü yazabilmek için.hareadiğı sürekli 'çaba, felsefe yazan olmak hevesini körletti. Yazdığının başarılı olmayışı da, bu iş<sub>r</sub> ten iyice tiksindirdi onu. Rachel ise, gene becerikliydi, gene seviliyordu. Sidney, benliğini korumak amacıyla demokrasi konusunda şimdiye dek yazılan kitapların en büyüğünü, en geniş kapsamlısını kaleme almak niyetinde olduğunu açıkladı. Varsın Rachel, çeşitli komitelerde çalışsın, iyi işler görsün, köylüler onu sevsin, bol bol dostu ve mektup yazanları olsun! Demokrasi üstüne en büyük kitabı yazmanın yanında, neydi ki bütün bunlar! Gelgelelim, bir türlü yazılamıyordu bu kitap. ^arhel fazla becerikli olunca; herkes onu fazla sevince; Mr. Quarles,.ya yeni bir fiş endeksi, ya da bol bol mürekkep alabilen bir dolma kalem satın alır, bu kalemi bir kez doldurarak, altı bin sözcük yazılabileceğini açıklardi. Karısına haddini bildirmek açısından belki de pek elverişli' değildi bunlar; ama Sidney Quarles’a yetiyordu bu kadarı.</p>

  <p>Philip ile Elinor, Gattenden’de Mrs. Bidlake’in yanında bir iki kaldılar. Sonra sıra, Philip’in annesiyle babasına geldi. Chamford’a vardıklarında, bir de baktılar ki, Mr. Quarles bir diktafon satın almış. Sidney, bu. zaferini bir an önce oğluna bildirmek istedi. Hem yazı yazan hem de hesap yapan makineden sonra, en büyük başarısıydı bu.</p>

  <p>Sidney Quarles, ağzından çıkan sözcükleri Philip’in başının üstüne d^oğru firlatarak, o çınlayan sesiyle, "yeni bir şey aldım," dedi. '"Yazar olarak seni de ilgilendirecek bir şey."</p>

  <p>Çalışma odasına doğru yürüdü.</p>

  <p>Philip, babasının peşinden' gitti. Doğuyla, . tropikal ülkelerle ilgili bir yığın soruyla karşılanacağım sanmıştı. Oysa babası, yolculuğun iyi geçip geçmediğini baştan savma sormuş; Philip, doğru dürüst bir şeyler söylemeye vakit bile bulamadan, kendi işlerinden söz etmeye başlamıştı. Philip buna ilkin şaşmış, hattâ biraz sinirlenmişti. Ama, sonra, ayın, yeryüzüne Sirius yıldızından daha yakın olduğu için, daha büyük göründüğünü düşündü: Philip’in yolculuğu, kendi gözünde bir ay; babasının gözündeyse, küçük yıldızların en küçüğüydü.</p>

  <p>Mr. Quarles, "işte," dedi; kapağı k aldırdı. Diktafon meydana çıktı. "Eşsiz bir icat!" Kendi yaptıklarını pek beğenmişcesine konuşuyordu. Yolculuğu Philip’in gözünde bir ay olduğu gibi; bu diktafon da Mr. Quarles’in gözünde bir aydı. Sanki tüm parlaklığıyla ansızın doğuvermişti Mr. Quarles’in ayı! Makinanm nasıl işlediğini açıkladı. Sonra, başım arkaya devirerek, "insanın aklına bir şey gelince, öyle yararlı ki bu?” dedi. "Aklınıza geleni hemen söylüyorsunuz. Kendi kendinize konuşuyorsunuz; makine dediklerinizi anımsıyor. Bunu her gece yatak odama getirtiyorum. İnsan yataktayken, çok değerli düşünceler gelir aklına, değil mi? Bir diktafon olmazsa, bu düşünceler yok olup gider."</p>

  <p>Philip sordu: "Peki, bu gramofon plaklarından birini doldurup bitirince, ne yapıyorsunuz?"</p>

  <p>"Yazı makinasıyla yazması için, sekreterime gönderiyorum."</p>

  <p>Philip, kaşlarım kaldırdı: "Demek, bir sekreteriniz de var?”</p>

  <p>Mr. Quarles, önemli işlerle uğraşanların davranışıyla, evet dercesine başını salladı. Karşı duvarın kornişiyle konuşuyorcasına, "tam gün çalışmıyor şimdilik," dedi. "Ne kadar çok işim olduğunu bilemezsin... Hem kitabım, hem malım mülküm, hem mektuplarım, hem hesaplarım, hem de... Bir takım şeyler," diye, sözünü yarım yamalak bitirdi. İçini çekti; yüce bir dâva uğruna kurban giden bir adam haliyle, başını salladı: "Sen talihlisin, oğlum. Seni işinden alıkoyan şeyler yok. Bütün vaktini yazmaya verebilirsin. Keşke ben de bütün vaktimi yazmaya verebilsem. Ama topraklar var, şu var, bu var. Ivır zıvır işler ama, ne de olsa onlarla da uğraşmak zorundayım. Kıskanıyorum senin özgürlüğünü."</p>

  <p>Philip güldü: "Arasıra, ben de kendi özgürlüğümü kıskanıyorum nerdeyse. Diktafon, büyük bir yardım olacak size."</p>

  <p>Mr. Quarles, "evet, olacak," dedi. "Hiç kuşkum yok olacağından."</p>

  <p>"Kitap nasıl gidiyor?"</p>

  <p>Babası, "yavaş yavaş, ama iyi gidiyor," diye karşılık verdi. "Sanırım ki, malzemenin çoğunu topladım artık."</p>

  <p>"Eh, bu da bir şey."</p>

  <p>Mr. Quarles, karşısındakini hor görürcesine konuştu: "Siz romancılar, talihlisiniz. Oturup yazıverirsiniz. Ön çalışmalara gerek yok. Böyle şeylere gerek yok."</p>

  <p>Bunu söylerken, dosya dolaplarını, fiş kutularını gösterdi. Hem üstünlüğünün, hem de karşı koymak zorunda olduğu o korkunç güçlüklerin birer kanıtıydı bunlar. Varsın Philip’in kitapları başarı kazansın! Ama bir roman neydi ki eninde sonunda? Bir saatlik eğlence, işte o kadar. Bir romanı elinize alırsınız, sonra hiç aldırmadan atıverirsiniz bir köşeye. Oysa, demokrasi üstüne en uzun kitap... Üstelik, her önüne gelen roman yazabilir. Tüm sorun yaşamak, yaşadıktan sonra da, olayları yazmaya başlamak. Gelgelelim, demokrasi üstüne en uzun kitabı yazabilmek için, not tutmak, sayısız kaynaklardan malzeme toplamak, dosya dolapları satın almak, çeşitli dillerde yazan ve de hesap yapabilen portatif yazı makinaları elde etmek gerekiyordu. Fiş endeksleri, sayfaları çıkarılıp takılabilen not defterleri, bir tek kez doldurularak altı bin sözcük yazan bir dolma kalem gerekiyordu. Bir diktafon gerekiyordu; şimdilik yarım gün çalıştığı halde, pek yakında tam gün çalışmak zorunda kalacak bir sekı eter gerekiyordu.</p>

  <p>Mr. Quarles sözcüklerin üstüne basa basa konuştu: "Böyle şeylerin gereği yok sizlere."</p>

  <p>Philip, kapalı Corona yazı makinasının kapağının üstünde, ağırca bir biblonun ::.dtında duran, gazeteden kesilmiş birkaç kâğıt parçasını eline aldı.</p>

  <p>Kırışık küçük dörtgenli kâğıtları göstererek, "bulmaca mı bunlar?” diye sordu. "Bulmacalara merak sardığınızı bilmiyordum."</p>

  <p>Mr. Quarles, gazete parçalarını oğlunun elinden alıp bir çekmeceye tıktı. Philip’in bunları görmesine sinirlenmişti.</p>

  <p>Diktafonun etkisini bozuyordu bulmacalar.</p>

  <p>Hafif bir kahkaha attı: "Çocukça şeyler bunlar. Ama kafam yorulunca, oyalıyor beni. Arasıra eğlenirim bunlarla."</p>

  <p>Aslında Mr. Quarles, öğleye kadar, bulmacalara verirdi çoğu vaktini. Onun zekâ türüne yüzde yüz uygundu bulmacalar. Yaşadığı çağda, bulmacaları en ustaca çözümleyenlerden biriydi Mr. Quarles.</p>

  <p>O sırada oturma odasında, Mrs. Quarles, geliniyle konuşmaktaydı. Ufak tefek, cıva gibi bir kadındı Mrs. Quarles. Saçları ağardığı halde, düzgün ve biçimli yüzünün tertemiz çizgileri, neredeyse hiç kırışmadan, hiç bozulmadan, olduğu gibi kalmıştı. Hem canlı, hem de duygu doluydu yüzü. Anlamlı elâ gözlerinde, hiç durmadan değişen bir parıltı, açılıp koyulaşan renkler vardı. Hem ince bir güç, hem de duygusallıkla titreyen bir canlılık görülüyordu bu gözlerde. Düşündükleri ve duydukları gözlerinden okunduğu gibi, dudaklarından da anlaşılıyordu. Bu dudaklar, belli belirsiz değişerek, ya ağırbaşlı ve kararlı oluyor ya gülümsüyor ya da dertleniyordu.</p>

  <p>Mrs. Quarles, torununu sordu: "Küçük Phil nasıl?"</p>

  <p>"Pırıl pırıl."</p>

  <p>"Benim sevgili yavrum!" Mrs. Quarles’ın duyduğu sevginin sıcaklığı, sesini güzelleştirmiş, gözlerinde ışıldamıştı. "Bunca zaman ondan ayrı kalmak, seni çok üzmüştür her halde."</p>

  <p>Elinor, belli belirsiz omuz silkti: "Miss Fulkes ile annemin işbirliği edip, ona benden çok daha iyi bakacaklarını biliyordum." Güldü, başını salladı: "Doğa, beni ana olmak için yaratmamış galiba. Ya sabırsız oluyorum çocuklarla, ya da şımartıyorum onları. Küçük Phil şirin elbette; ama çok çocuğum olsaydı, biliyorum, deliye dönerdim."</p>

  <p>Mrs. Quarles’ın yüzü değişti: "Amabunca ay sonra, yeniden ona kavuşmak, çok güzel bir şey değil miydi?"</p>

  <p>Nerdeyse kaygıyla sormuştu bunu. Bu soruya karşılık, coşkun bir "evet" umuyordu Elinor’dan; çünkü kendi, ancak böyle karşılayabilirdi bu soruyu. Ya bu garip kız, çocuğuna kavuştuğuna hiç de sevinmediğini söylerse diye, bir korku düştü içine (çünkü Elinor’un açıksözlülüğü hayran olunacak bir şeydi ama; Mrs. Quarles’ı tedirgin ediyor; bilemeyeceği, anlayamayacağı ruhsal durumları açığa vuruyordu bu açık-sözlülük). Mrs. Quarles, Elinor’un ilk sözlerini duyunca, rahatladı.</p>

  <p>Elinor, "evet, çok güzel bir şeydi," dedi. Sonra da, "onu yeniden gördüğüme bu kadar çok sevineceğimi aklımdan bile geçirmemiştim; ama heyecandan kendimden geçtim" diye ekleyerek, ilk söylediği sözün olumlu etkisini bozdu.</p>

  <p>Bir sessizlik oldu. "Acayip bir kız," diye düşünüyordu Mrs. Quarles. Elinor’un karşısında, öteden beri duyduğu şaşkınlığın izleri, yüzünden okunuyordu. Mrs. Quarles, gelinini sevmek için elinden geleni yapıyordu; bir dereceye kadar seviyordu da. Kusursuz birçok yanı vardı Elinor’un. Gelgelelim, sanki bir şey eksikti onda. Ve bu öyle bir şeydi ki, Rachel Quarles, böyle bir eksikliği olan herhangi bir kişiyle tam anlaşamazdı. Sanki Elinor, bazı doğal'içgüdülerden yoksun olarak dünyaya gelmişti. Bebeğine kavuşunca mutlu olacağını bilmemesi... Bir hayli garipti bu. Ama Elinor’un, hiç oralı olmadan, kılı kıpırdamadan bunu söylemesini, Rachel daha da garip buluyordu. Rachel’de gerçekten böyle bir duygu olsaydı utancından yüzü kızarırdı bunu söylerken. Ayıp bulurdu bunu. Kutsal bir şeyin yadsınması, bir çeşit küfür sayardı bunu. Kutsal şeylere doğuştan saygılıydı Rachel. İşte Elinor, bu saygıdan yoksun olduğu, kutsal şeylerin kutsal olduklarını bile anlayamadığı için Mrs. Quarles gönlünce sevemiyordu gelinini.</p>

  <p>Elinor’a gelince, kocasının annesine hayranlık ve saygı duyuyor, onu candan seviyordu. Ne var ki, belli başlı düşüncelerini ve amaçlarını böylesine garip ve anlaşılmaz, hattâ saçma bulduğu bir insanla gerçek bir ilişki kurabilmek, Elinor’a öteden beri güç gelmişti. Mrs. Quarles’ın dine bağlılığı gösterişsiz, ama ateşliydi; inançlarına uyarak yaşayabilmek için, elinden geleni yapardı. Elinor, kayınvalidesini beğenir; ama Mrs. Quarles’ın bu tutumunu oldukça saçma ve gereksiz bulurdu. Elinor, herkesçe benimsenen dinsel geleneklere göre eğitilmişti. Gene de, öbür dünya ve öbür dünyada yaşayanlar konusunda anlatılanlara, çocukluğunda bile inanamamıştı. Öbür dünya, can sıkıntısı veriyordu Elinor’a. Elinor, yalnız bu dünyayla ilgileniyordu. Çocukluğunda, on iki yaşlarına vardığı sırada kilisede yapılan tören, onu bir tiyatroda oyun seyretmek kadar bile heyecanlandırmamıştı; hattâ tiyatrodan çok daha az heyecan vermişti ona. On ikiyle on sekiz yaşları arasındaki dönemi, dinsel bir bunalımın hiçbir belirtisini duymadan geçirmişti.</p>

  <p>"Bana kalırsa, bu işler düpedüz saçma," derdi, din sorunu onun önünde tartışılınca.</p>

  <p>Elinor’un bu sözlerinde, bir yapmacık yoktu. Çevresindekilerin damarına basmak için de konuşmuyordu. Kendi yaşantısının bir gerçeğini açıklıyordu ancak. Elinor Gorgonzola peynirinin kokusunu iğrenç bulduğu gibi; dini ve dinle birlikte, deneyüstü ahlâk kavramlarının tümünü, fizik ötesi düşüncelerin tümünü, saçma buluyordu. Doğrudan doğruya elde ettiği bir yaşantıydı bu. Buna karşı koymanın yolu yoktu. Ama şimdikine benzer durumlar ortaya çıkınca, bunun bir yolu olmasını dilerdi çoğu zaman. Mrs. Quarles ile arasında açılan uçurumu aşmak isterdi. Kayınvalidesinin yanında bir çeşit tedirginliğe düşerdi. Duyduklarını ya da düşündüklerini onun önünde söylemekten ' çekinirdi; çünkü yüzde yüz doğal bulduğu duygulan, akla yakın sandığı düşünceleri açıkça söyleyince, kayınvalidesinin üzüntüye kapıldığını; bu duygulan, bu düşünceleri garip ve biçimsiz saydığını kaç kez sezmişti. Şimdi de aynı şeyin olduğunu, Mrs. Quarles’ın çabucak değişiveren o duygulu yüzünden anlamıştı. Acaba ne olmuştu gene? Kendini suçsuz bilen Elinor, bunu merak ediyordu. Bundan sonra, hiçbir kişiselgörüşünü ileri sürmemeye karar verdi; söylenilenleri onaylamakla yetinecekti artık.</p>

  <p>Ne var ki, bundan sonra açılan konu, Elinor’u öyle derinden ilgilendiren bir sorundu ki, yeni verdiği karan tutmak elinde değildi. Üstelik, karşısındakini farkına varmadan gücendirmek tehlikesine düşmeden, bu konuyu rahat rahat konuşabileceğini öteden beri biliyordu; çünkü Philip sorunu tartışılınca, Mrs. Quarles, Elinor’un duygularını ve görüşlerini tamamiyle yerinde bulurdu.</p>

  <p>Mrs. Quarles, "ya büyük Philip?" diye sordu.</p>

  <p>Elinor, "onun ne kadar iyi olduğunu görüyorsunuz," dedi.</p>

  <p>Bu sorunun, kocasının bedeniyle ilgili olmadığını biliyordu ama; sanki sağlık durumu sorulmuş gibi karşılık verdi. Başlamak üzere olan bu konuşmayı bir çeşit korkuyla bekliyordu. Ne var ki, aklından hiç çıkmayan onu bu denli üzen bir konuyu ele almak fırsatı çıktığı için, hoşnuttu da.</p>

  <p>Mrs. Quarles, "evet, evet," dedi, "sağlığını iyi görüyorum. Ama benim sormak istediğim bu değil. Gerçekten nasıl? Seninle arası nasıl?”</p>

  <p>Bir sessizlik oldu. Elinor, hafifçe kaşlarını çattı, yere baktı. Sonunda, "benden uzak," dedi.</p>

  <p>Mrs. Quarles içini çekti: "O her zaman öyleydi. Her zaman uzaklardaydı."</p>

  <p>Mrs. Quarles’a göre, Philip’de bir eksiklik vardı. Kendini verebilmek isteği ve yeteneği eksikti onda. Başkalarıyla kaynaşamıyordu; sevdiği, kendisini seven insanlarla bile kaynaşamıyordu. Geoffrey ise, bambaşkaydı. Mrs. Quarles’ın tüm benliği, derin bir kederle doldu ölen oğlunu anımsayınca. Biri kalkıp da, Geoffrey’yi Philip’den fazla sevmiş olduğunu söylese, Mrs. Quarles karşı koyardı buna. İlkin, her ikisine de aynıydı sevgisi. Ne var ki, Geoffrey, sanki izin vermişti annesi onu daha tam bir sevgiyle, daha yakından sevsin diye. Keşke .Philip de böyle kabul etseydi annesinin sevgisini! Philip ile annesi arasında hep engeller çıkmıştı. Philip’in çıkardığı engellerdi bunlar. Geoffrey, annesine sokulurdu; annesinden sevgi beklerken, o da annesine sevgi verirdi. Oysa Philip, hep isteksiz ve cimri davranmıştı sevgi vermek açısından. Annesi ona sokulmak istedikçe kapıları hep kapamış; gizlediği şeyler sezilmesin diye, kafasının içindekileri hep kilitlemişti. Philip’in gerçekten ne duyduğunu, ne düşündüğünü hiçbir zaman bilememişti Mrs. Quarles.</p>

  <p>Yüksek sesle, "küçük bir çocukken bile öyleydi,”dedi.</p>

  <p>Elinor, bir an durakladıktan sonra konuştu: "Şimdi bir de çalışması var. Durum daha da beter bu yüzden. Bir dağın tepesinde bir kale gibi onun çalışması. Bu çalışmanın içine kapanıyor, teslim olmuyor."</p>

  <p>Mrs. Quarles, dertli dertli gülümsedi: "Teslim olmuyor." Tam yerindeydi bu söz. Philip, küçük bir çocukken bile teslim olmazdı.' "Belki sonunda kendiliğinden teslim olur."</p>

  <p>Elinor sordu: "Bana mı? Yoksa başka birine mi? Başkasına teslim olmasının bana pek hayrı dokunmaz, değil mi? Ama bencil olmadığım günler, herhangi birine, kime olursa olsun, birine teslim olmasını -kendi iyiliği için teslim olmasını- istiyorum."</p>

  <p>Elinor’un bu sözlerini duyunca, Mrs. Quarles, kendi kocasını düşünmeye başladı. Kötü davrandığı, karısını kırdığı halde; kinle değil, daha çok acıyarak, kaygı duyarak düşünüyordu Sidney Quarles’ı. Kocasının bu hale düşmesinin tamamiyle kendi kabahati olduğuna hiç inanmıyordu. Bir felâkettir gelmişti kocasının başına.</p>

  <p>Elinor içini çekti: "Bana teslim olacağını hiç sanmam. Ben onun bir alışkanlığı oldum artık. Bir alışkanlık olan kişi, ansızın yeni dünyalar açan, görülmedik bir varlığa dönüşemez ki!"</p>

  <p>Mrs. Quarles, başını salladı. Son yıllarda Sidney’ye yeni dünyalar açan görülmedik varlıkların, insanı şaşırtacak kadar sıradan yaratıklar olduklarını düşündü. Örneğin, mutfak işlerine bakan hizmetçi kız, ya da av koruyucusunun kızı... Sidney nasıl yapabiliyordu bunu? Mrs. Quarles, bu soruyu binlerce kez..sormuştu kendi kendine. Şimdi gene sordu. Sidney nasıl yapabiliyordu bunu? Anlaşılmaz bir işti bu.</p>

  <p>Mrs. Quarles’ın sesi nerdeyse bir fısıltıydı: "Hiç olmazsa Tanrıya sığınabilsen?" Tanrı, Mrs. Quarles’i avuturdu hep. Tanrı ve Tanrının isteklerinin yerine gelmesi. İnsanların Tanrısız nasıl yaşayabildiklerini, aklı bir türlü almazdı. "Tanrıyı hele bir bulabilsen!"</p>

  <p>Acı bir alay vardı Elinor’un gülümsemesinde. Konuşulan konuyla uzaktan yakından hiçbir ilişkisi olmayan bu çeşit</p>

  <p>lâflar, sinirine dokunurdu.</p>

  <p>"Belki daha kolay bir hal çaresi var," diye söze başladı, ama hemen kendini tuttu. "Bunun daha kolayı bir erkek bulmak," diyecekti. Verdiği kararı anımsadı, sustu.</p>

  <p>”Ne söylüyordun?"</p>

  <p>Elinor, başını salladı: ”Hiç."</p>

  <p>British Museum’un Essex’de bir şubesi olmayışı, Mr. Quarles’ın pek işine geliyordu. Kitabı için gereken araştırmaları yapmak, belgeleri toplamak için Londra’da bulunması şarttı. Portman Square’deki ev kiraya verilmişti. (Mr. Quarles, kabahati gelir vergisine yüklerdi ama, evin kiralanmasının başlıca nedeni, şeker ticaretinde yaptığı girişimlerdi.) Böylece Mr. Quarles, bilimsel araştırmaları için kente gitmek zorunda kalınca, Bloomsbury’de ("Kitaplığa, rahatça gidip gelebilecek kadar yakın bir yerde" derdi) gösterişsiz küçük bir apartman katında karargâh kurardı.</p>

  <p>Birkaç haftadır, bilimsel araştırmalarında her zamankinden fazla çaba göstermesi gerekmişti Mr. Quarles’ın. Londra’ya sık sık gidiyor, orada uzun süre kalıyordu. Mrs. Quarles, kocasının Londra’ya ikinci gidişinden sonra, "acaba Sidney yeni bir kadın mı buldu?" diye meraklanmış, üzülmüştü. Mr. Quarles, Londra’dan üçüncü dönüşünde, evinde ancak birkaç gün kaldıktan sonra, dördüncü yolculuğa çıkmadan bir gece önce, eski Hintlilerdeki demokrasinin görülmedik çapraşıklığını ileri sürerek, gösteriş yaparcasına oflayıp puflamaya başlayınca; Mrs. Quarles, kocasının bir kadın bulduğunu anladı. Sidney’yi çok iyi tanıdığından, kocasının eski Hintlilerle ilgili kitapları gerçekten okusaydı, sofrada bunlardan söz etmek zahmetine katlanmayacağını; söz etse bile, lâfı böylesine uzatıp önemseyerek konuşmayacağını biliyordu. Avlanan bir mürekkep balığı, hareketlerini gizlemek için çevresine mürekkep saçar. Sidney de hareketlerini gizlemek için konuşuyordu. Eski Hintlilerden yapılmış bir mürekkep bulutu arkasına gizlenerek, hiç kimseye sezdirmeden, Londra’ya eğlenmeye gideceğini umuyordu. Vah zavallı Sidney! Kendini bir Machiavelli kadar kurnaz sanıyordu. Gelgelelim, onun mürekkep bulutu saydamdı, bir çocuğun hilelerini andırıyordu onun hileleri.</p>

  <p>Mrs. Quarles, biraz iğnelercesine sordu: "Kitapları, Londra Kitaplığı’ndan gönderemezler mi size?"</p>

  <p>Sidney başını salladı; çok önemli işler yaparcasına şişinerek, "o çeşit kitaplar ancak British Museum’da bulunur," dedi. <span style="font-style:italic;"><sub>f</sub></span></p>

  <p>Rachel, içini çekti. O kadının akıllı davranıp, hem kendi başını derde sokmaması; hem de Sidney’nin başına çorap örecek kadar açıkgöz olmamasıydı tek isteği.</p>

  <p>Mr. Quarles, Philip ile Elinor’un gidecekleri günden bir gün önce, "yarın sizlerle beraber, ben de kente gitmeyi düşünüyorum," dedi.</p>

  <p>Mrs. Quarles, "gene mi?" diye sordu.</p>

  <p>"Şu baş belâsı Hintlilerle ilgili bir sorunu çözümlemem gerek," diye açıkladı Mr. Quarles. "Bunu, Pramathanata Banarjea’nın kitabında bulacağımı umuyorum. Belki Radakhumud Mookerji de bu sorunu ele almıştır." Dinleyenleri etkilemek istercesine, yetkili bir uzman gibi, tantanayla söylüyordu bu adları. "Maurya’lar çağında, bölgesel yönetimle ilgili bir sorundur bu. Bilirsiniz ya, merkezde zorbalık olduğu halde, bölgesel yönetim öylesine demokratiktir ki! Örneğin..."</p>

  <p>Mrs. Quarles, bu mürekkep bulutunun içinde, bir kadının biçimini görür gibi oldu.</p>

  <p>Kahvaltı bitince, Sidney çalışma odasına çekildi, sabah gazetesinde yeni çıkan bulmacayla uğraşmaya başladı. Bir çeşit soğan, sekiz harfli. Yarın olacak şeyleraklına geldikçe, dalıp dalıp gidiyor, dikkatini toplayamıyordu. "O göğüsleri yok mu!” diye düşünüyordu. "O pürüzsüz, bembeyaz sırtı..." Bulmacadaki sözcük "taze soğan” olmasın? Hayır, olamazdı. Harf sayısı tutmuyordu. Kitap raflarına gitti, Kutsal Kitabı aldı. İncecik sayfalar, parmakları arasında hışırdıyordu: "İçin de her zaman içki bulunan yuvarlak bir kadeh gibidir göbeğin. Karnın, çepeçevre zambaklarla sarıh bir J;ığın buğday gibi. Memelerin ikiz karacalar gibi." Hazreti Süleyman, Sidney Quarles adına konuşmaktaydı -hem de gürleye gürleye, görkemle konuşmaktaydı. "Kalçalarının eklemleri, usta bir işçinin elinden çıkmış mücevherler gibi." Mr. Quarles, bu sözleri yüksek sesle okudu. Kusursuz bir biçimi vardı Gladys’in. "İçinde her zaman içki bulunan yuvarlak bir kadeh gibi." Tutkunun ne olduğunu biliyorlardı şu Doğulular! Mr. Quarles, pis bir cinsel isteğe, "aşk tutkusu" diyor; kendini tutkuyla sevdalanabilen bir adam sanıyordu. "Karnın bir yığın buğday gibi." Aşk tutkusu, saygıdeğer bir duyguydu, hattâ bazı ülkelerin yasaları, aşk tutkusuna gerçekten saygı gösterirler. Şairler için kutsal bir şeydir aşk. Şairlerle aynı fikirdeydi Mr. Quarles. Ama "ikiz karacalar" gibi pek yerinde olmayan, acayip bir benzetmeydi doğrusu. Gladys, şişman olmamakla beraber, tombulcaydı; sıkı etli ve kıvraktı. Oysa karacalar, tam tersine... Sidney, tutkulu, yüce sevdalar duyabilen bir adam olarak, soylu bir yiğit sayabilirdi kendini. "Duvarlarla çevrili bir bahçedir; kapalı bir pınardır; mühürlenmiş bir çeşmedir benim kız kardeşim, benim eşim. Senin nar bahçelerinde tatlı yemişler var; kâfuru ile Hint sümbülü; Hint sümbülü ile safran var; kalamus ile tarçın ve tütsü veren her çeşit ağaç var. Mür..." Hay Allah! Bulmacada istenilen sözcük "sarmısak"tı. Sekiz harfli bir çeşit soğan. "Mür ile ödağacı ve tüm baharatlar var."</p>

  <p>Ertesi sabah tren, nerdeyse yirmi dakika geç kaldı.</p>

  <p>Mr. Quarles, saatine bakıyor, "rezalet! kepazelik!" diye söylenip duruyordu.</p>

  <p>Philip, oturduğu köşeden, gülümseyerek, "şu Hintlilerinize bir an önce kavuşmaya can atıyorsunuz," dedi.</p>

  <p>Babası kaşlarım çattı, lafı değiştirdi. Liverpool Street’de Sidney bir taksiye, Philip ile Elinor da başka bir taksiye binip ayrıldılar. Sidney, apartmanına tam vaktinde varabildi. Kocaman tombul ellerinden yolculuk kirini yıkadığı sırada, kapının zili çalındı. Sidney, acele acele ellerini çalkaladı, kuruladı. Sonra, yüzünü duruma göre ayarlayarak, hole gitti, kapıyı açtı. Gelen Gladys’di. Sidney, çenesini havaya kaldırdı, göbeğini içeri çekti, göğsünü şişirdi. Sanki onu lütfen içeri alıyormuş gibi, bir kralın azametiyle karşıladı Gladys’i. Kıza tepeden bakarak gülümsedi (Gladys, "minyon" sayardı kendini); yarı kapalı gözlerini ışıldatarak onu süzdü. Gladys de Mr. Quarles’a gülümsedi. Yukarı kalkık burunlu, şımarık, bayağı bir küçük yüzü vardı. Ama Mr. Quarles’ı Londra’ya getiren, onun yüzü değildi; bir birey olarak Gladys Helmsley değildi. Mr. Quarles’ı Londra’ya getiren şey, Gladys’in erkek cinsinden olmayıp da kadın cinsinden oluşuydu. Mr. Quarles, yapmacık bir dil kullanarak, "Gladys’in biçimi," derdi buna.</p>

  <p>Elini uzattı: "Tam vaktinde geldiniz, dostum."</p>

  <p>Bu soğuk selâm, Gladys’i biraz bozdu. Son gelişinde olup bitenlerden sonra, daha candan karşılanacağını sanmıştı.</p>

  <p>Söyleyecek başka şey bulamadığı için, "öyle mi?" dedi.</p>

  <p>İnsan, çeşit çeşit heyecanlar duyduğu halde, bunları belirtmek için ancak birkaç ses çıkarabildiğinden, yüz çizgilerini ancak birkaç biçimde kıpırdatabildiğinden ötürü; Gladys, sanki hoşuna giden bir şey olmuş gibi güldü. Oysa şaşırmış ve kaygılanmıştı aslında. Kışkırtıcı ve şımarık hallerle, "beni niçin öpmüyorsun? Daha şimdiden bıktın mı yoksa?" diye soracaktı nerdeyse. Ama beklemey^^rar verdi.</p>

  <p>Sidney, konuşmasını sürdürdü: "Hattâ o kadar vaktinde geldiniz ki, beni bulamayacaktınız az kalsın. Trenim gecikti. Rezalet! Rezalet!"</p>

  <p>Bunu söylerken, öfke saçıyordu çevresine.</p>

  <p>Gladys, "yapma be!" dedi.</p>

  <p>Gerçi Gladys kibar konuşurdu ama; dilini örten bu yapay kibarlık, zaman zaman üstünden sıyrılıverir; Londra’nın aşağı tabakalarına özgü sözcükler, tümceler, olanca çıplaklığıyla ortaya çıkıverirdi.</p>

  <p>Sidney, "gerçekten kepazelik," dedi. "Trenlerin geç kalmaya hakkı yoktur. Liverpool Street’deki trafik müdürlüğüne yazacağım." Daha da kabararak, "aklıma eserse, belki <i>Times</i>’a da yazarım."</p>

  <p><span style="font-variant:small-caps;">Bü söz etkiledi Gladys’i. Mr. Quarles’ın amacı da buydu zaten. Sidney Quarles eğlenmek için bir kaçamak yapınca, yalnız cinsel açıdan doymakla kalmazdı. Bu eğlencelerin en hoş yam, yanındaki kadının, kendisine hemencecik hayran olmasıydı. Bu kadınların hem genç, hem de aşağı sınıftan ve yoksul olmalarını isterdi. Kendi üstünlüğüne yüzde yüz güvenebilmek, karşısındakinde gerçek bir hayranlık uyandırabilmek, bir kadını kucaklamak kadar büyük bir haz verirdi Sidney’ye. Çapkınlık yapınca, yalnız edepli bir hayat sürmek zorunluğundan kurtulmakla kalmaz; evinde, Parlamento’da, bürosunda, bir tek saniye peşini bırakmayan o aşağılık duygusundan da kurtulurdu. Aşağı tabakadan gelen genç kadınların gözünde, Sidney Quarles, hem büyük bir adamdı, hem de aşk tutkusu duyabilen bir erkekti.</span></p>

  <p>Gladys, Sidney’nin bağırıp çağırmasının etkisi altında kalmıştı. Ama onun bu haline gülmüştü de. Etkisinde kalmasının nedeni şuydu: Gladys, toplum düzeninin bozukluklarına, bir doğa yasasıymış gibi boyun eğen; bu kötü düzenin insanların isteklerine metelik vermediğine, insanlarca denetlenemeyeceğine inanan, yoksul ve sabırlı ücretli köleler dünyasında yaşıyordu. Oysa Sidney Quarles, Olimpos dağında yaşayan eski Yunan tanrılarını andıran zenginlerden biriydi. Zenginler tatsızlıklara boyun eğmezler. Bu tatsızlıklarla karşılaşınca, <span style="font-weight:bold;font-style:italic;">Times</span> gazetesine mektuplar yazarlar, torpile başvururlar, mevkilerinden yararlanırlar; kendilerine hep dost davranan, yaltaklanan ve dalkavukluk eden polise, resmen şikâyetlerde bulunurlar. Gladys için, tüm bunlar olağanüstü şeylerdi. Ama olağanüstü oldukları kadar da gülünç şeylerdi. Bütün bunlar olup biterken, bangır bangır söylevler çekiliyor, sahte sahte tavırlar takınılıyordu. Bu haller, müzikholdeki gülünç bir taklit numarasına öyle benziyordu ki, Gladys, Mr. Quarles’ın davranışına hayrandı; bu davranışın ekonomik ve toplumsal nedenlerini de tamamiyle kavramıştı (zaten bunu kavradığı için, hiç vakit kaybetmeden Sidney Quarles’ın metresi oluvermişti). Ama gülüyordu da. Gereken saygıyı duymuyordu.</p>

  <p>Mr. Quarles, Gladys’e oturma odasının kapısını açtı.</p>

  <p>Gladys, "eyvallah," dedi; içeri girdi.</p>

  <p>Mr. Quarles, kızın peşinden yürüdü. Gladys’in kısacık kesilmiş koyu renk saçları, sanki belkemiğini gösteren bir işaret gibi, küçük bir ücgen biçiminde, ensesinde bitiyordu. İnce, yeşil bir elbise giymişti. Mr. Quarles, tiril tiril kumaşın içinde, omuzlarının tam altında, kombinezonun bittiği, çıplak tenin başladığı çizgiyi görebiliyordu. Gladys’in belinin çok altında, kalçaların üstünde, aşağı doğru yandan sarkan, siyah, parlak deriden bir kemer vardı. Her adım atışında, sol kalçasının üstünde, düzenli bir uyumla, bir iniyor bir çıkıyor, bir iniyor bir çıkıyordu bu kemer. Çorapları, güneşten yanmış ten rengindeydi. Kadınların, bacaklarını hiç göstermeden, tekerlekler üstünde kayarcasına yürüdükleri sıralarda yetişen Mr. Quarles, baldırlara ayrıca düşkündü. Yeni modaya bayılıyor, bu modaya göre giyinen genç kadınların, sırf ona hoş görünmek, metresi olmak amacıyla, bu edepsiz kılığa bile bile girdiklerine inanmaktan kendini alamıyordu. Güneşten yanmış ten renginde, cilâlanmışcasına parlayan bacaklara gözlerini dikti. Ama bugün onu en çok büyüleyen şey, Gladys’in bacağını her kımıldatışında, sol kalçasının üstünde bir makina düzeniyle bir aşağı bir yukarı inip kalkan siyah deriden kemerdi. Sanki dünyanın tüm kadınları, tüm dişileri, bir semaforla işaret verircesine, Mr. Quarles’ı çağırıyorlardı bu iniş kalkışla.</p>

  <p>Gladys durdu; bir şeyler bekleyen cilveli bir gülümsemeyle Mr. Quarles’a doğru döndü. Ama Mr. Quarles hiç oralı olmadı.</p>

  <p>"Corona yazı makinası burada,” dedi. "Hemen başlasak iyi olur."</p>

  <p>Gladys ikinci kez şaştı. Bir şey söyleyecek gibi oldu; ama gene sustu, yazı makinasının önüne oturdu.</p>

  <p>Mr. Quarles, bağa çerçeveli, burundan sıkma gözlüğünü taktı, evrak çantasını açtı. Gerçi bu kızı metres edinmişti ama; emrinde çalıştırmak üzere para verdiği bir daktilodan yararlanmaması için hiçbir neden de yoktu.</p>

  <p>Gözlüğünün üstünden Gladys’e bakarak konuştu: "Trafik Müdürlüğüne ve <span style="font-weight:bold;font-style:italic;">Times</span> gazetesine yazılacak mektuplarla işe başlamamız fena olmaz."</p>

  <p>Gladys kâğıdı makinaya yerleştirdi, tarihi yazdı. Mr. Quarles sesini açmak için öksürdü, yazdırmaya başladı. Bu mektuplarda bazı parlak lâflar olduğuna inanıyordu. Örneğin şu tümce pek güzeldi: "Uyuklayan demiryolları bürokratlarının zamanından çok daha değerli bir zamanın boşuna harcanmasına neden olan ve hoş görülmesi olanağı bulunmayan bir gevşeklik." <span style="font-weight:bold;font-style:italic;">Times'a</span> yazdığı mektupta, "hükümetten yardım gören, bir sanayi sayesinde türeyen şımarık asalaklar" tümcesi de kusursuzdu.</p>

  <p>Mr. Quarles, mektupları okurken keyiflendi, "oh olsun , köpeklere! Ne yapacaklarını şaşıracaklar şimdi," dedi.</p>

  <p>Gladys’in bu sözleri alkışlayacağını umuyordu; ama kızın o arsız ^yü.Zündeki gülümseme, pek hoşuna gitmedi. . Güçlü dostlarına başvurarak, "ne yazık ki, ihtiyar Lord Hagworm sağ değil,” dedi. "Ölmeseydi, ona yazardım, Kumpanyanın müdürüydü o.”</p>

  <p>Gelgelelim Hagworm ailesinin son kişisi, 1912 yıhnda ölmüştü. Gladys ise, bütün bu olup bitenlere hayranlık duyacağına, eğlenmekteydi hâlâ.</p>

  <p>Mr. Quarles, on' ya da on iki mektup daha yazdırdı. Londra’ya gelmeden günlerce önce aldığı ve mahsus karşılıksız bıraktığı mektuplardı bunlar. Böylece, hem çok mektup alan bir kişi izlenimini uyandırıyor, hem de Gladys’e verdiği para' lar boşa gitmiyordu.</p>

  <p>Son mektubu da yanıtladıktan sonra, "çok şükür bitti,” dedi. Yalnız parası pulu olan kibar bir adam değil, aynı zamanda büyük bir düşünür olduğunu belirtmek için, "bilemezsiniz siz," , diye söze başladı, "bunlardan çok daha ciddî ve önemli so^mlan düşünen bir adam: için, bu ıvır, zıvır işlerin ne denli sinir bozucu olduğunu bilemezsiniz siz.” .</p>

  <p>Gladys, "öyledir herhalde," dedi. ,</p>

  <p>"Amma da tuhafbir adam!" diye düşünüyordu içinden.</p>

  <p>Mr. Quarles, "yazınız!" diye buyurdu.</p>

  <p>Ansızın birpens£e<a id="footnote2"></a><sup><a href="../Text/Section0016.xhtml#bookmark2">2</a></sup> gelmişti aklına. İskemlesine yaslandı, , gözlerinikapadı ve ' kaçmak üzere olan tümceyi kovaladı.</p>

  <p>Gladys, parmaklan yazı makinesinin h^arfleri üstünde, bekliyordu. Bileğindeki saate baktı. On ikiyi on' geçiyordu. Nerdeyse öğle yemeği vakti gelecekti. Yeni bir saat... Adama</p>

  <p>aldırtacağı ilk şey işte bu olacaktı. Şimdiki saati öylesine ucuz, öylesine çirkindi ki! Doğru dürüst işlemiyordu üstelik.</p>

  <p>Mr. Quarles, gözlerini açmadan, "Düşünceler Kitabı için not" dedi. Yazı makinası kısaca takırdadı. "Düşüncenin fildişi dorukları..." Bu sözcükleri içinden bir kez daha söyledi. Kafasının koridorlarında hoş bir yankı yarattı bu sözcükler. Tümceyi yakalayabilmişti artık. Hızia doğruldu, gözlerini açtı. Gelgelelim, gözlerini açar açmaz, Gladys’in güneşten yanmış ten renkli çoraplarının üst kısmının, bir hayli yukarılarına kadar göründüğünü fark etti.</p>

  <p>Gözleri çorabın üst kısmına dikili, yazdırmasını sürdürdü: "Ömrüm boyunca bu yersiz... Hayır, tedirgin edici yazın ... Bu tedirgin edici ve önemsiz şeylerin, düşünce hayatını sekteye uğratmasının acısını çektim, nokta. Biliyorum, virgül, bazı düşünürler, virgül, bunlara aldırmazlar, virgül; bunlarla kısaca, ama gerektiği kadar uğraştıktan sonra, huzur dolu bir kafayla daha yüce sorunlara yönelirler nokta."</p>

  <p>Bir sessizlik oldu. Mr. Quarles, çorabın bittiği yerde teni var diye düşünüyordu. Gürbüz, kıvrak, etini sıkı sıkı saran, yumuşak teni. Okşamak; okşarken, ipek gibi bir tenin, kendi parmak uçlarını okşadığını duymak. Eti, bir avuç dolusu lastik gibi sıkmak. Hattâ ısırmak. Yuvarlak bir kadeh gibi, bir yığın buğday gibi.</p>

  <p>Gladys, Mr. Quarles’ın nereye baktığını birden fark ederek, eteğini düzeltti.</p>

  <p>Mr. Quarles, "neredeyim?" diye sordu.</p>

  <p>Gladys, önündeki . sayfadan okudu: "Huzur dolu bir kafayla daha yüce sorunlara"</p>

  <p>"Hımm!" Mr. Quarles, burnunun üstünü kaşıdı. "Benim için, virgül, bu huzura kavuşmanın yolu, ne yazık ki, olmamıştır hiçbir zaman; noktalı virgül; sinirlerim gereğinden fazla duyarlı, nokta. Düşüncenin fildişi doruklarından" (bunu,keyfini süre süre, olanca tantanasıyla söyledi) "koparılıp, bu dünyıhın aşağılık' tozunda sürüklenince, virgül sinirlerim fena halde bozuluyor, virgül, iç huzurum yok oluyor ve , fildişi' kuleme bir daha tırmanıyorum.”</p>

  <p>Mr. Quarles ayağı kalktı, içi içine sığmayarak, odada bir aşağı bir yukarı yürümeye başladı.</p>

  <p>"Öteden beri, benim derdim de bu," dedi. "Fazla duyguluyum. ağırbaşlı bir düşünürün böyle coşkun bir yaradılışı olmamalı, sinirleri olmamalı. Tutkularına kapılmaya hakkı yok bir düşünürün." &nbsp;&nbsp;&nbsp;'</p>

  <p>Mr. Quarles, "şu teni yok mu!" diye düşünüyordu, ”şu sıkı, kıvrak eti yok mu!" Gladys’in iskemlesinin arkasında durdu. Kızın kısacık kesilmiş saçları, ensesinde küçük bir üçgenle bitiyordu; aşağıya, belkemiğine doğru işaret eden bir üçgen. Mr. Quarles, ellerini Gladys’in omuzuna koydu, kızın üstüne eğildi.</p>

  <p>Gladys, başını kaldırıp baktı, bir zafer kazanmışçasına, arsız arsız gülümsedi.</p>

  <p>"Eh, sonra?" dedi.</p>

  <p>Mr. Qu:arles d^ha fazla eğildi, Gladsy’in ensesini öptü. Kız fıkır fıkır güldü.</p>

  <p>"Öyle bir gıdıklıyorsunuz ak beni!"</p>

  <p>Mr. Quarles’in elleri Gladys’i yokluyor, kızın ' kolları boyunca iniyor, bedenini sıkıştırıyordu; tüm kadınların, tüm dişilerin bedenini sıkıştırıyordu. Bu dişilerden biri olan Gladys ise, fıkır fıkır gülüyordu hep.</p>

  <p>"Yaramaz!" dedi, Mr. Quarles’ın ellerini yalandan itiyormuş gibi yaptı: "Yaramaz!"</p>

  <p id="ufab433f9-5686-48fd-b4e3-baffce4b0446"><a id="bookmark3"></a></p>
</body>
</html>
