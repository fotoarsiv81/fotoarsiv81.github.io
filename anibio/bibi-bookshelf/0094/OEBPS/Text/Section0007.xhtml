<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u90a55f6e-1883-4c93-b4a5-e38480b0dd37"><span style="font-weight:bold;font-style:italic;font-variant:small-caps;">SEKİZİNCİ BÖLÜM</span></p>

  <p>Mark Rampion, "şu dünyamızın, iğrenç bir biçimde sağlıksız bir biçimde evcilleşmesinden yakınıyorum ben,” dedi.</p>

  <p>Mary Rampion, tâ derinlerinden gelen bir kahkaha atarak, içtenlikle güldü. Öyle bir kahkahaydı ki bu, bunu duyan da gülerdi elinde olmadan.</p>

  <p>"Sen sen olmayıp da kendi karın olaydın, böyle söylemezdin," dedi. "Evcilleşmiş, ha? Evcilleşmenin ne olduğunu ben sana anlatayım.”</p>

  <p>Aslında pek evcilleşmiş bir insana benzemiyordu Mark Rampion. Keskin bir bıçağı andıran, yabansı gaga burunlu, sivri çeneli, sert bir profili vardı. Mavi gözleri, baktığı yeri sanki delerdi. Biraz kızıla çalan, altın renginde, çok ince saçları; her kıpırdanışında, ufacık bir hava akımıyla rüzgârda titreyen küçük alevler gibi, hemen oynayıverirdi.</p>

  <p>Rampion, "eh, sen de pek kuzu sayılmazsın ya!" dedi. "Gelgelelim iki kişi dünyanın tümü değildir. Ben dünyadan söz ediyordum, bizden değil. Dünyanın evcilleşmiş olduğunu söylüyordum. Hani o iğrenç, koskocaman, enenmiş kediler</p>

  <p>vardır ya, onlara benzediğini söylüyordum."</p>

  <p>"Savaşta vahşet yok muydu?”</p>

  <p>Oturdukları masanın pembe ışıklı lambalarının aydınlattığı küçük dünyanın dışından, alaca karanlıktan geliyordu Spandrell’in sesi. Geriye doğru yaslanan Spandrell, yalnız iki ayağı üstünde duran iskemlesinin arkalığını duvara dayamıştı.</p>

  <p>Rampion, "savaş bile öyleydi," dedi. "Evcilleşmiş bir felâketti. İnsanlar, kanlan kızıştığı için savaşa girmediler. Onlara git diye buyruk verildiği için gittiler; iyi yurttaş oldukları için gittiler. Senin üvey babanın, söylevlerinde ikide birde belirttiği gibi, savaşan bir hayvandır insan. Ne var ki, bu hayvanın evcilleşmiş oluşundan yakınıyorum ben...”</p>

  <p>Mary Rampion, "günden güne daha da evcilleşiyor," dedi.</p>

  <p>Mary, kocasının düşüncelerini paylaşırdı. Daha doğrusu, kocasının duygularının çoğunu paylaşırdı; ve bu duyguları belirtmek isteyince, bilinçli ya da bilinçsiz olarak Mark’ın görüşlerinden yararlanırdı.</p>

  <p>Mary, "bunun nedenini fabrikalarda aramalı," diye açıklıyordu; "Hıristiyanlıkta aramalı, bilimde aramalı, saygıdeğer olmak isteğinde aramalı, eğitimimizde aramalı. Tüm bunlar, çağımızın ruhunu eziyor, kanını emiyor. Bunlar..."</p>

  <p>Rampion, "Allahaşkına sus!" dedi.</p>

  <p>"Ama bunları söyleyen sen değil misin?"</p>

  <p>"Benim söylediğim şey, benim söylediğim şeydir. Ama aynı şeyi sen söyleyince, bambaşka oluveriyor."</p>

  <p>Mary Rampion’un yüzünde beliren kızgınlık yokoluverdi. Genç kadın güldü.</p>

  <p>"Eh, ne yapalım," dedi. "Mantık yürütmek konusunda pek marifetli sayılmam. Ama sen de, herkesin önünde, birazcık daha terbiyeli davranabilirsin benimle konuşurken."</p>

  <p>"Aptallara gönül rahatlığıyla katlanamıyorum."</p>

  <p>Mary Rampion, gülerek gözdağı verdi: "Eğer dikkat etmezsen, canın yana yana katlanmak zorunda kalacaksın bir aptala.”</p>

  <p>Spandrell, bir tabağı Mary’ye doğru itti: "Şunu başına atmak içinizden geliyorsa, buyrun," dedi. "Benim burada olmama aldırmayın.”</p>

  <p>Mary teşekkür etti: "Onun yararına olur bunu yapmam; çünkü fazla beğeniyor kendini."</p>

  <p>Rampion, "ben de buna karşılık, gözünü bir güzel patlatırsam, zararı dokunmaz sana," dedi.</p>

  <p>"Hele bir dene bakalım. Bir elimi arkama bağlasalar bile, gene de başa çıkabilirim seninle."</p>

  <p>Herkes katıla katıla gülmeye başladı.</p>

  <p>Spandrell, arkaya doğru yaslanıp, iskemlesinin iki ön ayağını yerden kaldırarak, "ben Mary üstüne para koyup bahse girerim," dedi.</p>

  <p>Kolayca açıklayamayacağı bir hazla gülümseyerek; önce iri yarı, altın sarısı kadına; sonra da zayıf, yabansı, boyun eğmez, ufak tefek erkeğe baktı. Teker teker ele alındıklarında, ikisi de iyiydi; ama beraber, bir çift olarak, daha da iyi oluyorlardı. Hiç farkına varmadan, ansızın mutlu olmaya başlamıştı Spandrell.</p>

  <p>Rampion, "bugünlerde boy ölçüşürüz,” dedi.</p>

  <p>Bir an için, elini, karısının elinin üstüne koydu. ince, duyarlı, çok şey söyleyen bir eldi bu. Spandrell, "işte soylu eli dediğin böyle olur," diye düşündü. Kadının kaba, güçlü, dürüst eliyse, bir köylünün eliydi. Oysa, doğuştan köylü olan Rampion, soylu olan da Mary idi. Bu da, soylan ve aile kütüklerini inceleyen bilim adamlarının ne denli saçmaladıklarını kanıtlar.</p>

  <p>Rampion, ”on raunt; eldivensiz," dedi. Sonra Spandrell’e döndü: "Biliyor musunuz, siz de evlenmeksiniz.”</p>

  <p>Spandrell’in mutluluğu birden yıkılıverdi. Sanki iyice sarsılmış da, aklı başına gelmişti. Nerdeyse içerliyordu kendine. Ona ne oluyordu da, mutlu bir çifte bakarak, gereksiz bir duygusallığa kapılıyordu böyle?</p>

  <p>Spandrell, "ben boks bilmem," diye karşılık verince; Rampion, arkadaşının böyle şakalaşmasında, bir burukluk, içten gelen bir katılaşma sezdi.</p>

  <p>Rampion, "şaka etmiyorum," dedi.</p>

  <p>Spandrell’in ne düşündüğünü yüzünden anlamaya çalıştı. Ne var ki, Spandrell’in başı gölgede kalmıştı, ikisini ayıran lambanın ışığı da, Rampion’un gözlerini kamaştırıyordu.</p>

  <p>Mary, "evet, şaka etmiyor," diye yankıladı. "Evlenmeksiniz. Bambaşka bir insan olursunuz o zaman." &nbsp;&nbsp;&nbsp;I</p>

  <p>Spandrell, burnundan soluyarak, kısa bir kahkaha attı; iskemlesini düzeltti, masanın üstünde öne doğru eğildi. Kahve fincanıyla yarı dolu likör kadehini bir yana itti; dirseklerini masaya, ellerini de çenesine dayadı. Yüzü, lambanın pembe ışığında meydana çıktı. Gotik kiliseleri süsleyen korkunç ve gülünç insan ya da hayvan başlarını andıran bir yüz diye düşündü Mary. Pembe bir yatak odasında, korkunç ve gülünç bir baş. Notredame katedralinde, tıpkı Spandrell’in şimdiki haline benzeyen bir baş vardı; şeytanca yüzü pençelerinin arasında, ileriye doğru eğilirdi. Ne var ki, katedraldeki baş, güldürücü bir şeytanın başıydı. Öylesine abartarak bir şeytana benziyordu ki, pek ciddiye alamazdınız onun şeytanlığını. Spandrell ise, bir karikatür değildi; canlı bir insandı. İşte bundan ötürü, daha korkunç ve acılıydı onun yüzü. Çok zayıf, solgun bir karikatür değildi; canlı bir insandı. İşte bundan ötürü çene kemiği, keskin çizgilerle beliriyordu. Kül rengi gözleri çukura kaçmıştı. Bir cesedin yyüzünü andıran bu maskede, yalnız ağızdı etli olan. Karnçılana kamçılana şişmiş, kabarık iki yara izini andıran dudaklarıyla büyük bir ağız.</p>

  <p>Lucy Tantamount, Spandrell için,. "gülümseyince, alaycı çizgileri olan bir apandisit ameliyatı yarası görür gibi olursunuz," demişti eskiden. Bu kırmızı yara izi, hem şehvetli, hem de Spandrell’in yuvarlak çenesi gibi sert ve kararlıydı. Gözlerinin çevresinde ve dudaklarının kenarlarında kırışıklık vardı. Kumral, gür saçları, alnından dökülmeye başlamıştı.</p>

  <p>Mary Rampion, "elli yaşında görünüyor," diye düşünüyordu. "Oysa kaç yaşında?" Hesap etti, Spandrell’in otuz iki ya da otuz üç yaşından fazla olamayacağına karar verdi. Çoluk çocuk edinmenin tam zamanı.</p>

  <p>Mary Rampion, "bambaşka bir insan olursunuz," dedi gene.</p>

  <p>"Ama ben bambaşka olmayı ayrıca istemiyorum ki!"</p>

  <p>Mark Rampion başını salladı: "Evet. İşte senin derdin de bu, Spandrell. Kendi iğrenç, kokuşmuş iç dünyanda kalmanın keyfini sürüyorsun. iyileşmek istemiyorsun sen. Sağlıksızlığının keyfini sürüyorsun. Hattâ bununla övünüyorsun biraz."</p>

  <p>Her şeyini, tüm mutluluğunu evliliğe borçlu olan, bu kutsal bağı durmadan dinlenmeden öven Mary, "bunun tek çaresi evlenmektir," diye diretti.</p>

  <p>Rampion, "ama bir de bakarsınız, karısı mahvolur," dedi. "Kendi kangrenli yaralarını ona da aşılayabilir."</p>

  <p>Spandrell, başını arkaya devirip, derin derin güldü; ama her zaman olduğu gibi, kahkahası duyulmuyordu nerdeyse; sessiz bir patlama gibiydi bu gülüş.</p>

  <p>"Çok güzel!" dedi. "Çok güzel! Evlilik kurumunu savunan ilk inandırıcı söz. Beni nerdeyse kandırdın, Rampion. Ben hiçbir zaman evlenmeye kadar götürmemiştim bu işi."</p>

  <p>Rampion, kaşlarını hafifçe çatarak, "hangi işi?" diye sordu.</p>

  <p>Spandrell’in rol keserek, hiçbir şeye inanmıyormuş gibi konuşmasından hoşlanmıyordu. Spandrell, kendi yaramazlıklarından öyle hoşnuttu ki! Aptal bir çocuğa benziyordu aslında.</p>

  <p>"Hastalığımı başkalarına aşılama işini demek istiyorum. Nikâh dairesinin kapısına varınca, bu işe bir son vermiştim öteden beri. Ama bir daha sefere kapının eşiğini aşacağım." Spandrell biraz daha konyak içti. "Ben Sokrates gibiyim," diye sürdürdü konuşmasını. "Tanrı bir görev verdi bana: Dişileri, özellikle genç dişileri baştan çıkarmak görevi. Benim işim, onları eğitip yanlış yola sürmek."</p>

  <p>Sessizce gülmek için başını arkaya attı. Rampion, tatsız bir şeye bakarcasına, Spandrell’e baktı.</p>

  <p>Yapmacık bir tiyatro oyunu! Spandrell kendi varlığına inanabilmek için, rol kesiyordu sanki.</p>

  <p>Mary, içtenlikle lafa karıştı: "Ah, evlenmenin insana neler verebileceğini siz bir bilseniz! Bir bilseniz..."</p>

  <p>Rampion, sabırsızlanarak Mary’nin sözünü kesti: "Ama karıcığım bunu biliyor elbette."</p>

  <p>Mary’nin propagandacılığı coşmuştu: "Biz evleneli on beş yılı geçti, inanın bana..."</p>

  <p>"Senin yerinde olsam, boşuna nefes tüketmezdim."</p>

  <p>Mary, bir şey sorarcasına kocasına baktı. İnsanlar arasındaki ilişkiler söz konusu olunca yüzde yüz güveni vardı Rampion’un aklına. Rampion, bu dolambaçlı yollarda, hiç yanılmadan, ince bir anlayışla ilerlerdi. Mary, kocası gibi olmak ister, ama ona öykünmeye kalkmazdı. "İnsan ruhunun kokusunu alır o," derdi. Ruhların kokusunu almak konusunda, pek duyarlı bir burnu yoktu Mary’nin. Akıllı davranıp, Rampion’un ona yol göstermesini beklerdi. Kocasına baktı. Rampion, gözlerini kahve fincanına dikmişti. Alnı buruşmuş, çatılmıştı. Durumu şakaya almadığı besbelliydi. Mary, "peki, öyle olsun," deyip, bir sigara daha yaktı.</p>

  <p>Spandrell, nerdeyse zafer kazanmışçasına, önce Rampion’a, sonra da Mary’ye baktı. Gene aşın kaşarlanmış bir erkek halleri takınarak, "genç kızlarla düzenli kullandığım teknik bir yöntem vardır," diye konuşmasını sürdürdü. Mary, gözlerini kapadı, Rampion ile beraber genç oldukları günleri düşündü. &nbsp;&nbsp;&nbsp;<span style="font-style:italic;">/</span></p>

  <p id="u7eccf871-1096-4cc0-ab88-7a4285bf48e2"><a id="bookmark13"></a></p>
</body>
</html>
