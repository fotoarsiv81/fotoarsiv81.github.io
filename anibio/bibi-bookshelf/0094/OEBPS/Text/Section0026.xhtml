<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="uce44ce38-92c2-46d7-acde-2e46dc6440ad"><span style="font-weight:bold;font-style:italic;font-variant:small-caps;">OTUZ ÜÇÜNCÜ BÖLÜM</span></p>

  <p>Elinor, Euston’dan telgraf çekmeye vakit bulmuştu. Gattenden’e varınca, otomobili istasyonda bekler buldu. Şoföre, "çocuk nasıl?” diye sordu. Paxton pek bir şey söyleyemedi; tam ne olduğunu bilmiyordu; ama içinden, bu gülünç telâşın boşuna olduğunu düşünüyordu. Özellikle çocukları sözkonusu olunca, zenginler ikide birde böyle telâşa kapılırlardı Paxton’ a göre. Gattenden’e gitmek için yola çıktılar. Akşamın olgun ışığında Chilterns tepelerinin öylesine huzur dolu bir güzelliği vardı ki, Elinor biraz rahatladı; hattâ son trene kadar beklemediğine nerdeyse pişman oldu. Webley’i de görecekti bekleseydi. Ama onu göremeyeceği için biraz da sevinmesi gerektiğini kabul etmemiş miydi? Demek insan, hem sevinir, hem de üzülebilir aynı anda. Parkın kuzey kapısının önünden geçerken, bir aralık, parmaklığın arasından, Lord Gattenden’in tekerlekli koltuğunu gördü. Koltuğu çeken merkep durmuş, yol kenarında otluyordu, dizginler gevşekti; çünkü kırmızı maroken ciltli bir kitaba iyice dalan Marki, eşeği sürmeyi unutmuştu. Otomobil hızla geçti. Bundan önce de kaç kez gördüğü gibi, yaşlı adamı, elinde kitap, bozeşeğin arkasına oturup okurken bir saniye olsun görmek; yaşamın bir düzen içinde, hiç değişmeden, iyice bildiği eski biçimiyle sürüp gittiğini kısa bir an için sezmek; Elinor’un içini rahatlattı. Yakınlardaki akgürgen ağaçlarıyla eğreltiotlarının yeşil ve altın renkleriyle, uzaklardaki menekşe renklerin o huzurlu güzelliği kadar içini rahatlattı.</p>

  <p>Eve vardılar. Eski yapı, ılık havanın keyfini süren bir hayvan gibi, batıya doğru yol alan güneşin altında sanki uyukluyordu. Bir kedi gibi mırlayacaktı nerdeyse. Çimen, en pahalı cinsinden yeşil bir kadifeye benziyordu. Rüzgârsız havada koskocaman çam ağacı, tıka basa yemek yedikten sonra, oturup düşüncelere dalan yaşlı bir adam kadar efendice bir ağırbaşlılık içindeydi. Kötülük olamazdı böyle bir yerde. Elinor otomobilden atladı; koşa koşa çocuğun odasına çıktı. Phil, gözleri kapalı, hiç kıpırdamadan yatakta yatıyordu. Elinor odaya girince, yatağın başucunda oturan Miss Fulkes başım çevirdi, ayağa kalktı, onu karşılamaya geldi. Elinor, Miss Fulkes’un yüzüne şöyle bir bakar bakmaz, manzaranın mavi ve altın huzurunun, uyuklayan evin, Marki ile eşeğinin, onu aldatarak avuttuklarını hemen anladı. Bunlar "işler yolunda. Her şey eskisi gibi," demişlerdi sanki. Ama Miss Fulkes, bir hortlakla karşılaşmış gibi solgundu, korkuyordu.</p>

  <p>Elinor, birden gene telâşa kapılarak fısıldadı: "Nesi var?" Sonra, Miss Fulkes karşılık vermeye vakit bulmadan, "uyuyor mu?" diye sordu.</p>

  <p>Phil uyuyorsa iyi bir belirtiydi bu. Çocuğun uyuyormuş gibi bir hali vardı.</p>

  <p>Miss Fulkes, hayır der gibi başını salladı. Hayır demesi gereksizdi nasıl olsa; çünkü Elinor bu soruyu sorar sormaz, çocuk yatak örtülerinin altında, ispazmoza tutulmuş gibi, ansızın kıpırdadı. Yüzü acıyla gerildi. Ağlıyormuş gibi, hafif hafif inledi.</p>

  <p>Miss Fulkes, "başı öyle ağnyor ki!" dedi.</p>

  <p>Mürebbiyenin gözleri, korku ve kederle doluydu.</p>

  <p>Elinor, "gidip dinlenin," dedi.</p>

  <p>Miss Fulkes durakladı, başını salladı: "Bir işe yaramak istiyorum."</p>

  <p>Elinor direndi; "dinlendikten sonra daha çok işe yararsınız."</p>

  <p>Miss Fulkes’un dudaklarının titrediğini, gözlerinin birden yaşla dolup parladığını gördü.</p>

  <p>"Hadi, gidin," dedi. Onu avutmak istercesine mürebbiyenin kolunu tuttu.</p>

  <p>Miss Fulkes, gitmeye can atarcasına, Elinor’un isteğini yaptı hemen; çünkü odasına varmadan önce ağlamaya başlamaktan korkuyordu.</p>

  <p>Elinor yatağın yanına oturdu. Çarşafın üstünde duran küçük eli avucuna aldı; öteki eliyle çocuğun açık renk saçlarını okşadı, ona huzur vermek istedi.</p>

  <p>Philip’i okşarken "uyu," diye fısıldadı; "uyu uyu."</p>

  <p>Ama çocuk huzursuz huzursuz kıpırdıyordu. Ansızın gelen bir acı yüzünü altüst ediyordu. Bu acıyı silkip atmak istercesine başını sallıyor, ağlarcasına hafifhafif inliyordu. Çocuğunun üstüne eğilen Elinor’un yüreği sanki eziliyordu göğsünün içinde; sanki bir el, gırtlağına sarılmış, onu boğuyordu.</p>

  <p>Çocuğu acı çekmesin diye ona yalvarıyordu; "yavrucuğum," diyordu, "yavrucuğum."</p>

  <p>Küçük eli daha çok sıktı, avucunu sıcak alına daha çok bastırdı. Çocuğun çektiği acıyı yatıştırmak istiyordu, hiç olmazsa, bu acıya dayanabilmesi için, titreyen küçük bedene güç vermek istiyordu. Bütün iradesiyle, bu acının parmakları altında dinmesini; çocuktan çıkıp, parmaklarından geçerek kendi içine girmesini emrediyordu. Ama Phil gene de yatağında huzursuz huzursuz kıpırdıyor, başını bir yandan bir yana çeviriyor, çarşafların altında bacaklarını kimi zaman çekiyor, kimi zaman sert bir tekmeyle indiriyordu. Bu acı, ikide bir onu bıçaklarcasına geliyor; yüzü cançekişircesine altüst oluyor, açılan dudaklarından ağlamaklı o küçük inilti durmadan yükseliyordu. Elinor oğlunun alnını okşuyor, ona sevgi dolu sözler fısıldıyordu. Bundan başka, bir şey de gelemiyordu elinden. Bir şey yapamamak onu boğuyordu sanki. Görülmeyen eller, boğazını, yüreğini gittikçe daha fazla sıkıyordu.</p>

  <p>Kızı aşağı inince, Mrs. Bidlake, "çocuğu nasıl buldun?" diye sordu.</p>

  <p>Elinor, bir şey söylemedi, yüzünü başka yana çevirdi. Bu soruyu duyar duymaz, gözleri dolmuştu. Mrs. Bidlake kızını kucakladı, öptü. Elinor, yüzünü annesinin omuzuna dayayıp gizledi. Kendi kendine durmadan, "güçlü olmalısın," diyordu. "Ağlamamalısın, kendini koyuvermemelisin. Güçlü ol. Ona yardım edebilmek için." Annesi Elinor’a daha sıkı sarıldı. Elinor’u avuttu; yalvarıp yakararak istediği gücü verdi ona.' Elinor toparlandı, derin bir soluk aldı, gırtlağına kadar yükselen hıçkırıkları yuttu.</p>

  <p>Annesine baktı, ona karşı gönül borcu duyarak gülümsedi. Dudakları hâlâ biraz titriyordu; ama iradesi egemen olmuştu benliğine.</p>

  <p>Özür dilercesine, "çok aptalım," dedi. "Kendimi tutamadım. Onu acı çekerken görmek öyle korkunç ki! Elimden de bir şey gelmiyor. Bu öyle korkunç ki! Sonunda iyi olacağını biliyorum ama, gene de korkunç."</p>

  <p>Mrs. Bidlake içini çekti. "Korkunç, korkunç," diye tekrarladı, gözlerini kapadı, kararsız düşüncelere daldı. Bir sessizlik oldu. Mrs. Bidlake gözlerini yeniden açtı, kızına baktı. "Sırası gelmişken söyleyeyim," dedi. "Bana kalırsa, Miss Fulkes’a gözkulak olmalısın. Çocuğu etkilediğini sanıyorum."</p>

  <p>Elinor’un gözleri hayretle açıldı: "Miss Fulkes’un etkisi mi? Ama o dünyanın en iyi, işine en düşkün..."</p>

  <p>Mrs. Bidlake, acele acele, "hayır canım, bunu demek istemiyorum," dedi. "Sanat açısından etkisini söylüyordum. Evvelki gün, Phil’i görmek için yukarı çıkınca bir de baktım, çocuğa köpek resimleri gösteriyordu; çok bayağı resimler."</p>

  <p>Elinor, "Bonzo’nun resimleri mi?" diye sordu.</p>

  <p>Annesi, evet der gibi başını salladı: "Tamam, Bonzo." Bonzo adından hoşlanmadığı sesinden belliydi. "Eğer Phil, hayvan resimleri istiyorsa, Bristish Museum’deki Acem minyatürlerinin çok güzel kopyeleri var. Bir çocuğun beğenisini bozmak öyle kolay ki... Ama Elinor! Şekerim!"</p>

  <p>Kendini tutamayarak, Elinor birden gülmeye başlamıştı. Elinde olmadan hem gülüyor, hem de ağlıyordu. Su katılmamış acıyı yenebilmişti. Ama Bonzo ile birleşen bir acıya dayanmanın yolu yoktu. İçinde bir şey koptu. Acı duyarak, katıla katıla, hıçkıra hıçkıra gülüyordu.</p>

  <p>Çaresiz kalan Mrs. Bidlake, kızının omuzunu okşuyor, ikide bir "şekerim," diyordu, "Elinor!"</p>

  <p>Karabasanlı, huzursuz bir uykudan uyanan John Bidlake, kitaplıktan öfkeyle haykırdı. Hem kızgın, hem de sızlanan sesi "kesin şu şamatayı Allahaşkına!" diye emrediyordu.</p>

  <p>Ama Elinor bir türlü tutamıyordu kendini.</p>

  <p>John Bidlake, homurdandı: "Papağanlar gibi cırlak cırlak bağrışıyorlar!"</p>

  <p>"Ahmakça bir şaka. İnsan fena olunca...”</p>

  <p>Spandrell’in sesi sertti: "Şimdi Allahaşkına aklını başına topla."</p>

  <p>Illidge mendilini ağzına bastırdı; mide bulantısından korkuyordu.</p>

  <p>"Bir dakika uzanmak istiyorum," diye fısıldadı.</p>

  <p>Ama yürümeye kalkınca, bacakları sanki ölmüştü. İnmeli bir adam gibi sedire kadar süründü.</p>

  <p>Spandrell, "sana bir yudum alkol iyi gelir," dedi.</p>

  <p>Odanın öteki ucuna gitti. Büfenin üstünde bir şişe konyak vardı. Bardakları da mutfaktan getirdi. Bir bardağa iki parmak konyak koydu.</p>

  <p>"Al. İç şunu."</p>

  <p>Illidge bardağı aldı, yudum yudum içmeye başladı.</p>

  <p>Spandrell kendi bardağına konyak koyarken, kıyasıya alay ediyordu: "Sanki Manş’ı geçiyoruz da, deniz tutmuş bizi! Ressam Whistler, yeşille sarımtırak-kırmızı bir etüd diye anlatırdı şu halini. Elma yeşili, yosun yeşili."</p>

  <p>Illidge bir an için Spandrell’e baktı. Sonra, her şeyi hor gören o kül rengi gözlerin yılmayan bakışına dayanamayarak, yüzünü çevirdi. Şu anda Spandrell’e karşı duyduğu kini, ömründe duymamıştı hiç kimseye.</p>

  <p>Spandrell, "kurbağa yeşili, bataklık yeşili, kirli su yeşili de diyebiliriz," dedi.</p>

  <p>Illidge biraz gürleşen, nerdeyse hiç titremeyen bir sesle, "sus be!" diye bağırdı.</p>

  <p>Illidge, Spandrell’in alayları sayesinde toparlanabilmişti. Konyak gibi, kin de canlandırır insanı. İçini yakan içkiden bir yudum daha içti. Bir sessizlik oldu.</p>

  <p>Spandrell, boş bardağı bıraktı, "canın istediği zaman gel bana yardım et de, etrafı toplayalım," dedi.</p>

  <p>Spandrell ayağa kalktı, paravanın arkasına geçti, görülmez oldu.</p>

  <p>Everard Webley, düştüğü yerde yan yatıyordu; kollan parkeye uzanmıştı. Yüzü, kloroforma batırılmış mendille örtülüydü hâlâ. Spandrell eğildi, mendili çekti. Everard Webley’nin yaralanan şakağı yere dayalıydı; yukardan bakınca, yüzünde hiçbir yara izi görülmüyordu.</p>

  <p>Spandrell durmuş, elleri cebinde, ölüye bakıyordu.</p>

  <p>"Beş dakika önce...” Söylediklerinin anlamını daha !y! kavrayabilmek için, aklından geçenleri dile getirip, kendi kendine konuştu: "Beş dakika önce canlıydı; ruhu vardı." Yeniden, "canlıydı,” derken, tek ayağının üstünde dengesini bulup öteki ayağıyla ölünün yanağına dokundu; ölü kulağı öne doğru itip bıraktı. "Ruhu vardı.” Sonra eskiden Everard Webley’nin yüzü olan şeyin üstüne bastı bir iki saniye. Ayağını çekince, beyaz tenin üstünde toz rengi bir iz kaldı. Kendi kendine, "bir ölünün yüzünü ezmek,” dedi. Bunu niçin yapmıştı acaba? "Ezmek.” Ayağını gene kaldırdı; en ağır kötülükleri denemek istercesine, topuğuyla, hafif hafif, yoklaya yoklaya göz çukuruna bastı. "Üzümler gibi," diye düşündü. "Üzümleri ezip şarap yapıyorum." Şu gözleri ezip, bir pelte haline sokabilirdi canı istese. Ama bu kadarı yeterdi. Bu simgesel davranışıyla, işlediği cinayetin gerçek korkunçluğunu ezip yok etmişti. Cinayetinin korkunçluğu, ezen ayağının altından akıp gitmişti. Gerçek korkunçluğu mu? Ama bu cinayet korkunç olmaktan çok, ahmakça bir işti, iğrenç bir işti. Ayakkabısının ucunu Everard Webley’nin çenesinin altına' koyarak, başı çevirdi. Ölünün yüzü, açık ağzı ve yarı kapalı gözleriyle, yukarıya tavana bakakaldı. Sol gözün üstünde kocaman kırmızı bir yara izi görülüyordu. Sol yanağa akan kanlar kurumuştu bile. Alnın parkeye dayandığı yerde, küçük bir kan birikintisi vardı. Bu, bir birikinti bile değil, bir lekeydi olsa olsa. Spandrell, yüksek sesle, "inanılır şey değil, bu kadar az kan olması,” dedi.</p>

  <p>Bu heyecansız sesi duyan Illidge, fena halde sarsıldı, irkildi.</p>

  <p>Spandrell, ayağını Everard Webley’nin başından çekti. Ölünün başı, "pat" diye hafif bir ses çıkararak, yana doğru düştü...</p>

  <p>Spandrell, serinkanlılıkla sözünü tamamladı: "Piskopos Odo’nun topuz kullanmakta tamamiyle haklı olduğunu kanıtlıyor bu iş."<a id="footnote5"></a><sup><a href="#bookmark7">5</a></sup></p>

  <p>Bayeux duvar halısındaki görevine düşkün din adamının o gülünç zıplayışları, şimdi durup dururken, nereden gelmişti aklına. İşte bu da işledikleri cinayetin korkunçluğuna bağlıydı. Ne boş şeyler düşünür insan! Ne saçma, ne tutarsız şeyler düşünür! Kötülüğün belirli bir ağırbaşlılığı olabilir. Ya bu ahmaklığa ne demeli...</p>

  <p>Illidge, Spandrell’in mutfağa girdiğini duydu. Bir kovaya akan suyun gürültüsü, gittikçe arttı. Musluk kapatıldı. Ayak sesleri duyuldu. Sonra kova yere konuldu.</p>

  <p>Spandrell, son söylediği sözü düşünerek, "iyi ki, az kan var," dedi; "yoksa Allah bilir nasıl başa çıkardık bu pislikle.” Illidge, paravananın arkasından gelen sesleri, olanca dikkatiyle, korku içinde dinliyordu. Cansız bir et parçası, "pat" diye yere çarptı. Ölünün kolunu kaldırıp, sonra bırakmış mıydı acaba? Yumuşak ve ağır bir şey, "sısss" diye bir ses çıkararak, yerde sürüklendi. Sonra bir su şakırtısı ve iyice alışık olduğu bir ses duydu: Döşemenin ovula ovula yıkanması. Illidge için bu sesler, Spandrell’in söyleyebileceği o kaba sözlerden, o umursamaz ve duygusuz sözlerden, çok daha korkunçtu, çok daha derin bir anlam da taşıyordu. Ölen adam hâlâ hafif hafif kıpırdayarak, ayağının dibine yıkıldığı zaman duyduklarını, yeniden duyar gibi oldu; gözleri gene karardı; yüreği gene bayılacakmış gibi çarptı. Korkunç olaydan önceki anlar; soluğu tıkanarak, midesi bulanarak bekleyişi gene aklına geldi; o anları yeniden yaşadı: Sokakta geri geri giden arabanın gürültüsü, ayakların kapı eşiğine gıcırdayarak sürtünmesi, derken kapıya vurulması ve uzun bir sessizlik. Bu uzun, bu upuzun sessizlik, yürek çarpıntılarıyla, derinlerden gelen ürpermelerle, hayal gücünden doğan korkulu önsezilerle, devrimin ve gelecek günlerin doğruluğuna duyulan inançlarla, baskı yapanlarla aşağılık zenginlere karşı haklı bir kinle doluydu. O anda, paravananın arkasına çömelirken, gülünç ve tutarsız şeyler de gelmişti aklına: Okulla gezintiye çıktığı günleri, kasabanın ortak malı olan çayırda, katırtırnakları ve ardıçlar arasında çocukken saklambaç oynayışını anımsamıştı. "Bir, iki, üç..." Arayanlar yüzlerini kapatır, yüksek sesle yüze kadar saymaya başlarlardı. Saklananlar da dört bir yana dağılırlardı. Dikenler, çalı çırpılar arasına gizlenirdi çocuklar. Sonra, "doksan dokuz, yüz, hu-hu!" diye bağrılırdı. Arayanlar işe başlar, peşinize düşerlerdi. Saklandığınız yerde çökmüş ya da çömelmiş, usulcacık çevrenize bakınıp dinlerken, fırlayıp sobe yapmak fırsatını kollarken duyduğunuz heyecan, size nerdeyse acı verecek kadar yoğun olduğu için, "bir yere gitmek" isteğinizin önüne geçemez gibi olurdunuz. Oysa, daha beş dakika önce, ardıçların arkasında, "bir yere" gitmiştiniz bile. Saçma anılar! Saçma olduğu için de korkunç anılar! Illidge, kloroform şişesinin cebinde bulunduğunu, sıkı sıkı kapalı olduğunu kontrol etmek için, yüzüncü kez cebini yokladı. Kapıya gene vurulmasıyla irkildi. Aynı anda bir ıslık duyuldu ve bir ses "gelen dost!” diye şakalaşarak seslendi. (Everard Webley’nin gülümsediği, açıkça anlaşılıyordu sesinden.) Illidge, paravananın arkasında ürpermişti. "Gelen dost!” Şimdi bunu düşününce, yeniden ve daha da sarsılarak ürperdi. O sırada duymaya vakit bulamadığı utancı, korkuyu, küçük düşme hissini, yeniden duyarak ürperdi. O sırada vakitbulamamıştı; çünkü gülerek çağıran bu seste gizlenen tüm çapraşık anlamlan sezemeden, kapının menteşeleri gıcırdamış, tahta zeminde ayak sesleri duyulmuş ve Webley, "Elinor!" diye bağırmıştı. (Illidge, "yoksa Elinor’a tutkun muydu?" diye merak etmişti birden bire.) "Elinor!" Sonra, gene bir sessizlik olmuştu. Webley, pusulayı görmüştü. Illidge, paravananın arkasında, kendinden ancak bir iki adım ötede, Webley’nin soluğunu duyuyordu. Derken hızla yapılan bir hareketin hışırtısı, bir hayret ünleminin başlangıcı; sonra bir tokat sesini andıran, ama çok daha donuk, çok daha ölgün ve aynı zamanda çok daha gürültülü olan, ansızın inen sert bir vuruşun sesi. Sonra, bir saniyeden daha az süren bir sessizlik ve düşen bedenin gürültüsü; bir tek gürültü değil de, oldukça uzun süren ve birbirini izleyen gürültüler: Diz kemiklerinin yere çarpması, cilâlı parkeye sürtünen ayakkabıların gıcırtısı, beden ve kolların boğuk gümbürtüsü; ve başın "tak" diye sert bir ses çıkararak tahtaya vuruşu. Spandrell’in sesi "çabuk!" diye bağırmış, Illidge saklandığı yerden fırlamıştı. "Kloroform!" Illidge bu emri hemen yerine getirip, mendili kloroforma batırmış, titreyerek . gerilen yüzün üstüne sermişti... Illidge yeniden ürperdi, bir yudum konyak daha içti.</p>

  <p>Yerin ovalanarak silinmesinden sonra, sıkılan ıslak bir bezin sesi duyuldu.</p>

  <p>Spandrell paravananın arkasından çıktı; "işte," dedi. Ellerini bir toz bezine siliyordu. Hasta yatağına yaklaşan bir doktorun gülünç bir taklidini yaparak, alay edercesine gülümseyerek, "hastamız nasıl bakalım?" diye sordu Illidge’e.</p>

  <p>Illidge yüzünü çevirdi. İçinden birden bire alevlenen kin, tüm öteki duygulan silip süpürmüştü o an.</p>

  <p>Ters ters konuştu: "Çok iyiyim."</p>

  <p>"Bütün pis işleri bana yükleyip, keyfediyorsun, öyle mi?"</p>

  <p>Spandrell toz bezini bir iskemlenin üstüne attı; gömleğinin kollarını indirmeye başladı.</p>

  <p>İki saat içinde yüreğin kasları, ancak sekiz bin kez sıkışıp gevşer. Dünyamız güneşin çevresinde çizdiği yörüngede bir milyon milin yüzde sekizinden az yol alır. Ve Hintinciri, Avustralya topraklarının ancak dört yüz ya da beş yüz dönümünü daha kaplayabilir. İki saat hiçbir şey değildir. İki saatte, insan ancak Dokuzuncu Senfoni’yle Beethoven’in ölümünden sonra meydana çıkan bir kuartetini dinlemeye vakit bulabilir. İki saatte Londra’dan Paris’e uçabilir; yediği öğle yemeğini mideden incebağırsağa geçirebilir; Macbeth’i okuyabilir; yılan' sokmasından ölebilir; ya da gündelikçi hizmetçi olarak bir şiling sekiz peni kazanabilir. Ancak bunları yapabilir iki saatte. Ama orada, paravananın arkasında yatan ölüyle bekleyen, karanlığı bekleyen Illidge için, bu iki saatin sonu gelmiyor gibiydi.</p>

  <p>Illidge, ölüyü olduğu yerde bırakıp hemen gitmelerini önerince Spandrell sordu: "Sen salak mısın? Yoksa, asılıp ölmeye mi can atıyorsun?" Spandrell’in onu küçümseyerek dudak bükmesi, soğukkanlılıkla eğlenerek alay etmesi çileden çıkarıyordu Illidge’i. "Bu gece Philip eve dönünce, iş meydana çıkıverir."</p>

  <p>Illidge, "ama Philip Quarles’ın anahtarı yok ki," dedi.</p>

  <p>Öyleyse yarın, Philip bir çilingir bulur bulmaz, her şey meydana çıkar. Üç saat sonra da, Elinor anahtarı kime verdiğini açıklayınca, polis benim kapıma dayanır. Ve haberin olsun, ondan hemen sonra da s^nin kapına dayanırlar."</p>

  <p>Spandrell gülümsedi. Illidge başını çevirdi.</p>

  <p>Spandrell sözünü sürdürdü; "Hayır, Webley’i buradan götürmemiz gerek. Arabası dışarda olduğuna göre, hava kararıncaya kadar beklersek, bunu yapmak işten bile değil."</p>

  <p>"Ama havanın kararmasına daha iki saat var."</p>

  <p>Illidge’in öfkeli, sızlanan sesi, cırlak cırlak yükselmişti.</p>

  <p>"Peki, ne çıkar bundan?”</p>

  <p>"Ama..." diye konuşmaya başlayan Illidge, sözünü yarıda bıraktı. Eğer doğru konuşacaksa, korktuğu için iki saat beklemek istemediğini söylemesi gerekeceğini anlamıştı.</p>

  <p>"Peki, kalalım," dedi.</p>

  <p>Spandrell gümüş sigara kutusunu açıp kokladı.</p>

  <p>"Pek güzel kokuyorlar," dedi; "bir tane buyur." Masanın üstündeki kutuyu öne doğru itti. "Bir yığın kitap da var. İşte <span style="font-weight:bold;font-style:italic;">Times.</span> İşte <span style="font-weight:bold;font-style:italic;">New Statesman</span> ve Vogue’un son sayısı. Vallahi burası bir dişçinin bekleme odasından farksız. Kendimize çay bile yapabiliriz."</p>

  <p>Bekleme başladı. Yüreğin atışları birbirini izliyor, dünya her saniyede yirmi mil ilerliyor; ve Hintincirleri Avustralya topraklarının yirmi beş metre karesini daha kaplıyordu. Ceset paravananın arkasındaydı. Binlerce milyon dakika ve çeşitli insanlar bir araya gelmiş; bunların birbirine bağlanmasının, birbirlerine düşmanlıklarının sonucu bu insan ortaya çıkmıştı. Onların bir toplum haline gelişi, canlı bir kovan kurmaları, bir insan yaratmıştı. Kovan ölmüştü. Ama kovanın sıcaklığında, bir insanı oluşturan maddelerden bir çoğu, az çok yaşıyorlardı hâlâ. Pek yakında onlar da ölüp gidecekti. Bu arada gözle görülmeyen saprofit orduları, havadan istilâya başlamışlardı bile; onlara karşı koymanın yolu da yoktu. Ölü gözeler arasında yaşayacaklar, büyüyecekler, inanılmaz bir hızla çoğalacaklar; ve onlar büyürken ve ürerken, bedenin tüm kimyasal yapısı yıkılacak; o karmaşık ve çapraşık madde eriyecekti. Ve bu süreç tamamlanınca, Everard Webley’nin, dünyaya egemen olmak hırsından, Elinor’a duyduğu sevgiden, siyaset konusunda düşüncelerinden, çocukluk anılarından, eskrim yapmadaki ustalığından, iyi ata binmeşinden, uyumlu ve güçlü sesinden, ansızın ışıldayan gülümsemesinden, Mantegna’ya karşı hayranlığından, viskiden hoşlanmasından, bilinçle ve insanın ödünü kopararak öfkelenmesinden, çenesini okşamak huyundan, Tanrıya inancından, falso yapmadan bir havayı ıslıkla çalabilmeyi becerememesinden, sarsılmaz kararlarından, Rusça bilmesinden, kala kala şunlar kalacaktı: Birkaç libre karbon, birkaç litre su, bir miktar kireç, biraz fosfor ve kükürt, bir tutam demir ve silisyum, bir avuç çeşitli tuz. Bunlar da dört bir yana dağılıp, yeniden kaynaşacaklardı dünyayla.</p>

  <p>Illidge, Vogue’un ilan sayfalarını çevirdi. Sırtında iki yüz ginilik bir kürk giymiş genç bir bayan, bir otomobile binmekteydi. Karşı sayfada, sırtında bir havludan başka bir şey olmayan başka bir genç bayan, suyuna Dr. Verbruggen’in Zayıflatan Tuzları katılmış bir banyodan çıkmaktaydı. Bundan sonra, lavanta şişelerinden oluşan bir natürmort geliyordu. <span style="font-style:italic;">Songe Negre</span> ve son olarak piyasaya sürülen <span style="font-style:italic;">Relent d’A-</span>maour<a id="footnote6"></a><sup><a href="#bookmark8">6</a></sup> da vardı bu kokular arasında. Worth, Lanvin, Patou adları, koskocaman yayılmıştı üç sayfaya. Derken, sırtında lastikten zayıflatıcı bir korse, aynada kendini seyreden genç bir bayan resmi vardı. Genç bir bayan grubu, Crabb ve Lushington kadın çamaşırları mağazasından satın alınan yatak kılıklarını giymişler, hayran hayran seyrediyorlardı birbirlerini. Onların karşısında başka bir genç bayan, Madame Adrena’nın Güzellik Laboratuvarı’nda bir sedire uzanmıştı. Masajcı bir kadının elleri, genç bayanın katmerleşme, tehlikesi gösteren çenesini ovuyordu. Bundan sonra, genç bayanların gereksiz yağlarını ovmak ve eritmek için kullanılan oklavalar ve uzun saplı lastikten hamam kaşağılarından oluşan bir natürmort ile kavanozlar ve kaplardan meydana gelen bir natürmort daha vardı. Genç bayanların' yüzlerini, yılların ve kötü hava koşullarının yıkıntısından korumak için kullanılan besleyici kremlerle doluydu bu kavanozlarla bu kaplar.</p>

  <p>Illidge, sayfaları çevirirken, kendi kendine "iğrenç bir şey!” diyordu; "cinayet!” diyordu. Bu öfkesinden hoşlanıyor, bu öfkeyi geliştirmeye çalışıyordu. Kızgınlığı onu hem oyalıyor, hem de haklı çıkarıyordu. Zengin takımının umursamazlığına, hafifliğine öfkelenirken, olup biten bu korkunç şeyi biraz unutabilir, kendini haklı görebilirdi biraz. Webley’nin ölüsü, paravananın arkasında yerde yatıyordu. Ama bir kürk manto için iki yüz gini veren kadınlar da vardı. İki yüz gini! Joseph Amcası, on sekiz ay süreyle eski ayakkabıları onararak bu kadar para kazanabilseydi, kendini mutlu sayardı. Üstelik bu kadınlar, küçük bir şişe lavantayı yirmi beş şilinge satın alıyorlardı. Küçük kardeşi Tom’un, gripten sonra zatürreye tutulduğu günleri düşündü. Korkunç bir şeydi! İyileşmeye yüztuttuğu zaman, bir iki hafta için deniz kenarına gitmesi gerektiğini söylemişti doktor. Bunu yapacak paraları yoktu. O hastalıktan sonra, Tom’un ciğerleri hep zayıf kalmıştı. Bir otomobil fabrikasında çalışıyordu şimdi. (İki yüz ginilik mantolar giyen şu kaltaklar içine serilip gezinsin diye otomobiller yapıyordu!) Illidge, paraverip, kardeşini bir teknik okulda okutmuştu. Duyduğu öfkeyi büsbütün kışkırtarak, kardeşi günde sekiz saat bir makinenin önünde dikilip durmaya hak kazansın diye bu parayı ödediğini düşündü. Manchester’in havası Tom’a yaramıyordu. Ovularak eritilecek fazla yağı yoktu zavallı oğlanın. Domuz gibi yiyip içerler! Butlarına, göbeklerine lastik aygıtlarla masaj yaptıracaklarına, ne diye yararlı bir iş görmezler azıcık? Yağları eriyiverir çalışsalar. Onlar da annesi gibi çalışsalar... Oklavalarla ovula ovula yokedilecek, lastik korse takarak terleye terleye yitirilecek, ya da tuzlu sıcak banyolarda pişe pişe eritilecek yağı yoktu annesinin. Ev işini, o bitmez tükenmez, kasvetli didinmeyi düşündü haklı bir öfkeyle. Tanrının günü, yıllarca didinmek! Yeniden boşalan mideleri doldurmak için yemek pişirmek. Bir sonraki yemeğin nasıl olsa kirleteceği kap kacağı yıkamak. Çamurlu ayakkabılar gene kirletsin diye yerleri ova ova silmek. Yeni yeni delikler açılsın diye örmek, yamamak. Sisyphus ile Danaid’lerin<a id="footnote7"></a><sup><a href="#bookmark9">7</a></sup> emeği gibi bir işti bu. Umutsuz bir iş, sonu gelmeyen bir iş. Eğer Illidge maaşından keserek haftada o iki İngiliz lirasını göndermeseydi, annesinin ölümüyle bitecek bir işti bu. Oysa annesi, en ağır işlerde yardım etmesi için, bir kız çağırabiliyordu artık. Ama gene de öyle uğraşıyordu ki, lastik korselere hiç gerek kalmıyordu. Ne biçim bir yaşamdı onunki! Kürk mantolarla, Songe Negreler dünyasında yaşayanlar, bir de can sıkıntısından, bitkinlikten yakınırlar; dinlenmek için sağlık yurtlarına çekilirlerdi. Biraz da annesi gibi yaşasalar... Belki İngiltere’de bile, annesi gibi yaşamak zorunda kalacaklardır günün birinde. Illidge bunu umuyordu. Sevine sevine düşündü; şimdi taksi süren, fabrikalarda çalışan Çar’ın o eski subaylarını; lokantalarda, barlarda, şapkacı dükkânlarında didinip duran eski kontesleri düşündü. Harbin’den ve Şangay’dan; Roma, Berlin ve Londra’ya kadar tüm dünyaya yayılan o eski Rus zenginlerini düşündü. Şimdi onlar yoksuldu, küçük düşmüştü; vaktiyle birer asalak gibi kanını emdikleri halkın köle yaşantısını sürmek zorundaydılar şimdi. İyi bir şeydi bu. Oh olsun onlara! Belki burada da aynı şey olacaktı. Gerçi yağ eritenler, kürk manto giyenler, güçlüydüler burada; sayılan çoktu, örgütlenmiş bir ordu gibiydiler. Ama bu ordu, komutanını yitirmişti artık. Everard Webley’nin nasıl olsa başına gelecekti bu! Hayvanca bir kötülüğün simgesi, zenginler saltanatının simgesi olan bu adam, orada, paravananın arkasında, boylu boyunca yatıyordu. Everard Webley’nin ağzı açılmıştı o sırada. Pis pis kokan o mendil yüzünü örtmeden önce, yüz kasları gülünç bir biçimde seğirmişti. Illidge ürperdi. Öfkeye kapılıp bunu unutabilmek için, kendini haklı görebilmek için; iki yüz ginilik kürk manto giyen genç bayanın resmine; zayıflamak için girdiği banyodan, bir havluya sarılmış, çıplak ve cilveli çıkan öteki genç bayanın resmine gene baktı. Orospular, oburlar! İşte bu sınıfın insanları sonsuza dek yaşasın diye savaşıyordu Webley. Bayağı ve aşağılık olan her şeyin savunucusuydu: Webley. Hak etmişti ölümü. Onun ...</p>

  <p>Spandrell, okuduğu kitaptan birden başını kaldırarak, "aman tanrım!" diye bağırdı. Illidge, sessizliğin içinde Spandrell’in bağırışını duyunca, önüne geçemediği bir korkuyla irkildi. "Tamamiyle unutmuştum! Bunlar kaskatı kesilirler, değil mi?" Illidge’e baktı. "Yani ölüler demek istiyorum."</p>

  <p>Illidge evet dercesine başını eğdi. Derin bir soluk aldı, büyük bir çaba göstererek toparlandı.</p>

  <p>Spandrell sordu: "Öyleyse cesedi arabaya nasıl sokacağız?”</p>

  <p>Ayağa fırladı, hızla paravananın arkasına geçti, gözden yokoldu. Illidge sokak kapısı mandalının tıkırtısını duydu. Müthiş bir korkuya kapıldı ansızın: Spandrell kapıyı kilitleyecek, onu bu ölüyle haşhaşa bırakıp kaçacak mıydı yoksa?</p>

  <p>"Nereye gidiyorsun?" diye bağırdı; paniğe kapılmışcasına Spandrell’in peşinden fırladı. "Nereye gidiyorsun?"</p>

  <p>Kapı açıktı; Spandrell görünürde yoktu; ceset boylu boyunca yatıyordu yerde. Yüzü örtülü değildi; ağzı açıktı, sanki küçük bir delikten gözetlercesine, yan kapalı gözkapakları arasından, gizliden gizliye, anlamlı anlamlı bakıyordu.</p>

  <p>"Nereye gidiyorsun?" Illidge’in sesi, bir çığlık gibi yükselmişti.</p>

  <p>Illidge, yüzü sapsarı, gözlerinde derin bir acı, kapı eşiğinde belirince, Spandrell, "kuzum bu telâş neden?” diye sordu.</p>

  <p>Spandrell, Webley’nin arabasına gitmişti. Otomobilin arka kısmını örten, sıkı sıkı gerilmiş su geçirmez bezi çıkarmak için uğraşıyordu.</p>

  <p>”Şu zırıltıyı çözmek de amma güç!”</p>

  <p>Illidge ellerini cebine soktu; boş bir meraka kapılmış da, böyle acele dışarı fırlamış gibi haller takındı.</p>

  <p>Hiç umursamıyormuşcasına, "ne yapıyorsun?" diye sordu.</p>

  <p>Spandrell son bir kez çekti. Bez örtü, arabanın yan tarafından ayrıldı. Örtüyü kaldırıp arabanın içine baktı.</p>

  <p>"Allaha şükür boşmuş," dedi. Elini uzattı, piyano çalıyormuş gibi, karoseriyi karış karış ölçtü.' "Genişliği dört ayağa yakın, boyu da nerdeyse aynı. Bunun yarısını oturulan yer alıyor. Örtünün altında iki buçuk ayaklık yer var. Burada kıvrılıp pek rahat yatılır. Ama ya kaskatı kesilmişse?” Illidge’e bir soru sorarcasına baktı. "Buraya bir adamı sokabiliriz, ama bir heykeli sokamayız."</p>

  <p>Illidge evet der gibi başını eğdi. Spandrell’in bu son sözüyle, Lady Edward’ın Webley ile alay ederken söylediği aklına gelmişti ansızın. "Ölümünden sonra kendi dev boylu heykeline karşı nasıl davranılması gerekirse, kendine karşı da öyle davranılmasını istiyor, anlarsınız ya."</p>

  <p>Spandrell, "hemen bir çaresine bakmalıyız," diye ekledi. "Kaskatı kesilmeden önce."</p>

  <p>Örtüyü yerli yerine koydu. Bir elini Illidge’in omuzuna dayadı, onu tatlı tatlı iterek eve soktu. Arkalarından kapı çarparak kapandı. Durup, ölüye baktılar.</p>

  <p>Spandrell, "dizleri yukarı kaldırmalıyız, kollan da aşağı indirmeliyiz," dedi.</p>

  <p>Eğildi; kollardan birini ölünün göğsüne doğru götürdü.</p>

  <p>Bırakır bırakmaz, kol tam eski yerine değilse bile, nerdeyse eski yerine döndü. Spandrell, "lastikten mafsalları olan bir kukla gibi," diye düşündü. Korkunçtan fazla gülünçtü bu, trajik değil de, oldukça can sıkıcı, hatta saçma bir şeydi bu. İşin en iğrenç yanı da buydu zaten. Her şey, bu ölü bile, anlamsız ve tatsız bir şakadan başka bir şey değildi.</p>

  <p>"Biraz sicim bulmalıyım," dedi. "Kollarını, bacaklarını yerli yerine bağlayabilecek bir şey."</p>

  <p>Acemice musluğu onarmak, ya da çardağı düzeltmek gibi bir şeydi bu. Bir hayli tatsız ve gülünç bir işten başka bir şey değildi.</p>

  <p>Evi karış karış aradılar. Sicim bulamadılar bir türlü. Banyodaki küçük ilâç dolabının içinde, aspirinler, tentürdiyotlar, asitborikler, bitkisel müsiller arasında Spandrell’in bulduğu üç sargı beziyle yetinmek zorunda kaldılar.</p>

  <p>Spandrell, "ben bağlarken, sen de kollan yerli yerinde tut," diye buyurdu.</p>

  <p>Illidge, Spandrell’in istediğini yaptı. Ama bu ölü bileklerin soğukluğunu parmaklarında duymak korkunç bir şeydi. Gene midesi bulandı, titremeye başladı.</p>

  <p>Spandrell doğrularak, "tamam!" dedi. "Şimdi sıra bacaklara geldi. İyi ki, bu işi fazla geciktirmedik."</p>

  <p>"Kendi heykeline karşı nasıl davranılması gerekirse, kendine karşı da öyle davranılması." Bu söz, Illidge’in kafasında yankılanıyordu. "Ölümünden sonra; ne demek istediğimi anlarsınız ya..." Ölümünden sonra... Spandrell, ölünün bacaklarından birini, dizi nerdeyse çenesine değecek biçimde büktü.</p>

  <p>"Tut şunu."</p>

  <p>Illidge ayak bileğini yakaladı. Cesedin gri çoraplarında beyaz desenler vardı. Spandrell çekilince, Illidge, ölünün ayak bileğini tutan elinin, insanı şaşırtan korkunç bir güçle, ansızın itildiğini gördü: Ölen adam onu tekmelemeye çalışıyordu. Illidge’in gözlerinin önünde karanlık boşluklar açılmaya başladı; bu karanlıklar, eskiden sapasağlam olan dünyayı kemiriyordu sanki. Dünya sallandı; yıldızları birbirinden ayıran boşlukların kenarına uçtu. Illidge’in midesi bulandı, başı korkunç döndü.</p>

  <p>Öteki sargı bezinin kâğıdını yırtmak için çömelen Spandrell’e dönerek, "bana bak. .." diye söze başladı. Sonra gözlerini kapadı. Ölünün ayak bileğini bırakıverdi.</p>

  <p>Ölünün bacağı bir zemberek gibi boşaldı; ileri doğru fırlayan ayak, dengesi bozulan Spandrell’in omuzuna çarptı; onu sırtüstü boylu boyunca yere serdi.</p>

  <p>Spandrell toparlanıp ayağa kalktı: "Allah kahretsin seni salak!” Ama ilk şaşkınlık anında duyduğu öfke geçiverdi. Küçük bir kahkaha attı: "Kendimi sirkte' sanacağım nerdeyse!"</p>

  <p>Bir tragedya değil, bir soytarılıktı bütün bunlar.</p>

  <p>Ölünün bağlanması sonunda bitince, Illidge şunu anlamıştı: Tom’un zayıf ciğerleriyle iki yüz ginilik mantoların, bedende gereksiz yağların birikmesiyle annesinin ömrü boyunca bir köle gibi yaşamasının, zenginlerle yoksulların, baskı düzeniyle devrimin, adaletin, cezalandırmanın, haklı bir öfkenin, her şeyin; bu katılaşan kollar ve bacaklarla, bu açılan ağızla, gizlice bakan bu yarı kapalı donuk gözlerle hiçbir ilgisi yoktu. Bunlarla şu ölünün, hiç ama hiçbir ilgisi yoktu.</p>

  <p>Philip, akşam yemeğini tek başına yiyordu. Tabağının önünde yarım şişe Bordo şarabı vardı; açık bir kitabı, içi su dolu surahiye dayamıştı. Yemeğini yerken bir yandan da okuyordu. Kitap, Bastian’nın <span style="font-weight:bold;font-style:italic;">Beyin</span> adlı yapıtıydı. Bu kitabın belki modası biraz geçmişti ama; trende oyalanmak için, babasının kitaplığında bundan daha iyisini bulamamıştı. Balığın yarısını bitirmişken paraphasia (yani sözcükleri yanlış söyleme) illetine tutulan İrlandalının öyküsünü okumaya başladı. Ve bu, onu öylesine ilgilendirdi ki, tabağını bir kenara itip cep defterini çıkardı, hemen not tuttu. Doktor, Dublin’deki Trinity College yönetmeliğinden, şu tümceyi okumasını istemiş hastadan: "Kendisine bir burs bağışlanmadan önce, lisansı olan her öğrencinin bir sınav vermesi ya da vermemesi, Koleji yönetenlerin isteğine bağlıdır." Gelgelelim hasta, bu tümceyi şöyle okumuş: "An the bee-what in the tee-mother of the trothodoodoo, to majoram or that emidrate, eni eni krastei, mestreit to ketra totombreidei, to ra from treido as that krekritest."<a id="footnote8"></a><sup><a href="#bookmark10">8</a></sup> Son tümceyi defterine geçirirken Philip kendi kendine "hârika!" dedi. "Bu ne anlatım! Bu ne görkemli bir güzellik! Ya ilk tümcenin zenginliği, ses dolgunluğu! An the bee-what in the tee-mother of the trothodoodoo." Bunu yeniden söyledi kendi kendine. Not defterine şunu yazdı: "Bu tümceyi, bundan sonra yazacağım romanın ilk sayfasına koyacağım. Tüm yapıtın anlamını özetleyecek bu sözcükler." Shakespeare, aptalların anlattıkları masallardan söz etmişti.<a id="footnote9"></a><sup><a href="#bookmark11">9</a></sup> Ama burada aptalın ta kendisiydi konuşan. Üstelik de Shakespeare’e özgü bir dille. Philip, defterine kurşunkalemiyle bir not ekledi: "Yaşam konusunda söylenecek son söz budur."</p>

  <p>Tolley, Queen’s Hall’da konserine, Erik Satie’nin <span style="font-style:italic;">Bor-borygmes Symphoniques’i</span> ile başladı. Philip, bu şakayı ayrıca tuhaf bulmadı. Ne var ki, kimi dinleyiciler, ıslık çalıp yuha çekerek, biraz daha eğlenceli hale soktular bu şakayı. Tolley, her zamanki zarifliğini bir kat daha arttırarak, alaycı bir nezaketle eğilip selam verdi. Patırtı gürültü kesildikten sonra, programın ikinci parçasına, <span style="font-weight:bold;font-style:italic;">Coriolan</span> uvertürüne geçti. Tolley, her çeşit müzikten hoşlanmakla ve her parçayı aynı ustalıkla yönetmekle övünürdü. Ama Philip onu dinlerken, "hey Tanrım!" diye düşündü, "iş gerçek müziğe gelince, nasıl da berbat yönetiyor şu orkestrayı! Sanki Beethoven’in heyecanlı duygularından biraz utanıyor da, özür diliyor dinleyicilerden! Ama iyi ki, Tolley bile aslında mahvedemez Coriolanus’u! Yiğitçe bir güzellik vardı bu müzikte. Tolley ne yaparsa yapsın, gene de trajik ve yüceydi bu müzik. Hiçbir şeyin insan büyüklüğünü yenemeyeceğini ve acı çekmenin zorunlu ve anlamlı olduğunu kanıtlıyordu bu müzik.</p>

  <p>Ara verilince, Philip sigara içmek için, topallaya topallaya konser salonundan çıktı. O sırada biri, kolunu çekti.</p>

  <p>Tanıdığı bir ses, "müzik delisini buldum,” dedi.</p>

  <p>Philip döndü, neşe, iyiniyet ve zıpırlıkla dolup taşan Willie Weaver’i gördü.</p>

  <p>Willie sordu: "Bizim şu çağdaş Orpheus’umuz konusunda ne düşünüyorsunuz?”</p>

  <p>"Eğer Tolley’den söz ediyorsanız, bana kalırsa Beethoven’i çalan bir orkestrayı yönetemez o."</p>

  <p>Willie, "koca Ludwig’in hârikalar müjdeleyen kehânetleri için bir nebze fazla hafif ve acayip mi buluyorsunuz Tolley’i?” diye sordu.</p>

  <p>Philip gülümsedi: "Evet, buna benzer bir şey. Beethoven’in düzeyine yükselemez."</p>

  <p>"Belki de Beethoven’i fersah fersah aşmıştır Tolley. Kehânetler, pozitivizmden önceki çağlarla ilgilidir.. Yoldaş Lenin, bunların burjuva şeyler olduğunu söylerdi. Oysa Tolley, tam anlamıyla çağımızın adamıdır. Satie’de beğendiniz mi onu?" Philip’in, küçümsercesine omuz silktiğini görünce, "yoksa bunu çalacağı yerde, kendini yere çalmasını mı isterdiniz?" diye ekledi. Bu kelime oyununu* pek beğendiği için, öksürdü.</p>

  <p>"Yapıtlarını bu akşam keşfettiğim İrlandalı dahi ne denli çağdaş ise, Tolley de nerdeyse o denli çağdaştır." Philip not defterini cebinden çıkardı; kısa bir açıklamadan sonra, yüksek sesle okudu: "An the bee-what in the tee-mother of the trothodoodoo...” Sayfanın altında, bir saat önce kendi yazdıkları vardı: "Tüm yapıtın anlamını özetleyecek bu sözcükler... Yaşam konusunda söylenecek son söz budur." Kendi yazdığını okumadı. Şimdi bu konuda görüşünü tamamiyle değiştirmişti her nedense. "Dublin’deki Trinity College’in yönetmeliğiyle, beetwhat in th e tee-mother of th e trothodoodoo arasındaki ayrım neyse," dedi, "harikalar müjdeleyen kehânetlerle Tolley-Satie bileşimi arasındaki ayrım da odur.</p>

  <p>Kendisiyle çelişkiye düşüyordu açıkça; ama canı isterse ne diye düşmesin çelişkiye?</p>

  <p>Illidge, evine dönüp yatmak istiyordu. Ama Spandrell diretmişti: Tantamount House’da, hiç olmazsa bir iki saat geçirmesi gerekiyordu.</p>

  <p>"Seni görmeleri gerek," dedi. "Nerede olduğunu kanıtlayabilmen için. Ben Sbisa lokantasına gidiyorum. Beni orada gördüklerine yemin edebilecek on ya da on iki kişi çıkar."</p>

  <p>Illidge zorla gitti Tantamount House’a. Herhangi biriyle, hattâ Lord Edward gibi, kendi işi gücüyle uğraşan, başkalarının işine bumunu sokmayan bir adamla bile konuşmaktan ödü kopuyordu. Nerdeyse ağlayarak, "dayanamam buna," diyordu ikide birde.</p>

  <p>Ölüyü, dizlerini göğsüne dayayıp, ana rahminde bir bebek durumuna sokup bağladıktan sonra, taşımak zorunda</p>

  <p>Aslında kompozitör Satie'nin adıyla, dul kalan Hintli kadınların kocalarının ölüleriyle birlikte, kendilerini yakarak intihar etmeleri anlamına gelen "sottee" deyimi arasındadır buradaki kelime oyunu.</p>

  <p>kalmışlardı. Ona âşıkmış gibi bağırlarına basarak, sendeleye sendeleye, kapının dışına, merdivenlerden aşağı, sokağa taşımışlardı. Kemerin altında, havagazıyla yanan, yeşilimtrak ışıklı tek bir sokak feneri, belli belirsiz aydınlatıyordu çıkmaz sokağı. Ama Spandrell ile Illidge, cesedi evden çıkarıp otomobile koyarken, kapının önünden biri geçseydi, onları ele vermeye gene de yetecekti bu ışık. Ölüyü otomobilin içine sırtüstü koydular ilkin; ama yukarı doğru kalkan dizler, karoserinin boyunu aşıyordu. Dizler arkadaki oturma yerinin kenarına dayansın diye, otomobile binen Spandrell, ölünün ağır gövdesini ite kaka yan yatırmak zorunda kaldı. Sonra otomobilin kapılarını kapadılar, bezi çekip sıkı sıkı yerine bağladılar.</p>

  <p>Spandrell, "mükemmel," dedi. Arkadaşının dirseğini tuttu: "Biraz daha konyak içmelisin sen."</p>

  <p>Ama konyağı içtiği halde, otomobile binip uzaklaştıkları sırada, Illidge hâlâ fenalık geçiriyor, tir tir titriyordu.</p>

  <p>Spandrell’in, alışık olmadığı bu arabanın motoruyla acemice uğraşması, Illidge'in sinirlerini büsbütün bozdu. Çıkmaz sokağın ucundaki duvara doğru hızla geri geri gitmekle işe başladılar. Spandrell, viteslerin nasıl işlediğini anlayıncaya kadar, motoru iki kez durdurmak zorunda kaldı. Öfkesini yatıştırmak için bir iki küfür savurdu; sonra güldü. Ne var ki, o korkunç ve uğursuz yerden bir an önce kaçmaya can atan Illidge, bu küçük aksilikleri, bir dakikalık bu gecikmeyi büyük bir felâket saydı. Telâş ve korkudan kendinden geçmişti nerdeyse.</p>

  <p>Spandrell, o akşamı Tantamount House’da geçirmesi gerektiğini söyleyince, Illidge, "hayır, yapamam, bunu gerçekten yapamam," diye direndi.</p>

  <p>Spandrell, "öyle ama," dedi; "istesen de, istemesen de yapacaksın," otomobili Mall’a doğru sürdü: "Seni kapıda bırakırım.</p>

  <p>”Yok, olmaz."</p>

  <p>"Eğer gerekirse, seni tekmeleye tekmeleye içeri sokarım."</p>

  <p>"Ama ben orada kalmaya dayanamam... Dayanamam."</p>

  <p>Spandrell, lâfı değiştirdi; "Bu, çok güzel bir araba," dedi. "Nefis sürülüyor."</p>

  <p>Illidge, ağlamaklı bir sesle, "dayanamam," diye sızlandı gene.</p>

  <p>"Bu arabayı yapanlar, düz yolda saatte yüz mil gidileceğini garanti ediyorlar galiba."</p>

  <p>St. James sarayının yanından dönüp, Pall Mall’a girdiler. Spandrell, kaldırımın kenarında arabayı durdurdu, "geldik işte," dedi.</p>

  <p>Illidge, kuzu gibi arabadan indi, kaldırımda yürüdü, merdivenleri çıktı, kapının zilini çaldı. Spandrell, Illidge içeri girip kapı kapanıncaya kadar bekledi. Sonra, otomobili St. James Square’e sürdü. Meydanın ortasındaki bahçelerin çevresinde, yirmi ya da otuz araba parkedilmişti. Geri geri giderek onların arasına girdi, motoru durdurdu, otomobilden indi ve Picadilly Circus’e yürüdü. Otobüse binip bir peni vererek Charing Cross Road’un başına gitti. Soho Square’in sokak fenerleriyle aydınlanan ağaçları, fabrikaların arasındaki dar yolun dibinde yeşil yeşil parlıyordu. Spandrell iki dakika sonra, Sbisa lokantasındaydı. Geç kaldığı için Burlap ile Rampion’dan özür diledi.</p>

  <p>Lord Edward, "ha, işte geldiniz," dedi, "sizi gördüğüme sevindim."</p>

  <p>Illidge, daha önce gelemediği için karışık özürler mırıldandı: Bir adamla buluşmuştu, bir iş için. Bunu "Söylerken ödü kopuyordu: Ya Lord Edward, "kiminle? Hangi iş için?" diye soruverirse... Buna karşılık ne diyeceğini bilemeyecekti Illidge.</p>

  <p>Mahvolacaktı o zaman. Ama yaşlı adam, Illidge’in özürlerini sanki duymamıştı bile.</p>

  <p>O kalın ve karışık sesiyle, "benim için biraz hesap yapmanızı isteyeceğim," dedi. Lord Edward, epeyce iyi bir matematikçi olarak yetiştirebilmişti kendini; ama toplamalara hiçbir zaman aklı ermemişti. Doğru dürüst çarpma da elinden gelmezdi. Uzun bir bölmeye gelince, elli yıldan beri böyle bir şey yapmaya bile kalkmamıştı. Yazı masasının üstünde açık duran defteri gösterdi; "rakamlar burada hazır," dedi. "Kitabın fosfor bölümüyle ilgili. İnsanların, fosfor devrine nasıl engel olduklarını; lağımlar yoluyla denizlerde kaybolan P2OS miktarını bulmuştuk. Ne kadardı bu?" Bir sayfa çevirdi. "Dört yüz bin ton. Evet, tamam. Ve bunu yeniden ele geçirmenin yolu yok gibi. Boşuna harcanmış düpedüz. Sonra, cesetlere de aptalca davranıyoruz. Her insan bedeninde bir kilonun dörtte üçü kadar fosfor pentoksid var. Bu fosfor pentoksidin toprağa geri verildiğini mi söyleyeceksiniz?" Lord Edward bu konuda her çeşit özürü göz önünde tutmaya; avukatlığın tüm hilelerini önceden sezip, bunlara karşı koymaya hazırdı. Bu özürleri bir yana bırakıp, bu işi savunanları darmadağın ederek, sözünü sürdürdü: "Ama bu işi öyle beceriksizce yapıyorlar ki! Cesetleri mezarlara üstüste yığıyorlar! Bu koşullar altında fosforun çevreye dağılmasının yolu var mı hiç? Kuşkusuz, zamanla fosfor, yaşamın durmadan dönen devrinin içine gene gırebiliyor. Ne var ki, şu sırada yaşayanlara, yani bizlere hiçbir yaran yok bunun. Sürümden kalkmış gibi bir şey. Şimdi, her cesette bir kilonun dörtte üçü kadar P2OS bulunduğuna, dünya nüfusunun bin sekiz yüz milyon olduğuna ve ortalama ölüm oranı da binde yirmi olduğuna göre; her yıl toprağa geri verilen toplu fosfor miktarı nedir? Siz toplamasını filan bilirsiniz, dostum Illidge. Bu işi size bırakıyorum." Illidge, elini yüzüne siper ederek sessizce oturuyordu. Yaşlı adam konuşmasını sürdürdü: "Ama şunu da unutmamalı ki, ölülerle ilgili işleri bizden çok daha iyi çözümleyen birçok insan var. Fosforu sürümden kaldıranlar, ancak beyaz ırktan gelenlerdir aslında. Ötekilerin, büyük mezarlıkları, su sızmaz tabutları, tuğlayla örülmüş kemerli mezarları yoktur. Cesetleri bizden daha fena harcayan tek millet Hintliler. Ölüleri yakıp, küllerini nehirlere savuruyorlar! Zaten her bakımdan aptaldır Hintliler. Gübreyi toprağa vereceklerine, hepsini yakıyorlar. Sonra da, halkın yarısının karnı doymuyor diye şaşıyorlar. Hintliler için ayn bir hesap yapmamız gerekecek. Ama rakamları hazır değil daha. Şimdilik, bütün dünya için, toplu hesabı yapabilir misiniz lütfen. Eğer fazla zahmet olmazsa, beyaz ırk için ayn bir hesap yaparsınız. Nüfus listesi şurada bir yerde olacak. Ve tabii, ölüm oranı -hiç değilse Batı Avrupa’da ve Amerika’da- bütün dünyanın ortalama ölüm oranından daha aşağı olacak. Şuraya oturmak ister misiniz? Masanın bu ucunda yer var.” Lord Edward masanın üstünde yer açtı. "İşte kağıt. Bu da hiç fena yazmayan bir mürekkep kalemi."</p>

  <p>Illidge’in sesi nerdeyse duyulmayacak kadar hafif çıktı: "İzin verirseniz, bir dakika uzanayım mı? Pek iyi değilim de..."</p>

  <p><a id="bookmark2"></a><a href="../Text/Section0025.xhtml#footnote1">1</a></p>

  <p>Mizah yazarı Lewis Caroll'un <span style="font-style:italic;">Alice Harikalar Diyarında</span> adlı kitabında her zaman sırıtan ve yavaş yavaş silinip gözle görülmez olan bir kediye değinme.</p>

  <p><a id="bookmark3"></a><a href="../Text/Section0025.xhtml#footnote2">2</a></p>

  <p>S. T. Coleridge'in bir Albatros kuşunu öldürdüğü için doğaüstü güçlerin hışmına uğrayan bir gemiciyi konu alan şiiiri.</p>

  <p><a id="bookmark4"></a><a href="../Text/Section0025.xhtml#footnote3">3</a></p>

  <p>Metinde Fransızca: Charles Baudelaire'in L'A/bafross adlı şiirinden bir alıntı: Şair, bulutların prensine benzer;</p>

  <p>Yuhalar arasında yeryüzüne sürülünce,</p>

  <p>O dev kanatları. engel olur yürümesine.</p>

  <p><a id="bookmark5"></a><a href="../Text/Section0025.xhtml#footnote4">4</a></p>

  <p>Shakespeare'in Julius Caesar'ında Antonius, Brutus^dan “Romalıların en soylusu" diye söz eder.</p>

  <p><a id="bookmark7"></a><a href="#footnote5">5</a></p>

  <p>Fransa'nın Bayeux kentinde bulunan çok ünlü bir duvar halısı, tagiltere'nin Normanlar tarafından fethini anlatır. Bu duvar halısını, Bayeux Piskoposu Odo'nun ısmarladığı söylenir. Piskopos Odo, kan dökmeyi dinsel inançlarına aykırı bulduğu için, bu duvar halısında gösterilen savaşlarda, kılıç yerine topuz kullanarak, daha az kan dökeceğini ummuştu.</p>

  <p><a id="bookmark8"></a><a href="#footnote6">6</a></p>

  <p>Metinde Fransızca: "Zenci Rüyası” ve "Aşktan kalan koku.”</p>

  <p><a id="bookmark9"></a><a href="#footnote7">7</a></p>

  <p>Yunan mitolojisinin cehenneminde, Sisyphus, tepeye varır varmaz. yokuş aşağı yuvarlanan kocaman bir taşı hiç durmadan, dinlenmeden tepenin üstüne çıkarmaya; Danaus'un kızları Danaid'ler de, bir eleği suyla doldurmaya mahkûm edilmişlerdi.</p>

  <p><a id="bookmark10"></a><a href="#footnote8">8</a></p>

  <p>Bu tümcede bazı İngilizce sözcükler bulunduğu halde, tümce hiçbir anlam taşımadığı için, olduğu gibi alındı.</p>

  <p><a id="bookmark11"></a><a href="#footnote9">9</a></p>

  <p>Shakespeare'in Macbefh'inden bir dizeye değinme: "Hayat, bir aptalın anlattığı masaldır."</p>
</body>
</html>
