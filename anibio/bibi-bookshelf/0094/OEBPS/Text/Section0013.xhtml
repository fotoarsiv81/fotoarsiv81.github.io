<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u04bc2e70-ffea-4558-9971-3b97ad3303ba"><span style="font-weight:bold;font-style:italic;font-variant:small-caps;">ON<a id="bookmark5"></a> ALTINCI BÖLÜM</span></p>

  <p>Rampion’lar Chelsea’de oturuyorlardı. Çevresine üç dört küçük oda eklenmiş geniş bir atölyeydi evleri. Burlap, o cumartesi akşamı kapıyı çalarken, biraz kırık dökük de olsa, burası şirin küçük bir yer diye düşünüyordu. Rampion, tam savaştan önce, bu evi bedavaya almıştı, resmen bedavaya. Savaş sonrası kiralarını ödemiyordu o. Yılda yüz elli İngiliz lirası tutarında tam bir hediye. Talihli herif, diye düşündü Burlap. Kendisinin, Beatrice’in evinde kira ödemeden oturduğunu unutmuştu o sırada. Demin Molly D’Exergillod ile öğle yemeği yerken yirmi dört şiling dokuz peni harcadığını a mm sam aktaydı yalnız.</p>

  <p>Mary Rampion kapıyı açtı. Selâmlaştıktan sonra, "Mark, sizi atölyede bekliyor," dedi.</p>

  <p>Mary içinden, "Allah bilir,” diye düşünüyordu, "Mark'ın bu herifle neden halâ dostluk ettiğini Allah bilir." Mary, Burlap’dan nefret ederdi. Burlap'ın evlerine son gelişinden sonra, kocasına, "bir çeşit akbaba bu adam” demişti. "Hayır, akbaba da değil; çünkü akbabalar yalnız leş yerler. Canlı insanları yiyen bir asalak o; üstelik, bulabileceği en seçkin insanlarla beslenir hep. Seçkin insan bulmakta eşi yoktur onun; bunu kabul ediyorum. Ruh açısından tam bir sülük bu adam. Senin kanım emmesine neden göz yumuyorsun?"</p>

  <p>Mark Rampion, "kanımı neden emmesin yani?" diye karşılık verdi. "Bir zararı dokunmuyor bana; eğlendiriyor da beni."</p>

  <p>Mary, ”bana kalırsa, senin gururunu okşuyor bu," dedi. "Asalakları olan kişiler böbürlenirler; kanları iyi cins olduğu için emildiğini sanırlar."</p>

  <p>Rampion, "üstelik bir şeyler var Burlap’da,” dedi.</p>

  <p>Mary, "elbette bir şeyler var," diye karşılık verdi. "Bu bir şeyler arasında, senin de kanın var onda. Beslenmek için emdiği bütün ötekilerinin de kam var.”</p>

  <p>"Yoo, abartma öyle; romantikliğe kaçma.”</p>

  <p>Kendi abartmaları bir yana, tüm abartmalı sözlere karşı koyardı Rampion.</p>

  <p>Mary, "benim söyleyeceklerim işte bu kadar: Asalaklardan hoşlanmıyorum," diye kesip attı. "Bir daha gelişinde, üstüne biraz flit sıkacağım. Bakalım ne olacak, merak ediyorum. İşte böyle.”</p>

  <p>Oysa, Burlap gene gelince, Mary kapıyı açmış, sevilen bir konuğu ağırlar gibi, atölyeye buyurmasını söylemişti. İçgüdülerine uyarak' yaşayan Mary’de bile, terbiyeli davranmak alışkanlığı, flit sıkmak isteğinden ağır basmıştı.</p>

  <p>Atölyeye giderken, Burlap’ın aklı fikri para işlerindeydi hala. Öyie yemeği için harcadığı aklına geldikçe içerleyip duruyordu.</p>

  <p>"Rampion, yalnız kira ödememekle kalmıyor," diye düşünüyordu, "masrafı de. yok gibi bir şey. Bir tek hizmetçiyle, ev işlerinin çoğunu kendileri görerek, otomobilsiz yaşadıklarına bakılırsa, her halde gülünç denilecek kadar az para harcıyorlar bunlar. Ama okutulacak iki çocukları var."</p>

  <p>Burlap, işine gelmeyen şeyleri yoketme bakımından son derece usta olduğu için; iki çocuğu, el çabukluğu marifet, sildi, yoketti bilinç alanından.</p>

  <p>"Rampion bir hayli de kazansa gerek. Tablolarını ve desenlerini hiç de fena satmıyor. Yazdığı her şeyi de hep alanlar var. Bunca parayı ne yapıyor acaba?" Burlap, atölyenin kapısına vururken, biraz içerleyerek bunu merak ediyordu. "Biriktiriyor mu? Ne yapıyor?"</p>

  <p>Rampion kapının arkasından seslendi: "Buyurun."</p>

  <p>Burlap, zorla gülümseyerek, kapıyı açtı.</p>

  <p>Rampion, "ha siz misiniz?" dedi. "Şu anda elinizi sıkamayacağım korkarım." Fırçalarını temizlemekteydi. "Nasılsınız?"</p>

  <p>Burlap başını salladı. Tatile gitmesi, dinlenmesi gerektiğini; ama para durumunun buna engel olduğunu söyledi. Atölyede dolaştı, resimlere derin bir saygıyla baktı. San Francesco’nun pek beğeneceği cinsten değildi bu resimlerin çoğu. Ama öyle bir canlılık, öyle bir hayal gücü vardı ki bu resimlerde! Yaşamak, her şeyden önemliydi eninde sonunda. "Ben yaşamaya inanırım." Burlap’ın inançlarının en başında gelirdi bu.</p>

  <p>Sehpaya dayalı bir tablonun önünde durarak sordu: "Bunun adı ne?"</p>

  <p>Ellerini kurulayan Rampion, odanın öteki ucundan geldi, Burlap’ın yanında durdu.</p>

  <p>"Bu mu?" dedi. "Ne bileyim ben. Size kalsa her halde ‘Sevda’ derdiniz buna." Güldü. O gün öğleden sonra çok güzel çalışmıştı, ayrıca keyifliydi. "Ama sizin kadar kibar ve ince ruhlu olmayanlar, başka bir sözcüğü, kitaplarda basılması yasak olan başka bir sözcüğü, daha yerinde bulabilirler."</p>

  <p>Rampion gülerek, "sevda" sözcüğü yerine kullanılabilecek, basılması yasak bazı sözcükleri sıralamaya başladı. Burlap’ın gülümseyişi oldukça ekşimişti.</p>

  <p>ıııza bunlardan başka sözcükler geliyor mu bilmem."</p>

  <p>Rampion, Burlap ile karşılaşınca, onun yüreğine inecek 11özler söylemeyi, hem bir eğlence, hem de bir görev sayardı.</p>

  <p>Küçük, yağhboyah bir tabloydu bu. Resmin altında, sol köşede, önünde karanlık kayalar, ağaç kütükleri; arkasında kayalık uçurumlar bulunan; üstü bir yığın yaprak ve ağaçla örtülü gizli bir köşede, iki kişi, bir kadınla bir erkek, birbirlerine sarılmış çıplak yatıyorlardı. Kadının gövdesi, ak, erkeğinki kızılımtrak kahverengiydi. Bu iki çıplak gövdeden çıkan ışık, tüm resmi aydınlatıyor; önlerindeki kayaların ve ağaç kütüklerinin biçimlerini belirtiyordu. Arkalarındaki uçurum, aynı ışıkla altınımsı bir renk almıştı. Bu ışık, üstlerindeki yaprakların alt kısımlarına vuruyor,. gittikçe kararan yeşillikler arasında gölgeler canlandırıyordu. Kadınla erkeğin yattıkları gizli yerden fışkıran ışık, resmin her bir yanına yayılıyor, tabloyu hem aydınlatıyor, hem de parıltısıyla insanı hayretler içinde bırakan bitkiler, koskocaman güller, zinia çiçekleri, lâleler yaratıyordu. Kocaman çiçekler arasında gidip gelen atlar, parslar, küçük ceylanlar; ve bunların ötesinde, perde perde koyulaşan, mavileşen yeşil bir manzara; tepelerin arasında bir parça deniz; ve yukarda, mavi gökyüzünde, büyük, görkemli bulutlar vardı.</p>

  <p>Burlap, resme başını sallaya sallaya baktı, ağır ağır konuştu: "Güzel."</p>

  <p>"Öyle ama sizin bu tablodan nefret ettiğinizi biliyorum ben."</p>

  <p>Mark Rampion, bir zafer kazanmışçasına gülüyordu.</p>

  <p>Burlap, inançları uğruna işkence edilen bir adam tavrı takınarak, boynunu büktü; dertli dertli karşı koydu: "Ama niçin böyle diyorsunuz?"</p>

  <p>"Doğru da ondan. Bu resim, sizin istediğiniz kadar halim selim değil; Hazreti İsâ’ya uygun değil. Dernek sevişmek, üsselim değil; Hazreti İsâ’ya uygun değil. Demek sevişmek, üstelik de bedenlerin sevişmesi; ışığın, yaşamın, güzelliğin kaynağı sayılacak ha! Yoo, yoo, yoo! Aman ne kaba, ne maddesel bir şev! Yürekler acısı bir basitlik!"</p>

  <p>"Ama siz beni erdem taslayan, basma kalıp görüşlere ve geleneklere bağlı bir insan mı sanıyorsunuz yoksa?"</p>

  <p>"Yoo, öyle değil.” Rampion keyfinden coşuyor, alay ediyordu. "Tutun ki sizi bir San Francesco sanıyorum. Sırası gelmişken sorayım; onun özyaşamını yazıyordunuz; nasıl, ilerliyor mu? Onun, cüzzamlıları nasıl yaladığını anlatırken, okuyucularınızın ağzını sulandıracağınızı umarım." Burlap, karşı koyarcasına elini kaldırdı. Rampion, alay ederek gülümsedi. "Doğrusunu söylemek gerekirse, San Francesco bile, biraz fazla olgun bir insan size göre. Çocuklar' cüzzamlıları yalamazlar. Bunu, on üç ile on sekiz yaşları arasındaki cinsel sapıklar yapar ancak. Siz, Sir Hugh of Lincoln’sunuz<a id="footnote4"></a><sup><a href="#bookmark6">4</a></sup>, Burlap. Bir çocuktu o; bilirsiniz ya, tertemiz, cici bir çocukcağız. Sokulgan, şeker mi şeker, küçücük bir oğlan. Gözlerini hayran hayran açıp, sanki hepsi birer Meryem Anaymış gibi, derin bir saygıyla bakardı kadınlara. Okşanmak için, ağrılarının sızılarının öpüle öpüle geçmesi için, zavallı Hazreti İsâ üstüne masallar dinlemek için, kadınlara sokulurdu. Hattâ bebeğini emzirenini bulursa, biraz da meme emerdi."</p>

  <p>Burlap karşı koydu: "Daha neler!"</p>

  <p>Rampion, onun taklidini yaptı: "Öyle ya, daha neler!”</p>

  <p>Rampion, Burlap’a eziyet etmekten; onun, Hıristiyanlığı uğruna öldürüldüğü halde, işkencecilerini bağışlayan bir adam halini takınmasından hoşlanırdı. Sanki Rampion’un sevgili bir çömeziymiş gibi atölyeye geldiği için; böylesine iğrenç bir saygı ve hayranlık duyar gibi davrandığı için, cezalandırılması gerekiyordu Burlap’ın.</p>

  <p>"Tıpış tıpış yürüyen, gözlerini açarak hayran hayran bakan küçücük Ermiş Hugh! Sanki her biri Meryem Ana imiş gibi, derin bir saygıyla tıpış tıpış yanaşır kadınlara. Ama o cici, o küçücük elini, kadınların eteklerinin altına sokuverir gene de. Dua etmeye gelir ama, Meryem Anacığın yatağında kalıverir." Rampion, Burlap’ın aşk serüvenleri üstüne bir hayli bilgi edinmişti; bilmediklerinin çoğunu da, kendiliğinden anlamıştı. "Küçücük şeker Hugh! Yatak odasına tıpış tıpış giderken, ne de cici bir hali vardır. Sevimli bir bebek gibi çarşafların arasına nasıl sokuluverir! Bizim küçücük Hugh’cüğümüz için bu tabloda gösterilenler öyle kaba, ruha öyle aykırı ki!" Rampion, başını arkaya devirdi, kahkahayı bastı.</p>

  <p>Burlap, "söyleyin, söyleyin," dedi; "aldırmayın bana."</p>

  <p>Burlap’ın, safi ruhtan oluşmuş acı çeken bir ermiş gibi gülümsediğini görünce, Rampion’un kahkahaları bir kat daha arttı.</p>

  <p>Rampion katılıyordu gülmekten: "Hey Tanrım! Tanrım! Bir daha gelişinizde size, Ary Scheffer’in St. Monica ile St. Augustinus tablosunun bir kopyasını gösteririm. İşte bu, gerçekten hoşunuza gider her halde." Sonra, sesinin tonunu değiştirerek "birkaç desenimi görmek ister misiniz?" diye sordu. Burlap, evet der gibi başını salladı. "Çoğu acayip ve gülünç. Karikatür gibi şeyler. Haberiniz olsun, bir hayli de açık saçık. Ama mademki resimlerimi ille görmek istiyorsunuz, umduğunuzu bulacaksınız."</p>

  <p>Rampion, masada duran bir dosyayı açtı.</p>

  <p>Burlap sordu: "Resimlerinizden hoşlanmadığımı nereden çıkarıyorsunuz? Aslında siz de yaşama inananlardansınız, ben de. Ayrıldığımız noktalar var, ama birçok sorunlarda görüşümüz bir."</p>

  <p>Rampion başını kaldırdı, Burlap’a baktı. "Öyle oldugundan eminim, biliyorum öyle olduğunu” dedi; alaycı alaycı gülümsedi.</p>

  <p>Burlap, başka yere baktığı için, onun gülümsediğini görmemişti: "Mademki öyle olduğunu biliyorsunuz, desenlerinizi beğenmeyeceğimi nereden çıkarıyorsunuz?"</p>

  <p>Rampion alay etti: "Sahi, nereden çıkarıyorum acaba?"</p>

  <p>"Mademki görüş aynı...."</p>

  <p>”Bir manzaraya, aynı noktada durup bakanların, bir birleriyle eş oldukları besbellidir." Rampion gene güldü bunu söylerken. "İşte, bunun kanıtlanması gerekiyordu." Dosyadaki resimlerden birini çıkarmak için, döndü. "Geçmişin ve Geleceğin Taşıtları adını verdim buna," dedi.</p>

  <p>Resmi Burlap’a uzattı. Çini mürekkebiyle çizildikten sonra, sulu boyayla işlenmiş, çok pırıl pırıl ve canlı bir resimdi bu. Acayip ve gülünç bir sürü canavar, görülmedik kıvraklıkta geniş bir S harfi biçiminde, kağıdın bir köşesinden, çaprazlama aşağı doğru yürüyorlardı. Sürünün en sonunda, tarihöncesi hayvanlar, dinozorlar, pterodaktiller, titanoteriumlar, diplodokuslar, iktiosoruslar, yüzüyor, yürüyor, ya da uçuyorlardı. Önde, insan biçiminde canavarlar vardı; kolu bacağı eksik, çeneleri ve boyunları birbirine girmiş çamurlu ve vıcık vıcık sümüklüböcekler gibi sürünen, bedensiz, koskocaman kafalı yaratıklar. Bu canavar yüzlerinin çoğu, ünlü çağdaşların yüzleriydi. Burlap, kalabalığın içinde bazılarını tanıdı: J.J. Thomson, Lord Edward Tantamount, peşinden haremağaları ve evde kalmış kızlar gelen Bernard Shaw, yatak çarşaflarına bürünmüş şalgam başlı bir hortlak ve ayaklı bir katot tübüyle birlikte yürüyen Sir Oliver Lodge, Sir Alfred Mond, John D. Rockefeller’in başını büyük bir tepsi içinde taşıyan Baptist Kilisesi’nden bir papaz, kafalarının çevresinde ermişlerin nurlu çemberi bulunan Dr. Frank Crane ve Mrs. Eddy; ve daha birçok başkaları.</p>

  <p>Rampion açıklamaya başladı: "Kertenkele soyu, bedenleri fazla büyük, kafaları da fazla küçük olduğu için tükendi. Yani, bize bunu anlatmaktan bir türlü bıkıp usanmayan bilim adamlarına göre, bu böyleymiş. Belirli bir noktadan sonra, beden büyüklüğü, yaşamaya engel olurmuş. Peki ama, bir de kafaları fazla büyük olanlar var; onlar ne olacak? Kafaları ve beyinleri fazla ağır geldiği için, herhangi bir diplodokus kadar hantal ve biçimsiz olduklarını unutuyorlar şu aptallar. Beyinleri yaşasın diye, bedenin ve duyguların yaşantısına kıyıyorlar. Bunun sonu nereye varacak, düşünüyorlar mı hiç?"</p>

  <p>Burlap, başını eğerek doğruladı: "Ben de hep aynı şeyi sorup dururum. Yüreksiz yaşayamaz insanoğlu."</p>

  <p>Rampion, "yüreksiz yaşayamayacağı gibi, bağırsaksız, derisiz, kemiksiz ve etsiz de yaşayamaz,” dedi. "Şunların soyu sopu tükeniverecek pek yakında. Çok da iyi bir şey olacak tükenmeleri. Ama işin kötüsü şu ki, tüm dünyayı peşlerine takmış sürüklüyorlar. Allah kahretsin herifleri! İçerliyorum doğrusu. Bu ahmak bilim adamları, ahlakçılar, ruha değer verenler, teknisyenler, edebiyatı ya da siyaseti yüceltmeye kalkanlar ve ötekiler; insanın yalnız beyin ve ruhtan oluşan bilinçli bir canavar olarak değil de, insan olarak yaşaması gerektiğini anlamıyorlar diye, neden tükenmeye mahkûm olayım ben? Ah, topunu gebertmek isterdim şunların!" Rampion, elindeki resmi dosyaya koyup, bir yenisini çıkardı: "İşte tarihin anahatlarıyla ilgili iki resim; soldaki H. G. Wells’e göre, sağdaki de bana göre..."</p>

  <p>Burlap baktı, gülümsedi, sonra kahkahayı bastı: "Mükemmel!" dedi.</p>

  <p>Soldaki resim, basit bir artış ve yükseliş gösteriyordu: Çok büyük bir maymundan sonra biraz daha büyükçe bir pitekantropus geliyordu, bundan sonra da, biraz daha büyük bir Neandertal adam. Paleolitik adam, Neolitik adam, Bronz Çağından bir Mısırlıyla bir Babilonyalı, Demir Çağından bir Yunanlıyla bir Romalı birbirini izliyor; biçimler yavaş yavaş büyüyordu. Galileo ve Newton ortaya çıktığı sıralarda, hatırı sayılır bir gelişme olmuştu insanlığın boyunda. Watt, Stephenson, Fraday, Darwin, Bessemer, Edison, Rockefeller, Wanamaker ile, bu büyüme hiç aksamadan artıyor; çağımızda Mr. H. G. Wells ve Sir Alfred Mond ile en yüksek doruğuna varıyordu. Gelecek de hesaba katılmıştı: Kehanetlerin parlak sisleri arasından, Wells ile Mond’un gittikçe daha büyüyen biçimleri bir zafer helezonu gibi kıvrılarak, kâğıttan sıyrılıyor, ütopik bir ölümsüzlüğe doğru uçuyordu. Sağdaki resim ise, pek o kadar iyimser sayılamazdı; yükselmeler ve alçalmalar vardı burada. Küçük maymun, kısa sürede bir hayli büyükçe bir Bronz Çağı insanı oluveriyordu. Ondan sonra, kocaman bir Yunanlı ve nerdeyse aynı boyda bir Etrüsk geliyordu. Sıra Romalılara gelince, biçimler gene küçülüyordu. Tep kentinin keşişleri, küçüklük açısından, o küçücük ilkel maymunlardan pek farklı değildiler. Bunların peşinden, bir takımı boylu boslu Floransa’lılar, İngilizler, Fransızlar görünüyordu. Sonra, Calvin ile Knox, Baxter ile Wesley adlarını taşıyan iğrenç canavarlara geliyordu sıra. Bundan sonraki çağları temsil eden adamların boyları gitgide küçülüyordu. Victoria Çağı insanları, cücemsi ve biçimsiz olmaya başlamıştı. Onlardan sonra gelen Yirminci Yüzyıl insanlarıysa, ana rahminden vakitsiz düşmüş birer dölüttü. Geleceğin sisleri arasında, gittikçe küçülen bir sürü bücür canavarlar ve dölütler görünüyordu. Bunların, eciş bücüş gövdelerine uymayan koskocaman kafaları vardı. Maymunlar gibi kuyrukluydular ve yüzleri en ünlü çağdaşlarımızın yüzlerine benziyordu tıpkı. Ancak en uygar yaratıklarda görülen yöntemli ve düzenli bir güçle, birbirlerini ısırıyorlar, tırnaklıyorlar;</p>

  <p>bağırsaklarını deşiyorlardı birbirlerinin.</p>

  <p>Burlap, Rampion ile birlikte dosyadaki tüm resimlere baktıktan sonra, "bunlardan bir ikisini <span style="font-style:italic;">Edebiyat Dünyası</span> için isterim," dedi. "Biz resim basmayız genellikle. Sanat için sanat yapmak değil, bazı görüşleri yaymaktır amacımız. Ama bunlar, yalnız resim değil, anlamlı birer öykü aynı zamanda. Şunu da söyleyeyim ki," diye ekledi, "sizdeki bu güce, söylemek istediğinizi derhal ve kısaca söyleyebilmek yeteneğine imreniyorum. Aynı şeyleri, bir yazıda daha cansız olarak söyleyebilmem için, yüzlerce sözcük gerekirdi bana."</p>

  <p>Rampion, evet dercesine başını saBadı: "İşte ben de bu yüzden yazı yazmaktan nerdeyse vazgeçtim şu sıralarda. Şimdi söylemek istediklerim için, yazı pek işe yaramıyor. Lâftan kurtulmak da öyle rahat bir şey ki! Lâf, lâf, lâf! İnsanın dünyayla ilişkisini kesiyor bu laflar. Bir şeyle doğrudan doğruya bir bağ kuramıyoruz da, ancak o şeyi simgeleyen kahrolası lâflarla bir bağ kurabiliyoruz çoğu zaman. Hattâ ara sıra lâflarla bile bağımız kopuyor; şairlerin yaptıkları o kahrolası saçma sapan benzetmelerle bağımız kalıyor ancak. Örneğin ‘dallardan sarkan tatlı kokular' ya da ‘her dökülüşü karanlığın kuzguni kanatlarını okşuyor, tâ ki karanlık gülümsüyordu' ya da ‘o zaman avare buselerim, zambaklar vadisini, saadet kameryesini ziyaret edecek!"' Rampion, alay edercesine gülümseyerek Burlap’a baktı: '“Saadet kameryesi’ bile mecazlı ve soyut bir kavram haline giriyor. ‘Saadet kameryesi'ymiş! Daha neler! Ah, bu lâflar yok mu! Hele şükür onlardan kurtuldum. Sanki hapisten çıkmış gibiyim. Pek süslü, pek fantezi bir hapis elbette; fresklerle, duvar halılarıyla, daha neler nelerle dolu bir hapis. Ama ne de olsa, gerçek şeyler örneğin dışardaki kırlar, daha çok hoşuna gidiyor insanın. Bence resim yaparak, bu gerçeklerle bir bağ kuruluyor. Söylemek istediklerimi söyleyebiliyorum.”</p>

  <p>Burlap, "eh, benim yapabileceğim tek şey de, söyleyeceklerinize kulak veren dinleyiciler sağlamaktır," dedi.</p>

  <p>Rampion güldü: "Vah zavallılar!"</p>

  <p>"Ama bana kalırsa, onlar sizi dinlemelidirler. İnsanın sorumlulukları var hayatta. İşte bu yüzden resimlerinizden birkaçını <span style="font-style:italic;">Edebiyat</span> Dünyası’nda yayımlamak istiyorum. Gerçekten bir görev sayıyorum bunu."</p>

  <p>Rampion gene güldü: "Bir ahlâk gereği ise bu, çaresi yok, elbette yayımlayacaksınız. İstediğinizi alın. Bastığınız resimler okuyucularınızı ne kadar şaşırtır, ne kadar kızdırırsa, ben de o kadar sevinirim."</p>

  <p>Burlap başını salladı: "İşin başında fazla ileri gitmemeliyiz," dedi.</p>

  <p>Gerçi Burlap hayata inanıyordu ama, derginin sürümünü tehlikeye düşürecek kadar ileri götürmüyordu bu inancı.</p>

  <p>Rampion alay etti: "Fazla ileri gitmeyiniz! Fazla ileri, gitmeyiniz! Hep birbirinize benzersiniz, siz gazeteciler. Sarsıntı olmasın. Güven her şeyden önce gelmeli. İnsana acı vermeyen bir edebiyat. Okuyucuyu anesteziyle uyuşturmadan önce, onun ne önyargılarını söküp atabilirsiniz; ne de bir çekiçle vura vura yeni görüşler mıhlayabilirsiniz kafasına. Okuyucular, sürekli olarak yarı uykuda kalacaklar. Hayır gelmez sizlerden, hiçbirinizden hayır gelmez."</p>

  <p>Burlap, tövbe edercesine, Rampion’un dediklerini tekrarladı: "Hayır gelmez bizlerden, biliyorum. Ama ne çare ki, dünya ile, bedenimizin güçsüz yanlarıyla şeytanla, biraz olsun uzlaşmak zorundayız."</p>

  <p>Rampion, "bunu yapmanıza aldırdığım yok" diye karşılık verdi. "Beni asıl içerleten şey, yalnız bunlarla değil; cennetle, saygıdeğer görünmek isteğiyle, Tanrıyla uzlaşmak amacıyla gösterdiğiniz iğrenç çabalar! Ama bu koşullar altında, böyle davranmamak elinizde değil, herhalde. İstediğinizi alın."</p>

  <p>Burlap seçmeye başladı. Sonunda, tartışma ve rezalet çıkmasına en az meydan verecek üç resmi göstererek, "bunları alsam olur mu?" diye sordu.</p>

  <p>Rampion, resimlere bir göz attı, homurdandı: "Bir hafta daha bekleseydiniz, Ary Scheffer’in o resminin bir kopyasını hazırlardım size."</p>

  <p>Burlap, para lâfı etmeye başlar başlamaz, her zaman olduğu gibi, sözde ruhunu yansıtan, safbir yüz takındı.</p>

  <p>"Korkarım ki," dedi, "korkanın ki, bunlar için fazla para veremeyeceğim size."</p>

  <p>Rampion omuz silkti: "Eh, ne yapalım, alışığım buna."</p>

  <p>Burlap, Rampion’un böyle demesine sevindi. "Üstelik doğru," diye düşünüyordu. Rampion fazla para almaya alışık değildi. Sürdüğü hayat için de, fazla para gerekmiyordu ona. Arabası yok, hizmetçileri uşakları yok.</p>

  <p>Burlap, bu işin kendisiyle hiç ilişkisi yokmuş gibi, "keşke daha çok para verilebilse," dedi. "Ama dergi..." Başını salladı. "Para açısından kârlı olmadığını bildiği halde, okuyuculara en yüce şeyleri sevdirmek istiyor bizim dergi. Bir yolu bulunup, resim başına dört gini verilebilir."</p>

  <p>Rampion güldü: "Bu para müthiş bir şey sayılmaz ama, buyrun alın resimleri. İsterseniz bedavaya alın.”</p>

  <p>Burlap karşı koydu: "Hayır, hayır. Öyle şey yapamam. <span style="font-style:italic;">Edebiyat Dünyası</span> sadakayla geçinmez. Yayımladığı yazıların parasını öder. Ne yazık ki, fazla veremez; ama gene de bir şeyler verir, az çok bir şeyler verir." Başını yavaş yavaş sallayarak, konuşmasını sürdürdü: "Para ödemeyi görev bilirim, kendi cebimden vermek zorunda kalsam bile. Bu bir ahlâk ilkesidir benim için. Kesinlikle bir ahlâk ilkesidir," diye direndi.</p>

  <p>Burlap, heyecanla, kendini seyrediyordu. Haklı bulduğu bir gururla o dürüst, o özverili adamı; dergisine yazı yazanlara kendi cebinden para veren Denis Burlap’ı seyretmekteydi. Konuştukça, böyle bir Denis Burlap’ın varlığına nerdeyse gerçekten inanıyordu, Hiç durmadan konuşuyordu ve ağzından çıkan her sözle, böylesine güzel bir yoksulluk çeken, ama hep namuslu -kalan o Burlap, gittikçe daha açık seçik olarak beliriyordu hayal gücünde. <span style="font-style:italic;">Edebiyat Dünyası</span> ise, iflâsa gittikçe daha çok yaklaşıyor, öğleyin yediği yemeğin hesabı durmadan kabarıyor; buna karşılık, Burlap’ın geliri aynı hızla azalıyordu. Rampion, Burlap’ı merakla süzdü. "Kendini neden böyle zorla öfkelendiriyor acaba?" diye düşündü. Sonra ansızın, akla yakın bir neden buldu buna. Burlap, soluk alabilmek için bir an susunca, Rampion, dertten anlayan bir insanın davranışıyla, başını salladı.</p>

  <p>"Size sermaye sağlayan bir insan gerek,” dedi. "Eğer benim köşede bucakta birkaç yüz ya da birkaç bin sterling'im olsaydı, <span style="font-style:italic;">Edebiyat Dünyası’na</span> yatırırdım bu parayı. Ama ne yazık ki, yok." Bir zafer kazandığını açıklayan bir adamın sesiyle, "meteliğim yok!" diye sözü kapattı. Burlap’ın derdini paylaşırcasına bir hal alan yüzü, ansızın değişiverdi, Rampion karşısındakiyle alay ediyordu gülümseyerek.</p>

  <p>O akşam Burlap, Fransisken papazlarının yoksulluğu konusunu ele aldı: "Umbria tepelerinde yalınayak yürüyor Yoksulluk adını taşıyan hanım." İşte böyle başlıyordu yazmakta olduğu kitabın o bölümü. Burlap coşunca, uyaksız dizeler yazmak eğilimi belirirdi düzyazısında. "... Beyaz tozlu yollara değiyordu ayakları; küçük kentlerin surlarından bakınca, aşağıdaki ovada iyice gerilmiş beyaz kurdelelere benzeyen o yollara değiyordu ayakları..."</p>

  <p>Bundan sonra bir sürü lâf ediyordu: İri budaklı zeytin ağaçlarından, bağlardan, set set alçalan tarlalardan, "kıvrık boynuzlu büyük beyaz öküzlerden," taşlı keçi yollarında sabırla yük taşıyan küçük eşeklerden, mavi dağlardan, uzaklarda tepeler üstüne kurulmuş ve her biri resimli kitaplardaki cenneti andıran kasabalardan, Clitummus’un klasik edebiyata geçen sularından, Trasimene’nin daha da klasik olan sularından söz ediyordu. Burlap, şöyle sürdürüyordu yazısını: "O topraklarda ve o çağda, gerçekleşebilen, uygulanabilen bir ülküydü yoksulluk. Toprakta çalışarak geçinen insanlara, toprak her şeyi veriyordu. Göreve göre uzmanlaşma pek azdı. Her köylü, kendine gereken eşyaların çoğunu kendi yapardı; kendi kasabı, kendi fırıncısı, kendi zerzevatçısı, kendi şarapçısıydı. Böyle bir toplumda, paranın pek önemi yoktu henüz. Nerdeyse hiç para harcamadan yaşardı çoğu insanlar. İstediklerini -gerek kendi elleriyle yaptıkları ev eşyalarını, gerek toprağın verdiği güzelim meyveleri- aracısız elde edebilirlerdi. Böylece, öteden beri bir şey satın almak için kullanılan kıymetli madenlere gereksinmeleri yoktu onların. San Francesco’nun yoksulluk ülküsü uygulanabilirdi o sıralarda; çünkü bu ermişin örnek olarak gösterdiği yaşantıyla, yoksul çağdaşlarının yaşantısı arasında pek büyük bir ayrım yoktu. San Francesco, toplumun hali vakti yerinde, yaptıkları işte uzmanlaşmış üyelerini -yani aslında paraya önem vererek yaşayanları- kendilerinden daha yoksul olanlar gibi yaşamaya, yani parayı düşünmeden yaşamaya çağırıyordu. Oysa durum bugün öyle başka ki!” Bundan sonra Burlap, gene uyaksız dizeler yazmaya başladı. Ama onu heyecana sürükleyen şey, şiirsel bir sevecenlik değil, öfkeydi artık: "Hepimiz, gerçek şeylere değil de, paraya değer vererek yaşayan uzmanlarız şimdi. Yaratılan ve gelişen gerçek bir dünyada değil, bizden çok uzak olan soyut kavramlar arasında yaşıyoruz." Burlap, biraz da, "eskiden insanın kölesiyken, şimdi insanın efendileri olan büyük makineler", ayarlama, sanayi ve ticaret hayatı ve bunların insan ruhunu yıpratması üstüne palavra attı. (Bu son konu için, Rampion’un ikide birde söylediği bazı sözleri aşınvermişti.) Sonunda şöyle bir sonuca vardı: Bütün bu kötülüğün temeli paradır. Bütün bu kötülüğün temeli, insanları artık gerçek şeylere değil de, paraya önem vererek yaşamak zorunda bırakan o uğursuz gereksinmelerdir. "San Francesco’nun ülküsü, bugünün insanlarına, aklın alamayacağı bir şey, tam bir çılgınlık görünüyor. Günümüzün koşulları, Yoksulluk denilen hanımı gözden düşürdü; beline önlük yerine bir çuval saran, ayakkabıları su alan gündelikçi bir hizmetçi durumuna düşürdü onu... Aklı başında bir kimse, onun peşinden gitmeyi artık düşünemez bile. Böylesine iğrenç bir Dulcinea’yı hayalinde yüceltmek için, Don Kişot’dan bile daha deli olmalı insan. Fransisken papazlarının ülküsü gerçekleşemez bizim toplumumuzda. Yoksulluk, nefret edilecek bir şey oldu bizim gözümüzde. Ne var ki, San Francesco’yu, çılgınca hayaller kuran, gerçeklerden kopmuş biri sayıp, bir kenara atıvermemiz için, bir neden değildir bu. Hayır, tam tersine çılgınlık onda değil, bizdedir. Tımarhanede bir hekimdir o. Aklını kaçıranlara bakarsanız, aralarında deli saydıkları tek kişi doktordur. Ama bizim de aklımız başımıza gelince, aramızda tek sağlıklı adamın doktor olduğunu anlayacağız. Şimdiki durumda Fransisken ülküsü gerçekleşemez. Bundan alacağımız ders şudur: Her şey değişmeli, kökünden değişmeli. Amacımız yeni bir toplum yaratmak olmalı; öyle bir toplum ki, orada Yoksulluk denilen hanım, pasaklı bir orta hizmetçisi değil; ışık saçan, ince, güzel ve sevimli bir kişi olsun. Ah, Yoksulluk, güzel hanım!"</p>

  <p>Beatrice, akşam yemeğinin hazır olduğunu haber vermek için içeriye girdi.</p>

  <p>Sırf Burlap’a düşkün olduğundan, sert sert konuştu, "iki yumurta," diye buyurdu. "İki yumurta yiyeceksiniz. İstediğimi yapacaksınız. Sizin için özel olarak pişirildi bunlar."</p>

  <p>Burlap, "İncirde evine dönen bir müsrif oğul öyküsü vardır ya," dedi, "sanki ben sizin müsrif oğlunuzum. Daha doğrusu, müsrif oğula sunulan o besili dana gibi besliyorsunuz beni."</p>

  <p>Burlap, başını ağır ağır salladı ve Sodoma’nın portrelerine benzer bir gülümsemeyle ikinci yumurtayı da tabağına aldı.</p>

  <p>Beatrice, "bir gramofon şirketinde hisselerim var benim," dedi. "Bu konuda size danışmak istiyordum. Ansızın öyle bir yükseldi ki bu hisseler!"</p>

  <p>Burlap, "gramofon, ha," dedi; ve gramofon şirketi hisseleri konusunda gereken öğütleri verdi.</p>

  <p><a id="bookmark1"></a><a href="../Text/main-5.xhtml#footnote1">1</a></p>

  <p>Metinde Fransızca: “Emin olun ki, Galeries Lafayette mağazasında, çocuklar için faniladan yapılmış frenk gömleklerinin fiyatı yalnız..."</p>

  <p>Metinde Fransızca: "Ama ben ona, erkekler böyledir, dedim. Terbiyeli bir genç kızın..."</p>

  <p><a id="bookmark2"></a><a href="../Text/main-5.xhtml#footnote2">2</a></p>

  <p>Hamlet'ten alınmışbir tümce: "A countenance more in sorrow than in anger.”</p>

  <p><a id="bookmark4"></a><a href="../Text/Section0012.xhtml#footnote3">3</a></p>

  <p>Shakespeare'in şehvet konusunu ele alan 152'inci Sonnet'inden.</p>

  <p><a id="bookmark6"></a><a href="#footnote4">4</a></p>

  <p>Yahudiler.tarafından öldürüldüğü ileri sürülen ve Onüçüncü Yüzyılda Katolik</p>

  <p>Kilisesi'nin ermişleri arasına giren genç bir çocuk.</p>
</body>
</html>
