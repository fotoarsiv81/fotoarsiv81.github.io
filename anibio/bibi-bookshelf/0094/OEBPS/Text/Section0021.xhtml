<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u28d2e753-17fb-43e5-ac8e-58641b36eb33"><span style="font-weight:bold;font-style:italic;">YİRMİ ALTINCI BÖLÜM</span></p>

  <p><span style="font-style:italic;">Philip Quarles’ın not defterinden</span></p>

  <p>Niçin olduğunu bilmiyorum, Rampion’u sıkıntılı, sinir içinde ve dolayısıyla kötümser. buldum. Şiirsel ve şiddetli bir kötümserlikti bu. Çağımızın tüm felâketlerini bir bir sıraladıktan sonra, "bu durum ancak on yıl daha sürebilir,” dedi. "On yıl sonra da geçmiş gelecek felâketlerin en korkuncu, en kanlısı patlak verecek." Sınıflar arası savaşı, kıtalar arası savaşı ve daha şimdiden korkunç sallanan, ayakta duramayan uygarlığımızın umarsız ve kesin çöküşünü önceden haber verdi. "Bütün bunlar çocuklarımız için hoş olmayacak," dedim. "Hiç olmazsa bizler, otuz yıl kadar rahat yüzü gördük. Onlarsa, büyür büyümez, kıyamet gününü görecekler." Rampion, "dünyaya hiç getirmeyecektik onları," diye karşılık verdi. Rivers’in Melanezyalılar üstüne yazdığı kitaptan söz ettim: Beyaz ırk, onların dinlerini ve geleneksel uygarlıklarını ellerinden aldıktan sonra, Melanezyalıların çocuk yapmaya yanaşmadıklarım söyledim, "Batıda da aynı şey oldu," dedim, "ama daha yavaş oldu. Gerçi bir ırk bütünüyle kendini öldürmedi ama; doğum sayısı ağır ağır azaldı. Çağdaş uygarlığın zehri, insanları yavaş yavaş zehirlediğinden, bu iş hızla olmadı. Nice zamandır sürüp gidiyor bu. Ne var ki, zehirlendiğimizin yeni yeni farkına varmaya başladık bizler. İşte bu yüzden, dünyaya çocuk getirmekten yeni vazgeçtik. Melanezyalıların ruhları ansızın bir cinayete kurban gittiği için, başlarına gelenin farkına varmamalarının yolu yoktu. Bundan ötürü, soylarının sürmesini sağlamak için artık zahmete katlanmaya, nerdeyse hiç duraklamaksızın karar veriverdiler.” Rampion, "artık bu zehir ağır ağır etkilemiyor; gittikçe daha hızla yapıyor yapacağını," dedi. "Arsenik gibi" dedim. "Bu zehrin etkisi biriktikçe güçlenir. Derken öyle bir an olur ki, ölüme doğru dörtnala gidersiniz." Rampion, "insanlar bunun farkına varsalardı," dedi, "çocuk doğurma işi daha da yavaşlar, iyice azalırdı. Eh, ne yapalım, mademki bizim şu piçler dünyaya geldiler bir kez, kendi başlarının çaresine baksınlar artık." "Ve bu arada," dedim, "dünyamız sanki sonsuza dek sürecekmiş gibi davranmamız; onlara nezaket kurallarım, Latince grameri ve buna benzer şeyleri öğretmemiz gerek. Çocuklarınızla ne yapıyorsunuz siz?" Rampion "canımın istediğini yapabilsem, onlara hiçbir şey öğretmezdim," dedi. "Köyde bir çiftlikte başıboş bırakırdım onları, eğlenmelerini söylerdim. Eğlenmezlerse, fare zehiri verirdim onlara." "Bu eğitim programı biraz hayal değil mi?" diye sordum. "Biliyorum," dedi. "Allah kahretsin şunları! Bileli ve kibar birer efendi olacaklar ille! Yirmi yıl önce, kibar olmalarına karşı gelir, köylü olarak yetiştirirdim onları. Ama emekçi sınıflar, tıpkı öteki sınıflar kadar kötü şu sıralarda. Burjuvaların kötü bir taklidinden başka bir şey değil onlar; hatta taklit ettiklerinden de biraz beter bazı açılardan. Böylece eninde sonunda benim oğullarım kibar birer efendi olarak yetiştirilecek. Üstelik de bilgili olacaklar. Bu ne ahmaklık!" Her iki çocuğunun da makinelere, otomobillere, uçaklara, trenlere, radyolara düşkünlüğünden dert yandı: "Bu bir hastalık, çiçek hastalığı gibi bir salgın. Havamızda var bu ölüm sevdası! Çocuklar bu havayı içlerine çekip hastalanıyorlar. Başka şeylerden hoşlanmaları için onları kandırmaya çalışıyorum. Ama hiç yanaşmıyorlar buna. Onlar için var mı makine yok mu makine! Ölüm sevdası sarmış onları. Sanki gençler dünyaya bir son vermeye yüzde yüz kararlı. Dünyayı önce makineleştirip delirtmek, sonra da düpedüz cinayete sürüklemek istiyorlar. Eh, mademki bunu istiyorlar, istediklerini yapsınlar bakalım, zavallı küçük aptallar! Ama her şeyi böyle berbat etmeleri küçük düşürüyor insanı, fena halde küçük düşürüyor. Yaşamı güzelleştirmek isteselerdi, öyle güzel olurdu ki yaşamak! Öyle ya! Bana kalırsa, eskiden güzeldi de. Şimdi ise, bir çılgınlıktan başka bir şey değil yaşam. Yaşamak değil, ölüm bu, Ölüm elektrik akımına kapılmış, ölü değil de ayrıca canlı olduğunu kendi kendine yutturmak için kıvranıp duruyor müthiş bir gürültü patırdı içinde. New York’u düşünün örneğin! Berlin’i düşünün! Hey Tanrım! Eh, ne yapalım, canları isterse cehenneme kadar yolları var. Bana vız gelir." Ne var ki, Rampion’a hiç de vız gelmiyordu bu.</p>

  <p>Alverdes ile Wheeler’i okuyalıberi kesin karar verdim: Benim romancım amatör bir zoolog olmalı. Hattâ boş zamanlarında roman yazan meslekten bir zoolog olması daha da iyi. O, her şeyi tamamiyle biyolojik bir açıdan görecek. Beyaz karınca yuvasından salona ve fabrikaya, fabrikadan ve salondan beyaz karınca yuvasına taşınıp duracak boyuna. Yuvalarını basan asalakların çıkardıkları sarhoş edici sıvıyı içmek için, yavrularını savsaklayan karıncaların ahlâksızlıklarını örnek alarak, insanların ahlâksızlıklarını açıklayacak. Bu romancının kadın ve erkek kahramanları, balaylarını bir göl kenarında geçirecekler. Göldeki dalgıç kuşlarıyla ördekler, sevdalanmanın ve evlenmenin tüm yanlarını göz önüne serecekler. Tavukların öteden beri sürüp giden ve neredeyse kutsal sayılan "gagalama düzenini" (örneğin Tavuk A Tavuk B’yi gagalıyor ama, Tavuk B onu değil, Tavuk C’yi gagalıyor ancak, vb.) gören politikacı, Katolik Kilisesindeki rütbeleri ve Faşizmi düşünecek uzun uzun. Karmakarışık bir yığın halinde çiftleşen bir sürü yılan, ahlâk düşkünü adamlara, cinsel cümbüşleri anımsatacak. (Gözümün önüne oldukça güzel bir sahne geldi: Yılanlar, cümbüşlü bir eğlence düzenleyip sevişirken, Spandrell’e benzer bir erkek, çeşitli ülküleri olan çok saf genç bir kadının önünde, bir ahlâk dersi çıkarıyor bu cümbüşten.) Erkek kuşun kendine ayırdığı yeri, hırsla ve vahşetle koruyuşu, milliyetçiliğin ve orta sınıfın mala mülke karşı duydukları kutsal sevginin bir örneği olarak gösterilecek, vb. Bütün bunlarla çok eğlenceli ve oldukça acayip bir şeyler yapılabilir.</p>

  <p>Akılda tutulması en güç şeylerden biri de şudur: Bir adamın bir alanda değeri, başka bir alanda da değerli olmasını gerektirmez. Newton’un matematiği, onun dinbilimini kanıtlamaz. Faraday, elektrik konusunda haklı, ama Sandemanianism<a id="footnote15"></a><sup><a href="#bookmark19">15</a></sup> konusunda haksızdı. Eflâtun son derece güzel yazdığı için, ' onun zararlı felsefesine hâlâ inanmaktayız. Tolstoy kusursuz bir romancıydı; ama öyle oluşu, onun ahlâk konusunda düşüncelerinden nefret etmemize; estetik, toplumbilim ve din alanında onu hor görmemize engel olamaz. Bilim adamları ve felsefecilerin kendi alanları dışındaki ahmaklıklarına şaşmamalı. Hattâ bu ahmaklıkları önlemenin çaresi yoktur nerdeyse. Çünkü beyin işlevlerinin aşırı gelişmesiyle, bütün öteki işlevlerin yozlaşacağı besbellidir. Örneğin profesörlerin çocuk kaldığı herkesçe bilinir; yaşamayla ilgili sorunlarla karşılaşınca, gülünç denecek kadar basit hal çarelerine başvurmaya kalkarlar. Ruh işlerinde uzman olanlar için de aynı şeyi söyleyebiliriz: Ermişler, son derece akılsızdırlar, çocukturlar. Bir sanatçıda uzmanlaşma ve tek yanlı gelişme daha az görüldüğü için, benliğinin bir bölümü kesilen bilim adamlarından farklı olarak, her bakımdan daha sağlam olması gerekir bir sanatçının. Felsefecilerin ve ermişlerin eksik yanları ve aptallıkları bulunmaması gerekir bir sanatçıda. İşte bu yüzden Tolstoy gibi bir adamı bağışlamak aynca güçtür. Çünkü içgüdülerimizle ona güveniriz; bir aydın kişiye ya da ruhla ilgili konularda uzman geçinen birine güvendiğimizden çok, ona güveniriz. Sonra bir de bakarız ki, Tolstoy, en derin içgüdülerini yanlış yola saptırmış; San Francesco D’Assissi kadar ahlâkçı, Kant kadar, ya da dinbilimcisi Newton kadar ahmak ve zararlı oluvermiş. (Ah, Kant’ın o "koşulsuz buyrukları" yok mu! Üstelik bu yaşlı adamın ancak meyve şekerlemesi karşısında derin bir heyecan duyabildiği de herkesçe bilinen bir gerçek!) Bu durum karşısında, doğru yolda sandıklarından bile kuşkulanıyor insan. Örneğin Rampion’dan. Rampion eşsiz bir sanatçı. Ama dünya görüşleri doğru mu acaba? Ne yazık ki, resimlerinin ve yazılarının güzelliği, görüşlerinin doğruluğunu kanıtlamaz. Şu da var ki, iki nedenden ötürü, yaşamakla ilgili sorunlarda görüşlerinin doğruluğuna inanıyorum. Birincisi, Rampion tüm tanıdıklarım arasında en doğru dürüst yaşayan insan. Rampion, başkalarından daha gerçekçi bir yaşam sürdüğü için daha doğru yaşıyor. Başkaları gerçeklerle karşılaşınca saklanıyorlar; ya da tatsız buldukları gerçeklerin var olmadığına, var olmaması gerektiğine inanmak istiyorlar. Rampion ise tüm gerçekleri hesaba katıyor; sonra da (o aptal Hıristiyanların, aydınların, ahlâkçıların, becerikli iş adamlarının yaptıkları gibi) gerçekleri önceden tasarlanmış doğru bir yaşama biçimine uydurmaya çalışacağı yerde; kendi yaşama biçiminin gerçeklere uyması için bir çaba gösteriyor. Rampion’un aklına güvenmemin ikinci nedeni, onun birçok görüşünün benimkilere benzemesi. Kendimi beğendiğimden değil ama, bu iyi bir belirti; çünkü başlangıçta Rampion ile ben, birbirinden çok uzak noktalardaydık, daha doğrusu zıt kutuplardaydık. Birbirine karşı cephe alan iki insan (çünkü biz aslında ve başlangıçta, birbirimize karşı cephe almıştık) görüşlerinde anlaşırsa, bu görüşlerin doğruluğu olasılığı güç kazanır. Ne yazık ki, aramızda bir ayrım var: Rampion görüşlerine göre yaşıyor; bense, çoğu zaman, görüşlerime göre düşünüyorum ancak. Ben de onun gibi, sırf kafanın önemsenmesine inanmıyorum ama; gene de kafamla düşünerek, herhangi bir bilim ya da felsefe kuramının, herhangi soyut bir ahlâk ilkesinin; bilim, felsefe ve soyut ahlâk alanının dışında elverişli olacağına inanmıyorum. Benim için sorun şu: Kafadan doğan bağımsız bir kuşkuculuğu değiştirip, her şeyi kapsayan, uyumlu bir yaşama biçimine dönüştürebilmek.</p>

  <p>Bir aydın kişi, uzun süre ve hiç yılmadan yolunda giderse, varacağı yer bellidir. Aydın olmayanlar ise, bu yerden hiçbir zaman kımıldamamışlardır. Burlap, o mide bulandıran mundar yazılarından birinde, bu konuyu ele almıştı. Burlap’ın kendi ne olursa olsun, o yazıda söyledikleri oldukça doğruydu da. (İşte, dönüp dolaşıp gene kişilik sorunlarına geldik. Bazı bakımlardan hayran olduğumuz bir adamın son derece kötü düşünceleri olabileceği gibi tepeden tırnağa hor gördüğümüz bir adamın da değerli düşünceleri olabilir. Lâf arasında şunu da söyleyeyim ki, ben herhalde bunlardan ikincisine, yani Burlap’ın sınıfına giriyorum. Ama Burlap'dan farklı olduğumu ve onun kadar hor görülmeyeceğimi de umarım.) Birçok aydın, yollarında gereğince ilerlemedikleri için, bu belirli noktaya varamıyorlar. Usculuğa, kafaya bağlı değerlerin salt eğemenliğine, yüzde yüz bilinçli bir iradeye yürekler acısı bir inançla takılıp kalıyorlar. On dokuzuncu yüzyıl aydınlarının vardıkları noktayı aşmalıyız; hiç olmazsa Protagoras ya da Pyrrho kadar uzaklara gitmeliyiz. Aydın olmayanların hiçbir zaman aynlmadıklan noktaya ancak o zaman erişebiliriz. "Aydın olmayanlar” derken, çağımızın en aşağılık insanlarını, yani resimli dergileri okuyanları, radyo ve caz dinleyenleri, aklı fikri para kazanmakta olanları ve günümüzün o iğrenç "hoş vakit” geçirmek meraklılarını düşünmediğimi de hemen ve açıkça söylemeliyim. Hayır, hayır; becerikli işadamlarına ve bayağı şeylerden haz alanlara yüz vermiyoruz. Çünkü onlar, aptallıklarına, zevksizliklerine, bayağılıklarına, çocukluklarına karşın (daha doğrusu bütün bu kusurları yüzünden) benim söz ettiğim "aydın olmayanlar’dan başkadırlar. Böyleleri, aydınların temel bir gerçek saydığı görüşü, yani kafadan gelen, iradeye dayanan, bilinçle yaşartan bir hayatın; bedenden gelen, sezgilere ve içgüdülere dayanan bir duygu yaşantısından aslında üstün olduğunu kabul ederler. Günümüzün tüm uygarlığı şu düşünce üstüne kuruludur: Bir insanın toplumda yerini sağlayan ve uzmanlığa dayanan bir işlevi vardır. Bu işlev, o insandan daha önemlidir; daha doğrusu insanın ta kendisidir. İnsanın bu işlev dışında kalan tüm yanlan gereksizdir. Hattâ (bir insanın bedeni, sezişleri, içgüdüleri ve duyguları para kazanmasına ve sanayileşmiş bir dünyada yükselmesine kesinlikle yardım etmediğine göre) insanın işlevi dışında kalan yanları düpedüz zararlıdır, kötüdür. Sanayileşmiş çağdaş toplumumuzun kültürsüz adamlarında, aydınların tüm kusurları bulunduğu gibi, aydınlan kurtaran erdemlerin hiçbiri de yoktur. "Aydın olmayanlar" derken, bunlardan bambaşka insanları düşünüyorum ben. Bu aydın olmayanların birkaçını İtalya’da bulabiliriz hâlâ. (Ama herhalde Faşizm, Amerikalıların ya da</p>

  <p>Prusyalıların kötü bir taklidi haline sokmuştur artık onları.) Belki de İspanya’da, Yunanistan’da, Provence’da bulabiliriz birkaçını. Çağdaş Avrupa’nın başka yerlerinde artık yoktur böyleleri. Herhalde üç bin yıl önce çoktu bunlar. Ama Eflâtun’un, Aristo’nun, Hazreti İsâ’nın, Newton’un ve büyük işadamlarının birleşen çabaları sayesinde, bunların çocukları bugünün burjuva ve proleter sınıflarına dönüştü. Gereğince ileri giderlerse aydınların varacakları noktadan ayrıdır elbette. Çünkü aydın olmayanların vardıkları nokta, yaşamın ta kendisidir. Oysa aydınların dönüp dolaşıp erişebildikleri nokta, yaşamın düşüncesidir ancak. Bu düşünceyi canlandırıp bir gerçeğe dönüştürebilenlerin sayısı pek azdır. Rampion gibi aydınlar, yani o belirli noktadan hiç ayrılmadıkları için oraya geri dönmek zorunda kalmayan, o noktaya inanan ve yaşantılarını o noktanın içinde sürdükleri halde, nıhlarıyla da yaşayan aydınlar, bunlardan da daha azdırlar.</p>

  <p>Rampion’un yanında olmak oldukça eziyor beni; çünkü Rampion, besbelli olan bir şeyi bilmekle, bunu gerçekten yaşamak arasındaki uçurumun ne denli büyük olduğunu gösteriyor bana. Bu uçurumu aşmak da öyle güç ki! Artık anladım, aydın yaşantısının (yani derinliğine bilgi edinmeye, bilimsel araştırmalara, felsefeye, estetiğe, eleştiriye adanan bir yaşantının) çekiciliğinin gerçek nedeni kolay oluşudur. Çapraşık gerçeklerin yerine, kafada tasarlanan basit planlar vardır böyle bir yaşantıda. Yaşarken insanı şaşırtan tüm o canlı devinimler yerine de, cansız ve töresel bir ölüm vardır. Sanat tarihi konusunda birçok şey bilmek ya da metafizik ve sosyoloji üstüne derin düşünceleri olmak; çevremizdekileri kişisel açıdan ve sezgilerimizle iyice tanımaktan; arkadaşlarımızla, sevgililerimizle, karımızla, çocuklarımızla güzel ilişkiler kurabilmekten çok daha kolaydır. Sanskrit dilinden de, kimyadan da, iktisat biliminden de çok daha güç bir iştir yaşamak. Aydın kişinin yaşaması, bir çocuğun oynaması gibi bir şeydir. İşte bu yüzdendir ki, aydınlar önce çocuklaşır, sonra aptallaşırlar; en sonunda da -geçen son birkaç yüzyılın siyaset ve sanayi tarihinin açıkça gösterdiği gibi- kana susamış delilere ve yabansı hayvanlara dönüşürler. Baskıya uğrayan yetenekler, yozlaşır, kokuşur, ilkelleşir; ama ölmez. Ne var ki, aydın bir çocuk, aydın bir deli, ya da aydın bir hayvan olmak; tutarlı ve olgun bir insan olmaktan çok daha kolaydır. Yüksek eğitimin bu denli rağbet görmesinin nedenlerinden biri de budur. Kitaplara ve üniversitelere akın, meyhaneye akın gibi bir şeydir. İnsanlar bu acayip ve gülünç çağdaş dünyada doğru dürüst yaşamanın güçlüklerini anladıkları için, işi bir çeşit ayyaşlığa vuruyorlar; yaşamak sanatında yürekler acısı beceriksizliklerini unutmak istiyorlar. ilimi alkol içerek; ama çoğu kitap okuyarak, ya da güzel sanatlara amatörce bir merak besleyerek, dertlerini unutuyorlar. Kimi çapkınlıkla, dansla, sinemayla, radyoyla avunuyor; kimi de konferanslarla, bilimsel meraklarla. Kitaplarla ve konferanslarla avunmak, içki ve çapkınlıkla avunmaktan daha iyi. Kitap okuduktan, konferans dinledikten sonra, insanın başı ağrımaz; seviştikten sonra duyulan o umutsuz hüzün sarmaz insanı. Şunu açıklamalıyım ki, bilgiyi, felsefeyi ve bilimi, yani tumturaklı bir dille "Gerçeği Araştırma” diye adlandırılan tüm işleri, çok ciddiye alırdım son zamanlara kadar. Gerçeği Araştırmayı, insanların en yüce görevi, araştırıcıları da insanların en soyluları sayardım. Ama son yıllarda, bu ünlü "Gerçeği Araştırma"nın bir eğlence, hoş vakit geçirmek için bir çare; gerçekten yaşamanın yerini tutan bir hayli ince, çapraşık bir oyundan başka bir şey olmadığını anlamaya başladım. T ıpkı ayyaşlar gibi, soyut bir güzellik kavramına tapanlar gibi, işadamlan gibi, eğlence peşinden koşanlar gibi; Gerçeği Araştıranların da ahmaklaştıklarını, çocuklaştıklarını ve yozlaştıklarını gördüm. Bir aydının en çok hoşlandığı eğlence, canlı ve çapraşık olan gerçeği ortadan kaldırıp; onun yerine basit ve bu yüzden sahte olan soyut kavramlar yerleştirmektir. Gerçeği Araştırmak deyiminin, bu eğlenceye verilen kibar bir addan başka bir şey olmadığını da sezdim. Bir bütünleşme içinde yaşama sanatını öğrenmekten çok daha kolaydır Gerçeği Araştırmak. (Yaşama sanatı, dokuz kuka oyunu ya da dağlara tırmanmak sporu gibi eğlenceler arasında, Gerçeği Arama Oyununa da gereken yeri verir elbette.) Bunun böyle oluşu, benim bilgi veren kitaplar, ya da soyut genellemeler gibi kötü şeylere aşırı düşkünlüğümü hoş göstermez ama, açıklar hiç olmazsa. Aydınlara özgü tembellik huyundan günün birinde kurtulup, çabamı çok daha ciddi çok daha güç bir işe, yani bir bütünleşme içinde yaşamak işine yöneltmek gücünü kendimde bulabilecek miyim acaba? Bu huylardan kurtulmaya çalışıyorum ama, belki de bunlar bana kalıtımla geçmiştir. Belki de bir bütün. leşme içinde uyumlu bir yaşantının doğuştan olanağı ycktur benim için.</p>

  <p><a id="bookmark1"></a><a href="../Text/Section0017.xhtml#footnote1">1</a></p>

  <p>Metinde Fransızca: Mavi öpücükler yağıyor sessiz yıldızlardan.</p>

  <p><a id="bookmark3"></a><a href="../Text/Section0018.xhtml#footnote2">2</a></p>

  <p>Metinde Latince: "Uçurumun derinliklerinden sesleniyorum.”</p>

  <p><a id="bookmark4"></a><a href="../Text/Section0018.xhtml#footnote3">3</a></p>

  <p>Lord Nelson'un, Trafalgar deniz savaşından önce, "İngiltere bugün her erin görevini yerine getirmesini bekliyor” demesine bir değinme.</p>

  <p><a id="bookmark7"></a><a href="../Text/Section0020.xhtml#footnote4">4</a></p>

  <p>Metinde Fransızca: "Senin."</p>

  <p><a id="bookmark8"></a><a href="../Text/Section0020.xhtml#footnote5">5</a></p>

  <p>Metinde Fransızca: "Bana gelince, eğleniyorum. Deliler gibi değil."</p>

  <p><a id="bookmark9"></a><a href="../Text/Section0020.xhtml#footnote6">6</a></p>

  <p>Metinde Fransızca: "Cinsel sapıkların ne erkeklerinden. ne de kadınlarından.”</p>

  <p><a id="bookmark10"></a><a href="../Text/Section0020.xhtml#footnote7">7</a></p>

  <p>Metinde kalyanca: "Yürek, acı, aşk.”</p>

  <p><a id="bookmark11"></a><a href="../Text/Section0020.xhtml#footnote8">8</a></p>

  <p>Metinde Almanca: “‘yürek, acı' ve "aşk, üzüntü."'</p>

  <p><a id="bookmark12"></a><a href="../Text/Section0020.xhtml#footnote9">9</a></p>

  <p><sup>İ</sup>ngilizce'de: "Love" ile uyaklı sözcükler "glove” ile "turnedove."</p>

  <p><a id="bookmark13"></a><a href="../Text/Section0020.xhtml#footnote10">10</a></p>

  <p>İngilizcesi: "Tarts and amorous arts.”</p>

  <p><a id="bookmark14"></a><a href="../Text/Section0020.xhtml#footnote11">11</a></p>

  <p>Metinde Fransızca: "Kalp, ıstırap.”</p>

  <p><a id="bookmark15"></a><a href="../Text/Section0020.xhtml#footnote12">12</a></p>

  <p>Metinde Fransızca: 'İstek," "'insanın bir şeyi canı çekmesi.”</p>

  <p><a id="bookmark16"></a><a href="../Text/Section0020.xhtml#footnote13">13</a></p>

  <p>Metinde Fransızca: "Kan, şehvet ve ölüm,” Maurice BarrĞs'in bir yapıtının adıdır.</p>

  <p><a id="bookmark17"></a><a href="../Text/Section0020.xhtml#footnote14">14</a></p>

  <p>Metinde Fransızca: “Ürperme."</p>

  <p><a id="bookmark19"></a><a href="#footnote15">15</a></p>

  <p>John Glas'ın İngiltere'de ve Amerika’da kurduğu Glassite mezhebinin başka bir adı.</p>
</body>
</html>
