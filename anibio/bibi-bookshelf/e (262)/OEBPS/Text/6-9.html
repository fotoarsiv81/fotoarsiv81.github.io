<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-9.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x6-9.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-10">10. BÖLÜM</p>

      <p class="resim3"><img alt="2.png" class="image4" src="../Images/2_fmt10.jpeg" /></p>

      <p class="paragraf2"><span class="char-style-override4">T</span>aksilerden sıkılmıştım. Beşiktaş’ta park edecek yer bulurum dedim kendi kendime.</p>

      <p class="paragraf2">Omzumda spor çantam, otomobilimi iki akşam önce bıraktığım sokağa doğru yürüdüm. Sileceklerinin ikisi de kaldırılmış durumda bekliyordu beni.</p>

      <p class="paragraf3">Daha da kötüsünü yapabilirlerdi diye düşünüp, indirdim silecekleri, içeri girdim. Çantamı arka koltuğa fırlattım. Beni özlemiş gibi çalıştı motor. Kemerimi taktım, otomobili harekete geçirdim.</p>

      <p class="paragraf3">Derin uyku dünkü tımarın etkilerini silmiş gibiydi. Kendimi iyi hissediyordum. Bedence. Üzerinde daha fazla düşünmemek için radyoyu açtım. Doğru dürüst bir şey bulamayınca kapattım. Barbaros Bulvarı’nın bitimine kadar otomobilin altından gelen tuhaf takırtıyı dinledim yalnızca.</p>

      <p class="paragraf3">Üst geçitte ağır ağır ilerleyip, DGM’nin yanındaki otoparka saptım. İfade vermeye gelen önemli birilerinin olduğu günlerdeki gibi kalabalıktı. İki televizyon naklen yayın aracı gördüm. Bir sürü polis dolanıyordu ortalıkta. Beşiktaşlı bir beyaz eşya mağazası sahibi gibi ilgisiz ve alışkın gözlerle bakarak yardım kalabalığı. Otomobilimi denize yakın bir yerde bulduğum boşluğa bıraktım.</p>

      <p class="paragraf3">“Ne oluyor yine?” dedim park parasını alan delikanlıya. “Hangi çete var bugün sırada?”</p>

      <p class="paragraf3">“Bitmez ki abi bunların sonu, ne bileyim?” dedi paramın üstünü verirken. Makbuz filan da vermedi tabii.</p>

      <p class="paragraf3">Caddeye çıktım. Üniversiteye hazırlık dershanelerinin önünde bekleşen kızlarla oğlanların arasından geçip Belediye Halk Pazarı’nın karşısındaki yokuşa vurdum. Yokuştan aşağı inenler benden daha mutlu gözüküyordu. Evlerin çoğunun balkonunda kurumaya asılmış çamaşırlar vardı. Sokağın birinin köşesinde mola vermiş simitçi umutla baktı yüzüme. Oralı olmadım.</p>

      <p class="paragraf3">Sokak doğruydu. Numaralara bakılırsa yürüdüğüm kaldırdım da doğruydu. Hedefim olan apartmana üç apartman kala karşı kaldırıma geçtim.</p>

      <p class="paragraf3">Ağır ağır yürüdüm Şafak Apartmanı’nın karşısından. Yan gözle denetledim. Bitişik nizam sıralanmış yapıların en incesiydi. Her katta bir tek daire olmalıydı, dairelerin balkonu yoktu. Açık ki asansörü de yoktu. En üst kata kadar tırmanacaktım. Demir giriş kapısının kilit bölümünün yanından, ucu düğümlenmiş bir ip sarkıyordu dışarı. Kapının yanında beş tane zil butonu vardı yukarıdan aşağıya.</p>

      <p class="paragraf3">Yukarı yürüyüp yeniden aşağı gelmenin daha çok dikkat çekeceğini düşündüm sonra. Ani bir kararla sokağı geçtim, hiç beklemeden ucu düğümlenmiş ipi çektim. Bir yandan da zil butonlarını gözden geçirdim hızla. En üsttekinde ad falan yazılı değildi. Kapı açılınca hızla süzüldüm içeri. Kapı ardımdan kendi kendine kapanmaya başladı. Haklıydım, asansör yoktu, posta kutuları da. Merdiven otomatiğinin ışığını yaktım. Oyalanmadan merdivenlere saldırdım.</p>

      <p class="paragraf3">Birinci kattaki dairenin girişinde küçük bir bisiklet park edilmişti. İkinci katta yaşayanlar oymalı çelik, görkemli bir kapıyla koruyorlardı hane dokunulmazlıklarını. Üçüncü katta yaşayanlar oymalı çelik, görkemli bir kapıyla koruyorlardı hane dokunulmazlıklarını. Üçüncü kattan bir bebek ağlaması duydum. Dördüncü katın kapısının ardından bir elektrikli süpürge sesi geliyordu.</p>

      <p class="paragraf3">Beşinci katın merdivenlerinin bitmesine dört basamak kala durup, hem biraz soluklanıp hem yukarı baktım.</p>

      <p class="paragraf3">Sıradan bir kapıydı gördüğüm. İş Lizbon maymuncuğuna kalırsa çok fazla direnemezdi. Son dört basamağı da çıktım. Paspassız kapıya yanaşıp içeriyi dinledim. Hiç ses gelmiyordu.</p>

      <p class="paragraf3">Gözlerimi üzerinde isim yazacak yeri olmayan zile dikip karar vermeye çalıştım. İki ayağım üzerinde bir kez yaylanıp derin olmayan bir iki nefes alıp verdim. Otomatiğin ışığı söndü sonra. Yeniden basıp aydınlattım ortalığı. Ardından kapının ziline bastım.</p>

      <p class="paragraf3">Hiç ses gelmedi.</p>

      <p class="paragraf3">Ne düz bir kapı zili sesi, ne melodi, ne kuş ötüşü. Hiç ses gelmedi.</p>

      <p class="paragraf3">Otomatiğin ışığı yandığına göre elektrikler kesik olamazdı. Bir kere daha bastım. Sonuç değişmedi. Butonun takılma olasılığına karşı birkaç kere sertçe basıp çektim elimi.</p>

      <p class="paragraf3">Hayır, zil çalışmıyordu.</p>

      <p class="paragraf3">Kulağımı bu sefer iyice yapıştırdım kapıya. İçeride hiç ses yoktu.</p>

      <p class="paragraf3">Alt katlarda bir kapı açılınca hiç kıpırdamadım. İki çift ayak sesi giderek uzaklaştı merdivenlerden aşağı.</p>

      <p class="paragraf3">Otomatiğin ışığı söndü sonra. Yeniden yaktım.</p>

      <p class="paragraf3">Bir şans daha verdim ev sahibine. Asap bozmayacak bir şiddetle tıklattım kapıyı. Sonra bir daha.</p>

      <p class="paragraf3">Yanıt yoktu.</p>

      <p class="paragraf3">Bu yokuşu boşuna çıkmadın dedim sonra kendi kendime. Lizbon maymuncuğunu çıkarttım.</p>

      <p class="paragraf3">Gerektiği kadar bile direnemedi kapının kilidi. Hızla girdim. Kapıyı ardımdan kapattım.</p>

      <p class="paragraf3">Durup bir daha dinledim içeriyi.</p>

      <p class="paragraf3">Sessizlik devam ediyordu.</p>

      <p class="paragraf3">Çok küçük bir giriş aralığındaydım. Tam bekâr işi bir giriş aralığı. Duvarda çiviyle tutturulmuş bir askı vardı yalnızca. Boştu. Yerde buraya uymayan, elle örülmüş bir yuvarlak yolluk duruyordu iç içe daireleriyle. Dairelerin her birinin rengi değişikti. Ya bir kadına ya da çok genç bir delikanlıya ait küçük yumuşak botlar vardı yerde. Aceleyle çıkarılmış gibi duruyorlardı.</p>

      <p class="paragraf3">Kapının tam karşısındaki yarıaçık kapıdan bir tezgâh üstü ocak göründüğüne göre orası mutfaktı. Sağındaki penceresiz aralık kapı banyoya ait olmalıydı. Ben de giriş kapısının konumlamasına göre, salona açılıyor olması gereken kapıya yöneldim.</p>

      <p class="paragraf3">Evet, bir salondu burası.</p>

      <p class="paragraf3">Neredeyse hiç eşyası bulunmayan bir salon.</p>

      <p class="paragraf3">Yer duvardan duvara halı döşeliydi. Üzerinde bir iki yuvarlak leke bulunan kahverengi bir halı. Duvarlar boştu. Bir köşede ikiye katlanmış örtüsüz bir yatak vardı. Katın aralığından beyaz bir çarşafın ucu görünüyordu. Yatağın yanında portatif bir radyo-teyp duruyordu. Çevresinde belki yüz tane kaset vardı yarısı kutusuz yarısı kutulu. Pencerelerdeki tüller haftalardır yıkanmamışlıklarını belli ediyorlardı sonradan olma grilikleriyle.</p>

      <p class="paragraf3">Salona yakışmayan tek şey, pencereye yakın biçimde konumlanmış bir piyanoydu. Üzerinde boş bir şarap şişesi duruyordu.</p>

      <p class="paragraf3">Eh, buraya kadar adres doğru dedim kendi kendime.</p>

      <p class="paragraf3">Geri döndüm.</p>

      <p class="paragraf3">Salon kapısının tam karşısındaki aralık kapıya yöneldim. Minimum eşyaya sahip bir yatak odası beklentisiyle. Yavaşça ittim kapıyı.</p>

      <p class="paragraf3">Elim kapıda kalakaldım sonra.</p>

      <p class="paragraf3"><span>“Yine mi?” diye bir çığlık yükseldi içimden. İçimden yalnızca.</span></p>

      <p class="paragraf3">Yer yatağında kımıldamadan yatan kızın sırtı çıplaktı. Kalçalarını örten pikenin altından yine çıplak bacakları çıkıyordu dışarı. Yüzü benden öte duvara dönük olmasına karşın, kısa saçları ve kulağındaki uzun küpeden tanıdım onu. Hiç soluk almıyor gibi yatıyordu ilk bakışta. İçimden otomatik yükselen bir korkuyla kan aradım beyaz gövdesinin sağında solunda gözlerimle. Yoktu. Uzaktan boğulmuşa da benzemiyordu. Biraz rahatladım.</p>

      <p class="paragraf3">Yer yatağının dışında formika kaplama bir gardıropla, bir makyaj masası tamamlıyordu odanın eşyalarını. Yatağın yanı başında yerde püskülleri kırmızı bir başucu lambası duruyordu. Bu odanın perdeleri yoktu, yerine kumaş jaluziler asılmıştı. Kapalı konumdaydı jaluziler, gün ışığını kesiyordu.</p>

      <p class="paragraf3">Ne yapacağımı düşündüm kısa bir an.</p>

      <p class="paragraf3">Yine de kontrol etmeliydim kızın yaşayıp yaşamadığını. Odanın içine doğru üst üste üç adım attım.</p>

      <p class="paragraf3">Üçüncü adımda yer yerinden oynadı. Ya da bana öyle geldi o sessizlikte.</p>

      <p class="paragraf3">Ayağına basılan bir kedinin çıkardığı sesi tarif etmek zordur. Boğazlanan bir ilkçağ canavarı çığlığı gibi bir ses yükseldi aşağıdan. Sesle aynı anda yumuşak bir şeyler süründü refleksle kaldırdığım ayağıma, şimşek gibi hareket eden kahverengi bir şey, önce kapının kanadına çarptı, sonra yönünü bulup koridorda kayboldu.</p>

      <p class="paragraf3">Aniden sıçradı yatakta yüzükoyun yatan Şeyda Tapan. Dirseğine dayanarak yarı doğruldu şaşkın gözlerle. Küçük, biçimli göğüsleri vardı. Sağ omzunda kocaman bir çiçek dövmesi. Önce bağıracak sandım, bağırmadı ama. Belki de tanıdı beni. Bağırmak yerine elini yastığın altına sokup kapkara bir tabanca çıkardı, tam karnıma doğru tuttu. 7.65 çapında bir tabancaydı.</p>

      <p class="paragraf3">Bir adım geri atarak ellerimi iki yana açtım.</p>

      <p class="paragraf3">“Sakin ol,” demek geldi aklıma sadece.</p>

      <p class="paragraf3">Sesimi duyunca daha iyi tanıdı beni. Ama elindeki tabanca yönünü değiştirmedi.</p>

      <p class="paragraf3">“Kötü bir niyetim yok,” dedim hâlâ ellerimi görebileceği şekilde tutarak. “Orhan’la konuşmak istiyordum yalnızca.”</p>

      <p class="paragraf3">“Sen her kapalı yere paldır küldür girer misin?” dedi Şeyda Tapan. Tabancayı iki eliyle tutuyordu, göğüslerini kapatacak üçüncü bir eli olmadığına üzülüyor gibi görünmüyordu.</p>

      <p class="paragraf3">“Kapıyı çaldım,” dedim.</p>

      <p class="paragraf3">“İyi ki çaldın,” dedi. “Açılmayınca çeker gider insan.”</p>

      <p class="paragraf3">“Her zaman gitmez,” dedim.</p>

      <p class="paragraf3">“O zaman ayakların önde gidersin belki,” dedi.</p>

      <p class="paragraf3">“Kötü bir niyetim yok,” dedim yeniden. “Olsaydı farklı davranırdım.”</p>

      <p class="paragraf3">Tabanca karnımı işaret etmekten vazgeçmiyordu. Bu durumdan sıkılmaya başladığımı düşündüm. Arada bir yumruk ve tekmelerin karıştığı tartışmalara karşı değildim, ama karnımda bir demir leblebiyle hiçbir soruma hiçbir cevap alamayacağımın bilincindeydim.</p>

      <p class="paragraf3">“Şu aleti kaldır,” dedim, bana cevap vermesine zaman bırakmadan. “Patlar matlar.”</p>

      <p class="paragraf3">“Belki de iyi olur patlaması,” dedi Şeyda Tapan. “Haneye tecavüzden yırtarım.”</p>

      <p class="paragraf3">“Belki,” dedim. Kollarımı hafifçe indirdim. “Ama balistik muayenede Tuğçen’i öldüren mermilerle bir akrabalık çıkarsa, zor izah edersin.”</p>

      <p class="paragraf3">Bu cümlede ne varsa, işi çözdü. Bir elini ağzına götürdü Şeyda Tapan, diğer elindeki tabanca, kapkara namlusu yatağın köşesini gösterecek biçimde eğildi aşağıya bunu yaparken. Fırsatı kaçırmadım. Sol elim önde, yatağa doğru uçtum. İyi bir uçuş oldu. Tabancayı tutan eline, elimin dışıyla bir tokat attım daha havadayken, tabanca makyaj masasının tarafına doğru uçtu. Allahtan patlamadı. Gövdemin bütün ağırlığıyla Şeyda Tapan’ın çıplak gövdesinin üstüne abandım. Sağ elimle de diğer elini tuttum. Boştaki eli yüzüme bir tokat niyetiyle hareketlendi. O bileğini de daha havadayken yakalayıp, yastığa bastırdım.</p>

      <p class="paragraf3">Tuhaf bir durumdaydık şimdi. Tam üstündeydim neredeyse misyoner pozisyonunda. İki kolunu iki yandan yastığa bastırmıştım, gövdemin ağırlığını iyice vererek kımıldamasını engelliyordum. Direnince çıplak göğüsleri titredi. İyi ki aramızda o pike var dedim kendi kendime.</p>

      <p class="paragraf3">Bir kez daha direndi, ama işe yaramadı debelenmesi. Vazgeçince bileklerindeki baskıyı biraz gevşettim.</p>

      <p class="paragraf3">Algıladı bunu. Gözlerindeki pırıltıyı görünce gülecek sandım. Gülmedi ama.</p>

      <p class="paragraf3">“Şimdi ne olacak?” dedi. “Tecavüz mü edeceksin bana?”</p>

      <p class="paragraf3">“Bir günde bir tecavüz yeter,” dedim. Bu durumda bile esprimi anlayacak mı diye bekledim. Yüzünde bir gevşeme belirdi. Belki de gülmemek için başını yana doğru çevirdi.</p>

      <p class="paragraf3">“Biraz sakinleştiysen ellerini bırakırım,” dedim. “Bir kahve içip konuşuruz.”</p>

      <p class="paragraf3">Başını yukarı aşağı salladı.</p>

      <p class="paragraf3">Önce sağ elini bıraktım. Tokat gelmeyince de sol elini.</p>

      <p class="paragraf3">Pikeyi üstüne çekmek için bir hamle yaptı serbest kalan elleriyle. Pike üstünde ben olduğum için gerildi. Yana doğru dönüp yerde duran tabancaya doğru emekledim. Soğuk demiri elime alıp döndüğümde pike boynuna kadar çekilmişti Şeyda Tapan’ın. Tabancayı cebime koydum.</p>

      <p class="paragraf3">“Çık dışarı o zaman,” dedi, gerektiği kadar sert olmayan bir sesle. Yatakta iyice doğrulmuştu şimdi. İki eli göğsündeki pikedeydi.</p>

      <p class="paragraf3">Ayağa kalktım.</p>

      <p class="paragraf3">“Tamam, çıkıyorum,” dedim. “Giyinince biraz konuşacağız ama.”</p>

      <p class="paragraf3">Elleri göğsünde hemen şimdi çıkmazsan yerimden kıpırdayamam jesti yaptı Şeyda Tapan, belirgin bir abartıyla. Omzumu silktim. Kapıyı arkamdan çektim çıkarken. Koridorda sırtımı duvara yaslayıp soluğumun düzelmesini bekledim. Cebimden sigara paketimi çıkarıp bir tane yaktım. Eşyasız salonda kül tablasına benzer bir şey görmediğimi hatırladım sonra, mutfağa girdim. Bir haftadır yanına uğranmıyor gibiydi mutfak. Kapının arkasına gizlenmiş küçük buzdolabının önündeki bez iyice ıslanmıştı. Lavabonun içinde tepeleme yığılı tencere, bardaklar, kahve kupaları ve tabaklar küflenmişti. En son bir makarna yenmiş bu evde dedim kendi kendime. Ketçapsız. Sonra ortalıkta duran çöp torbasının içindeki boş Kentucky Fried Chicken ambalajlarını görünce bu kararımı değiştirdim. Duvardaki rafta unutulmuş temiz bir çay tabağı buldum tek başına. Alıp salona yöneldim.</p>

      <p class="paragraf3">Kapıdan içeri ilk adımımı attığımda, birlikte talihsiz kazayı yaşadığımız kedi ayaklarımın arasından süzülüp, yatak odasına doğru yöneldi. Sakindi ama. Topallamıyordu. Kapalı kapının önünde ne yapacağıyla ilgilenmedim. Salonun kapısını sonuna kadar açık bıraktım yine de.</p>

      <p class="paragraf3">Elimde çay bardağı, odada oturacak yer aradım. Katlanmış yatağın üstüne yayılmayı istemedim. Piyanonun önündeki tabureyi aldım, pencerenin yanına, evin dış kapısını görebileceğim bir yere taşıdım. Oturdum. Grileşmiş perdeyi aralayıp dışarıya bir göz attım elimde çay tabağıyla.</p>

      <p class="paragraf3">Sokak sakindi.</p>

      <p class="paragraf4">Sigaramı bitirdiğimde girdi içeri Şeyda Tapan.</p>

      <p class="paragraf3">Daracık siyah bir kadife pantolon giymişti. Üzerinde sarı bir sweatshirt vardı. Ayakları çıplaktı. Yüzünü yıkamıştı, ama hâlâ yeni uyanmış birinin güne başlamamış ifadesi vardı yüzünde.</p>

      <p class="paragraf3">Kapının yanında durup bana baktı birkaç saniye.</p>

      <p class="paragraf3">“Oldu olacak, bir kahve yapayım bari,” dedi sonra.</p>

      <p class="paragraf3">Derin bir soluk verdi bunu söylerken. Sonra hemen çekildi kapının önünden.</p>

      <p class="paragraf3">“Benimki sütsüz olsun,” diye arkasından bağırmayı geçirdim içimden ciddi ciddi, sonra vazgeçtim.</p>

      <p class="paragraf3">Sigaramla ve kirli pencerelerin ardındaki sokakla oyalandım beklerken. Sekiz yaşlarında iki çocuk tekmeleşti aşağıda. Sonra biri kaçtı. Öteki bağırdı arkasından. Küfretti herhalde.</p>

      <p class="paragraf3">Şeyda Tapan elinde birbirini tutmayan iki kahve kupasıyla içeri girdi sonra. Kupaların dışı da ıslaktı.</p>

      <p class="paragraf3">Küçük olanını bana uzattı.</p>

      <p class="paragraf3">“Sütsüz içtiğini tahmin ettim,” dedi. “Ben yarı yarıya koyarım süt neredeyse.”</p>

      <p class="paragraf3">Kupayı elinden aldım.</p>

      <p class="paragraf3">“Teşekkür ve özür dilerim,” dedim. Cebimden sigaramı çıkarıp önerdim barış çubuğu gibi.</p>

      <p class="paragraf3">Başını iki yana sallayıp kahvesinden bir yudum aldı. Odada başka bir oturma birimi olmayışından rahatsızmış gibi görünmüyordu.</p>

      <p class="paragraf3">“Ben de özür dilerim,” dedi. “Dün akşam için.”</p>

      <p class="paragraf3">Dün akşamı hatırladım.</p>

      <p class="paragraf3">“Evet,” dedim. “Kutudan tekme ve yumruk çıktı Allahtan yalnızca. Bıçak ya da cebimdeki makineden çıkmadı.”</p>

      <p class="paragraf3">“Kıbrıslı biraz serttir,” dedi Şeyda Tapan. “Ama işi daha ileriye vardırmayacağını biliyordum.”</p>

      <p class="paragraf3">“Buna sevindim,” dedim. “Daha ileriye gitmeye niyetlenseydi buna itiraz edecek halde değildim.”</p>

      <p class="paragraf3">Kahvesinden bir yudum daha çekti. Karşımda ayakta duruyordu. Sigaramdan son bir nefes çekip, elimdeki çay tabağına söndürmemi sessizce seyretti.</p>

      <p class="paragraf3">“Kimsin sen?” dedi sonra.</p>

      <p class="paragraf3">“Ne cevap vereceğimi bir an düşündüm.</p>

      <p class="paragraf3">“Orhan’ın babasının bir arkadaşı olmadığın kesin,” diye devam etti sonra. “İnsanlar arkadaşlarının çocuklarını aramak için evlere sessizce girmezler. Polis de olamazsın.”</p>

      <p class="paragraf3">“Özel dedektifim,” dedim. Doğruca gözlerine baktım.</p>

      <p class="paragraf3">Bakışlarında bir şey değişmedi.</p>

      <p class="paragraf3">“Kıbrıslı haklıydı o zaman senden gıcık kapmakta,” dedi kendi kendine konuşur gibi. Yana dönüp perdeyi araladı, dışarı, sokağa baktı.</p>

      <p class="paragraf3">“Bir keleği olanlar genellikle gıcık kapar benden,” dedim.</p>

      <p class="paragraf3">“O telefonu senden gıcık kaptığım için açmadım,” dedi Şeyda Tapan perdeden çekilip.</p>

      <p class="paragraf3">“Unut gitsin,” dedim. “İlk kez tuzağa düşmüyorum. Ama anladığım kadarıyla. Orhan Sofuoğlu sıkı bir tuzağa düşmüş. Burasına kadar.”</p>

      <p class="paragraf3">Elimle boynumu gösterdim.</p>

      <p class="paragraf3">Şeyda Tapan ben konuşurken dudaklarına götürdüğü kahve kupasını hızla indirdi göğüs hizasına.</p>

      <p class="paragraf3">“Bu konuda daha fazla konuşamam,” dedi bir çırpıda.</p>

      <p class="paragraf3">“Israr etsem?” dedim.</p>

      <p class="paragraf3">Bakışları odanın içinde şöyle bir dolandı. Bir iki adım atıp piyanonun yanına gitti sonra. Elindeki kahve kupasını, boş şarap şişesinin yanına bıraktı. Dönüp denetlemeye çalıştığı bir heyecanla konuşmaya başladı.</p>

      <p class="paragraf3">“Bak,” dedi elini kolunu sallayarak. “Tuzağa düşmene yol açtığım için özür diledim senden. Evime girip yatak odamda beni basmanı da doğal bir şeymiş gibi karşılamaya çalışıyorum. Kahve bile yaptım sana. Ama her şeyin bir sınırı var. Konuşamam dedimse konuşamam.”</p>

      <p class="paragraf3">“Demek Kıbrıslı o kadar sert gerçekten,” dedim.</p>

      <p class="paragraf3">“Sence de sert değil mi?”</p>

      <p class="paragraf3">Kahvemden bir yudum aldım. Yavaş yavaş soğumaya başlıyordu. Ortamı ısıtmaya karar verdim ben de. Bazı klişelerin doğru olduğuna güveniyordum.</p>

      <p class="paragraf3">“Madem o kadar sert, şu yapımcıyı neden ona havale etmedin?” dedim son derece olağan bir şeyden bahsediyormuş gibi bir tavırla.</p>
    </div>
  </div>
</body>
</html>
