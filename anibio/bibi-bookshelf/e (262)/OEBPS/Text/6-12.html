<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-12.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x6-12.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-13">13. BÖLÜM</p>

      <p class="resim3"><img alt="2.png" class="image4" src="../Images/2_fmt13.jpeg" /></p>

      <p class="paragraf2"><span class="char-style-override4">B</span>ir kere daha açtım kapısını otomobilimin, bir kere daha indirdim camını, bir kere daha bastım marşa. Kitap poşetini arka koltuğa salladım.</p>

      <p class="paragraf3">Boğaziçi Köprüsü her zamanki gibi kalabalıktı. Moda’nın ara caddeleri her zamanki gibi dar ve kalabalık. Bir karşı taraflı sürücü olarak, belirgin bir yüzsüzlükle park yeri buldum otomobilime Cem Sokağı’nın iki sokak aşağısında.</p>

      <p class="paragraf3">Saint Joseph Lisesi’nde hoş olmayan bir veli-öğretmen görüşmesinden çıkmış, nerede yanlış yaptığını düşünen lise 2 öğrencisi kız babası gibi yürüdüm Tuğçen Yavaş’ın evine doğru.</p>

      <p class="paragraf3">Daha on beş yirmi adım öteden kaşlarımı çattım. Şemsi Bey Apartmanı’nın 4 numaralı dairesinin balkonunda hayat vardı. Açıktı kapısı. Pencerelerin güneşlikleri çekilmişti, içerinin masuniyeti hafif esintide uçuşan tüllerle korunuyordu.</p>

      <p class="paragraf3">Adam gibi kapıyı çalacağım ve açılacak dedim kendi kendime.</p>

      <p class="paragraf3">Tereddütsüz yürüdüm giriş kapısından içeri. 4 numaralı posta kutusu boştu. Merdivenlerde karşılaştığım orta yaşlı bir kadın gözlerini benden kaçırdı yanımdan geçerken.</p>

      <p class="paragraf3">Kapının ziline basmadan önce küçük bir <span class="italik2">makaho</span> uygulaması yaptım.</p>

      <p class="paragraf3">Yaslı bir anne baba görmekten hoşlanmayacaktım, ama çarem yoktu. Kısa bastım zile. İçeriden tepki beklerken ellerimi önümde birleştirdim.</p>

      <p class="paragraf3">“Kim o?” diye bağırmadı kimse içeriden. Kararlı adımların çıkardığı topuklu ayakkabı sesleri duydum yalnızca.</p>

      <p class="paragraf3">Kapı açıldı. Yarım açıldı.</p>

      <p class="paragraf3">Gözlerime inanamadım. Gerçekten inanamadım.</p>

      <p class="paragraf3">Yeni başlayan kız duruyordu karşımda. Ya da ben öyle sandım. Aynı siyah gözler, aynı siyah kıvırcık saçlar, aynı dudak, aynı çene. Daha bir olgun ama, daha çok karşılaşmış hayatla. Son karşılaştığı şeyin onu epey ağlatmış olduğu belliydi gözlerinden.</p>

      <p class="paragraf3">“Buyrun?” dedi karşımdaki kadın aynı ince ama melodili olduğu belli olan sesle.</p>

      <p class="paragraf3">“Tuğçen’in evi değil mi?” dedim durumun farkında olduğumu belli eden bir tavırla.</p>

      <p class="paragraf3">“Evet,” dedi kadın. Gerisini bekledi.</p>

      <p class="paragraf3">“Adım Remzi Ünal,” dedim. “Aikidodan arkadaşıydım.”</p>

      <p class="paragraf3">“Ben ablasıyım,” dedi kadın.</p>

      <p class="paragraf3">“Başınız sağ olsun,” dedim.</p>

      <p class="paragraf3">“Teşekkür ederim,” dedi Tuğçen Yavaş’ın ablası, ama kapıdan içeri doğru çekilip önümü açmadı.</p>

      <p class="paragraf3">Kendi önümü kendim açmaya çalıştım. Ellerim hâlâ önümde bağlıydı.</p>

      <p class="paragraf3">“Sanırım onu en son gören bendim,” dedim.</p>

      <p class="paragraf3">Beni şöyle baştan aşağı bir gözden geçirdi hızla. İstemediği cinsten bir misafir olmadığıma karar verdi sonra.</p>

      <p class="paragraf3">“Girsenize,” dedi kapıyı iyice açıp.</p>

      <p class="paragraf3">“Teşekkür ederim,” dedim girerken.</p>

      <p class="paragraf3">Ne tarafa gideceğimi bilmiyormuş gibi dikildim antrede. Tuğçen Yavaş’ın ablası, salon yönünü gösterdi eliyle.</p>

      <p class="paragraf3">“Şöyle buyrun.”</p>

      <p class="paragraf3">Salona girdik birlikte. Kütüphanedeki kitaplar yeniden monte edilebilen demir profillerin arasındaki tahta raflardaki yerlerini almıştı. Yerleştiriliş biçimlerinden uzun boylu bir tasnifin yapılmadığı anlaşılıyordu ama. Yerdeki küçük kilimin yönü değişmişti, kütüphaneye paralel duruyordu şimdi. Diğer eşyalar yerli yerindeydi, ne eksik ne fazla. Kasetçaların anteni içeri itilmişti.</p>

      <p class="paragraf3">“Adım Tuğçe,” dedi Tuğçen Yavaş’ın ablası. “Lütfen oturun. Nereden arkadaşıyım demiştiniz, kaçırdım?”</p>

      <p class="paragraf3">Ayaklı abajurun altındaki koltuğa oturdum.</p>

      <p class="paragraf3">“Aikido,” dedim. “Şaşkınlığımı bağışlayın, çok benziyorsunuz Tuğçen’e.”</p>

      <p class="paragraf3">“Evet,” dedi yeni başlayan kızın ablası. Kendisi oturmamıştı. Karşımda ayakta duruyordu. “Her gören şaşırır önce. Aralarında dört yaş olan tek yumurta ikizleri gibiyiz. Benim adımın son harfi eksik.”</p>

      <p class="paragraf3">Ne dediğini yakaladı sonra. Yüzündeki her şeyi kontrol altında tutmaya alışkın ifade dağıldı sanki.</p>

      <p class="paragraf3">“Gibiydik!” dedi. “Gibiydik! Alışamadım Allah kahretsin! Kusuruma bakmayın.” Şaşkınlıktan kurtulmak ister gibi sağına soluna baktı telaşla. Çantasını aradığını düşündüm.</p>

      <p class="paragraf3">Sigaramı çıkarıp paketi ona doğru tuttum ayağa kalkarak.</p>

      <p class="paragraf3">“Teşekkür ederim” dedi, sigarasını yakmama izin verdikten sonra. “Bu aikido... bir tür...” Kendini çabuk topluyordu.</p>

      <p class="paragraf3">“Uzakdoğu savaş sporu,” dedim kendiminkini yakarken. Yeniden oturdum sonra. Bacak bacak üstüne atmadım.</p>

      <p class="paragraf3">“Bir ara yogaya takıldığını biliyorum ama bu aikidoyu hiç duymamıştım Tuğçen’den,” dedi.</p>

      <p class="paragraf3">“Bizimle çalışmaya yeni başlamıştı,” dedim.</p>

      <p class="paragraf3">Sigarasından derin bir nefes aldı. Kontrol duygusunu yeniden kazanmıştı.</p>

      <p class="paragraf3">“Ne garip!” dedi çaprazımdaki koltuğa otururken.</p>

      <p class="paragraf3">Yüzüne baktım. Neyin garip olduğunu anlatmasını bekledim.</p>

      <p class="paragraf3">“Bir sürü arkadaşı olması lazım İstanbul’da,” dedi. “Gelen giden yok ama. Okuldan, ekibinden... Bir tek siz. Bu kadar mı duyarsız bu genç insanlar? Üstelik...”</p>

      <p class="paragraf3">Cümlesinin sonunu bilerek havada bıraktı. Beğendim bunu.</p>

      <p class="paragraf3">“Kimse kimseye amca demiyor ama antrenmanda!” dedim.</p>

      <p class="paragraf3">“Onu söylemek istemedim,” dedi Tuğçen Yavaş’ın ablası onu söylemek istediğini vurgulayarak. “Ama ta buralara kadar gelmenizi...”</p>

      <p class="paragraf3">“Buralara kadar gelme nedenimi açıklayabilirim,” dedim.</p>

      <p class="paragraf3">“Lütfen,” dedi.</p>

      <p class="paragraf3">Konuşmaya başlamadan önce biraz öne doğru eğildim koltuğumda.</p>

      <p class="paragraf3">“Ben özel dedektifim,” dedim. Yüzünde hiçbir ifade belirmedi. Diş hekimiyim demişim gibi rahat, konuşmaya devam ettim. “Kardeşinizle aikido çalıştığımız doğru ama yalnızca bir kez. Yeni başlıyordu. O çalışmadan da birlikte çıktık. Yolda arabamdan indi. Spor çantası bende kaldı. Daha kendisine verme fırsatı çıkmadan, bu evde olanların haberini alınca...”</p>

      <p class="paragraf3">“Ben de avukatım,” dedi Tuğçen Yavaş’ın ablası. “Boşanma avukatı da değilim merak ediyorsanız. O yüzden kelimelerinizi seçerken daha rahat olabilirsiniz. Deminki şaşkınlığım sayılmaz.”</p>

      <p class="paragraf3">Araya girmesi hiç önemli değilmiş gibi devam ettim.</p>

      <p class="paragraf3">“İnsan tanıdığı birinin öldürüldüğünü duyunca gazete haberleriyle yetinmiyor,” dedim.</p>

      <p class="paragraf3">“Ne buldunuz?” dedi hemen.</p>

      <p class="paragraf3">“Bakış açınıza bakar,” dedim. “Katilin adını istiyorsanız söyleyemem.”</p>

      <p class="paragraf3">“Anladım.”</p>

      <p class="paragraf3">“Şu anda sorularım cevaplarımdan daha çok,” dedim.</p>

      <p class="paragraf3">“Benim cevaplayabileceklerim de var mı bu soruların arasında?” dedi Tuğçen Yavaş’ın ablası.</p>

      <p class="paragraf3">“Sevinirim,” dedim.</p>

      <p class="paragraf3">“Sevinin o zaman,” dedi Tuğçen Yavaş’ın ablası.</p>

      <p class="paragraf3">Yumuşak bir soruyla başlamak istedim.</p>

      <p class="paragraf3">“Soyadınız hâlâ Yavaş mı?” dedim.</p>

      <p class="paragraf3">Geldiğimden beri ilk kez yüzünde gülümsemeye benzer bir ifade gördüm.</p>

      <p class="paragraf3">“İkinci soruyu biliyorum galiba,” dedi. “Babam Kemalettin Tuğcu’yu çok severek okumuş gençliğinde. Kendi adı da Kemalettin’di. Kızları olunca tutamamış kendini. Adımız gibi biz de benzedik birbirimize. Çocukken çok hoşumuza giderdi bizi karıştırmaları. Soyadıma gelince, şu anda Yavaş. Bir ara değildi, yeniden Yavaş oldu.”</p>

      <p class="paragraf3">“Üçüncü soru,” dedim. “Kardeşinizle nasıldı aranız? Haberleşiyor muydunuz sık sık?”</p>

      <p class="paragraf3">Tuğçe Yavaş geriye doğru yaslandı İskandinav koltukta.</p>

      <p class="paragraf3">“Sayılır,” dedi. “Haftada iki üç kere konuşuyorduk. Özel olarak merak ettiğiniz ne var?”</p>

      <p class="paragraf3">“Tuğçen tiyatrocu olduğunu söylemişti bana,” dedim. “Ne kadar tiyatrocuydu?”</p>

      <p class="paragraf3">“Yani?” dedi Tuğçe Yavaş.</p>

      <p class="paragraf3">“Bir oyunda filan oynuyor muydu?” dedim. “Kendine çalışacak bir tiyatro falan arıyor muydu, ne bileyim.”</p>

      <p class="paragraf3">“Hayır,” dedi Tuğçe Yavaş. “Planları vardı ama.”</p>

      <p class="paragraf3">“Yani?” dedim bu kez ben.</p>

      <p class="paragraf3">“Kendisi bir tiyatro kurmak peşindeydi.”</p>

      <p class="paragraf3">“Zor iş tiyatro kurmak,” dedim. “Bu zamanda.”</p>

      <p class="paragraf3">“Canım yarı amatör, yarı profesyonel,” dedi Tuğçe Yavaş. “Uzun süre sponsor peşinde dolaştı anlattığına göre.”</p>

      <p class="paragraf3">“İstanbul’da yarı amatör yarı profesyonel yaşamak bile zor,” dedim.</p>

      <p class="paragraf3">“Söylemesi ayıp, ben oldukça iyi kazanırım,” dedi Tuğçe Yavaş. “Konservatuvara girdiğinden beri Tuğçen’in bütün masraflarını karşılıyorum.”</p>

      <p class="paragraf3">Kredi kartı ekstrelerini hatırladım. Yerlerini söylemek aklımdan bile geçmedi ama.</p>

      <p class="paragraf3">“Tiyatro konusunda yardım etmediniz anladığım kadarıyla,” dedim.</p>

      <p class="paragraf3">“Onu istemedi benden,” dedi Tuğçe Yavaş. Sigarasını söndürdü sehpanın üzerindeki küllükte. “O konuda hiç yardım istemedi benden. Sanırım kendi kendine bir şeyler başarabileceğini kanıtlamak istiyordu. Ben de ses etmedim.”</p>

      <p class="paragraf3">“Başaracak mıydı?” dedim.</p>

      <p class="paragraf3">“Sanırım başarırdı,” dedi Tuğçe Yavaş.</p>

      <p class="paragraf3">“Anladım,” dedim ben de. Sigaramı Tuğçe Yavaş’ınkinin yanına söndürdüm. Bir sonraki soruyu nasıl soracağımı düşünüyordum bir yandan da. Bir de odada nasıl yalnız kalacağımı.</p>

      <p class="paragraf3">Kül tablasının yanındaki gelişmemiş telefon imdadıma koştu. Salak bir sesle çaldı aniden.</p>

      <p class="paragraf3">Tuğçe Yavaş özür dilerim bakışlarıyla baktı bana, telefonu kaldırmadan önce.</p>

      <p class="paragraf3">“Efendim?” dedi.</p>

      <p class="paragraf3">Telefonun öbür ucundaki insanın sesini duyunca rahatlamış gibi geriye doğru yaslandı dinlerken.</p>

      <p class="paragraf3">“Evet,” dedi sonra.</p>

      <p class="paragraf3">Ben kafamı çevirip kütüphaneyi incelemeye koyuldum.</p>

      <p class="paragraf3">“Yok, fazla bir gelişme yok. Seninle konuştuktan sonra evi düzene soktum biraz,” dedi telefona. “Sanırım yarından sonra alabileceğim... eee... cenazeyi. Bugün konuştum adamlarla.”</p>

      <p class="paragraf3">Karşı tarafı dinledi kısa bir süre.</p>

      <p class="paragraf3">“Bu işleri yapan birileri varmış,” dedi cevap olarak. “Onlara vereceğim. Bir de şu ilan işini halledeyim buradayken diyorum.”</p>

      <p class="paragraf3">Telefonu sağ kulağından sol kulağına aktardı.</p>

      <p class="paragraf3">“Hayır, hayır,” dedi biraz daha dinledikten sonra. “Gelmene gerek yok. Burada bir müttefik buldum gibi.”</p>

      <p class="paragraf3">Bana baktı son cümlesinden sonra. Ben hâlâ kitaplara bakıyordum.</p>

      <p class="paragraf3">“Tamam canım,” diye bitirdi görüşmeyi. “Bir şey olursa ararım.”</p>

      <p class="paragraf3">Telefonu yerine bıraktıktan sonra ayağa kalktı.</p>

      <p class="paragraf3">“Size bir şey ikram edeyim,” dedi. “İzmir’den çok sevgili bir arkadaşım. Geleyim diye tutturdu, ama işi gücü var kızın. Ne içersiniz?”</p>

      <p class="paragraf3">“Mümkünse bir kahve,” dedim. Telefon edenin cinsiyetini bilince ne kazandım diye düşündüm kendi kendime.</p>

      <p class="paragraf3">“Kahve bana da iyi gelecek,” dedi Tuğçen Yavaş. Parmaklarını benim Cessna’nın klavyesinin başına geçmeden önce yaptığım gibi havada oynattı birkaç kez. Sonra seri adımlarla çıktı salondan.</p>

      <p class="paragraf3">Hemen ayağa fırladım. Kasetçaların yanına çömeldim. Kısa bir an aradım kaset çıkarma düğmesini. Sonra buldum. Bastım. Kaset yuvasının kapağı yerinden oynamadı.</p>

      <p class="paragraf3">Yeniden bastım düğmeye. Daha sert bu kez.</p>

      <p class="paragraf3">Durum değişmedi.</p>

      <p class="paragraf3">Kapağı ileri ittim. Yeniden denedim.</p>

      <p class="paragraf3">Durum yine değişmedi.</p>

      <p class="paragraf3">Bu kaset takılıp çıkarılıyor bu meret cihaza, yolu yok dedim içimden. Geri sarma düğmesine basmaya niyetlendim.</p>

      <p class="paragraf3">“Süt ister...” diye bir ses duydum arkamdan. Hassiktir dedim içimden.</p>

      <p class="paragraf3">“Ne yapıyorsunuz orada?” dedi Tuğçe Yavaş sorudan çok onaylamama yargısı taşıyan bir ses tonuyla.</p>

      <p class="paragraf3">İşi yüzsüzlüğe vurdum.</p>

      <p class="paragraf3">“Lanet kaset takılmış,” dedim.</p>

      <p class="paragraf3">“Bu gerçeği anlamak için benim odadan çıkmamı beklediğinize göre, Tarkan’ın son kaseti değil aradığınız,” dedi Tuğçe Yavaş.</p>

      <p class="paragraf3">“Değil,” dedim. Bir dizim hâlâ yerdeydi.</p>

      <p class="paragraf3">“Ne olduğunu söyleyecek misiniz bana?”</p>

      <p class="paragraf3">“Sonucun sizi üzmesinden korkarım,” dedim ayağa kalkarken.</p>

      <p class="paragraf3">“Bakın Remzi Bey,” dedi Tuğçe Yavaş. “İzmir’den İstanbul’a gelene kadar ağladım uçakta. Ağladım ve bitti. Belki sonra yine ağlayacağım. Çok sonra ama. Şimdi aradığınız her neyse bana söyleyebilirsiniz çekinmeden. Dayanırım.”</p>

      <p class="paragraf3">“Tuğçen’in sesini duysanız da mı?” dedim hafif yan dönüp kasetçaları gösterirken.</p>

      <p class="paragraf3">Elini alnına götürdü önce, sonra ağzını kapadı. Sendeleyerek iki küçük adım attı arkaya doğru.</p>

      <p class="paragraf3">“Aman Allahım!” dedi. “Aklıma gelen değildir inşallah!”</p>

      <p class="paragraf3">“Bir veda mesajı değil anladığım kadarıyla,” dedim. “Ama Tuğçen’in sesinden bir şeyler dinleyeceğimize neredeyse eminim.”</p>

      <p class="paragraf3">Tuğçe Yavaş gözlerini kasetçalara dikmişti şimdi. Bizim kahve kaynadı dedim kendi kendime. Kahveden vazgeçip bir sigara yaktım.</p>

      <p class="paragraf3">“Bunun derdi neydi?” dedi Tuğçe Yavaş kasetçalara doğru ilerleyerek.</p>

      <p class="paragraf3">“Kaseti çıkaramadım,” dedim. “Sıkışmış.”</p>

      <p class="paragraf3">“Burada dinleyeceğimize göre önemi yok,” dedi Tuğçe Yavaş. “Çalar herhalde.”</p>

      <p class="paragraf3">Önceki gün çalıyordu dedim içimden.</p>

      <p class="paragraf3">Tuğçe Yavaş önce derin bir nefes aldı, sonra “play” düğmesine bastı kasetçaların. Elini çekip bekledi. Üstüne direnç dolu bir bekleme tavrı gelmişti sanki.</p>

      <p class="paragraf3">Ama yalnızca belli belirsiz bir tıslama sesi geldi kasetçalardan. Tuğçe Yavaş yeniden cihazın üstüne eğilip ses yükseltme düğmesini aradı birazcık titreyen ellerle. Düğmeyi sağa doğru çekmesi tıslamanın gücünü artırmaktan başka bir işe yaramadı.</p>

      <p class="paragraf3">“Biraz geri saralım,” dedim, müdahale etmekten korkuyormuş gibi alçak bir sesle.</p>

      <p class="paragraf3">Durdurdu kasetçaları Tuğçe Yavaş. Geri sarma düğmesine bastı sonra. Cihazın motoru vızıldadı. Bandın banda sürtünmesinden çıkan sesler geldi kapağını açamadığım bölmenin ardından. Sekize kadar ancak sayabileceğim bir süre geçtikten sonra, geri sarmayı durdurup, “play”e bastı yeniden Tuğçe Yavaş.</p>

      <p class="paragraf3"><span class="italik2">“Bana iyi bak Daye Hatun...”</span> diye patladı kardeşinin ince ve melodili sesi salonun ortasında. <span class="italik2">“Bana iyi bak!”</span> Yer gök inledi sanki Tuğçen Yavaş’ın sesiyle. Yeni Moda Gıda Pazarı’ndan bile duyulmuştur dedim içimden, aynı anda fırlayıp ses düğmesini makul bir dereceye getirdim.</p>

      <p class="paragraf3">“Ah canımmm...” dedi Tuğçe Yavaş ellerini yüzüne kapatarak.</p>

      <p class="paragraf3">“İsterseniz boş verelim,” dedim.</p>

      <p class="paragraf3">Elini çekti yüzünden.</p>

      <p class="paragraf3">“Hayır! Hayır!” dedi. “Başladık madem, bitirelim.”</p>

      <p class="paragraf3">“Bir sigara daha vereyim mi?” dedim.</p>

      <p class="paragraf3">Başını hayır anlamında iki yana salladı.</p>

      <p class="paragraf3">Elimi uzatıp yeniden geri sarma düğmesine bastım. Sessizlik içinde kasetçaların tıkırtılarını dinledik. Tuğçe Yavaş’ın gözü cihazdan ayrılmadı.</p>

      <p class="paragraf3">Bir nefes daha çektim sigaramdan. Sonra söndürdüm.</p>

      <p class="paragraf3">Sona kadar sarılan kaset tak diye bir ses çıkardı.</p>

      <p class="paragraf3">Tuğçe Yavaş’ın yüzüne bir kere daha baktım sorar gibi. Kafasını öne doğru salladı. “Play” düğmesine bastım.</p>

      <p class="paragraf3">İki kız gülüştüler kasetçaların hoparlöründen bize doğru. Bir sessizlik oldu sonra.</p>

      <p class="paragraf3">“Başlasana!” dedi Tuğçe Yavaş’ın sesi. İkinci bir kız sesi öksürdü.</p>

      <p class="paragraf3"><span class="italik2">“Gel Hürrem,”</span> diye başladı sonra tanımadığım sesi ikinci kızın. <span class="italik2">“Seni çağırttım ki...”</span></p>

      <p class="paragraf3"><span class="italik2">“Bir şey mi var?”</span> dedi Tuğçen Yavaş ustaca bir kaygı katarak sesine.</p>

      <p class="paragraf3"><span class="italik2">“Bu yüzük sana valide sultanın armağanı,”</span> dedi öteki kız.</p>

      <p class="paragraf3"><span class="italik2">“Valide sultanın ha!”</span> dedi Tuğçen Yavaş heyecanla.</p>

      <p class="paragraf3">Öteki kız konuşurken Tuğçe Yavaş’ın yüzüne baktım. Kaldırıyor gibiydi.</p>

      <p class="paragraf3"><span class="italik2" xml:lang="ar-SA">“Zamanla öğreneceksin ki Hürrem, böyle ansızın gelen armağanların bazen sevindirici, bazen de üzücü nedenleri vardır.”</span></p>

      <p class="paragraf3"><span class="italik2" xml:lang="ar-SA">“Peki, bu armağanının nedeni?”</span></p>

      <p class="paragraf3"><span class="italik2" xml:lang="ar-SA">“Valide sultan bu armağanla gönlünü almak diler ve sana verdiği umudu unutturmak.”</span></p>

      <p class="paragraf3"><span class="italik2">“Burada kendimi sedire bırakıyorum...”</span> dedi Tuğçen Yavaş’ın sesi birden rolünden çıkarak. Ardından kızlar kikirdediler. Sonra Tuğçen Yavaş Hürrem oldu yeniden.</p>

      <p class="paragraf3"><span class="italik2">“Fakat, fakat ben ona ne yaptım ki? Niçin böyle yüz çevirir benden?”</span></p>

      <p class="paragraf3">İkinci kız gülmeye devam edecekti, kendini zor tuttu. İlk sözcükleri bu yüzden net çıkmadı ağzından.</p>

      <p class="paragraf3"><span class="italik2">“Yüz çevirdiği yok Hürrem! Ancak şu arka arkaya üç ölüm valide sultanı çok üzdü. Bunca acıdan sonra daha fazla yaralamak istemez hasekiyi.”</span></p>

      <p class="paragraf3">Tuğçen Yavaş bağırmaya başladı daha karşısındakinin sözleri tam bitmeden. İyi ki sesini kısmışım kasetçaların dedim içimden.</p>

      <p class="paragraf3"><span class="italik2">“Ne sanırsınız beni? Gerçekten bir âciz, bir miskin cariye mi? Yüz çevirecek olursanız, durduğu yerde çürüyecek bir odalık ha?”</span></p>

      <p class="paragraf3"><span class="italik2">“Kendine gel Hürrem! Valide sultan istemedikçe, kimse kendisini padişaha sunamaz. Haremin kendine özgü kuralları, teşrifatı vardır.”</span></p>

      <p class="paragraf3">Tuğçen Yavaş iyice kaptırmıştı kendi rolüne. Sesindeki öfkeyi denetimli, olgun, usta oyuncu öfkesini bu kötü kasetçaların yetersiz hoparlörlerinin zedelemesine karşın algılıyordunuz. Tuğçe Yavaş gözlerinde tuhaf bir parlaklıkla dinliyordu kardeşini.</p>

      <p class="paragraf3"><span class="italik2">“Hıh! Gelenekler... Kurallar... Teşrifat... ve şurada beş yüz kurban. Bu gelenekleri, bu kuralları, bu teşrifatları aşamadıkları için. Ben bu uzun can çekişmeye razı olur muyum sanıyorsunuz?”</span> Bir soluklandı burada, sonra kararlı bir sesle devam etti. <span class="italik2">“Padişahı göreceğim ve kendimi ona kendim sunacağım.”</span></p>

      <p class="paragraf3">Öteki kız da sonunda katıldı Tuğçen Yavaş’ın oyunculuğuna.</p>

      <p class="paragraf3"><span class="italik2" xml:lang="ar-SA">“Çıldırmışsın sen!”</span></p>

      <p class="paragraf3">Tuğçen Yavaş giderek yükseltti heyecanının dozunu.</p>

      <p class="paragraf3"><span class="italik2">“Bana iyi bak Daye Hatun, bana iyi bak! Çok şeyler öğrettin bana, her dediğini yaptım, her öğrettiğini kaptım ve seni çok aştım. Onun için tanıyamıyorsun beni, tanıyamazsın da.”</span></p>

      <p class="paragraf3">Biraz alttan alma oynadı karşısındaki kız.</p>

      <p class="paragraf3"><span class="italik2">“Hürrem kızım! Bir gün bizim de günümüz gelecektir inan!”</span></p>

      <p class="paragraf3">Kasetçalardaki ses biraz uzaklaştı. Sanki ayağa kalkmıştı burada Tuğçen Yavaş. Önce müthiş bir kahkaha attı. Sonra tempolu, makineli tüfek gibi değil, ama dinleyenlerin algılamasına izin veren hızda bir okuyuşla devam etti.</p>

      <p class="paragraf3"><span class="italik2">“Yani beklemek ha!” Onların beklediği gibi. Senin beklediğin gibi. Bir ömür boyu. Sonra da bildiklerini başka ikballere öğretmeye memur yaşlı bir kadın olarak, hiç değilse çırağının mürüvvetiyle avunmak. Ancak bu kadarını umut edebilmek. Sen beni hiç anlayamamışsın Daye Hatun! Ben Tanrı’nın bana verdiği gücü biliyorum. Bir ateş ki ya yakacaktır, ya da yanacaktır. Ben bu ateşi kullanacağım işte. Küllenmeden önce!”</span></p>

      <p class="paragraf3">Bir an sessizlik oldu kasetçalarda. Ardından öteki kızın sesi geldi, umutsuz, yılgın.</p>

      <p class="paragraf3"><span class="italik2">“Hürrem! Beni korkutuyorsun Hürrem!”</span></p>

      <p class="paragraf3">Sonra Yeniden gülüştüler kızlar.</p>

      <p class="paragraf4">İkimiz de sustuk. İkimiz de önümüze bakıyorduk. Kafamı kaldırdığımda Tuğçe Yavaş’ın gözlerinin altını sildiğini gördüm usulca. Kasetçaların “stop” düğmesine basıp, ilk açtığımızda duyduğumuz tıslama sesini durdurdum.</p>

      <p class="paragraf3">“Zavallı Tuğçen!” dedi Tuğçe Yavaş. “Zavallı kardeşim!” Sonra bana döndü.</p>

      <p class="paragraf3">“Biliyor musunuz, yarın doğum günü,” dedi.</p>

      <p class="paragraf3">Söyleyecek bir şey bulamadım. Tuğçe Yavaş kafasını sertçe iki yana salladı beynine üşüşen düşüncelerden kurtulmak ister gibi.</p>

      <p class="paragraf3">“İnsan çıldırabilir,” dedi. “Üstelik kardeşinin kendi tabancasıyla vurulduğunu düşününce.</p>

      <p class="paragraf3">“Ne?” dedim.</p>

      <p class="paragraf3">Öğrenmenin sonu yoktu.</p>

      <p class="paragraf3">“Son geldiğimde tabancam yanımdaydı. Hani avukatım ya. Dönerken burada unutmuşum.”</p>

      <p class="paragraf3">“Polise söylediniz mi bunu?” dedim.</p>

      <p class="paragraf3">“Tabii ki,” dedi.</p>

      <p class="paragraf3">“Ortada mı bırakmış Tuğçen?” dedim.</p>

      <p class="paragraf3">“Evet,” dedi. “Tıpkı Çehov’un lafı gibi, duvara astım abla demişti telefonda. Birinci perdede duvarda asılı tüfek üçüncü perdede patlamalı...”</p>

      <p class="paragraf3">“Hay Allah!” dedim.</p>

      <p class="paragraf3">Tuğçe Yavaş konuyu değiştirdi. Suçluluk duygusuyla değil ama.</p>

      <p class="paragraf3">“Bulacak mısınız katilini?” dedi.</p>

      <p class="paragraf3">“Bilmem,” dedim. “Ama polis bulur muhakkak.”</p>

      <p class="paragraf3">“Polis bana sordu şüphelendiğiniz biri var mı diye,” dedi Tuğçe Yavaş “bana” sözcüğünü vurgulayarak. “Ta İzmir’den bilebilirmişim gibi.”</p>

      <p class="paragraf3">“Onların da usulleri var kendilerine göre,” dedim.</p>

      <p class="paragraf3">“Sizin de var ama,” dedi Tuğçe Yavaş. “Biraz önce şahit olduğum üzere.”</p>

      <p class="paragraf3">“Eh!” dedim. “En çok ortalarda dolaşıp sorular sorarım.” Yöntemlerim üzerine değil, yöntemlerimin sonuçları üzerine düşünüyordum ben de.</p>

      <p class="paragraf3">Tuğçe Yavaş aklına önemli bir şey gelmiş gibi kaşlarını çattı. küçük bir aradan sonra konuştu.</p>

      <p class="paragraf3">“Bu konuda sorumlu olduğunuz bir müşteriniz var mı?” dedi.</p>

      <p class="paragraf3">“Hem var, hem yok,” dedim.</p>

      <p class="paragraf3">“Eğer çıkar çelişkisi olmayacaksa, sizi tutmak istiyorum,” dedi resmi bir ses tonuyla.</p>

      <p class="paragraf3">“Olur,” dedim. Nedense müşterilerime yaptığım ilk konuşmanın yeni bir versiyonunu yapmak içimden gelmedi. Aklım başka yerdeydi.</p>

      <p class="paragraf3">“Bulun katili bana,” dedi Tuğçe Yavaş. “Öyle ayrıntılı delil, itiraf filan istemem. Birisini gösterin bana ve katil bu deyin.”</p>

      <p class="paragraf3">“Vurmayacaksınız gösterdiğim kişiyi, değil mi?” dedim.</p>

      <p class="paragraf3">“Hayır,” dedi Tuğçe Yavaş. “Avukatım ben. İnsanları dizinden vurmadan felç etmeyi iyi bilirim.”</p>

      <p class="paragraf3">“İtirazım yok,” dedim. “Nasıl olsa ne savcı, ne hâkimim ben.”</p>

      <p class="paragraf3">“Siz ismi verin bana, o görevleri de üstlenirim,” dedi Tuğçe Yavaş.</p>

      <p class="paragraf3">Konuyu değiştirmem gerektiğini düşündüm.</p>

      <p class="paragraf3">“Bir ilan işinden söz ettiniz telefonda,” dedim. “Cenaze günü falan belli mi İzmir’de?”</p>

      <p class="paragraf3">“Değil,” dedi Tuğçe Yavaş. “Bir gidelim oraya, öyle karar vereceğim. Ama kızı ardından güzel sözlerle anan bir ilan vereyim istedim. Haberi olmayan bir sürü insan var.”</p>

      <p class="paragraf3">“Bir metin hazırladınız mı?” dedim. “Benim reklamcı bir arkadaşım var. İsterseniz yardım edebilir size.”</p>

      <p class="paragraf3">“Çok sevinirim,” dedi Tuğçe Yavaş. “Bir şeyler yazmıştım.” İki adımda kütüphaneye ulaştı. Boy hizasındaki kitapların üstüne koyduğu bir kâğıdı aldı oradan, bana uzattı. Spiralli bir bloknottan koparılmış bir kâğıttı bu.</p>

      <p class="paragraf3">Çok düzgün bir yazıyla yazılmış metni okudum.</p>

      <p class="paragraf5"><span class="char-style-override7">Erken Kapanan Perde</span></p>

      <p class="paragraf6">İclal ve Kemallettin Yavaş’ın kızı,</p>

      <p class="paragraf1"><span class="char-style-override7">Tuğçe’nin kardeşi,</span></p>

      <p class="paragraf1"><span class="char-style-override7">Karşıyaka’nın en güzel tiyatrocusu,</span></p>

      <p class="paragraf7"><span class="char-style-override7">Tuğçen Beyhan Yavaş</span></p>

      <p class="paragraf1"><span class="char-style-override7">Kendi isteği dışında hayattan koparıldı.</span></p>

      <p class="paragraf1"><span class="char-style-override7">Bedeni İzmir’de toprağa verilecek.</span></p>

      <p class="paragraf1"><span class="char-style-override7">Onu artık hiç alkışlayamayacaklara duyurulur.</span></p>

      <p class="paragraf5"><span class="char-style-override7">Ailesi</span></p>

      <p class="paragraf8">Yerimden kalkıp telefonun başına geçtim. Ortalıkta dolaşıp sorabileceğim sorulardan biri daha ortadan kalktı dedim kendi kendime.</p>
    </div>
  </div>
</body>
</html>
