<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-6.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x6-6.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-7">7. BÖLÜM</p>

      <p class="resim3"><img alt="2.png" class="image4" src="../Images/2_fmt7.jpeg" /></p>

      <p class="paragraf2"><span class="char-style-override4">E</span>ve girerken bahçede apartman yöneticimize rastladım. Emekli subaydı kendisi. Çimlerin, çiçeklerin arasında iki büklüm mıntıka temizliği yapıyordu.</p>

      <p class="paragraf3">“En çok ne atıyorlar?” dedim, yanından geçerken.</p>

      <p class="paragraf3">“Oooo Remzi Bey...” dedi. “İnanır mısınız, bozuk para bile buldum. Ne var ne yok?”</p>

      <p class="paragraf3">“İyidir,” dedim. “Uğraşıyorum işte. Dolar bulursanız haber verin, ben atmıştım.”</p>

      <p class="paragraf3">“Ha ha ha,” diye güldü.</p>

      <p class="paragraf3">Posta kutum boştu. Ya da kilidi zaten bozuk olduğu için isteyen geçerken elini uzatıp beğendiğini almıştı.</p>

      <p class="paragraf3">Merdivenleri ağır ağır çıktım. İki gündüz uykumun birinde abuk sabuk şeyler çalıp uyandıran üst kattaki delikanlının annesiyle karşılaştım merdivende. Sevecen sevecen gülümsedik karşılıklı. Yöneticimizin bire bin katıp hakkımda anlattığı hikâyeler sayesinde komşularımın hepsiyle sevecen sevecen selamlaşıyorduk merdivende karşılaştığımızda. O iki yıl önceki sessiz muhalefet yok olmuştu apartmanda.</p>

      <p class="paragraf3">Eve girince aynen bıraktığım gibi olduğunu gördüm her şeyin.</p>

      <p class="paragraf3">Telesekreter hariç. Cihazın mesaj olduğunu bildiren ışığı yanıp sönüyordu. Bekle biraz dedim içimden telesekretere doğru. Deri montumu çıkarıp askıya astım. İçcebine uzandım sonra, zarfları taşıyan zarfı çıkardım. Kullanılmayan misafir odasına girip, Tuğçen Yavaş’ın spor çantasının yanına bıraktım. Üstümdekileri çıkardım, yıkanmaktan yeşili solmuş TEMA tişörtümü ve yırtık blucinimi giydim.</p>

      <p class="paragraf3">Gidip adam gibi bir kahve yaptım kendime.</p>

      <p class="paragraf3">Akşam işten biraz erken kaçmış bir pazarlama elemanı gibi televizyona karşı ayaklarımı uzatıp kahvemi içmeden önce, telesekreterin düğmesine bastım.</p>

      <p class="paragraf3">İlk mesaj <span class="italik2">sensei</span>’dendi.</p>

      <p class="paragraf3">Yarınki çalışmayı bir saat erkene almak zorunda olduğunu bildiriyor, gelmemi şiddetle beklediğini ekliyordu.</p>

      <p class="paragraf3">“Bir haber var mı kızdan?” sorusuyla bitiriyordu notu.</p>

      <p class="paragraf3">Var, akşama tiyatroya gideceğiz dedim içimden telesekretere doğru.</p>

      <p class="paragraf3">İkinci mesaj sık sık telefon edip adını ve arama nedenini bildirmeyen kadındandı. Hep ben evde yokken arıyordu, bu sitede oturduğundan iyiden iyiye şüpheleniyordum kadının.</p>

      <p class="paragraf3">Üçüncü mesaj birtakım elektronik gürültülerden ibaretti. Bu boşluktan faydalanarak kahvemden kocaman bir yudum aldım. Kendi kahvem kimselerinkine benzemiyordu.</p>

      <p class="paragraf3">Elimi sigara paketine uzatmışken dondum dördüncü mesajın sahibini duyunca.</p>

      <p class="paragraf3">“Remzi Bey,” diyordu gayet iyi hatırladığım ses. “Gece tam birde Pandora’nın kutusu açılacak. Gelirseniz sizi ilgilendiren bir şey de çıkabilir içinden. Bekliyorum.”</p>

      <p class="paragraf3">Son mesajı bir kere daha dinleten düğmeye bastım.</p>

      <p class="paragraf3">“Remzi Bey,” dedi yeniden, Şeyda Tapan’ın sesi. “Gece tam birde Pandora’nın kutusu açılacak. Gelirseniz sizi ilgilendiren bir şey de çıkabilir içinden. Bekliyorum.”</p>

      <p class="paragraf3">Gayet netti ses. Dip gürültüsü, cızırtı falan yoktu. Bağlamalar, tefler de çalınmıyordu arka planda.</p>

      <p class="paragraf3">Sigaramı yaktım, kahveden bir yudum daha aldım.</p>

      <p class="paragraf3">Gittikçe popülerleşiyorsun Remzi Ünal dedim kendi kendime. Bu akşam iki randevun birden var.</p>

      <p class="paragraf3">Telesekreterin düğmesine bir kez daha bastım sonra.</p>

      <p class="paragraf3">Dördüncü mesaj oğlu uyuşturucuya kapılıp evden kaçan kadındandı. Daha sakinleşmişti kadın. Tane tane anlattı. Benden ses çıkmayınca, gazeteden başka bir meslektaşımı bulmuş, adam avans olarak bir alay parasını aldıktan sonra ortadan kaybolmuştu. Telefonları cevap vermiyordu. Giden para önemli değildi kadına göre, o oğlunu istiyordu. Lütfen yardım etmeliydim.</p>

      <p class="paragraf3">Şimdilik ancak kendime yardım edebiliyorum dedim kadına, beni duymasa bile. Sonra telesekreterdeki mesajları sildim.</p>

      <p class="paragraf3">Kahvemi bitirdim. Sigaramı söndürdüm. Hafif acıkmaya başlamıştım, gidip buzdolabını gözden geçirdim. Gördüklerimi beğenmedim. Bakkalın çırağının sabah bıraktığı ekmeğin köşesinden biraz kopardım, öylesine geveledim televizyona bakarken.</p>

      <p class="paragraf3">Ekmek bitince saate baktım.</p>

      <p class="paragraf3">Daha vakit vardı hazırlanmaya, epey vakit vardı, gecenin uzun sürmesi ihtimali de yüksekti. Yukarıdaki oğlanın gürültüye başlamamasını dileyerek gidip yattım.</p>

      <p class="paragraf3">Oyun iyi olsa bari dedim içimden uyumadan önce.</p>

      <p class="paragraf4">İçimdeki saat tık diye uyandırdı beni.</p>

      <p class="paragraf3">Doğru banyoya gittim. Tadını çıkara çıkara bir duş yaptım. Tıraş olmadan önce banyodaki buharları tahliye ettim kapıyı açıp. Aynadaki buğunun içinden belli belirsiz görünen suratımı kesmemeyi başararak bitirdim tıraşımı. After shave bile sürdüm.</p>

      <p class="paragraf3">Madem tiyatroya gidiyordum, adam gibi giyinmeliydim. Yatak odasında on dakika debelendikten sonra kravat, beyaz gömlek ve lacivert blazer’ımla kendimi bile şaşırttım.</p>

      <p class="paragraf3">Çoktandır beğenmediğim kadar beğendim kendimi kapının karşısındaki boy aynasında.</p>

      <p class="paragraf3">Merdivenlerden aşağı ıslık çalarak indim.</p>

      <p class="paragraf3">Sokağın başında durduğum taksinin şoförü, kılığıma bakıp sohbet girişiminde bulunmadı Harbiye’ye varana dek.</p>

      <p class="paragraf3">Zamanlamam iyiydi. Oyunun başlamasına yarım saat kala tiyatronun kapısından içeri girdim.</p>

      <p class="paragraf3">Gişenin önü boştu. Yaklaştım.</p>

      <p class="paragraf3">Gereğinden çok boyanmış gişeci kadın gazetelerin hafta sonu eklerinden birini okuyordu. Yanaştığımı hissedince kapatıp kenara koydu.</p>

      <p class="paragraf3">“Bu akşam için var mı yeriniz?” dedim.</p>

      <p class="paragraf3">“Kaç kişi?” dedi önündeki yer planını tükenmezkalemiyle işaret ederek.</p>

      <p class="paragraf3">Kendime iyi bir yer beğenmek ister gibi kafamı gişenin içine, yer planına doğru uzatıp baktım. C sırasının 12 numaralı koltuğunun hemen arkası doluydu. E sırasında, sıra başında iki kişilik boş yere işaret ettim.</p>

      <p class="paragraf3">“Şurayı verebilir misiniz lütfen?” dedim. “Bir kişi.”</p>

      <p class="paragraf3">Gereğinden çok boyanmış kadın tek başına tiyatroya gelen adamın kim olduğunu anlamak ister gibi yüzüme baktı gişesine yaklaştığımdan beri ilk. Ona gülümsedim. Yüzümde aradığını gördü mü bilmiyorum ama lütfedip işaret ettiğim yerdeki karelerin soldakine tükenmeziyle bir çarpı attı. Bilet koçanı ve yer kuponlarıyla uğraştı bir süre. Sonra hepsini önüme sürüp sunduğu tiyatro keyfinin fiyatını söyledi.</p>

      <p class="paragraf3">Ödedim.</p>

      <p class="paragraf3">Kadife yollukların üzerinde yürüyerek içeriye doğru ilerledim. Koridor birden genişledi. Duvarlarında eski oyunların afişlerinin asılı olduğu fuayeye dönüştü.</p>

      <p class="paragraf3">Fuayede oturulabilecek altı sandalyenin altısı da, benden daha erkenci üç ayrı çift tarafından işgal edilmişti. Erkeklerin giyimi benden daha iyiydi. Köşedeki çay, kahve, soğuk içecek barına doğru ilerledim.</p>

      <p class="paragraf3">“Bir kahve,” dedim papyon takmış delikanlıya.</p>

      <p class="paragraf3">“Süt ister misiniz?” dedi delikanlı.</p>

      <p class="paragraf3">“Hayır,” dedim. “Kahveyi de biraz çok koy.”</p>

      <p class="paragraf3">Kahve hazırlanırken bir sigara yaktım. Yana doğru kayarak barın önünü boşalttım.</p>

      <p class="paragraf3"><span class="italik2">Arturo Ui</span> afişinin altındaki çift sandalyelerinde birbirlerine doğru eğilmiş, alçak sesle konuşuyorlardı. <span class="italik2">Meydan (Metinli Ortaoyunu Denemesi)</span> adlı oyun ile <span class="italik2">Arturo Ui’nin Engellenemez Yükselişi</span>’nin afişi arasındakiler küs gibiydiler birbirleriyle. <span class="italik2">Julius Caesar</span> afişine denk düşenlerse kıkır kıkır gülüyorlardı duymadığım bir dizi espriye.</p>

      <p class="paragraf3">Kahvem daha bitmeden ortalık kalabalıklaştı.</p>

      <p class="paragraf3">Beş kişilik bir grup geldi önce. Aynı işyerinden oldukları belliydi. Patırtılarıyla fuayeyi şenlendirdiler. Sonra kılık kıyafete boş vermiş üç üniversite öğrencisi. İki oğlan bir kız. Kızın kucağında dosyalar. Emekli olunca, kırk yıldır yapamadıklarını yapmaya kararlı lise müdürü giysili adam ile tiyatro akşamının her anının keyfini çıkarmaya kararlı karısı.</p>

      <p class="paragraf3">Daha da kalabalıklaşınca insanları birbirinden ayırt edemez oldum. Kimsenin gözüne bakmadan bitirdim kahvemle sigaramı. Fuayenin tavanı sigara bulutuyla kaplandı.</p>

      <p class="paragraf3">Salonun kapısında biletleri kesmeye hazır takım elbiseli adam belirince sigaralar söndürüldü, acele ama telaşsız adımlarla o tarafa doğru yöneldi kalabalık. Herkesin girmesini bekledim.</p>

      <p class="paragraf3">Oyunun başlamasına on dakika vardı.</p>

      <p class="paragraf3">Fuaye boşalınca ben de ilerledim salona. Yer gösteren adam son seferinden döneli çok olmuş, kapının dibinde bekliyordu. Biletimi uzattım. Yüzüme bakmadan önüme düştü adam.</p>

      <p class="paragraf3">E sırasının başındaki yerime oturdum. Her ihtimale karşı gömüldüm koltuğa.</p>

      <p class="paragraf3">C sırasının 12 ve 14 numaralı koltukları boştu.</p>

      <p class="paragraf3">Yer gösteren adam yanımdaki koltuklara dört kişi birden oturttu. Yer vermek için hafif kımıldadım yerimden.</p>

      <p class="paragraf3">Oyunun başlamasına beş dakika kala, baygın bir asansör müziği yükseldi, görmediğim birtakım hoparlörlerden.</p>

      <p class="paragraf3">Yer gösteren adam salona giriş kapısının üzerindeki raylı perdeyi hışırtıyla çekti.</p>

      <p class="paragraf3">C sırasındaki iki koltuk hâlâ boştu.</p>

      <p class="paragraf3">Salondaki mırıldanmalar biraz azaldı.</p>

      <p class="paragraf3">Asansör müziğinin şiddeti arttı sonra. Üzerinde yeni başlayan kıza ekstre gönderen bankalardan birinin adını taşıyan perde ağır ağır iki yana açıldı. Yukarıdaki ışıklar kapatılınca seyirciler şöyle bir kıpırdandılar.</p>

      <p class="paragraf3">Hepimize tanıdık gelecek bir oturma odasını seyrediyorduk şimdi. Gece olmalıydı, hafif karanlıktı ortam.</p>

      <p class="paragraf3">C sırasının sahibi gelmeyecek dedim kendi kendime.</p>

      <p class="paragraf3">Asansör müziği aniden kesildi. Salonun dikkati sahneye toplanmıştı tümüyle şimdi. Arkada bir hareketlenme oldu. Yerdeki halının boğduğu ayak sesleri geldi sonra. Biraz daha gömüldüm koltuğuma. Yer gösteren adam yanımdan geçti. Arkasında birisi daha vardı. Uşak kılığı giymiş birisi sahneye bağırarak adım attığında getirdiği adam C sırasının 12 numaralı koltuğuna oturdu.</p>

      <p class="paragraf3">Seyirciler uşağın kim olduğunu anlar anlamaz bir alkış tuttular.</p>

      <p class="paragraf3">Benim gözüm C sırasının 12 numaralı koltuğuna oturan adamdaydı.</p>

      <p class="paragraf3">Uzun saçları vardı. Kabarık, uzun saçlar. Yandan hafif profilini görebiliyordum. Görkemli bir burnu vardı. Omzunun iki yanından rengini seçemediğim bir atkı sarkıyordu. Omuzları genişti.</p>

      <p class="paragraf3">Ben bu burnu tanıyordum.</p>

      <p class="paragraf3">Adam sanki yanlış yere oturtulmuş gibi kıpır kıpırdı. Kafasını kaldırmış sahnedeki uşağa bakarken, sağ elini saçlarının arasından geçiriyordu sürekli.</p>

      <p class="paragraf3">Ben bu adamı tanıyordum.</p>

      <p class="paragraf3">Uşak daha sahneye çıkar çıkmaz alkış almaya alışkın ve memnun, seyircilere hafif bir baş hareketiyle selam verdi çaktırmadan ve evin sahibinden şikâyet eden uzun konuşmasını sürdürdü. Seyircilerin gülmesini istediği yerleri sesindeki vurgularla belli ediyordu.</p>

      <p class="paragraf3">Uzun saçlı görkemli burunlu adam birisini arar gibi baktı C sırasının aşağılarına doğru. Bir elini yanındaki boş koltuğa koymuştu. Sürekli saçını düzeltiyordu öteki eliyle.</p>

      <p class="paragraf3">Sonra cebinden bir şey çıkarıp sahneden yansıyan ışığa tutarak inceledi. Doğru koltuktasın dedim kendi kendime. Yanlış olan Tuğçen Yavaş’ın yeri.</p>

      <p class="paragraf3">Birden tanıdım adamı.</p>

      <p class="paragraf3">Tiyatro yönetmeniydi adam.</p>

      <p class="paragraf3">Ali Mumcu. Hah, tamam, Ali Mumcu.</p>

      <p class="paragraf3">Tiyatronun zamanını doldurup doldurmadığının tartışıldığı bir televizyon programından hatırlıyordum adamı. Bağrış çağrış konuşurken orada da sık sık düzeltiyordu uzun saçlarını sağ eliyle arkaya doğru. Tiyatronun hiçbir zaman ölmeyeceğini kanıtlamaya çalışırken burnuna dikkat etmiş, sıkılıp başka kanala geçmiştim.</p>

      <p class="paragraf3">Ali Mumcu sonunda doğru numarada oturduğunu, ama yanındaki koltuğun gelmesi gereken sahibinin bir nedenden dolayı gelmediğini kabul etmiş gibi görünüyordu. Saç hareketleri azalmıştı. Sahneye bile bakıyordu şimdi.</p>

      <p class="paragraf3">Salondaki herkes de bakıyordu sahneye gözlerini ayırmadan. Uşağın kendi kendine konuşması bitince içeri giren hizmetçi kostümlü kızın etekleri Fashion TV’deki kızların etekleri kadar kabarık ve kısaydı. Üstelik yerli yersiz eğiliyordu yere doğru.</p>

      <p class="paragraf3">Uşağın söylediği bir şeyle bütün salon kahkahayla güldü. Ali Mumcu sanki bu kahkaha anını özellikle beklemiş gibi aniden kalktı yerinden. Omzunun iki yanından sarkan atkının iki ucunu iki eliyle tutarak özür diler gibi eğildi aynı sırada oturan çifte. Yol verdiler, ama kötü kötü baktılar Ali Mumcu’ya.</p>

      <p class="paragraf3">Hızlı adımlarla yanımdan geçti sonra. Gözleri yerdeydi.</p>

      <p class="paragraf3">Ben sıranın başındaydım, özür dilemem gereken kimse oturmuyordu solumda. Ali Mumcu salonun arkasındaki kadife perdeyi açınca ben de kalktım.</p>

      <p class="paragraf3">Uşak bir espri daha yaptı.</p>

      <p class="paragraf3">Kahkahaların arasında yürüdüm arka kapıya doğru.</p>

      <p class="paragraf3">Dışarı çıkar çıkmaz yeni yakılmış bir puro kokusu vurdu burnuma. Fuaye boştu. Hızla çıkışa doğru ilerledim. Gişeyi geçip çıktım.</p>

      <p class="paragraf3">Ali Mumcu, içeridekilerin yerlerine yatarak güldüğü oyunun fotoğraflarının önünde durmuş, purosunu çekiştiriyordu akıp giden trafiğe bakarak. Kadife, uzun bir ceket vardı üstünde. Mor gömleğine kravat takmamıştı. Blucininin altında Clark’lar vardı. Bir eliyle sürekli saçlarını düzeltiyordu.</p>

      <p class="paragraf3">Yönetmeni kaçırmadığımı görünce yavaşladım. Ali Mumcu bana baktı. Tanınmış adamların hoşgörüsüyle gülümsedi.</p>

      <p class="paragraf3">Benim suratım ciddiydi galiba. Birisinin öldürüldüğünü haber verecektim bir kez daha bir tanıdığına. Ali Mumcu’nun da bakışları değişti halimi görünce.</p>

      <p class="paragraf3">“Ne berbat oyun değil mi?” dedi ama yine de.</p>

      <p class="paragraf3">“Evet,” dedim. “Ama hayat daha berbat.”</p>

      <p class="paragraf3">Ne diyor bu adam bakışlarıyla baktı bana.</p>

      <p class="paragraf3">Koluna girdim Ali Mumcu’nun. İrkildi bu beklenmedik samimiyetime. Bir adım geri attı. Kolunu elimden kurtardı. Burnuma yoğun bir rakı kokusu geldi.</p>

      <p class="paragraf3">“Kimi beklediğinizi biliyorum Ali Bey,” dedim ona doğru bir adım atarak. “Yürüyelim mi biraz?”</p>

      <p class="paragraf3">Puro yere düştü.</p>

      <p class="paragraf3">“Nasıl kimi beklediğimi...” dedi eğilip puroyu yerden alırken. Aklına başka bir şey gelmiş gibi dikildi sonra birden.</p>

      <p class="paragraf3">“Seni mi yolladılar yoksa o pezevenkler?” dedi sağına soluna tedirgin bir bakış atıp.</p>

      <p class="paragraf3">“Beni kimse yollamadı,” dedim. “Biraz konuşmak istiyorum sizinle yalnızca.”</p>

      <p class="paragraf3">“Sen onu külahıma anlat,” dedi. “Çekil git şimdi başımdan. Ben konuşurum patronunla.”</p>

      <p class="paragraf3">Başımı iki yana doğru salladım dostça. Yeniden koluna girmeyi denedim.</p>

      <p class="paragraf3">Bu ona fazla geldi herhalde. Geriye doğru küçük bir adım atıp, boştaki ayağıyla bir tekme salladı bacağıma doğru. İyi bir tekmeydi. Tam dizimin yanına indi. Hafif sendeledim.</p>

      <p class="paragraf3">“Çekil git dedik ya lan!” diye bağırdı ardından yumruğunu sağdan çeneme doğru sallarken. “Siktir git!”</p>

      <p class="paragraf3">Bu kez gafilane davranmadım.</p>

      <p class="paragraf3">Acıyan bacağımı geriye çektim yumruk inmeden öne. Ardından ötekini. Gövdem bacaklarımın üstünde geriledi. Yumruk önümden geçti. Bir an boş bulunup savruldu Ali Mumcu. Sonra öteki yumruğunu hazırladı.</p>

      <p class="paragraf3">Daha kolu yukarıdayken girdim koltuğunun altına. Dirseğinden tutup aşağı doğru bastırdım. Hareket <span class="italik2">sensei</span>’nin gösterdiklerine çok benzemedi ama işe yaradı. Kırık bir kukla gibi çöktü yere Ali Mumcu.</p>

      <p class="paragraf3">“Tamam,” dedim. “Sakin ol.”</p>

      <p class="paragraf3">Kol kola yürüyen bir erkekle kadın korkuyla duruverdiler üç adım ötemizde.</p>

      <p class="paragraf3">Yattığı yerden bir tekme daha salladı topuğuma doğru. Değdi, ama ilk tekme kadar acıtmadı.</p>

      <p class="paragraf3">“Sakin ol,” dedim. “Benimle baş edemezsin. Adam gibi konuşalım.”</p>

      <p class="paragraf3">Elimi uzattım tutup kalksın diye. Bize hayretle bakan adamla kadına bir gülücük salladım.</p>

      <p class="paragraf3">Tereddütle yüzüme baktı Ali Mumcu.</p>

      <p class="paragraf3">“Sen o pezevengin adamı değil misin yani?” dedi.</p>

      <p class="paragraf3">“Herhalde değilim,” dedim. Adamla kadın geçsin diye biraz kenara çekildim.</p>

      <p class="paragraf3">Uzattığım eli tutup kalktı. Üstünü başını düzeltti. Omzundan kaymış olan atkıyı eşitledi iki yandan.</p>

      <p class="paragraf3">Adamla kadın biraz uzaklaştıktan sonra dönüp yeniden baktılar bize.</p>

      <p class="paragraf3">“Siz kimsiniz peki?” dedi Ali Mumcu yüzüme bakmaya devam ederek. Siktir gitten üçüncü çoğul şahsa vites değiştirir gibi kolaylıkla geçmişti.</p>

      <p class="paragraf3">“Adım Remzi Ünal,” dedim. “Yalnızca sizinle biraz konuşmak istiyordum.”</p>

      <p class="paragraf3">“Hay Allah!” dedi Ali Mumcu, hiç gereği yokken eğilip paçasını düzeltti. “Eh, konuşalım bari bu şenlikli tanışma merasiminden sonra.”</p>

      <p class="paragraf3">“Hadi yürüyelim biraz,” dedim.</p>

      <p class="paragraf3">Taksim yönüne doğru yürümeye başladık. Üstüne başına bir iki fiske daha attı Ali Mumcu.</p>

      <p class="paragraf3">Cebimden paketimi çıkarıp dudağıma bir sigara yerleştirdim. Ali Mumcu’ya da teklif ettim. Aldı.</p>

      <p class="paragraf3">Bir hamburgercinin önünde durduk. Önce onun sigarasını yaktım, sonra kendiminkini. Yürümeye başladık yeniden.</p>

      <p class="paragraf3">“Eee?” dedi. “Yürüyoruz. Dinliyorum.”</p>

      <p class="paragraf3">“Bu sabah gazete okudunuz mu?” dedim.</p>

      <p class="paragraf3">“Sabah?” dedi kendi kendine gülerek. “Ben uyandığımda çocuklar eve dönüyordu okuldan. Ne demek bu şimdi? Sabah gazete okudunuz mu?”</p>

      <p class="paragraf3">İşte geliyor dedim içimden.</p>

      <p class="paragraf3">“Sabah,” dedim hafifçe yüzümü buruşturarak. “Sabah gazete okusaydınız boşu boşuna beklemezdiniz tiyatroda.”</p>

      <p class="paragraf3">Tam da kestanecinin önünde zınk diye durdu. Kestaneci umutlandı.</p>

      <p class="paragraf3">“Boşu boşuna da ne demek?” dedi sigarasını yere atıp. “Kimi beklemişim boşu boşuna?”</p>

      <p class="paragraf3">Önüme baktım. Bir kere daha sıkıldığımı hissettim insanlara tanıdıklarının ölüm haberini vermekten.</p>

      <p class="paragraf3">“Tuğçen Yavaş’ı kimse artık tiyatro sahnesinin önünde de, üstünde de göremeyecek,” dedim. “Maalesef.”</p>

      <p class="paragraf3">Yanıt beklediğim gibi olmadı.”</p>

      <p class="paragraf3">“Tuğçen Yavaş da kim?” dedi Ali Mumcu.</p>

      <p class="paragraf3">Kestaneci bana, ben kestaneciye baktık.</p>
    </div>
  </div>
</body>
</html>
