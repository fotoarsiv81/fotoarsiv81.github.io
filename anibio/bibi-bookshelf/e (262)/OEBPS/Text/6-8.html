<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-8.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x6-8.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-9">9. BÖLÜM</p>

      <p class="resim3"><img alt="2.png" class="image4" src="../Images/2_fmt9.jpeg" /></p>

      <p class="paragraf2"><span class="char-style-override4">H</span>esabı ödedikten sonra kalktım.</p>

      <p class="paragraf2">Dar, tenha sokağın İstiklal Caddesi’yle birleştiği köşedeki büfeden bir şişe madensuyu aldım sonra, ayaküstü içtim.</p>

      <p class="paragraf3">Daha vaktim vardı, Galatasaray’a kadar yürüdüm.</p>

      <p class="paragraf3">Cadde hafta arası olmasına karşın kalabalıktı. Hızlı gidenler, yavaş gidenler, duranlar, küçük deparlar atanların arasında sabit bir tempoyla yürüdüm. Ağır ağır ilerleyen bir polis, ardından bir belediye ekip otosuna yol verdim. Bir kitapçı tezgâhından yükselen müzik sesleri, yirmi adım ötedeki tezgâhtan yayılana bırakıyordu yerini yürüdükçe. İnadına sigara içmedim.</p>

      <p class="paragraf3">Dört delikanlı arkamdan hızla geçerken biri omzuma çarptı. Cüzdanımı yokladım, yerindeydi.</p>

      <p class="paragraf3">Pandora Kitabevi’nin sokağına, randevu saatinden on beş dakika önce vardım.</p>

      <p class="paragraf3">Sokak hareketli, ışıklı ve gürültülüydü. Köşede durup derinlemesine bir göz attım. Kitabevinin sönük vitrininin önünde kimse yoktu. Gözlerimin içine bakan midye tavacıya hiç yüz vermeden yürüdüm. Her bardan ayrı bir müzik anlayışının delilleri sarkıyordu dışarı.</p>

      <p class="paragraf3">Sokağın sonundaki nalbura kadar yürüdüm. Geri döndüm. Yeni çıkan GSM operatörünün hatlarını satan bir dükkânın önünde cep telefonlarına bakarak oyalandım biraz. Sonra sırtımı dükkâna verip bir sigara yaktım.</p>

      <p class="paragraf3">Bir bardan ötekine sürekli deplase oluyordu insanlar.</p>

      <p class="paragraf3">Pandora’nın önünde hâlâ kimse yoktu.</p>

      <p class="paragraf3">Saatime baktım. Üç dakika kala sigaramı yere attım, yeniden yürümeye başladım.</p>

      <p class="paragraf3">Saat tam birde Pandora Kitabevi’nin önündeydim.</p>

      <p class="paragraf3">Vitrindeki kitaplara baktım bir süre. Sonra hafif sola kaydım, yandaki apartmanın kapısının bitişiğine yerleştirilmiş camlı panonun içindeki dergi kapaklarını inceledim. Kapağın tekindeki adam tanıdık geldi biraz.</p>

      <p class="paragraf3">Sonra yeniden sırtımı verdim kitapçının vitrinine.</p>

      <p class="paragraf3">Tam karşıdaki bar <span class="italik2">reggae</span>, Latin, Afrika müziği vaat ediyordu içeri gireceklere. Önünde bekleşen iki oğlanın beklentisi başkaydı ama.</p>

      <p class="paragraf3">Gelen giden yoktu. Kısa saçlı, tek kulağı küpeli bir kız görünmüyordu sokağın bu başında da, öteki başında da.</p>

      <p class="paragraf3">Abartmadan bir <span class="italik2">makaho</span> yaptım. Kimselere çaktırmadan bacaklarımı iki yana açıp vücudumu dikleştirdim. Kollarımı geriye doğru uzatıp, başparmaklarımı birleştirdim gövdemin arkasında. Derin bir soluk aldım. Genişleyen <span class="italik2">hara</span>’m gecenin oksijeniyle doldu. Nefesi geri verirken kollarımı arkadan yukarı kaldırıp öne doğru eğilme faslını es geçtim ama. Beynimde oksijen bombardımanının etkisini duyana kadar tekrarladım hareketi.</p>

      <p class="paragraf3">Sekiz on kişilik bir grup, bağrışa çağrışa sokağın yukarısından yürümeye başladı. Oğlanlar siyah tişörtlü, kızlar mini etekliydi. Hafif sallanıyorlardı. En arkadan yapılan bir espri, öndeki uzun boylu kızın gülerken hafif tökezlemesine yol açtı.</p>

      <p class="paragraf3">Bir adım geriye çekildim grup önümden geçerken.</p>

      <p class="paragraf3">Bana en yakın geçen kızın kokusu burnuma kadar geldi. Terle karışmış, ağır bir çiçek kokusuydu. Daha kalitelisini kullanmalısın dedim kendi kendime, kızın arkasından bakarken.</p>

      <p class="paragraf3">Ona doğru ilerlemek ile yanıma gelmesini beklemek arasında kısa bir kararsızlık geçirdim. Beklememeye karar verdim sonra. İlk adımımı atmaya hazırlandım.</p>

      <p class="paragraf3">Ama atamadım.</p>

      <p class="paragraf3">Adamlar önümden geçen çakırkeyif grubun en arkasında yürüyor olmalılardı. İki kişi iki taraftan koluma girdi ben daha ne olduğunu anlamadan. Bir üçüncü önüme hoplayıp, yakından ve keskin bir yumruk indirdi böbreklerime doğru. Sonra bir ikincisini. Öne doğru eğildim acıyla. Koluma girenler iyice yanaştılar iki yandan. Ne yaptıklarını bildiklerini belli eden bir hızla sürüklediler beni, demin önünde oyalandığım apartmanın kapısından içeri.</p>

      <p class="paragraf3">Gecenin bu vaktinde kapıyı açık bırakmayı başaran her kimse alabildiğine küfrettim içimden. <span class="italik2">Reggae</span>, Latin, Afrika müziği yapan barın önündeki oğlanlar korkuyla içeri kaçmışlardır diye düşündüm içimden.</p>

      <p class="paragraf3">Başım öne eğik olduğu için yalnızca bacaklarını görebiliyordum demir kapının camlarının geçirdiği ışığın alacakaranlığında. Üç koyu renk blucin ile üç çift spor ayakkabı.</p>

      <p class="paragraf3">Kapının kapandığını duydum sonra.</p>

      <p class="paragraf3">Sinyal gibi bir şey oldu demir kapının kapanması. Kimseden işaret beklemeden giriştiler üçü birden.</p>

      <p class="paragraf3">Ağızlarından tek kelime çıktığını duymadım. Şakağıma yedim ilk yumruğu. Sonra mideme. Dişlerimi sıktım. Herhangi bir karşı harekete izin vermeden peş peşe vurdular. Kollarımla kafamı korumaya çalıştım yalnızca. Fazla işe yaramadı. Yumruklar ile sahiplerini birbirlerinden ayıramıyordum. Nerelerime vurduklarını ayırt edemiyordum artık. Sonra taşaklarıma gelen bir tekmeyle iyice sarsıldım. Dizlerimin üstüne çöktüm mecburen. Bir sonraki tekme böğrüme geldi. Soluğum kesildi. Secdeye varır gibi çöktüm başım aşağıda. Açıkta kalan öteki böğrüme de bir tekme geldi öteki yandan. Devrildim. Tek akıl edebildiğim tortop olup iki kolumla başımı, bacaklarımla karnımı korumak oldu.</p>

      <p class="paragraf3">Sonra kesildi darbeler.</p>

      <p class="paragraf3">“Yeter,” dedi birisi. Sesini daha önce duymamıştım.</p>

      <p class="paragraf3">“Yazık, dörtlüyü bozmasaydık,” dedi başka bir ses. O sesi de daha önce duymamıştım.</p>

      <p class="paragraf3">“Kes lan,” dedi ilk konuşan ses. “Çok konuşma.”</p>

      <p class="paragraf3">Bitti anlaşılan dedim içimden. Bitmesi işime geldi. Yeniden başlamaması için ne kıpırdandım, ne bir şey söyledim. Bacaklarımla karnımı, kollarımla başımı korur biçimde yattım yerde kıpırtısız.</p>

      <p class="paragraf3">Demir kapının açılıp kapandığını duydum sonra. Bir de arada içeri doluveren sokak gürültüsünü.</p>

      <p class="paragraf3">Gittiler diye müjde verdim kendime. Gittiler. Ama hiç kıpırdamadan öyle kaldım bir süre.</p>

      <p class="paragraf3">Sonra ağır ağır dönüp oturdum yere. Sırtımı duvara verdim.</p>

      <p class="paragraf3">Tüm operasyonun bir dakikadan fazla sürmediğine bahse girebilirdim.</p>

      <p class="paragraf3">Önce bulabildiğim en ağır benzetmelerle küfrettim. Elimle yüzümü yokladım sonra. Dokunduğum yerler keskin bir acı verdi bana, ama çektiğimde elimde kan yoktu. Böğrüme dokunmadım bile. Dokunursam ne olacağını biliyordum.</p>

      <p class="paragraf3">Asıl derdim kasıklarımdaydı.</p>

      <p class="paragraf3">Narkoz vermeden kısırlaştırma ameliyatı yapıyorlarmış gibi yoğun, şiddetli ve hiç geçmeyecek hissi veren bir ağrıydı hissettiğim. Ağrı yüzünden doğru dürüst soluk alamıyor gibiydim. Tedaviye düzenli ve derin nefes almaya çalışarak başladım. İyi beceremedim ama. Göğsüm inip kalktıkça ağrılar çoğaldı. Bıraktım.</p>

      <p class="paragraf3">Kendi kendime saymaya başladım sonra içimden. On beşe kadar say, geçecek. Geçmedi. Yirmiyi dene. Geçmedi. Bir yirmi daha. Biraz hafifledi.</p>

      <p class="paragraf3">Elimle duvara dayanarak kalkmaya çalıştım. Karaciğer ya da dalağım, erken davrandın dedi içeriden. Dişlerimi sıktım.</p>

      <p class="paragraf3">İnsan ayaklarının üstünde durabilirse kendine güveni geliyor. Bir kere daha küfrettim.</p>

      <p class="paragraf3">Küfretmek soluk almak için debelenmekten daha iyi geldi. <span class="italik2">Taninzugake</span> çalışmayı daha ciddiye almalısın dedim içimden. Cüzdanımı, anahtarlığımı yokladım. Düşmemişlerdi. Üstümü başımı silkeledim.</p>

      <p class="paragraf3">Bir toplama çıkarma yaptım en son. Sonuç canımı sıktı.</p>

      <p class="paragraf3">Mesleğimin böyle tatsızlıkları olurdu arada sırada. Herkes uslu uslu beklemezdi işlerine burnumu sokmamın ne sonuçlar vereceğini. Bazen öfkelenirlerdi, bazen soğukkanlılıkla, ne sonuçlar alacaklarını bildikleri yere vururlardı. Bana vurulmasından hoşlanmadığım için direnebildiğimce direnirdim çoğunlukla.</p>

      <p class="paragraf3">Bazen de direnmezdim o kadar fazla.</p>

      <p class="paragraf3">Her ilişkinin bir alışveriş olduğunu çoktan öğrenmiştim. Kavga etmenin bir ilişki biçimi olduğunu da. Her ilişkide olduğu gibi bir şeyler alırdın, bir şeyler verirdin. Önemli olan aldıklarının verdiklerinden çok olmasıydı. Yediğim yumrukların fiyatını yüksek tutmayı başarmıştım çoğunlukla bugüne dek.</p>

      <p class="paragraf3">Canımı sıkan bu kez bir alay sopa yedikten sonra hiçbir şey öğrenmemiş olmamdı.</p>

      <p class="paragraf3">Dövülmem gerektiğinden başka bir şey öğrenmemiştim. Ödediğim bedel fazlaydı bu bilgi için ama.</p>

      <p class="paragraf3">Her zaman kazanamazsın dedim kendi kendime. Herkes tek tek gelmiyordu üstüne insanın.</p>

      <p class="paragraf3">Bir kere daha yokladım hasarlarımı. Böğrümdeki ağrı azalmıştı, ama kasıklarım hâlâ kavruluyordu. Geçecek dedim içimden. Biraz daha dayan, geçecek.</p>

      <p class="paragraf3">Son kez baktım apartmanın girişinde sağa sola. Ne benden ne de saldırganlardan düşmüş bir şey vardı yerde. Elimi demir kapıya attım. Kolayca açıldı.</p>

      <p class="paragraf3">Dışarı çıktıktan sonra kapamadım inadına.</p>

      <p class="paragraf3">Tam karşıdaki <span class="italik2">reggae</span>, Latin, Afrika müziği barının önündeki oğlanlar gözlerini dikmiş kapıya bakıyorlardı. Ben çıkınca garip bir gülümseme belirdi yüzlerinde. Birbirlerine baktılar.</p>

      <p class="paragraf3">Onlara doğru yürüdüm. Niyetim demin kapıdan birlikte girdiğimiz herifleri tanıyıp tanımadıklarını sormaktı.</p>

      <p class="paragraf3">Daha üçüncü adımımda hiç konuşmadan anlaşmış gibi dönüp girdiler barın kırmızıya boyanmış kapısından içeri.</p>

      <p class="paragraf3">Sokağın ortasında kalakaldım. Peşlerinden gitmek çok ama çok zor geldi o halimle.</p>

      <p class="paragraf3">Midye tavacı göz göze gelmemek için sırtını döndü. Salak gibi durmaktansa, sokağın iç taraflarına doğru yürüdüm. Kasıklarımdaki acı yüzünden yeni sünnet olmuş bir çocuk gibi yürüdüğümü fark ettim sonra. İlk sokaktan sağa döndüm. Bu sokak daha karanlıktı. Adamın biri çoktan kapanmış sahafın karşısındaki duvara işiyordu.</p>

      <p class="paragraf3">İyi fikir dedim kendi kendime.</p>

      <p class="paragraf4">İşimizi bitirince birbirimize bakıp gülümsedik.</p>

      <p class="paragraf3">“Abi, eğlence lazım mı?” dedi duvar arkadaşım fermuarını çektikten sonra.</p>

      <p class="paragraf3">“Yok,” dedim aynı şeyi yaparken. “Yeterince eğlendim bu gece.”</p>

      <p class="paragraf3">“Abi, temiz kızlar,” dedi adam. “Her numara var üstelik.”</p>

      <p class="paragraf3">“Sağ ol,” dedim. “Başka zaman.”</p>

      <p class="paragraf3">“Tamam abi,” dedi. “Ben bu köşede olurum bazı bazı. Hani aklında bulunsun.”</p>

      <p class="paragraf3">“Eyvallah,” dedim.</p>

      <p class="paragraf3">İlerledikçe daha da karanlıklaşan sokakta yürüdüm. Şimdi daha iyi yürüyordum ama. İlk aralıktan yeniden sağa dönüp İstiklal Caddesi’ne çıktım. Sağıma soluma baktım. Taksim’e kadar yürümeyi gözüm yemedi. Az ileride caddeyi kesen trafiğe açık sokağın başında durdum. Bir sigara yaktım gelecek ilk taksiyi beklerken.</p>

      <p class="paragraf3">Daha yarılamadan geldi boş bir taksi. Yürüyen bir disko gibi mor ışıklarla süslenmişti sağı solu. İçinden müzik sesi gelmiyordu ama.</p>

      <p class="paragraf3">Zınk diye durdu önümde.</p>

      <p class="paragraf3">Adresi verdikten sonra gözlerimi kapadım. Sağım solum daha az ağrıyordu giderek. Dar yollarda dura kalka giderken içimin geçtiğini hissettim. Daha geniş caddelere çıktığımızı algılamadım sonra, ama açmadım gözlerimi. Yine dalmışım.</p>

      <p class="paragraf3">Sitenin önündeki otoparkta uyandırdı taksici beni. Parayı ödeyip taksiden inince çarptığım kapının sesi apartmanların duvarlarında yankılandı gecenin sessizliği içinde.</p>

      <p class="paragraf3">Merdivenleri ağır ağır çıktım. Apartman derin uykudaydı. Eve girip ışıkları uyandırdım ben de.</p>

      <p class="paragraf3">Telesekretere falan bakmadan doğru banyoya gittim. Gecenin bir vakti çıkardığım su gürültüsüne aldırmadan küveti doldurmaya başladım. Kimse kullanmadığı için su bayağı sıcaktı. Üzerimdekileri yere atıp, daha tam dolmadan uzandım küvetin içine.</p>

      <p class="paragraf3">Çıktığımda gerektiğinde bir dayak daha yemeye en azından fiziksel olarak hazırdım.</p>

      <p class="paragraf3">Yatak gözümde tütüyordu, ama önce telesekretere baktım. Mesaj yoktu. Mesaj olmamasına sevindim. Çok uzun sürmüş bir hamam sefasından çıkmış gibi titreme eğilimindeydi bacaklarım. Kendimi yatak odasına zor sürükledim. Misafir odasının kapısının önünde kısa bir kararsızlık geçirdim. Yarın sabaha dedim içimden neredeyse bağıra bağıra.</p>

      <p class="paragraf3">Böyle durumlarda olduğu gibi kafam yastığa değer değmez uyudum.</p>

      <p class="paragraf3">Sabah yüzümü yıkarken, yediğim ilk yumruğun şakağımda iz bırakmadığını görünce sevindim. Sağımda solumdaki morlukların önemi yoktu. Geçerdi.</p>

      <p class="paragraf3">Her zamankinden daha çok, daha koyu bir kahve yaptım kendime. Ekmek ve gazetem çoktan gelmişti. Gazeteyi kahve ve sigarayla gözden geçirdim. Tiyatrocu kız cinayeti haber merkezlerinin ilgi alanından hızla çıkmıştı. Daha kanlı başka cinayetler vardı üçüncü sayfada. Birinin katili hemen yakalanmıştı, birinin yakalanması an meselesiydi.</p>

      <p class="paragraf3">Gazete bitince bir kahve daha yaptım kendime. Televizyonu bile açmadan, dün geceki sözümü tutmak için kimselerin uğramadığı misafir yatak odasına geçtim. Tuğçen Yavaş’ın çantasının dibindeki fermuarlı küçük cepten Dürrenmatt’ın <span class="italik2">Fizikçiler</span>’ini çıkardım hızla. Salona geçip, ayaklarımı uzattım, kahvemden bir yudum aldıktan sonra bir kere daha gözden geçirmeye başladım.</p>

      <p class="paragraf3">Bu kadar çok aranan bir kitap, Dürrenmatt’ın söylediklerinden başka bir şey söylemeye çalışıyor olmalıydı okuyana.</p>

      <p class="paragraf3">Kapağından başlayarak dikkatle inceledim.</p>

      <p class="paragraf3">Hayırsızın tekine imzaladığı kitap için bir kez daha acıdım çevirmene. Tükenmezkalemlerle altı çizilen, düzeltilen, soru işaretleri konulan bölümlere ikişer kere baktım.</p>

      <p class="paragraf3">En çok da son bölümdeki sayfa numaralarının tek tek düzeltildiği bölüme zaman harcadım.</p>

      <p class="paragraf3">Titiz çalışmıştı pilot kalemle doğru numaraları yazan kimse. Adam gibi okuyordunuz dediklerini yapınca. Sonra adam gibi okumamaya karar verdim. Hatalı formayı o sayfa sırasıyla gözden geçirdim. Sayfaların bitişleriyle başlangıçlarına denk gelen kelimelerden bir anlam çıkıp çıkmadığına baktım. Deli saçması cümleler oluştu. Sonra bir beyaz mektup kâğıdı aldım elime. Katlayarak bir forma maketi yaptım. Sayfa numaralarını önce olması gerektiği gibi yazdım köşelerine. Sonra düzeltilmiş numaraları koydum yanlarına. Açtım küçük formamı. İki yüzüne de baktım. Mantıklı ya da mantıksız bir ilişki aradım yanlış ve doğru numaraların arasında.</p>

      <p class="paragraf3">Bir sonuca varamamıştım. Buruşturup televizyonun arkasına fırlattım maket kitap formasını.</p>

      <p class="paragraf3">Belki de varmam gereken bir sonuç bile yoktu.</p>

      <p class="paragraf3">Kahvemi soğuttuğumun farkına vardım neden sonra. Bir elimde fincan, bir elimde <span class="italik2">Fizikçiler</span> kalktım yerimden. Geçerken fincanı mutfak lavabosuna boşalttım, sonra gidip kitabı koydum yerine. Fermuarı özenle çektim.</p>

      <p class="paragraf3">Odadan çıkarken kredi kartı ekstrelerinin bulunduğu zarfa takıldı gözüm. Tuğçen Yavaş’ın son ekstre dönemindeki harcamalarını da yakından bir incelesem mi diye düşündüm. Vazgeçtim sonra.</p>

      <p class="paragraf3">Nasıl olsa bir Hercule Poirot bile değilsin dedim kendi kendime.</p>

      <p class="paragraf3">Üç kişi tarafından aniden faka bastırılınca, elleriyle kafasını korumaktan başka elinden bir şey gelmeyen yerli malı bir özel dedektifim yalnızca diye düşündüm. Bir Hastings’im bile yoktu. Kötü beslenirdim, burnumdan kahve, kulaklarımdan sigara dumanı fışkırırdı. Müşterilerim de sevmezdi beni, yoluma çıktıklarında hayatlarını değiştirdiklerim de. Polislerin yoluna çıkmaktan özenle kaçındığım için, onların beni sevip sevmediklerini öğrenme fırsatım olmamıştı. Kötü adamları, kötü kadınları saymıyorum.</p>

      <p class="paragraf3">Kendimi de sevmiyordum çok.</p>

      <p class="paragraf3">Sevilecek çok az şeyin kaldığı bir şehirde, beni gördüğüne sevinmeyecek kimselerin kapılarını çalıp, hoşlanmayacakları sorular sorardım. Aldığım üç cevabın ikisi yalan olurdu. Doğru yanıtlarsa çarptırılmış. Yanlışları doğrulardan çıkardığımda şekillenen manzara, hiç kimsenin hoşuna gitmezdi. Benim de.</p>

      <p class="paragraf3">Bir pisliği, başka bir pislikten ayırıp elle tutulurcasına ortaya koyduğumda, ben bile aferin demezdim kendime. Aradan zaman geçer, başka bir pisliğe bulaşırdım nasıl olsa.</p>

      <p class="paragraf3">Gittim bir kere daha yıkadım yüzümü.</p>

      <p class="paragraf3">Dün akşam acele küvete girmek için yerde bıraktığım giysileri toparladım banyodan çıkarken. Çamaşır/kuru temizleme/tamirat torbasına attım. Sonra yatak odasına geçtim. Ne giydiğime fazla özen göstermeden bir şeyler geçirdim üstüme.</p>

      <p class="paragraf3">Son olarak kapının üzerinde havalandırmaya bıraktığım <span class="italik2">gi</span>’mi çekiştirip kendi spor çantama attım. Bu akşamki çalışmayı kaçırmamaya kararlıydım.</p>

      <p class="paragraf3">Kapıdan çıkmadan önce aynada bakmadım kendime. Ne göreceğimi aşağı yukarı biliyordum.</p>

      <p class="paragraf3">Gidelim, bir kapının daha ipini çekelim Remzi Ünal dedim kendi kendime evden çıkarken.</p>

      <p class="paragraf3">Bakalım ne olacak?</p>
    </div>
  </div>
</body>
</html>
