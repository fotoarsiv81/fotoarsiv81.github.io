<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block16">“Eğer yapabileceğinizi düşünürseniz, yapabilirsiniz.</p>

  <p class="block16">Yapamayacağınızı düşünürseniz, haklısınızdır.”</p>

  <p class="block16">Mary Kay Ash</p>

  <h1 class="block17" id="toc_id_25">Girişimci Genç: ebebek.com</h1>

  <p class="block11">Halil Erdoğmuş, İstanbul Üniversitesi İktisat Bölümünden 1991 yılında mezun olduktan sonra Yüksek Lisansını aynı üniversitede Uluslararası İlişkiler bölümünde yapmaya başlar. 1992 yılında bir hocasıyla arası bozulunca yüksek lisans tezi, kuruldan geçemez. Sonra memleketi Uşak’a geri döner. Uşak’ta Türkiye’nin ilk yerel radyolarından birisini kurar. Bu sırada bir genç kendisine gelir ve babasının onu eczacı yapmak istediğini ama kendisinin işletme okumak istediğini anlatır. Bu öğrenci Bilkent üniversitesinde okurken Halil ona burs sağlar. Mezun olduktan sonra Arthur Andersen’a girmesi için teşvikte bulunur. Daha sonra bu gencin bir arkadaşına da yüksek lisans bursu verir.</p>

  <p class="block11">Uşak’ta bulunduğu sırada aile işleriyle ilgilenir. Babasının kurduğu yazma işini büyütür. Babası pamuktan iplik yapar, bunu dokurlar ve yazma haline getirirler. 1996 yılında evlenir. Yazma işini 1,5 sene içinde 1 milyon USD’lık ciroya ulaştırır. Evlendikten 3 ay sonra, yazma işinden ailevi sorunlardan dolayı ayrılır. Artık iş yaşamında tek başına kalmıştır. Eşiyle beraber İstanbul’a giderler. Boyner Holding’de Benkar’a girer. 3 ay sonra Planlama ve Yeni Projeler Müdürü olur. Advantage kart çıkarken, işinden ayrılır. Kendi sigorta şirketinin başına geçer. Sigorta acentesi Boyner Holding’te çalışırken de vardır. İş durumu artık farklıdır. Aile şirketi çok büyük olmasına rağmen artık o işi bırakmış, daha sonra da Boyner Holding’deki işinden ayrılmıştır. Elinde eskisine kıyasla neredeyse hiçbir şey yoktur.</p>

  <p class="block18">“Her şeye baştan başlamak sizin için kötü değildir; tam tersine, bu bir olanaktır.”</p>

  <p class="block18">George M. Adams</p>

  <p class="block11">2000 Mart ayında Uşak’ta burs verdiği öğrenciler onu bulurlar. Bebek’te bir kafeye götürürler.</p>

  <p class="block11"><i class="calibre3">“Halil Bey, bu internet işinde bal tutan parmağını yalıyor; mutlaka bir internet işi kuralım! ”</i> derler.</p>

  <p class="block11">Halil, <i class="calibre3">“Güzel, hoş da; ne kuralım? ”</i> diye cevap verir.</p>

  <p class="block11">Karşılıklı konuşmalardan sonra “en ucuza ne nerede satılıyor” modeliyle ilgili bir site kurmaya karar verirler. Tüm kampanyaların takip edileceği, Türkiye’de satılan tüm ürünlerin fiyatlarının okuyuculara verileceği bir iş modelini yapabileceklerini planlarlar. Bu iş için “En Ucuz Limited” şirketini kurar ama ODTÜ, www.enucuz.com.tr ismini kendilerine vermez. www.enucuz.com ismini satan kişiler 150.000 USD isterler. Sonunda en ucuz iş modelinden vazgeçer. Artık elde bir sigorta acentası ve bir de “En ucuz limited şirketi” vardır. Bazı birikimler ve Uşak’taki evler bir bakıma onun için güvencedir, ancak bu sırada Türkiye’de derin bir kriz yaşanmaya başlamıştır.</p>

  <p class="block11">Bir gün internette dolaşırken bebeklerle ilgili bir site görür. Bu yeni iş modeli ilgisini çeker. Kafasına interneti sokan genç arkadaşlarına döner ve bebeklerle ilgili bir iş modeline odaklanabileceklerini, beraber bu işe başlamaları gerektiğini söyler. Onlardan beklediği taşın altına ellerini koymalarıdır, ama eski genç bursiyerlerin görevi belki de sadece internet fikrini Halil’in kafasına sokmakla bitmiştir. Onlardan herhangi bir hareket göremeyince Halil tek başına bebek işine girmeye karar verir. Sitelerinin adını bebeksitesi.com olarak alır. O zamanların en büyük internet sağlayıcısı ‘ixir’ ile görüşür. Toplantılar çok olumlu gider.</p>

  <p class="block11"><i class="calibre3">“Biz size ziyaretçi sağlarız. Bu sebeple internet üzerindeki sitenizin adının önemi yok, ”</i> derler.</p>

  <p class="block11">Halil bebeksitesi.com ismini pek tutmaz ve ixir’in söylediklerine de pek kulak asmaz. İsim konusu onun için önemlidir. Gelecekte çok daha kritik olacağını düşünür. Uşaktaki evlerden birini 40.000 USD’a satar ve 30.000 USD ile bebek.com, bebek.net, e-bebek.com, ebebek.com, gebelik.com isimlerinin hepsini satın alır.</p>

  <p class="block11">İxir bu sırada Halil’in bahsettiği iş modeli ve sitesiyle işbirliği yapmaktan vazgeçer ve kendi kadın siteleri nakita.com’da bebek ile ilgili modelleri kendileri uygulamaya geçerler. Halil bunun üzerine çok hırslanır. bebek.com’la Türkiye’nin en iyi anne ve bebek sitesi olacaktır.</p>

  <p class="block21" id="calibre_pb_16">&nbsp;</p>
</body>
</html>
