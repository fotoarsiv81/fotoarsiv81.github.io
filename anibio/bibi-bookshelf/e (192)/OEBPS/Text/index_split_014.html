<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block16">“Başarısızlıktan, yeni şeyleri denemeye korkacak kadar korkmayın.</p>

  <p class="block16">En üzücü hayatların özeti üç kavramla tanımlanabilir:</p>

  <p class="block16">Yapabilirdim, yapardım, yapmalıydım.”</p>

  <p class="block16">Louis E. Boone</p>

  <h1 class="block17" id="toc_id_15">Girişimci Gençler: gittigidiyor.com</h1>

  <p class="block11">Gelirler kısmında hemen bir parantez açarak bu başarılı girişim öyküsüne de burada başlayalım. Burak ve Serkan Ankara’lı içi içlerine sığmayan iki girişimci gençtir. Burak, Atatürk Anadolu Lisesi, Serkan ise Yükseliş Koleji mezunudur. Her ikisi de birbirinden habersiz İTÜ Mimarlık Fakültesi’ni 1990 yılında kazanırlar; Serkan B, Burak ise C sınıfına başlar. İkinci sınıfta tanışırlar. Okul sırasında sürdürdükleri arkadaşlık, mezun olduktan sonra iş arkadaşlığına dönüşür.</p>

  <p class="block11">Doğal olarak, mimarlık bölümünden mezun olup mimarlık işine başlarlar. İlk başta bir mimarlık bürosunda çalışmaya başlarlar ancak bir kaç ay geçtikten sonra işi öğrenmişlerdir ve kendi işlerine geçerler. İlk başta ufak tefek işler alırlar. Tadilat, dekorasyon gibi işleri tanıdıkları sayesinde bulurlar. İlk önemli işleri Nişantaşı’nda daire dekorasyonudur. O zamanın en iyi işlerinden birini çıkarır ve tüm daireyi döşerler. Kendi aralarında bir iş bölümü yaparlar. Serkan’nın bilgisayar ve tasarım yönü kuvvetli olduğu için çizimleri o yapar, Burak ise daha çok uygulamayla ilgilenir.</p>

  <p class="block11">Bu ufak tefek işler zamanla büyümeye başlar çevrelerinden bir çok mimarlık işi gelir. İlk büyük işleri Sapanca’daki 1000 m2’lik bir villa projesidir. Baştan sona onların yönettiği proje, onlar için büyük bir tecrübe olur. Çok genç mimarlar olmalarına rağmen işin sahibi onlara inanır ve bu projeyi onlara verir. Aylar ayları, yıllar yılları böyle kovalamaya başlayacak gibi gözükmektedir.</p>

  <p class="block11">Burak 1997 Mart’ında askere gider, işlerin başında Serkan kalmıştır. Burak, 16 aylık yedek subaylık döneminden sonra geri döndüğünde kendini yeni bir villa işinin içinde bulur. Burak askerdeyken Serkan, eski bir müşterilerinin iki villa işini almıştır. 1999 yılında bu sefer Serkan askere gidecektir ancak her iki girişimci genç taahhüt işi kovalamaktan sıkılmışlardır. Sürekli bir iş kovalama yerine, devamlılığı olan bir çalışma ortamı istemektedirler. Taahhüt işinde onları rahatsız eden taraf, sürekli iş kovalamak ve işleri almaktır. Bir dükkan veya fabrika kurduklarında bu tür sorunlarla uğraşmayacaklarına karar verirler. Mimarlık işi yerine başka bir iş yapacaklardır. 1999 yılı tüm dünyada olduğu gibi Türkiye’de de internet rüzgârlarının estiği günlerdir. Onlar da bu yeni fikirlerden oldukça etkilenmişlerdir.</p>

  <p class="block11">Serkan askere gitmeden önce 8 aylık süre içinde döndüğünde çalışacakları alanı bulacağını düşünmektedir. Kısa dönem askerliğini İzmir Maltepe Askeri Lisesi’nde yapar. Bu sırada karargahta yazıcı olduğu için internete bağlanma fırsatı olur. O site senin bu site benim internet üzerinde iş modellerini incelemeye koyulur. Bir çok İngilizce internet kavramına o günlerde yabancıdır. Yeni yeni öğrenmeye başlamıştır. Başlangıç olarak yahoo’nun iş modeli üzerine kafa yorar. Reklam gelirine dayalı olduğunu, benzeri bir işi yapabileceklerini ancak içeriği kendilerinin üretmemeleri gerektiğini düşünür. 8 ay boyunca daha bir çok iş modeli üzerine kafa patlatır. Deliler gibi araştırma yapar. about.com o günlerde çok gündemdedir, trafik açısından ilk sıralarda gelmektedir. Daha bir çok siteyi gezer. Ebay’i de inceler ancak siteye her girdiğinde ana sayfadan dışarı çıkar, iş modellerinin ne olduğunu tam anlamaz. Hem ebay trafik olarak da dünyadaki sıralamada çok yükseklerde değildir. En sonunda askerlik sonrasında yapacakları sitenin ana fikrini bulur. “Tüm dünyadaki internet kullanıcıları haber gönderecekler ve sayfalarının ziyaret oranlarına göre gelir elde edeceklerdir.” Sitenin adresini de satın alır, proje hazırdır: “allthewebnews.com”</p>

  <p class="block11">1999 Kasım ayında Serkan da askerden dönünce iki ortak bir araya gelmişlerdir. O güne kadar mimarlık işinden belli bir birikim yapmışlardır. Şimdiki amaçları internet üzerinde büyümektir. Serkan’nın askerden arkadaşı Zafer de bu heyecana katılmış ve onlarla beraber bir şeyler yapmak istemektedir; ancak, sermaye azdır. İnternet üzerinde şirket kurduklarında en az bir sene para kazanamayacaklarını düşünürler. Bu sebeple internet işi sırasında ufak tefek mimarlık işleriyle maddi durumlarını destekleme planlarını yaparlar. Şirketi kurma zamanı gelmiştir. ARK bilgi teknoloji şirketini kurarlar.</p>

  <p class="block11">Tüm internet planları olmasına rağmen, iki ortak da internet programcılığından, tasarımından hiç anlamamaktadırlar. Ne yapacaklarını bilmelerine rağmen nasıl başlayacaklarını bilememektedirler. Amerika’da yaşayan arkadaşları Tunç onlara iki programcı önerir: Barış ve Cemal. Her ikisi de 1979 doğumlu genç çocuklardır. Serkan ve Burak o zamanlar 21 yaşında olan iki programcıyla ilk toplantılarını yaparlar. Onlara allthewebnews.com modellerini anlatırlar. Her iki programcı da iki ortağa güven verirler. Burak ve Serkan programcıların ne yapacaklarını bilmelerine rağmen nasıl yapacaklarını bilmemektedirler. Cemal ve Barış, projede Linux ve php kullanacaklarını söylediklerinde bu işe en yakın olan Serkan bile neden bahsettiklerini anlamamıştır. Tüm dünyaya açılacakları projelerinin detaylarını anlatırlar. Süreçlerin üzerinden tek tek geçerler. İki programcı onlara bir teklif sunarlar. Tüm bu işler üzerinde uğraşmak epey zaman almıştır. Serkan’ın askerden arkadaşları Zafer’in o sırada motivasyonu kaybolmaya başlar ve bu işi bırakır. Aslında Burak ve Serkan da bu işten epey sıkılmaya başlamışlardır. İşin çok büyük olduğunu, tüm dünyaya nasıl açılacaklarını kara kara düşünmeye başlamışlardır. Amerika’da yaşamış olsalar belki projeyi yapabileceklerini ama Türkiye’de nerdeyse imkansız olduğunu görmeye başlamışlardır. Bu durum her iki ortağı da çıkmaza doğru sürüklemeye başlar. Durumu birbirlerine açıkça itiraf edemeseler de durum kötüye doğru gitmektedir.</p>

  <p class="block11">Askerde allthewebnews.com fikri üzerine kafa patlatan Serkan, öyle bir çözüm düşünmektedir ki; hem durumu Burak’a anlatacak hem de yeni bir limanı hedef gösterecektir. Daha önce düşündüğü diğer modelleri değerlendirmeye başlar. Ebay üzerinde kafa yorar ve bu modelin daha kolay uygulanabileceğine karar verir. Bir akşam ikisi oturup sohbet ederlerken Serkan iş düşüncesini birden Burak’a açar.</p>

  <p class="block12"><span class="text1">Serkan</span><i class="calibre6">: Abi, ebay diye bir site var.</i></p>

  <p class="block12"><span class="text1">Burak</span><i class="calibre6">: Nedir bu, abi?</i></p>

  <p class="block12"><span class="text1">Serkan</span><i class="calibre6">: Millet malını internete koyuyor, bu malı gören ziyaretçiler, teklif veriyorlar; en yüksek olana satıyorlar.</i></p>

  <p class="block12"><span class="text1">Burak</span><i class="calibre6">: Tamam yahuu, hemen yapalım.</i></p>

  <p class="block11">Her ikisi de bir önceki model içinde tıkılıp kalmışlardır. Ondan sıyrılıp kurtulmak için en yakın, “ebay.com modeli” olmuştur. Fazla düşünmeden bu yolda ilerlemeye karar vermişlerdir. Programcıları ertesi gün tekrar çağırırlar ve eski projeyi yapmayacaklarını, yeni bir model yapacaklarını anlatırlar. “Ebay diye bir site var girin bakın tüm akışlar orada bize de bir kaç gün içinde teklifinizi tekrar sunarsınız, ” derler. Cemal ve Barış ebay.com’u inceleyip ertesi gün gelirler ve daha önce sundukları proje bedelinin yarısına bu işi yapacaklarını söylerler. Ebay.com modelinin ve yazılımının diğerinden daha basit olduğunu en kısa sürede çıkarabileceklerini belirtirler.</p>

  <p class="block11">İlk başta iş planları hazır değildir. Sadece ne yapacaklarını bilmektedirler. Şimdi onlar için sıra sitenin ismini bulmaya gelmiştir. Serkan eşiyle bir akşam internette bir çok ismi araştırırlar. muzayede.com, sattim.com, acikarttirma.com gibi güzel buldukları isimlerin hepsi alınmıştır. Eşi açık arttırmalarda yönetenlerin sık sık söylediği “gidiyor gidiyor gitti” deyiminden esinlenerek gittigidiyor.com’u7 teklif eder. Serkan hemen ismi Burak’la da paylaşır. Herkesin onayı alınır ve 26 Şubat’ta isim “register.com” dan satın alınır.</p>

  <p class="block11">İlk başta ne yapacaklarını bilen ama iş planları tam olmayan iki ortak 2000 Mart ayında internet üzerindeki tüm açık arttırma modellerini tek tek inceleyerek tüm özelliklerini ve fonksiyonları karşılaştırmalı olarak çıkarırlar. Araştırmaya başlamışlardır. Odaklanacakları iş, “pazaryeri” kurulmasıdır Pazarın nasıl çalışabileceği ve nasıl olabileceğini araştırmaya başlarlar. Yahoo, Amazon, eBay ve diğer tüm siteleri en ince ayrıntısına kadar analiz ederler. Bu yabancı alışveriş sitelerindeki tüm özellikleri karşılaştırmalı olarak bir tabloya yazarlar. Gittigidiyor’un hikayesine şimdilik bir nokta koyalım ve internet üzerindeki gelir modellerine geri dönelim.</p>

  <p class="block21" id="calibre_pb_14">&nbsp;</p>
</body>
</html>
