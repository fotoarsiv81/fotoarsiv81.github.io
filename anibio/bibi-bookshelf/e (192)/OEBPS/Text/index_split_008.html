<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block23" id="toc_id_5">oyuncax.com</h2>

  <p class="block11">Bir diğer başlangıç öyküsü de oyuncax.com sitesinin kurucusu arkadaşım Kadri’nin şimdiye kadar yaptıkları. (aslında gerçek adı Kadri değil ama şu anda bir işyerinde hâlâ çalıştığı için ona bu sayfalarda hep Kadri diyeceğiz) Kendisi Bağcılar Endüstri Meslek Lisesi Elektrik bölümünden mezun. Üniversite sınavına ilk girişinde 2 senelik yüksek okulu kazanmasına rağmen gitmeyince ikinci girişinde şansı çok düşer ve üniversiteye başlayamaz. Türk Hava Yolları’nda 2 ay staj yaptıktan sonra Şişhane’deki bir elektrik taahhüt şirketinde çalışmaya başlar. 1990-1997 yılları arasında elektrik işinin tüm aşamalarında bulunur.</p>

  <p class="block11">Askere gidip geldikten sonra ise kendi işini kurması gerektiğini düşünür. THY’da stajda tanıştığı arkadaşıyla birlikte Kocasinan’da 2000 yılında bir internet kafe açarlar. Bu sırada daha önceden tanıştığı internet bilgisini daha da derinleştirme fırsatı bulur. İnternet kafeyi işletirken aklında olmamasına rağmen şu anda çalıştığı şirkette arkadaşlarının tavsiyesiyle işe başlar. İnternet Kafe’nin diğer ortağı arkadaşı da çalışmaya başlayınca zorluklar baş gösterir. İş gereği Kadri uzun süreler İstanbul dışında olmak zorunda kalınca internet kafeyi kapatırlar.</p>

  <p class="block11">Bu sırada işlerinin dışında kendi sitesiyle daha yakından ilgilenmeye başlar. Bedava sayfa veren internet sitelerinden, internet sitelerini kategorilendiren bir sayfa yapmaya girişir.</p>

  <p class="block11">Daha sonra bunu satın aldığı bir alan adı olan benimsayfam.com’a taşır. Bu site üzerine iş dışında çok zamanını harcayınca, yakın çevresi neden bu kadar zaman harcadığını sorgulamaya başlar. Kadri internet üzerinde trafik yaratmasının daha sonra kuracağı elektronik ticaret sitelerine faydası olacağını bildiği için çalışmalarına durmadan devam eder.</p>

  <p class="block11">2003 yılı sonunda kızkardeşleriyle internet üzerinden artık bir iş başlatma zamanının geldiğini düşünür. Internet üzerinde neler satabileceklerini araştırmaya başlar. Çevresine danışır. Arkadaşlarıyla konuşurlar. Hatta internet sitesi benimsayfam.com üzerinden bir anket yapıp nelerin satın alınabileceğini ziyaretçilerine sorar. Kadri her ne kadar kendi sitesini hazırlasa da programlama konusunda çok bilgisi yoktur; ancak, bilgisayarı ve internet üzerindeki hazır kodları zamanla kullanmayı öğrenir. Bu konu üzerine özel eğitim de almaz. Kendi kendini geliştirir.</p>

  <p class="block11">Bir gün askerden arkadaşı Kamil ile buluşur ve ona da internet üzerinden neler satabileceğini sorar. Kamil’in Eminönü’nde oyuncak ve hediyelik dükkanının olması birden avantaj haline gelmiştir. Kamil ona, arkadaş çevresindeki dükkanlarda bulunan bir çok ürünü satabileceğini söyler. İnternet üzerinden elektronik eşyaların, cep telefonlarının satışında rekabetin fazla oluşu ve kâr marjlarının düşük olması; bunun yanı sıra, yüksek sermaye gereksinimi, Kadri’nin oyuncak ürünlerini seçmesine neden olur. Kızkardeşleri Müşerref ve Selma’yla birlikte Güneşli’de evlerine yakın küçük bir dükkan kiralarlar. İlk başladıklarında sadece iki bilgisayar ve boş raflardan oluşan dükkanla birlikte Garanti Bankası internet Alışveriş sitesi altında bir dükkan açarak internet üzerinden satışlarına başlarlar.</p>

  <p class="block11">Başlangıçta anne ve babaları çocuklarının başaracaklarına inansalar bile ne yaptıklarını tam anlamadıkları için sürekli sorular sormaya ve işin nasıl olacağını anlamaya çalışırlar. oyuncax.com, 200 ürünle birlikte açılır ve ilk gün bir sipariş alır. Tüm ekip heyecanlanır. Takip eden 2 gün hiç sipariş gelmez daha sonra birden 3 sipariş alırlar.</p>

  <p class="block11">İlk günlerde benimsayfam.com sitesinden ziyaretçilerini oyuncax.com’a yönlendiren Kadri, bu sırada alışveriş yapanların demografik özelliklerinin ne kadar önemli olduğunu anlar. Elektronik ticaret mağazasına yönlendirdiği ziyaretçiler her ne kadar oyuncax.com’a gelseler de alışveriş yapmazlar çünkü benimsayfam.com’a gelenlerin ihtiyaçları çok farklıdır. Bunun üzerine bu sitedeki bağlantıları azaltır.</p>

  <p class="block11">Garanti Bankası’nın Alışveriş sitesinde bazı zorluklar yaşamaya başlarlar. İstedikleri değişiklikleri kısa sürede yapamamalarının siparişlerini arttırmalarına engel olduğunu düşünürler. Kadri bu sırada şirkette çalışmaya devam etmekte, kızkardeşleri ise dükkanda durarak oyuncax.com sitesinin tüm operasyonunu yönetmektedirler. İşten sonra tüm zamanını bu site üzerinde geçiren Kadri, kendilerinin daha serbest olacakları bir yazılım şirketiyle devam etmeleri gerektiğini düşünür. Bunun üzerine elektronik alt yapısı sağlayan Kadıköy’deki bir yazılım şirketiyle konuşur ve sitesini buradaki sunucuya taşımaya karar verir.</p>

  <p class="block11">Garanti Bankası alışveriş sitesi altında satışlarının bir çoğunun yap-boz satışlarından geldiğini gördüklerinde, oyuncax.com içindeki yap-boz ürünlerini ayrı bir dükkandan satmaları gerektiğini düşünürler. Bunun üzerine puzzledepo.com adı altında sadece yap-boz ürünlerini satarlar. Bu ürünleri alanların kış aylarında tekrarlanan bir alışverişi olduğunu görmeleri böyle bir site açmalarına sebep olmuştur. puzzledepo.com sitesinin alt yapısını yeni yazılım firmasıyla birlikte yaparlar ve 2 ay boyunca Kadri bu yazılım firmasına geliştirmeleri için yeni fikirler verir. Arama motorlarında daha üst sıralarda yer almak için yazılımda onun bahsettiği değişiklikler yapılır ve daha sonra oyuncax.com sitesini de garantialisveris.com sitesinden yeni sunucusuna taşır.</p>

  <p class="block11">Bu sırada gelen az sayıda sipariş kızkardeşleri arasında geleceğe yönelik soru işaretlerinin çıkmasına sebep olur. Abilerine;</p>

  <p class="block18">- Ne olacak bu satışlar abi, gelecekte ne yapacağız?</p>

  <p class="block18">- Ne kadar satış yaparsak kâr edebiliriz?</p>

  <p class="block18">- Kaç ay geçti, istediğimiz cirolara neden ulaşamıyoruz?</p>

  <p class="block18">- Rakiplerimizi nasıl geçeceğiz?</p>

  <p class="block11">gibi anahtar soruları sorarlar. Kadri ekibin motivasyonunu sürekli yüksek tutmak için gelecek planlarını anlatmaya devam eder. Hem başka bir işyerinde çalışması hem de bu işle arta kalan vakitlerinde ilgilenmesi onu belki gençliğinden dolayı yormamaktadır. 2003 yılı sonundan 2005 yılına kadar gelişen site bugünlerde 10 müşteriye hergün ürün satışı gerçekleştirmektedir. fiu anda hâlâ kâr etmemektedirler. Çalışanların aile içinden olması bir bakıma personel giderlerini kendileri finanse etmesi anlamına gelmektedir. Fakat satışları hergün artış göstermektedir.</p>

  <p class="block18">“Doğru yolda giden kaplumbağa eğri yolda giden yarış atını geçer.”</p>

  <p class="block16">J. J. Rousseau</p>

  <p class="block11">Bu sitelerin hikayeleri size belki çok başarılı gibi görünmeyebilir ama kitapta okuyacağınız öykülerin hep başlangıçları bunlara benziyor. Küçük bir kıvılcımla başlarlar. Hepsinin hikayesi farklı olsa da başarıya ulaşmak için ortak bir yol izlerler. Eğer bu küçük siteler bunlara uyarlarsa onlar da bir gün kendilerine ait başarılı bir işletmeye sahip olduklarını göreceklerdir. Belki de hayallerine kavuşacaklardır. Walt Disney’in söylediği gibi:</p>

  <p class="block18">“Onların peşinden gidecek cesaretiniz varsa, bütün rüyalar gerçek olabilir.”</p>

  <p class="block11">Evden nasıl bir iş kuracağınıza ve nasıl bir yöntem izleyeceğinize geçmeden önce küçük bir hikayeyi hatırlatmakta fayda var.</p>

  <p class="block11">Günlerden bir gün, kurbağaların yarışı varmış. Hedef, çok yüksek bir kulenin tepesine çıkmakmış. Bir sürü kurbağa da arkadaşlarını seyretmek için toplanmışlar. Ve yarış başlamış. Gerçekte, seyirciler arasında hiçbiri, yarışmacıların kulenin tepesine çıkabileceğine inanmıyormuş. Sadece şu sesler duyulabiliyormuş:</p>

  <p class="block18">- Zavallılar! Hiçbir zaman başaramayacaklar!</p>

  <p class="block11">Yarışmaya başlayan kurbağalar, kulenin tepesine ulaşamayınca teker teker yarışı bırakmaya başlamışlar. İçlerinden sadece bir tanesi, inatla ve yılmadan kuleye tırmanmaya çalışıyormuş. Seyirciler bağırıyorlarmış:</p>

  <p class="block18">- Zavallılar! Hiçbir zaman başaramayacaklar!</p>

  <p class="block11">Sonunda, bir tanesi hariç, diğer kurbağaların hepsinin ümitleri kırılmış ve bırakmışlar. Ama kalan son kurbağa, büyük bir gayretle mücadele ederek kulenin tepesine çıkmayı başarmış. Diğerleri hayret içinde bu işi nasıl başardığını öğrenmek istemişler. Bir kurbağa, ona yaklaşmış ve sormuş bu işi nasıl başardın, diye. O anda farkına varmışlar ki, kuleye çıkan kurbağa sağırmış!</p>

  <p class="block11">Olumsuz düşünen insanları duymayın! Onlar kalbinizdeki ümitleri çalarlar! Duyduğunuz ve okuduğunuz kelimelerin gücünü düşünün. Bu sebeple, her zaman pozitif olmaya çalışın.</p>

  <p class="block11">Sonuç:</p>

  <p class="block18">Rüyalarınızı gerçekleştiremeyeceğinizi söyleyenlere karşı her zaman sağır olun.</p>

  <p class="block24">&nbsp;</p>

  <p class="block19" id="calibre_pb_8">&nbsp;</p>
</body>
</html>
