<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18">“Eğer yenildiğini sanıyorsan yenilmişsindir.</p>

  <p class="block18">Girişmeye cesaretin yoksa girişemezsin.</p>

  <p class="block18">Başarmak ister ama başaramayacağını sanırsan, hiç şüphen olmasın, başaramazsın.</p>

  <p class="block18">Harpte muhabereleri kazananlar,</p>

  <p class="block18">her zaman daha güçlüler veya</p>

  <p class="block18">daha hızlı koşanlar değildir.</p>

  <p class="block18">Er veya geç, başarmış bir kimse</p>

  <p class="block18">başaracağına inanmış bir insandır.”</p>

  <p class="block20">Anonim</p>

  <h1 class="block17" id="toc_id_2">Evden Çalışmak</h1>

  <p class="block11">İnternet üzerinde iş yapmak 1999 sonlarında o kadar çekiciydi ki bir çoğunuz o zamanlar girişimciliğiniz üzerine kahve muhabbetlerinde, öğle yemeğinde ya da asansörlerde bu sohbeti belki yapmışsınızdır veya kulak misafiri olmuşsunuzdur.</p>

  <p class="block18">- Eee... ne diyorsun bu fikre? İnternet üzerinden bunu yapabiliriz...</p>

  <p class="block18">- Evet, gerçekten çok ilginç! Yapalım ama nasıl?</p>

  <p class="block18">- Bir site kurmamız lazım. Bu iş tutarsa, bankacılığı da bırakır şirkete geçeriz.</p>

  <p class="block18">- Tutmazsa işe devam ederiz. Yani riske girmeyiz.</p>

  <p class="block18">- Bir isim bulalım, register.com’dan alırız.</p>

  <p class="block18">- Ne zaman açıyoruz, sitenin adını düşünelim o zaman?!!</p>

  <p class="block11">Gazetelerde, dergilerde, kitaplarda yer alan başarılı yabancı şirketlerin hikayelerini okuyup siz de kendi işinizi kurmayı düşündünüz mü? İnternet üzerinde çalışacağını düşündüğünüz bir fikriniz var mı? Peki nasıl başlayacağınızı, neler yapacağınızı biliyor musunuz? Yurtdışında yaşanan başarı öykülerini bire bir Türkiye şartlarına oturtmak o kadar zor ki, hayalini kurmak bile bazen imkansız gibi gözüküyor.</p>

  <p class="block11">Bir kere bizde evlerin garajları yok. Hatta müstakil evler bile çok az. Müstakil bir eviniz varsa ve garajında bir internet şirketi açıyorsanız bu başka bir sorun. Amerika’da bu başarı öyküleri evlerin pek rağbet edilmeyen garajlarında başlıyor. Ofis olarak, evin kullanılmayan bu bölümleri kullanılıyor. Peki biz ne yapacağız şimdi? Bizim bir garajımız bile yok.</p>

  <p class="block11">İkincisi, bu başarılı şirketlerin hikayelerinde hep birileri “melek yatırımcı” oluyor. Çocuklar çalışırken birden bir yatırımcı melek gibi geliyor ya şirketi satın alıyor ya da onları destekleyici sermaye veriyor. Yani milyon dolarlar aniden bu şirketlere geliveriyor. Geldik, takıldık. Biz nasıl yatırımcı bulacağız? Yabancı dergi ve gazetelerde yayınlanan hikayelerin devam eden kısımlarını da okuyunca hayalin bile Türkiye şartlarına oturması o kadar güç oluyor ki bunların yaşanacağına inanmıyoruz.</p>

  <p class="block11">Türkiye şartlarında bu sorunları yaşamış, bizim ekonomik düzeyimize göre başarılı olmuş şirketler yavaş yavaş ortaya çıkmaya başladılar. Bu şirketler belki dev değiller ama küçük ve orta boy işletmeler haline geldiler. Belki de Türkiye’de evden çalışma kısmı bu işin yurtdışında garaj kısmında geçen bölümünü oluşturuyor. Bu başarılı sayabileceğimiz internet siteleri kuruluşlarının belli bir bölümünde evden çalışmalarını sürdürüyorlar. Siz de kendi işinizi kurmak istiyorsanız şirketinizin kuruluşunda hatta ilerki zamanlarında evden çalışabiliyorsunuz.</p>

  <p class="block11">Evden çalışma denilince aslında aklımıza sabahları pijamalarıyla bilgisayar başına geçmek ve akşam satın alanların sayısına bakmak, banka hesaplarını kontrol etmek ve kolay bir yaşam aklınıza geliyor olabilir. İnternet ve evden çalışmak için hayal edilenler sanıldığı kadar kolay değil. Pijamanın rahatlığı yok. İnternet üzerinde yeni bir site kurmak, bunun üzerinden para kazanmak artık ilk günlerden de zor duruma geldi. İnternete bağlananların sayısı arttığı gibi rekabet de hızla artıyor. Bunun yanı sıra başlangıç için koymanız gereken sermaye miktarı da bahsedilenler kadar düşük değil.</p>

  <p class="block11">Evden çalışma denilince bir çoğumuzun aklına şu anda çalıştıkları işten ayrılarak evden, internet üzerinden yurtiçine, yurtdışına birşeyler satmak geliyor olabilir. Yabancı dergilerde evden çalışanlar konusunda o kadar çok yazı yazıldı ki bizlerin etkilenmemesi ve merak etmemesi düşünülemez. Aklımıza gelen diğer kavram ise yeni kuracağımız işin başlangıç noktasının ofis kurmak yerine ev olması geliyor. Yani, “güzel bir fikrimiz var ama yeni bir şirket kurup, ofis tutup yüksek masrafları ilk başta karşılayamacağımızı düşünüyorsak evden çalışmaya başlar, büyürse ofise geçeriz” fikri de bir çok girişimcide hâkim olabilir. Bunun yanı sıra bir de kurumlarda çalışanların iş yerlerine gitmeden evlerinden günlük işlerini yürütmeleri de evden çalışma içine giriyor. Bu kitapta garajlarımızın olmaması sebebiyle girişimcilerin ilk aşamada evlerinden nasıl bir işe nasıl başlayabileceklerini ve bu fikri nasıl başarılı hale getirebileceklerini anlatacağız.</p>

  <p class="block21" id="calibre_pb_5">&nbsp;</p>
</body>
</html>
