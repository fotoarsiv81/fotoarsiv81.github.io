<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block16">“Kaybettiğiniz taktirde ne yapacağınızı düşünmeye başladığınız dakika zaten kaybetmişsinizdir.”</p>

  <p class="block16">George P. Shultz</p>

  <h1 class="block17" id="toc_id_36">Sen ne ye, biliyor musun?</h1>

  <p class="block11">Toplantı sıkıcı konuşmalarla başladı, sıkıcı konuşmalarla bitti. Masa etrafındakiler geldikleri yoldan tekrar ofislerine dağıldılar. Neredeyse öğle tatili olmuştu. Hava hâlâ karanlık ve bunaltıcıydı. Plazadan aşağıya bakıldığında caddeler yağmurdan ıslanmıştı. Islak sokakta insanlar sağa sola kaçışarak yürümeye çalışıyorlardı. Yukardan bakıldığında ıslanmadan yürümenin ne kadar zor olduğu anlaşılıyordu. Kapalı ofiste ıslanmadan insanları seyretmek oldukça kolaydı. Daha az ıslanarak yolun karşısına nasıl geçileceği buradan çok kolay gözüküyordu.</p>

  <p class="block11">Asansör, koridorlar, bir kaç selamlaşma, kapıdan geçerken kart okutma ve tekrar bilgisayar ekranının karşısı... E-posta kutusu yine dolmuştu. Toplantı sırasında onlarca okunmamış kalın harfli ileti satırları doldurmuştu. Köşedeki saati kontrol etti. Karnı acıkmıştı. Telefonu çalmaya başladı.</p>

  <p class="block11"><i class="calibre3">“Alo, ben Emre; buyrun! Tamam, hocam; inicem şimdi... Nerede yiyelim? Tamam, aşağıda buluşalım beş dakika sonra... ”</i> dedi ve telefonu kapattı.</p>

  <p class="block11">Bir kaç e-postayı sandalyesinden kalktıktan sonra okumaya çalıştı sonra bir kaç tuşa beraber basıp bilgisayarını kilitledi. Biraz önce geldiği yöne doğru döndü. Birer birer çalışanlar dışarı çıkmaya başlamışlardı. Bu sefer aşağıya inmek için daha çok beklediler. Dolu küçük asansör içinden çıkıp döner kapıdan geçti. İlker dışarda onu bekliyordu.</p>

  <p class="block18">- Yeni açılan bir restoran var, seni oraya götüreyim ister misin?</p>

  <p class="block18">- Olur, gidelim! Aman uzak olmasın, kirlenmeyelim.</p>

  <p class="block18">- Bak göreceksin, yediğin yemeklere değecek. Çok güzel bir mutfağı var.</p>

  <p class="block18">- Aman uzaksa gitmeyelim. Baksana; soğuk, yağmur, çamur, ıslanmayalım.</p>

  <p class="block18">- Sen boşver onu bunu, beni takip et şimdi.</p>

  <p class="block11">İlker hızlıca plazanın geniş girişinden sağa doru döndü, bir ara yola girdi. Emre de arkasında onu takip ediyordu. Yağmur azalmıştı ama yine de ıslatıyordu. Yukardan görüldüğü gibi değildi. Nereye gideceklerini bilmiyordu ve ıslanmadan en kısa yolu tahmin edemiyordu. Kaç yıldır bu semtte çalışıyordu ama İlker’in girdiği bu yeni sokakları bilmiyordu. Bir sağa bir sola saptılar, saçak altlarından yürümeye çalıştılar ve en sonunda zemin altına doğru inen bir merdivenle bahsetmiş olduğu yeni restorana geldiler. Emre’nin suratından düşen bin parçaydı. Islanmıştı. Ayakkabıları çamur olmuştu ve yer altındaki bir yere gelmişlerdi. Tüm bunlara değip değmeyeceğini bilmiyordu. Oysa sürekli gittikleri yerin nesi vardı, keşke orda yeseydiler. Ya da iş yerinin yemekhanesinde de yiyebilirlerdi. Yeni bir tad için buna değer miydi?</p>

  <p class="block11">Güleç suratlı bir garson karşıladı. İlker daha önce gelmiş olmanın önceliği ile bir masaya yöneldi. Görünürde diğerlerinden hiç bir farkı yoktu buranın. Diğerleri ile aynıydı. Emre yarı gülerek oturdu.</p>

  <p class="block18">- Emre’ciğim, bak şimdi; girişim, küçük bir hayal ile başlar, dedi. Hemen konuya girdi.</p>

  <p class="block18">- Ismarlayalım sonra konuşuruz.</p>

  <p class="block11">Emre garsona doğru bakarak menüyü istedi.</p>

  <p class="block18">- Ne diyeceğim biliyor musun? Cornel Sanders’i tanıyor musun?</p>

  <p class="block18">- Yoo, kimmiş?</p>

  <p class="block18">- Düşün biraz, aslında sana çok uzak değil; çok sevdiğin bir restoranın kurucusu.</p>

  <p class="block18">- Yok, çıkaramadım; anlat bakalım kim bu ünlü girişimci?</p>

  <p class="block18">- Cornel Sanders Kentucty Fried Chicken’in kurucusu. Kendi işini 60 yaşında iken başlatmış ve dünya çapında KFC restoran zincirlerini kurmuş.</p>

  <p class="block18">- Eee... yani ne demek istiyorsun? Keşke KFC’ye mi gitseydik diyorsun yani?</p>

  <p class="block18">- William Shakespeare’i duymuşsundur herhalde dimi?</p>

  <p class="block18">- Yok artık.</p>

  <p class="block18">- William Shakespeare tiyatro hayatındaki en önemli eserlerini 40’ından sonra vermeye başlamış.</p>

  <p class="block18">- Sadede gelelim İlker’ciğim doğrudan topu penaltı noktasına koyalım istersen.</p>

  <p class="block18">- Peki ilk uçan kardeşleri hatırlıyor musun? Wright kardeşler ilk önce baskı ofislerini açmışlar, daha sonra 1893 yılında bisiklet şirketlerini kurmuşlar, daha sonra daha heyecanlı bir hayal olan o zamanlar kimsenin düşünmediği uçmak üzerine yoğunlaşmışlar. Wright kardeşler üniversite mezunu değillermiş. Ne mühendislik ne de fizik okumuşlar.</p>

  <p class="block18">- Biz de uzaya çıkalım diyorsun yani. Uzay asansörü işine mi girelim ne dersin?</p>

  <p class="block11">Garson menüyü bıraktıktan bir süre sonra geldi. Masa başında siparişlerin verilmesini bekliyordu. Emre uzun uzadıya inceledi, ne yiyeceğine karar veremedi.</p>

  <p class="block18">- Emreciğim, özetle sana şunu demek istiyorum; önemli olan çok yaşlı veya genç olmak, üniversite okumuş olup olmamak değil. Hayal etme arzusu ve onu gerçekleştirme cesareti.</p>

  <p class="block18">- Evet, ne yiyoruz, İlker. Sen getirdin beni, sen söyle bakalım!</p>

  <p class="block18">- Üç kere başarısız oldum ve ben başarısızım demek arasında fark var; ama mutlaka denemeliyiz.</p>

  <p class="block18">- Karnım zil çalıyor. Konuşuruz bunları, sen merak etme; bu heyecanın da geçer. Bu şirketten ayrılan kimleri gördüm.</p>

  <p class="block18">Sen hayal kuruyorsun, bu işin olma ihtimali yok. Kısaca havada bulut sen bu işi unut, hocam.</p>

  <p class="block18">- Doğru diyorsun; başarmak ister ama başaramayacağını sanırsan, hiç şüphen olmasın, başaramazsın.</p>

  <p class="block18">- Bu sebeple sen gel şimdi ne yiyelim onu söyle; burada sen bu internet fikrini unut, beni bu yağmurlu havada buralara sürükledin şimdi güzel bir yemek öner bakalım bana.</p>

  <p class="block11">İlker menüye hızlıca baktı. Tebessüm etti:</p>

  <p class="block18">- Biliyor musun; sana en güzel tavuk haşlaması olur ya da tavuk kanatı yersen daha iyi gelir ama mutlaka tavuk ye, buranın en ünlü yemeği tavuktur.</p>

  <p class="block19" id="calibre_pb_25">&nbsp;</p>
</body>
</html>
