<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block16">“Sadece bir patron vardır; o da müşteridir.</p>

  <p class="block16">Ve o, sadece parasını başka bir şeye harcayarak, şirketteki herkesi kovabilir.”</p>

  <p class="block16">Sam Walton</p>

  <h1 class="block17" id="toc_id_10">Müşteri Neden Sizden Satın Alsın?</h1>

  <p class="block11">Pazarı analiz etmemiş, pazarlama planını oluşturmamış, yönetim ve organizasyon yapısını düşünmemiş, iş fikirlerini fikir aşamasındayken cevapsız sorularla karşılıksız bırakmak çok kolaydır. Bana gelip internet projelerini anlatanları dikkatlice dinledikten sonra ilk sorum, <i class="calibre3">“Müşteri neden sizden satın alsın?”</i> ve <i class="calibre3">“Nasıl para kazanacaksınız?”</i> olur. Cevapları çoğunun:</p>

  <p class="block18">“Diğerleri iyi yapamıyor, biz daha iyi yapacağız!”</p>

  <p class="block18">“Abi, işte reklam alırız. Bu sektördekiler reklamı verdiler mi döndürürüz...”</p>

  <p class="block11">cevapları olur. “Reklam” ve “daha iyi yaparız”, girişimcilerin bataklığı gibidir. Değer önerilerini ve gelir modellerini ölçülemeyen daha iyi olmaya ve reklama dayandıran bir çok site zor duruma düşmüşlerdir. Alternatif gelir kaynakları olmayan projeler ayakta kalmakta zorlanırlar.</p>

  <p class="block11">Fikir aşamasındayken iş modelinizin anahtar bileşenlerini iyi düşünün. Bu iş planınızı çok daha kısa sürede yapmanızı sağlayacaktır. İlk soru<i class="calibre3">, “Müşteri neden sizden satın alsın?”</i> olacaktır. Eğer sizin de bir fikriniz varsa bu soruyu yanıtlamaya çalışın. Örnek cevaplar neler olabilir analiz edelim:</p>

  <p class="block18">- Ucuz olacağız onun için bizi tercih edecekler,</p>

  <p class="block18">- Hiçbir yerde bulunmayan bir ürünü satacağız,</p>

  <p class="block18">- Yeni bir programlama getiriyoruz, internet üzerinde ilk kez biz uygulayacağız...</p>

  <p class="block11">Bu ve benzeri cevaplar sınav kağıtlarınızda kabul edilebilir cevaplardır ama <i class="calibre3">“daha iyi olacağız”</i> cevabını elle tutulur hale getirmiyor, ölçülebilir iyi kavramını anlatamıyorsanız bilin ki baştaki bu soru işinizin sonuna kadar sizi takip edecektir. Maça 1-0 yenik başladınız. İlk soruyu doğru cevaplamadan ikinci soruya geçmeniz aslında pek fayda sağlamayacaktır.</p>

  <p class="block11">yemeksepeti.com modeline başladıklarında yapmak istedikleri restoranların bir platformunu oluşturmaktır. Müşterilerin bir sıkıntısı vardı. Evlerine işyerlerine yakın ve telefonla sipariş alan restoranlar verimsiz bir iş modeli içindeydiler. İnternetle birlikte bu firmalar aslında inanılmaz bir avantaj yakalamıştı ama hepsini bir araya getirmek gerekiyordu. Yani sadece restoranların toplanacağı bir iş modeliyle birlikte yemek ısmarlayanların telefon derdinden kurtulacağı gibi menülerin güncel olarak sunulacağı bir katma değer veriliyor olacaktı. Müşteriler güncellenmiş menülere, fiyatlara internet üzerinden bakabilecekler, yanlış sipariş oranları düşecekti.</p>

  <p class="block11"><i class="calibre3">“Müşteri neden sizden satın alsın”</i> sorusunun yani akademik dilde “değer önermelerini” ana sayfalarına yazılı halde “Neden internetten yemek siparişi vereyim?” başlığı altına koydular. İlk soruyu kendileri birinci günden itibaren cevaplamışlardı. O halde, değer önerilerini beraberce bakalım:</p>

  <p class="block12">- Tüm siparişleriniz, telefonda vereceğinizden çok daha doğru gelsin.</p>

  <p class="block12">- Tüm restoranların en son menülerini ve fiyatlarını görün.</p>

  <p class="block12">- Telefonda veya kuyrukta zaman kaybetmeyin.</p>

  <p class="block12">- Siparişinizi günün belirleyeceğiniz bir saatinde getirilmek üzere önceden verebilmenin rahatlığını yaşayın.</p>

  <p class="block12">- Restoranın telefon numarasını arama derdine son. Artık çekmecenizde bir sürü restoran menüsü tutmanıza gerek yok.</p>

  <p class="block11">Aslında, “Müşteri neden sizden satın alsın veya neden sizi kullansın?” sorunu arama motoru pazarı tamamıyla büyük oyuncular tarafından istila edilmişken bu piyasaya giren google.com’un kurucularına da sormak gerekir. Onlar bu piyasaya girdiklerinde rakipler onlardan kat ve kat büyüktü ve yaptıkları işe kimse inanmıyordu.</p>

  <p class="block11">google.com ismi, Milton Sirrota tarafından bulunan, Kasnel ve James Newman’ın yayınlamış oldukları <i class="calibre3">“Matematik ve Hayal Gücü”</i> adlı kitapla ünlenen <i class="calibre3">googol</i> kelimesinin üzerinde oynanmasıyla bulunmuştur. Google, bugün için her ne kadar vazgeçemeyeceğimiz siteler arasında yer alıyorsa da geçmişi 1995’lere kadar dayanmaktadır.</p>

  <p class="block11">İki üniversite öğrencisi Larry Page ve Sergey Brin ilk olarak üniversiteyi tanıtma turlarında birbirleriyle tanışıyorlar. İnternet sitelerinde anlattıklarına göre her iki karakter birbirleriyle hiç anlaşamıyor ve sürekli münakaşa ediyorlar. Stanford üniversitesi bilgisayar bölümü öğrencileri ve google.com’un kurucuları olan iki girişimcinin birbirleriyle farklı fikirlere sahip olmaları belki de ortaya bugün kullandığımız gelişmiş arama motorunun ortaya çıkmasını sağıyor.</p>

  <p class="block11">1996 yılı Ocak ayında, Larry ve Sergey “BackRub” adlı arama motoru için birlikte çalışmaya başlarlar. “BackRub” adı arama motorunun sitelerden geriye dönük bağlantıları analiz etmesi fikri üzerine kurulur. Her iki genç öğrenci, tüm öğrencilerin yaşadığı parasal sıkıntılarla karşılaşıyorlar. Fikirlerinin çalışıyor olması için sitelerinin bir sunucuda olması gerekir ama sunucuların fiyatları çok pahalı olduğu için Larry düşük kapasiteli bilgisayardan çok başarılı bir sunucu ortaya çıkarır. Bir yıl geçtikten sonra yapmış oldukları BackRub bağlantı analizi görenler tarafından çok beğenilir ve ünleri hızla yayılır. Üniversite içinde ağızdan ağıza teknolojileri konuşulmaya başlar.</p>

  <p class="block11">1998 yılının ilk yarısında Larry ve Sergey, projelerini mükemmel hale getirmek üzere çalışmaya devam ederler. Terabyte boyutundaki ucuz disklerleri alarak google.com’un ilk veri merkezini Larry’nin yurttaki odasına kurarlar. Bu sırada Sergey de üniversitede bir ofis kurar. Potansiyel yatırımcılar ve arama teknolojilerinin lisansını satın almak isteyecek firmaları çağırmaya başlar.</p>

  <p class="block11">Ofislerine Yahoo’nun kurucusu ve arkadaşları da olan David Filo’yu da davet ederler. David Filo, sıkı bir iş çıkardıklarını kabul etmekle birlikte Larry ve Sergey’i kendi arama motoru şirketlerini kurmaya cesaretlendirir ve <i class="calibre3">“Tümüyle geliştirdiğiniz ve ölçeklenebilir duruma geldiğinde tekrar konuşalım,”</i> diyor.</p>

  <p class="block11">Diğer yatırımcılardan hiçbiri google.com’la bu kadar fazla ilgilenmez. Hatta o zamanın önemli bir internet sitesi yöneticisi, <i class="calibre3">“Rakiplerimizin % 80’i kadar iyi olursak bu bizim için yeterli, bizim kullanıcılarımız aramayla gerçekten ilgilenmiyorlar, ”</i> der.<br class="calibre5" />
  &nbsp;</p>

  <p class="block11">O günün büyük internet şirketlerinin dikkatini çekemeyen iki ortak kendi başlarına hareket etmeye karar verirler. İhtiyaçları olan sadece yurt odasından çıkmalarını sağlayacak maddi bir destektir. Bir de google.com için satın aldıkları terabyte boyutundaki sabit disklerinden kaynaklanan kredi kartları borçlarını ödeyecek para lazımdır. Böylece doktora tezlerini bir yana koyup başta bahsettiğim o melek yatırımcıyı aramaya girişirler. İlk ziyaret ettikleri hem arkadaşları hem de fakülte üyesi olan Andy Bechtolsheim olur. Bechtolsheim Sun Microsystems’in kurucularındandır. İki gencin gösterdiği demoya ilk bakışta yaptıkları işte çok büyük bir potansiyel olduğunu görür, ancak toplantıda çok az zamanı olduğu için onlara, <i class="calibre3">“Detaylar hakkında tartışmak yerine size sadece bir çek yazayım, ”</i> der ve Google Inc. adına 100.000 USD’lık bir çek yazıp onlara verir.</p>

  <p class="block11">Andy’nin yapmış olduğu bu yatırım aslında bir ikilem yaratmıştır. Yasal olarak Google Inc. şirketi olmadığı için bu çeki tahsil etmek de mümkün değildir. İki genç aile fertleri, arkadaşları ve yakın tanıdıklarıyla birlikte şirket kurma çalışmalarıyla uğraşırken, çek bir kaç hafta Larry’nin çekmecesinde bekler. Sonunda başlangıç sermayesi olarak yakınlarından 1 milyon doları toplayarak, şirketin il sermayesi için bir araya getirirler.</p>

  <p class="block11">7 Eylül 1998’de Google Inc. Kaliforniya Menlo Park’da kapılarını tüm dünyaya açar. Kapı bir uzaktan kumandayla birlikte gelir. Çünkü ofisleri bir arkadaşlarının garajına bitişiktir ve kiracısı olduğu bu yeri onlara ikinci defa kiralamıştır. Bu yeni yerin büyük avantajları vardır; Çamaşır makinası, kurutma makinası ve jakuzi. Ayrıca şirkete alınan ilk eleman içinde park yeri de vardır. Bugün Google’un teknoloji yöneticisi olan Craig Silverstein şirkete alınan ilk çalışandır.</p>

  <p class="block11">Şirket açıldığında hâlâ beta aşamasında olan Google.com günde 10.000 arama sorgusunu cevaplar. Başarılı sorgulama sonuçları basının ilgisini yeni kurulan bu şirkete çekmeye başlar. USA Today ve Le Monde gazetelerinde google.com’u öven makaleler çıkar. O yılın Aralık ayında PC Magazine dergisi google.com’u ilk 100 site içinde gösterir ve 1998’in en başarılı arama motoru seçer. Böylece google.com, tüm dünyayla tanışmak üzere yola koyulur.</p>

  <p class="block11">google.com her yeni girişimci şirketin başına gelen sorun gibi ilk ofisleri olan Menlo Park’taki yer artık onlara yetmez. Şubat 1999’da, yani kurulduklarından sadece 6 ay sonra Palo Alto’daki üniversite caddesindeki yeni ofislerine taşınırlar. Çalışanların sayısı nerdeyse üç katına çıkmış ve sekiz kişiye ulaşmışlardır. Arama motoru, günde 500.000 sorgulamayı karşılamaktadır. Şirkete olan ilgi yoğunlaşmıştır. Red Hat ilk kurumsal arama motoru müşterisi olarak google.com sunucularında Linux açık işletim sistemi kullanılmak üzere onlarla anlaşma yapar.</p>

  <p class="block11">7 Haziran’da şirkete Silikon vadisinin önde gelen risk sermaye şirketleri Sequoia Captial ve Kleiner Perkins Caufield &amp; Byers, 25 milyon dolarlık ikinci tur finansal sermaye girişini yapar.</p>

  <p class="block11">Larry ve Sergey’in projelerini bugün tanımlamalarını istesek ve internet kullanıcıları neden sizi kullansın diye sorsak herhalde basit bir cevap verirlerdi:</p>

  <p class="block27">“Arama motoru teknolojisine yenilik getirdik, yazılımımız aradığınız sözcükle bağlantılı sayfaları diğer arama motorlarından farklı analiz ederek daha iyi sonuç ortaya getiriyor ve kullanıcılar zaman kazanıyorlar.”</p>

  <p class="block11">İşte müşteri neden size gelsin sorusunun doğru yanıtlarından bir tanesi daha. Soruyu şimdi siz kendinize sorun.</p>

  <p class="block21" id="calibre_pb_12">&nbsp;</p>
</body>
</html>
