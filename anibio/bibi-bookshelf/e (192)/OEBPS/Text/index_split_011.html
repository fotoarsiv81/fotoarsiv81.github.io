<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block16">“Uçurumları sevenlerin kanatları olmalı.”</p>

  <p class="block16">Nietszche</p>

  <h1 class="block17" id="toc_id_9">Bu Bir Aşk Hikayesi</h1>

  <p class="block11">Emre, tavuklar ve kartallar konulu iletiye cevap yazmaya başlamıştı. Tanımadığı birisinden veya gruplardan kendisine ileti gönderilmesini sevmiyordu. İçindekiler onu etkilediği için kibarca listeden silinmesini istedi. Sonra ergonomik büro koltuğundan kalktı. Plazanın büyük camlarından aşağıdaki insanlara baktı. Yağmur atıştırmaya başlamıştı. Havada soğuk bir pus vardı. Kalabalık grup durağa doğru yöneldi. Havada hâlâ sabahın erken karanlığı vardı. Şemsiyeler birer birer açılmaya başlayınca ortalık renklendi. Hiçbirisi siyah değildi bu şemsiyelerin. Pembe, yeşil, mavi, sarı her renk şemsiye durağın önünde açıldı. Ortalık sanki panayır yerini andırıyordu. Emre şaşırdı ama okunması gereken çok e-postası vardı. Bugün tesadüfler üst üste geliyordu. Aşağıya bir kaç kez daha bakıp masasına yöneldi.</p>

  <p class="block11">Okumamış toplam 35 e-postası kutusunda bekliyordu. Sadece istenmeyen bir iletiyi okumuştu. Yerine oturduğunda bir ileti daha aldı. Biraz önce gönderdiği ileti geri gelmişti. Cevap yazdığı e-posta adresi yoktu. Kızdı. Bu listeden çıkamayacağını düşündü. Faresini diğer satıra götürdü, bir sonraki e-postayı açtı.</p>

  <p class="block12"><b class="calibre2">Gönderen</b>: Selim Tarragano</p>

  <p class="block12"><b class="calibre2">Tarih</b>: 15.Kasım.2008</p>

  <p class="block12"><b class="calibre2">Kime</b>: Emre Sarı</p>

  <p class="block12"><b class="calibre2">Konu</b>: Bu bir aşk hikayesi</p>

  <p class="block18">Emreciğim selamlar,</p>

  <p class="block18">Umarım her şey yolundadır. Son toplandığımızda sana bahsettiğim kısa hikayemi yazdım, dergiye göndermeden önce senin okumanı ve bana fikirlerini yazmanı istiyorum. Bugün eleştirilerini gönderirsen çok sevinirim.</p>

  <p class="block16">Sevgiler</p>

  <p class="block16">Selim</p>

  <p class="block26">Bu bir aşk hikayesi</p>

  <p class="block18">Kalabalık sokakta, yüzleri yere doğru hızlı hızlı, düşünceli adımlarla yürüyorlardı. Bazen yavaşlayıp sağa sola bakıyorlar, gözleriyle eski binalar arasında gökyüzünü arıyorlardı. İnsanlar içinde diğerlerinin gittiği yönün aksine doğru çarpa çarpa ilerlemeye çalışıyorlardı. Görünüşe bakılırsa zorlanıyorlardı. Bir nehiri andıran sokakta insanların hepsi aynı yöne doğru bir sel gibi yürüyordu. Ters yöne doğru giden sadece onlardı. Bir avuç genç. İşleri çok zor görünüyordu. Omuzlar geçit vermiyor, küçümseyen gözler ters ters onlara bakıyordu. Yaşlıca bir adam, “Nereye gidiyorsunuz? Görmüyor musunuz, herkes bu tarafa gidiyor, siz yanlış istikamete doğru yürüyorsunu!,” dedi.</p>

  <p class="block18">Bir kadın, “Doğru, çoğunluğun kabul ettiğidir; siz yanlış tarafa doğru yürümeye çalışıyorsunuz,” diye bağırdı.</p>

  <p class="block18">Diğerleri de bu konuşmalar üzerine aksi yöne doğru yürüyen gençlere ters ters baktılar. Aralarından bir kaçı bu sözler üzerine yönlerini değiştirip kalabalıkla beraber aşağıya doğru yürümeyi düşündü hatta ikisi dönüp kalabalığa katıldılar. Bu sözler diğer yukarı yönde yürüyenlerin bir kulağından girmiş diğerinden çıkmış görünüyordu. Herkes aşağıya gidiyordu. İğne atsan yere düşmeyecek bu akıntı içinde bildikleri yöne doğru yavaş adımlarla devam ettiler. Aşağıya doğru yürüyen kalabalık içinden bir grup genç çocuk yukarı tarafa giden bu grupla alay etmeye başladı.</p>

  <p class="block18">“Siz yürüyün bakalım! Sokağın sonunu bulacağınızı mı sanıyorsunuz? Hepimiz bu taraftayız, siz yanlış yoldasınız; anladığınızda çok geç olacak!”</p>

  <p class="block18">“Yukarı, yukarı, nedir bunun tutarı!” diye bağırıp gülüyorlardı.</p>

  <p class="block18">Yukarı doğru giden gençlerden bir ikisinin yakınları onları durdurup ikna etmeye çalıştı. Bir kısmını ellerinden tutup diğer yöne doğru çevirdiler.</p>

  <p class="block18">Sabahtan beri çok az yol alabildiler. Şelaleye doğru akan suyun içinde yüzen yüzücüler gibi yoruldular. Kendilerini bırakanlar aşağıya doğru hiç çaba sarfetmeden gidebiliyordu. Yukarı yüzenler çok yoruluyordu. Arada sırada kalabalık içinde göz göze gelen bu ters grup üyeleri ısrarla yürümeye devam ediyorlardı. İlerledikçe önlerine daha çok engel çıkıyordu.</p>

  <p class="block18">Güneşin parlak yüzü öğle vaktine doğru sokağı daha da ısındırdı. Aşağıya yürüyen kalabalık hazırlıklıydı. Şapkalar çıkartıldı, bazıları şemsiye bile açtılar. Yukarı yürüyenlerin ceplerinde beş kuruş paraları yoktu. Kendilerini koruyacak bir şey alamazlardı. Sıcak onları iyiden iyiye pişirmeye başlayınca bir kısmı aşağıya doğru döndü. Yukarı doğru gidenlerin sayısı hızla azalıyordu. Zaten başladıklarında azdılar, şimdi nerdeyse bir elin parmakları kadar kalmışlardı.</p>

  <p class="block18">Bu sokakta doğan insanlar yaşamları boyunca hep onlardan öncekileri takip etmişlerdi. Aşağıya doğru yürüyorlardı. Yukarı yürümek hem zor hem de herkesin tersi istikametiydi. Kolay olan aşağıya doğru yol almaktı. Başarılı olup olmayacaklarını yine kendileri belirleyebilirlerdi. Yukarı yürüyenler için ise başarı belirsizdi. O zaman çoğunluk için yukarı yürümek nedensizdi. Onların yönü belliydi.</p>

  <p class="block18">Kalemi bıraktı. “Sürekli bir yön karmaşası,” dedi. “Aşağıya yukarıya. Öfff, okuyucu sıkılacak!”</p>

  <p class="block18">Kahvesinden bir yudum aldı. Fincanın altındaki peçeteye gözü takıldı. Üzerine bir şeyler karalanmıştı. Kahve lekesi vardı peçetenin üzerinde. Yine de okunuyordu yazılanlar. Üzerinde iki üç tane yuvarlak, kare, oklar, para ve soru işaretleri doluydu. Yazar güldü. Yukarı yürüyen gençlerin çizdikleri olmalı, diye düşündü. Katlayıp cebine koydu peçeteyi.</p>

  <p class="block18">Bu başlangıç esasında hiç uygun olmadı. Çok felsefi ve sıkıcı oldu. Bir aşk hikayesi olmalıydı. Hem heyecanlı hem de tutkulu. Bu sebeple yukarı yürüyen gençlerin aşk hikayelerini anlatmak en uygunu olacak diye düşündü. Aralarından bir kaç tanesiyle konuşarak yürüyüşe başladıklarından itibaren nasıl âşık olduklarını yazarsa çok okunabileceğini düşündü. “Aşk” başlıklı her şey satıyordu.</p>

  <p class="block11">E-posta burada bitmişti. Pazartesi sendromunu yaşamadan üst üste gelen olaylar Emre’yi sarsmış gibiydi. Kendi kendine “çık çık” diyerek başını sağa sola sallıyordu. Bir yandan da bıyık altından gülümser gibi oldu. Selim, liseden arkadaşıydı. Son buluştuklarında bundan bahsetmişti ama bugün buna eleştiri yazacak kadar vakti olur muydu? Tavuklar, aşk hikayesi, renkli şemsiyeler... Üst üste tesadüf eseri gelmiş olmalıydı. Yoksa bilinmeyen bir kuvvet ona bir şey mi anlatmaya çalışıyordu?</p>

  <p class="block21" id="calibre_pb_11">&nbsp;</p>
</body>
</html>
