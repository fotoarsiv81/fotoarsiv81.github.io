<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block16">“Başarı, herşeye hazırlıklı olmaktır ve hazırlıklı olmadığınızda başarısızlık kaçınılmazdır.”</p>

  <p class="block16">Konfiçyüs</p>

  <h1 class="block17" id="toc_id_28">Bir Hayal Peşinde Rezil Rüsva Olmak</h1>

  <p class="block11">Bütün hafta boyunca neler yapması gerektiğini bilgisayarındaki zaman planlayıcısına daha önceden yazmıştı. Toplantı zamanı gelmeden 5 dakika önce kendisini ekranına gelen bir pencereyle uyarıyordu bu akıllı program. Ofis katının sekreteri güle oyanaya elindeki mektupları ve dergileri masasının üstüne bıraktı. Hatta laflayacak gibi oldu ama Emre yüzünü ekrana doğru çevirip sadece teşekkür edince burun kıvırtıp diğer bir masaya onu çekiştirmeye gitti.</p>

  <p class="block11">Yabancı derginin kapağı gözüne ilişti: <i class="calibre3">“Hayallerinizi Gerçekleştirin!”</i> Naylon torbasından çıkarttı. Parıldayan kapağı çevirdi. Kahvesi soğumaya yüz tutmuştu. Dergi okurken sıcak bir kahve iyi olacak diye düşündü. Sabah sabah bir sürü e-posta okumuştu. Bunların cevaplandırılması ilgili klasörlere saklanması, masaüstünün düzeltilmesi derken, nerdeyse bir saat geçmişti. Bardağın dibinde kalanları lavaboya döktü. Kupayı musluğun altında bir iki kez gezdirdi. Kimseler gelmeden yeni bir yapay sütlü kahvesini yaptı. Kapalı hava tüm ofise işlemişti. Saat öğlene gelmek üzere olmasına rağmen etraf aydınlanmamıştı. Dışarda yağmur yağıyordu.</p>

  <p class="block11">Derginin kapağını uzunca bir süre inceledi. Hikayenin kaçıncı sayfada olduğuna baktı. Renkli resimleri kahvesini yudumlarken tek tek inceledi. Sayfaları zevkle çevire çevire kapaktaki makaleye geldi. Amerika’da internet üzerinde başarılı olmuş yeni şirketlerin başarı hikayelerini anlatıyordu. Tüm hepsini uzunca bir süre okudu. Nerdeyse aynı fikirler onun da kafasından bir iki sene önce geçmişti ama imkanı yoktu. Hem Türkiye pazarı internet için çok yeniydi hem de ekonomik finans yoktu... Bir de üstüne üstlük ekonomik kriz çıkmıştı. İyi ki bu fikirleri yapmak için çılgınca bir şey yapmamıştı. Bilgisayar ekranında bir pencere açıldı. Pazartesi toplantısını anımsatıyordu. Hafta başında gelecek haftayı ve geçmiş haftayı değerlendirdikleri sıkıcı hafta başı toplantısı. Buna benzer yığınlarca verimsiz toplantıya katılmıştı. Tiyatro sahnesinde yerini almak için kravatını düzeltti, ceketini giydi. Yanına dergisini de aldı.</p>

  <p class="block11">Asansörün önünde toplantının diğer aktörleri de birikmişti. Bölümlerin müdürleri katılıyordu bu toplantıya. Jestler, mimikler ve iyi dileklerle hepsi küçük asansöre sığıştılar. Hepsinin elinde dosyalar, el bilgisayarları, cep telefonları vardı. Koyu takım elbiseliler takımı sahneye doğru gidiyordu. Asansör içinde hafta sonu anıları, futbol konuşmaları, televizyon geyikleri küçücük atmosferi iyice çekilmez kılmaz üzereydi ki inecekleri en üst kata geldiler. Gökdelenin en üst katıydı. Üst yöneticiler ve toplantı odaları burada bulunuyordu.</p>

  <p class="block11">Asansör durunca içerdekiler dışarı doğru dağıldılar, önemli görünen cep telefonu görüşmeleri yapmaya, birbirleriyle yarı İngilizce yarı Türkçe konuşmaya başladılar. Havanın sıkıntısı bu sabah Emre’nin üzerine sinmişti. Diğer hafta başlarından farklı olarak bu sefer oldukça düşünceliydi. Omzuna bir el dokunup onu geri doğru çekti. Kalabalığın içinden içten bir sesin olması rahatlatıcıydı.</p>

  <p class="block11"><i class="calibre3">“Düşündün mü anlattıklarımı? Olay aslında basit. Önemli olan bir an önce başlamak,”</i> dedi.</p>

  <p class="block11">İlker, yazılım bölümünün başında bulunan bu şirketteki en yakın iş arkadaşlarından bir tanesiydi. Sürekli iş fikirleriyle Emre’ye gelir ona sayısız girişimcilik hikayesi anlatırdı. Son günlerde sadece bir tek şey anlatıyordu. Hatta yazılı plan haline bile getirip göstermişti. Emre uzaktan bakıyordu. İlker’in yapmak istediği aslında çok mantıklı fakat uzun sürecek bir projeydi. Kısa sürede para kazanmaları oldukça zordu. Kısaca ona göre riskliydi. Bu sebeple onu sadece geçiştiriyor hatta vazgeçirmeye çalışıyordu. Projenin olmayacağına yönelik onlarca senaryo yazmıştı. Her yeni karşı çıkışı İlker’in planına bir girdi oluşturuyordu aslında.</p>

  <p class="block18">- Sana da günaydın, İlker. Ne öyle selam sabah yok! Yine dalmışsın hayallere. Abicim, olmaz dedim ya sana; yani kâr etmenin imkanı yok. Düşünmedim onun için. Sen en iyisi bu işi unut gitsin.</p>

  <p class="block18">- Bu sefer çok ciddiyim. Hafta sonu tüm çalışmalarımı yaptım. 2 ay sonra ayrılıyorum işten. Bu olayı gerçekleştireceğim.</p>

  <p class="block18">- Deli misin, oğlum? Bırak şimdi, sakın ayrılma işinden felan. Bu krizde ne yaparsın? Görmüyor musun işsizler ordusunu? Zamanı değil bir kere. Proje uygun değil, o başka; hem de zaman uygun değil, hocam.</p>

  <p class="block18">- Zaman hiç bir zaman müsait olmaz, Emre’ciğim. Şimdi sana soruyorum; sen de bu proje için işten ayrılır mısın?</p>

  <p class="block18">- Şimdi toplantıya girelim sonra tekrar konuşuruz. Öğle yemeğinde olabilir, ne dersin?</p>

  <p class="block18">- Sen düşün işte! Ben kararlıyım, ama senle yapmak isterim.</p>

  <p class="block31" id="calibre_pb_19">&nbsp;</p>
</body>
</html>
