<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_38"><span class="ideitalik">Düsseldorf, 5 Eylül 1972, Salı<sup class="calibre4"><a href="../Text/serinmavi_split_189.html#footnote-100-121" id="footnote-100-121-backlink">[121]</a></sup></span></h2>

  <p class="normal">Hânım Huriye, cânım çocuklar,</p>

  <p class="normal">Dün akşam Bonn’dan attığım mektup çok kısa idi, bugün başka bir şehirde devam ediyorum. Sabahleyin üniversite veznesinden eylül bursunu alınca dokuz otuz trenine binip Düsseldorf’a geldim, yol bir saat. Akşam Bonn’a döneceğim. Düsseldorf’a Heinrich Heine için geldim, güç belâ Heine-Stube’yi buldum, bir eski meyhane, eski bir ev, üç katlı bir ev, şimdi alt katı eski zaman işi meyhane, dar merdiven ve koridorlarda şairle ilgili çeşitli eşyalar falan var. Yarı müze. Bir de Heine Derneği olacaktı, telefon rehberinde gösterilen adrese gittim, aradım sordumsa da kimseler bilmiyor. Sanat, şiir, şair burda da göz önünde, bilinen bir şey değil.</p>

  <p class="normal">Yani böylece saat yarımı buldum, bir lokantaya girdim. Neyse güneşli bir gün.</p>

  <p class="normal">.......... Yemeği yedikten sonra bindim trene, yeni bir bilet alıp, yarı yolda Köln’de indim; ünlü katedrali gezdim, iki resim sergisi gördüm, bir meydanlıkta, katedralin önünde oturup Tahir’e (ilk defa), Mutluay’a<sup class="calibre4"><a href="../Text/serinmavi_split_190.html#footnote-100-122" id="footnote-100-122-backlink">[122]</a></sup> (ilk defa), Oktay’a, Dibek sokağına, Lütfü ağabeye birer kart yazdım, birkaç şey aldım yükte hafif. Vakit geçti, saat altıda Köln’den bindim trene, altı buçuk olmamıştı, Bonn’daydım vaktinde eve gelir gibi. Keşke Köln’de kalsaydım da gece onda, onbirde gelseydim diyorum şimdi. Bu benim baştan sona tek başıma ilk boş günüm, ilk aylak gezintim oldu, belki yarın gene giderim, nasıl olsa iki gün daha burdayım.</p>

  <p class="normal">Stuttgart’a dönünce bir engel çıkmazsa (yarın beni buraya resmen çağıran Akademik Mübadele Kurulu’na gideceğim; nezaket, teşekkür ziyareti) durum müsait olursa 15 veya 16 eylülde ayrılmak istiyorum, işçi uçağıyla, indirimli tarife 230 Mark üzerinden. Bunu sağlarsam kârlı olacak. Gene yazarım. Gözlerinizden öperim.</p>

  <p class="sagnormal">B. Necatigil</p>

  <div class="clrb"></div>
</body>
</html>
