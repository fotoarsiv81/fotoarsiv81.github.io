<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_12"><span class="ideitalik">İstanbul, 10 Ağustos 1957<sup class="calibre4"><a href="../Text/serinmavi_split_112.html#footnote-100-44" id="footnote-100-44-backlink">[44]</a></sup></span></h2>

  <p class="normal">Sevgili Eskimo,</p>

  <p class="normal">9 tarihini taşıyan ikinci mektubunu ertesi gün saat 16.30’da aldık. Aşağıda, hamamın soba borularını sökmüş, birbuçuk yılın kurumlarını temizliyordum, don ve gömlek. Ellerimi yıkayıp üstbaş giyinerek yukarı çıkana kadar Lebibe anne bir hayli sabırsızlandı sanırım.</p>

  <p class="normal">Bizden ev ve aile mektupları beklediğini hatırlattığın için bu ikinci mektubumu istediğin gibi yazıyorum. Selma yoktur, sabahtan börekler ve köfteler ve cankurtaran simitleriyle Kalamış’a (ne Kalamış’ı, Kınalıada’ya) gittiler. O şimdi randevu üzerine iş görüyor. Gezmelerini sıraya koydu, her gün bir yerde. Hiç merak etme, seni aradığı yok. Sonuna kadar böyle giderse durum iyidir. Gıda ve sıhhatinin kontrol altında olduğunu söylemeye lüzum yok.</p>

  <p class="normal">Sen kendine iyi bak. Burda çalışmalar, yemek fasılları, ah ahlar, danalar<sup class="calibre4"><a href="../Text/serinmavi_split_113.html#footnote-100-45" id="footnote-100-45-backlink">[45]</a></sup> ve uykularla bizim günlerimiz eski minval üzerine geçiyor. Sizler orda Almanların mürüvvetine sığınmış dört garipsiniz. Almancanız yeteri kadar ilerlemiş değilse atacak, satacak değiller ya! Elin oğlu yirmi senedir Almanca ile uğraşır, yine elinden sözlük düşmez. Sizler aslan temsilcilerimiz, oraya Türklerin çalışkanlığını göstermeye gittiniz, var olunuz!</p>

  <p class="normal">Öteki temsilcilerin Türkiye’den mektup alıp da senin alamaman bizleri dilhun etmiştir. Metîn ol, biz bu hale gelinceye kadar... Ama seni mahzun etmek istemeyiz. Fakat postane gibi uzak bir mesafeye ancak geceleyin gidebileceğim, malûmundur. İlk mektubunuz dün akşam atılmıştı.</p>

  <p class="normal">Şimdi ise, Cumartesi pazarının içli sesleri arasında saat 17:30 suları ilk iş olarak bu mektubu yazıyoruz. Bu iş bitince akşam yemeği hazırlanıp ocağa konacak, o iş bittikten sonra vakit ve enerji kalırsa kitap başına oturulacaktır: Bizim saadetimiz bunlar oldu.</p>

  <p class="normal">Ama şiirin yavaş yavaş yaklaştığını hissediyorum. Yazılacaktır. Birikiyor. Gece saatlerinde duyuyorum. Henüz uzakta, ama yakındır. İş onda. Gerisi kolay. – Yani bazı şeyler bana göre kolay.</p>

  <p class="normal">En iyi dileklerimle, cümlenin selâmlarına tercüman olarak, Bebecik’li dünyalardan.</p>

  <p class="sagnormal">B. Necatigil</p>

  <div class="clrb"></div>

  <p class="normal">Saat 18.30. Evden, sağdan, soldan haber istiyorsun madem; işte sana haber! (Değişikliklere o kadar uzağız ki, bizim haberlerimiz de bunlar oluyor.)</p>

  <p class="normal">Lebibe anne, Sabahat, Selma hamamda gürültü patırtı yıkanıyorlar. Sabahat bu gece bizde kalıyor. Tek yemeği çifte çıkarmak lâzım. Bana yeni bir iş.</p>

  <p class="normal">Saat 21:30. Günün son satırlarını yazıyorum. Lütfi ağabey de gelmişti, demin gitti. Bize gidelim, dedi. Bizim âdetimiz son âna gelmeden yardım istememektir, dedik, sıkılırsak geliriz.</p>

  <p class="normal">Günün feci haberi: Onlar yıkandılar, bir saat sonra sofrada iken sular kesildi. Leş gibi kaldım, üzerimde birbuçuk yıllık hamam kurumu.</p>
</body>
</html>
