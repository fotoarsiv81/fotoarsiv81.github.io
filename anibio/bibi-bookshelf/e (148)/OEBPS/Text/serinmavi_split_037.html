<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_36"><span class="ideitalik">Frankfurt, 15 Ağustos 1972, Salı<sup class="calibre4"><a href="../Text/serinmavi_split_185.html#footnote-100-117" id="footnote-100-117-backlink">[117]</a></sup></span></h2>

  <p class="normal">Sevgili Huriye, çocuklar,</p>

  <p class="normal">Dün öğleden sonra Stuttgart’tan ayrıldık, Yüksel’le hava kararırken Frankfurt’a geldik, Dr. Brands’ın benim için (14 - 24 Ağustos) on günlük yer ayırttığı oteli bulduk, bavulu bıraktık. Bir yerde yemek yiyip gece on bire kadar caddelerde dolaştık. Yüksel beni otele bıraktı, bir arkadaşının evine gitti.</p>

  <p class="normal">Şimdi salı sabahı. Frankfurt’ta ilk gece geçti. Bütün gece penceresi yanda değil, yukarda tavanda bir odada yağmurun sesini dinledim. Tepemde tıpırdadı durdu. Sabah beş buçukta kalktım. Şimdi yediyi çeyrek geçiyor. Yüksel dokuzda gelecek. Üniversite veznesinden ağustos bursunu alıp Dr. Brands’ın toplantısına gireceğiz. Bir seminer yapacakmışız. Evvelallah o da geçer. Prof. Spies<sup class="calibre4"><a href="../Text/serinmavi_split_186.html#footnote-100-118" id="footnote-100-118-backlink">[118]</a></sup> de gelecekmiş seminere. Sonra Dr. Brands öğlen yemeğine götürecekmiş hepimizi. Yanımızda kitaplarla geldik, hepsi için sürpriz olacak.</p>

  <p class="normal">Pazar günü otomobil gezisine çıkarken Selma’ya yazdığım mektupla beraber çıkan kitaptan size de atmıştık. Sağ salim elinize geçer herhalde. (Kumburgaz adresine.)</p>

  <p class="normal">Stuttgart’tan aldığım öteberiyi (daktiloyu da) orda bıraktım, pardesüyü bile almadım yanıma. Öyle olduğu halde gene de valiz, çanta yetiyor. Ağustosun yirmidördünde Dr. Brands bir haftalığına beni Fulda’ya evine götürecek. Eski programı öyle. Artık gitmezsem kırılır, gideceğiz, o da geçer. Eylül başını bulup Bonn’a da bir gitsem Stuttgart’a dönmem için fırsat kollarım.</p>

  <p class="normal">Siz bana şimdilik otele bir mektup yazabilirsiniz. Üç günde geliyor İstanbul’dan buraya mektup. Burdan oraya da öyledir herhalde.</p>

  <p class="normal">Şimdilik bu kadar. Bugün şu ilmî toplantıyı da atlatsak iş gene kolaylaşır.</p>

  <p class="normal">Gözlerinizden öperim.</p>

  <p class="normal">Hotel Kupferschmitt</p>

  <p class="normal">6 Frankfurt am Main</p>

  <p class="normal">Güneburgweg 149</p>

  <p class="sagnormal">B.</p>

  <div class="clrb"></div>
</body>
</html>
