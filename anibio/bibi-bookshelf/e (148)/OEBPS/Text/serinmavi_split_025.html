<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_24"><span class="ideitalik">İstanbul, 1 Ağustos 1966, Pazartesi<sup class="calibre4"><a href="../Text/serinmavi_split_144.html#footnote-100-76" id="footnote-100-76-backlink">[76]</a></sup></span></h2>

  <p class="normal">Yaş sırasına göre üçünüz : Huriye, Ayşe, Selma!</p>

  <p class="normal">Pazartesi yazarım dedim, işte Teknik Okulu’nda<sup class="calibre4"><a href="../Text/serinmavi_split_145.html#footnote-100-77" id="footnote-100-77-backlink">[77]</a></sup> bir toplantıyı beklerken vakti boş geçirmiyor yazıyorum. Saat 14:00’e geliyor ve sıcak. burdan Çapa’ya<sup class="calibre4"><a href="../Text/serinmavi_split_146.html#footnote-100-78" id="footnote-100-78-backlink">[78]</a></sup> gideceğim. Demin burdaki ücretimi aldım, okula bitişik Yıldız postanesinden size hemen 750 Lira yolladım, yetmezse tez elden bildirin, daha da gönderirim.</p>

  <p class="normal">Ve evlere gittim. Cumartesi sabahı size mektubu yazdım, kapadım, çarşı pazar alış verişine giderken Dibek sokağına uğradım. Evdeydiler babam, annem, Fahamet. Sabahat gelmemiş hâlâ, onlar da çağırmamışlar. Oturduk, konuştuk, sevindiler. Durum iyidir. Beklemiyorlarmış beni daha, şaşırdılar.</p>

  <p class="normal">Ve öğleden sonra da, saat 17:00’ye doğru öbür eve<sup class="calibre4"><a href="../Text/serinmavi_split_147.html#footnote-100-79" id="footnote-100-79-backlink">[79]</a></sup> gittim. Orda beni bekliyorlarmış, cuma gecesi ışığımı görmüşler, geldiğimi anlamışlar sabah uğrar demişler. Bense işte ne yapalım, akşama doğru gittim. Oturduk, konuştuk. Durum iyidir.</p>

  <p class="normal">Şimdi burda durum iyi olduğuna göre sizin de orda gönlünüz rahat olsun, gününüz deniz, gıda ve sıhhatle dolsun!</p>

  <p class="normal">Burda Nasrettin Hoca kibritleri çıktı. Selma’ya sakladım bir tane. İçine de bir sinek ölüsü, bir de kuru üzüm koydum. Sinek susarsa öbür dünyada, içsin diye bir damla da gözyaşı koydum kutuya. Gözyaşı çok eski günlerden benim yastığımda kalmıştı, ziyan olmasın işe yarasın, bari sinek içsin diye aldım ordan, kutuya koydum.</p>

  <p class="normal">Sular hâlâ akmıyor. Giderken, Ören’e giderken banyoya, kaplara konmuş suları kullanıyorum hâlâ. Abbas’ın dediğine göre gece 2:00’de geliyor, 4:00’e kadar akıyormuş ama o saatlerde kalkmak istemiyorum doğrusu, çünkü bir daha uyuyabileceğim şüpheli. Şimdilik yeter zaten mevcut su.</p>

  <p class="normal">Ancak bu sabah Beyaz Geceler<sup class="calibre4"><a href="../Text/serinmavi_split_148.html#footnote-100-80" id="footnote-100-80-backlink">[80]</a></sup> üzerinde düşünmeye başladım. Birkaç gün sıkıntısı çekilecek tabiî. Sonra sonra belki açılır kapanık yol. Ara sıra Hamsun’u daktilo ediyorum. Evde don gömlek dolaşıp duruyorum. Bugünden artık hayır yok. Teknik Okulu’ndaki toplantı sürer bir hayli, kimbilir, Çapa’ya da yetişemezsem saat beşe kadar – bir başka gün gitmek gerek.</p>

  <p class="normal">Dr. Demircan beylerin<sup class="calibre4"><a href="../Text/serinmavi_split_149.html#footnote-100-81" id="footnote-100-81-backlink">[81]</a></sup> bir kızları olmuş. Dün Gülten hanımın<sup class="calibre4"><a href="../Text/serinmavi_split_150.html#footnote-100-82" id="footnote-100-82-backlink">[82]</a></sup> kardeşi söyledi, Demircan bey haber ver demiş. Ben de tebriklerimin iletilmesini söyledim. Herhalde geldiğimi öğrendi, uğrar kendisi de.</p>

  <p class="normal">Toplantı başlıyor, mektubu kesiyorum.</p>

  <p class="normal">..........</p>

  <p class="normal">Toplantı 16:30’da bitti, bundan sonra Çapa’ya gitsem de boşuna. Eve gidiyorum.</p>

  <p class="normal">Benden size izin,</p>

  <p class="normal">Keyfinize bakın!</p>

  <p class="sagnormal">B.</p>

  <div class="clrb"></div>
</body>
</html>
