<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_21"><span class="ideitalik">Bursa, 18 Mayıs 1962<sup class="calibre4"><a href="../Text/serinmavi_split_134.html#footnote-100-66" id="footnote-100-66-backlink">[66]</a></sup></span></h2>

  <p class="normal">Sevgili Eskimo,</p>

  <p class="normal">Dedik kapatıp üstü çıkartmalı kapıyı görelim, ve geldik. İyidir. Dedik kış ayları, soba dumanları, kömür tozları, bulaşık suları yerine, yeşil, ve geldik. İyidir. Gidilip gelinse hep günü birliğine eskiler ve yeniler arasında ve kimsenin burnu kanamasa ve taraflar hoşnut olsa ve hiç vızıltı çıkmasa, kalsa ruhumun derin kuyularında – iyidir.</p>

  <p class="normal">Kızlar Kız Öğretmen Okulu’na gittiler, erkekler Eğitim Enstitüsü’ne gittiler ve bana da orda –Nerde, geceler hakkı için söyle, nerde, ruhumun derinlerinde– bana da bir oda açtılar ve alma kimseyi içeri, dediler. İyidir.</p>

  <p class="normal">Bir başka şehre gelmek, neleri değiştirir, neleri pekiştirir, varsa odalarda kilit, kapılarda aslan bekçi, neleri, ben sana demedim mi? İyidir.</p>

  <p class="normal">Her gittiğin şehirde çıkar karşına eskilerden biri, açar pencereyi, gösterir : İşte orda yeşil – İyi mi? İyidir.</p>

  <p class="normal">Nice şeyler hakkına, başta o geceler hakkına, üç dört günlüğüne kapayıp bütün kitapları, kapıları –kalsın bumbar dolmaları, bakla ezmeleri, nohutlu yahni– kalsın Çapa ve Yıldız<sup class="calibre4"><a href="../Text/serinmavi_split_135.html#footnote-100-67" id="footnote-100-67-backlink">[67]</a></sup>. Hep ben konuşuyorum, ya siz nasılsınız?</p>

  <p class="normal">Gece yarıma doğru yatıp beş buçukta kalktım. Şimdi saat yedi. Akan suya ve yeşilliklere karşı bir kahvede yazıyorum. Yedek her zaman için iyidir. İşte mürekkep bitti bu kalemde, bitmek üzere! Yeşile<sup class="calibre4"><a href="../Text/serinmavi_split_136.html#footnote-100-68" id="footnote-100-68-backlink">[68]</a></sup> geçiyorum. Dün gece çok soğuktu, pardösüye rağmen. Odalara dönünceye kadar büyük, küçük çivi kestik. Dün Yeşil türbe ve camii gezildi. Bugün dokuzda toplanılıp Emir Sultan’a ve Süleymen Çelebi’ye gidilecek.</p>

  <p class="normal">Pazar sabahı yola çıkacağız. Yalova yoluyla dönüş. Gece dokuz sularında orda olurmuşuz.</p>

  <p class="normal">Geceler hakkı için. Selâmlar. Siz de iyi olasınız!</p>

  <p class="sagnormal">B. Necatigil<br class="chapter" />
  18.5.962</p>

  <div class="clrb"></div>
</body>
</html>
