<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_33"><span class="ideitalik">Stuttgart, 14 Temmuz 972, Cuma<sup class="calibre4"><a href="../Text/serinmavi_split_177.html#footnote-100-109" id="footnote-100-109-backlink">[109]</a></sup></span></h2>

  <p class="normal">Sevgili çocuklar, cânım efendim,</p>

  <p class="normal">İnsan kuş misâli, bir orda, bir burda. Bir sağlıkta, bir hastalıkta. 10 tarihli, pazartesi günü Dayı’nın dükkânında<sup class="calibre4"><a href="../Text/serinmavi_split_178.html#footnote-100-110" id="footnote-100-110-backlink">[110]</a></sup> yazılmış mektubunuzu dün akşam aldım. Anladım ki beyhûde telâş etmişsiniz, etmişim. Doktora gidip, ilâçları düzenli kullanmaya başladıktan sonra geçti, normal hale döndüm. İki gündür çok iyiyim. Rahat oturup kalkabiliyor, rahat yürüyorum. Pirandello’nun Ağzı Çiçekli Adam diye bir oyunu vardır, biz de kıçımızda çiçek çıkardık, her şey olur dünyada. Ateşim falan da kalmadı, dün şehre inip pardösü ve radyo aldım, süeteri daha önce eve yakın bir çarşı var, ordan almıştım, şemsiyem bile var.</p>

  <p class="normal">Neyse, kapandı bu sayfa. Hayat normale döndü, çalışıyorum. Dün akşam Fransa dönüşü Nevzat Üstün’ler geldiler, yemekte birlikteydik. Geceleri Yüksel’in çevirilerine bakıyoruz, kitap muhakkak çıkacak. Şan olsun!</p>

  <p class="normal">Kumburgaz’da postane oluşu iyi. Artık mektupları hep oraya yollarım.</p>

  <p class="normal">Dediğim gibi, artık hiç düşünmeyin beni. Rayıma oturdum, gıdama da bakıyorum, çay, kahve, persil, terlik, takke.. hepsi var. Her yer, yeni geleni önce bir imtihandan geçirir. Çok imtihanlar verdiğimiz için bu seferki çetin imtihandan da yüz akıyla çıktık. Doktorun verdiği beyaz bir sıvı çok iyi geldi yaralara.</p>

  <p class="normal">Hepinizi kucaklarım. Her şey gönlünüzce olsun!</p>

  <p class="sagnormal">B. Necatigil</p>

  <div class="clrb"></div>
</body>
</html>
