<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_28"><span class="ideitalik">7/8 Ağustos 1970<sup class="calibre4"><a href="../Text/serinmavi_split_163.html#footnote-100-95" id="footnote-100-95-backlink">[95]</a></sup></span></h2>

  <p class="normal">Cânım Efendim Huri/ye</p>

  <p class="normal">Cuma, gece, saat dokuza geliyordu, bir dolaşmaya çıkıyordum ki, yemeği evde yemiş, posta kutusunda mektubunu buldum. Okumadan hemen tekrar yukarı çıkıp zarf, kâğıt aldım ve iskele yanındaki kahveye geldim. Fakat aradım ceplerimi, ne kâğıt var, ne zarf. Evde aldım, evde bıraktım herhalde. Yazdığım kâğıdın çizgili oluşu, iskelede açık tütüncü dükkânından tekrar aldığım içindir.</p>

  <p class="normal">Cenab’ın<sup class="calibre4"><a href="../Text/serinmavi_split_164.html#footnote-100-96" id="footnote-100-96-backlink">[96]</a></sup> şiiriydi: “Gittiniz, gittiniz, siz ey kuşlar / Şimdi dallarda mâi tüyleri kovalar / Karlar–.“ Yarın haftası. Hafta hemen geçti. Nedir hafta, ay ve yıl? Nedir beyim, belki de ben bilirim. Geçer, geçer, geçer. Nasıl geçti? Hesabı: Cumartesi Kâmuran’ın kahvesine gidildi. Alangu, Hasan Mercan ordaydılar, Kâmuran geç geldi. Mahmut Kıratlı, Ali Tanyeri de vardılar, toptan Narlıkapı’ya gidildi ve berbattı gece. Arada Alangu’yu tersledim (takılmaya kalktı). Ve işin en ilginç tarafı, evden Kocamustafapaşa’ya tam gidiyordum ki Nahit Ulvi<sup class="calibre4"><a href="../Text/serinmavi_split_165.html#footnote-100-97" id="footnote-100-97-backlink">[97]</a></sup> çıkageldi. Amcakızı Zehra’nın, amcakızı Hümeyra’nın<sup class="calibre4"><a href="../Text/serinmavi_split_166.html#footnote-100-98" id="footnote-100-98-backlink">[98]</a></sup> da katıldığı bir “Modern Mantık Kursu“na gelmiş, iki haftalığına, Üsküdar’a bir liseye. Beni tam evden çıkarken yakaladı Nahit Ulvi. Kâmuran’ın kahvesine onu da götürdüm ve ordan Narlıkapı’ya. Geceden pek memnun kaldı Nahit. Ve Mahmut Kıratlı’dan pek hoşlandı. Ve ben Hasan Mercan’a benim yerime Nahit Ulvi’yi buyur ettim. Ve Hasan Mercan da pek memnun oldu Nahit Ulvi’den. Dünya böyle. Ve insan dünyaya başkalarını memnun etmeye gelmiş olmalıdır... Ve tabiî sezdirmemelidir mümkün mertebe bu iş için geldiğini. Ve bazan Selma’nın tayfasının deyimiyle “piç gibi ortada kalmalıdır.“ Hâsılı Kâmuran ve benden ve Ali Tanyeri’den gayrı cumartesi gecesi herkes memnundu. Kabataş’ta ayrılırken Nahit Ulvi’ye pazartesi maaşımı almaya Eğitim Enstitüsü’ne gideceğimi, isterse saat 7:00’de Üsküdar’da buluşabileceğimizi, isterse Akbal’ı da getirmesini söyledim. Pazar evdeydim, çalıştım. Akşama doğru Kâmuran çıkageldi. Hikâyelerini okudu, gece ilerlemişti, Beşiktaş’ta yeni açılan Kafeterya’ya gittik beraber. Dertleşti, karar vermiş, ekimde bir seneliğine Almanya’ya gidecek. Bu yaz burda. Pazartesi için onu da çağırdım 7’de Üsküdar’a. Gelmedi. Düşünür ve incedir, gelmedi. Ve pazartesi gecesi Nahit’le beraberdim tekrar. Saat on buçuğa geliyordu, Üsküdar’dan Oktay’a telefon etti. Kararlaştırdılar, çarşamba saat 18:00’de Sirkeci’ye geleceklerdi birlikte, söz verdim diye gittim, Gar lokantasında iki buçuk saat bekledim onları, gelmediler. Ben orda iken Ali Tanyeri ile Kâmuran bizim eve gelmişler, kâğıt atmışlar kapının altından, Beşiktaş’ta kafeteryada bekliyoruz diye. Nahit ve Oktay yüzünden bu beraberlikten de oldum. Perşembe, cuma iki imtihanım vardı, iki gün kâğıtların okunması iflâhımı kesti. Yarın sabah notları götüreceğim ve kapanacak bu sayfa eylül başına kadar. Ve yarın akşam (cumartesi) gene Kâmuran’a gideceğim. Ve işte hafta böyle geçti.</p>

  <p class="normal">Dibek sokağındakiler iyidir, babam iyidir, ben iyiyim. Her şeyin başı iç huzuru ve ağız tadı. Bunlar var çok şükür. Ve kuş, ve çiçekler iyidir. Sulhiye Hanım<sup class="calibre4"><a href="../Text/serinmavi_split_167.html#footnote-100-99" id="footnote-100-99-backlink">[99]</a></sup> ve başkaları iyidir. Lütfi ağabeyi gördüm, beni yemeğe eve çağırdı. Pedere gidersem yemeğe, size de gelirim dedim. Güldü, sırtımı okşadı. İyidir.</p>

  <p class="normal">İstediğiniz kadar kalasınız ve düşünmeyesiniz burayı. Alman Lisesi’nden mektup geldi, 1 Eylül’de imtihanın varmış. O tarihte burda olun da gerisi önemsiz. Şu on gün içinde Dil Kurumu armağanlarına aday kitapları da okumalıyım. İyidir. Sabahat’e Fahamet’e ben anlatırım yazdıklarını. Yer bulmak kolay mı, belli bir şey. Bazı şeylerin üzerinde durmamak lâzım.</p>

  <p class="normal">Teknik Okulu’ndan bize yol görünüyor. Türkçe dersleri kalkıyormuş bu sene. Kendim ayrılamıyorum, mecbûrî uzaklaştırma sevindirir beni. Kesinleşirse üzülmeyeceğim doğrusu. Ekime kadar şu kitabı tamamlayabilsem!</p>

  <p class="normal">Tütüncüden iki kâğıt aldım, ikisi de doldu işte. Hemen atayım ki postaya, yarın ancak saat onbirde Yıldız’a notları götürmeye çıkacağım dışarı.</p>

  <p class="normal">Cânım efendim Hûri, denizlerde çimmeye bak ve kıştır önümüz, kışa mıymıylık bırakma!</p>

  <p class="normal">Hepinizin gözlerinden öperim.</p>

  <p class="sagnormal">B. Necatigil</p>

  <div class="clrb"></div>
</body>
</html>
