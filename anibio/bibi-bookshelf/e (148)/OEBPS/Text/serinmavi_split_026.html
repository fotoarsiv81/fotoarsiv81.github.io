<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_25"><span class="ideitalik">İstanbul, 8 Ağustos 1966<sup class="calibre4"><a href="../Text/serinmavi_split_151.html#footnote-100-83" id="footnote-100-83-backlink">[83]</a></sup></span></h2>

  <p class="normal">Sevgili kızlarımın sevgili anneleri,</p>

  <p class="normal">Pazartesi, saat 14:00’e geliyor, öğleden sonra. Kâmuran’la Şişhane kahvesinde oturuyoruz. Evet, gitmemiş Kâmuran, gidememiş. Benim yerim burası, diyor ve gitmesini geciktiriyor hep. Öğleden önce buluştuk, Radyoevi’ne gittik. 1720 Lira birikmiş param vardı benim, ben onu aldım, o da iki çeviri oyununun parasını aldı. (1500 Lirayı ev hesabına bankaya yatıracağım yarın.) Şimdi Şipal Üç Turunçlar’ı<sup class="calibre4"><a href="../Text/serinmavi_split_152.html#footnote-100-84" id="footnote-100-84-backlink">[84]</a></sup> okuyor, çevirmeye hazırlık için, ben de bu mektubu yazıyorum. Radyoevi’nden sonra Pasaj’da bira içtik, yemek yedik, saat 15:00’te Tercüman gazetesi şiir jürisine gitmek üzere eski Şişhane kahvemizde oturuyoruz. Kâmuran bir hafta kadar daha burda. Adana’ya ailesinin yanına gitmiş 10-15 gün. Çıktı geldi, dört akşamdır beraberiz.</p>

  <p class="normal">İstanbul’a geldiğimden bu yana içimin en rahat olduğu dakika, Asaf Çiyiltepe’ye Beyaz Geceler’i oyunlaştıramayacağımı, bu işin beni sarmadığını bildirdiğim mektubu postaya attığım dakika oldu. Dün gece Beşiktaş postanesinde atıldı bu mektup. Gece yarısı saat ikide uyandım, feci bir diş ağrısı gibi, rezil olduğum duygusunu yaşadım bir an – ama şimdi, adam sen de mecbur muyum, diyorum. Hem herkes işini bilmeli, ben bir radyo oyunu yazarıyım. “Herhangi işin ehli isen onda devam et!”– Ve Brands’tan<sup class="calibre4"><a href="../Text/serinmavi_split_153.html#footnote-100-85" id="footnote-100-85-backlink">[85]</a></sup> mektup geldi. Kesinleşmiş iki oyunumun Stuttgart Radyosu’nda oynanması. Ve bu işten 1500 Mark yazar hakkı verilecekmiş bana. Emekli’yi<sup class="calibre4"><a href="../Text/serinmavi_split_154.html#footnote-100-86" id="footnote-100-86-backlink">[86]</a></sup> çeviren Brands 1000, Yıldızlara Bakmak’ı<sup class="calibre4"><a href="../Text/serinmavi_split_155.html#footnote-100-87" id="footnote-100-87-backlink">[87]</a></sup> çeviren Kâmuran 500 Mark alacaklarmış. Kâmuran diyor ki: Sen artık Almanya’yı düşünerek yaz oyunlarını, Selma ile birlikte, baba kız, çevirirsiniz. – Şimdi yeni bir oyuna başladım, bir yandan da Hamsun’u daktilo ediyorum. Attım başımdan Beyaz Geceler’i, ne olursa olsun!</p>

  <p class="normal">Bir gün ağabeyin geldi, dört biber, bir patlıcan dolması getirdi, zeytinyağlı. Bozulur burda, yaz, sıcak, hiç iştahım yok.. dedim. Yemeğe bize gel, dedi, gelirim dedim, gitti.</p>

  <p class="normal">Bu sabah, dört gündür uğramamıştım, Radyoevi’ne giderken kapıdan Dibek sokağına uğradım. Saime anne<sup class="calibre4"><a href="../Text/serinmavi_split_156.html#footnote-100-88" id="footnote-100-88-backlink">[88]</a></sup> kapıyı açtı.</p>

  <p class="normal">Yemeklerimizi beğenmezsin, kahvaltıya olsun gelsene! dedi. Gelirim, dedim, iyisiniz ya siz ona bakın, herkes nasıl iyi oluyorsa öyle yaşasın, dedim. Sabahat hâlâ gelmemiş.</p>

  <p class="normal">İşte nerde olursan ol, zaman geçiyor, bir sürü boşluklarla. Sular akıyor, akmıyor. Sıcak azalıyor, çoğalıyor. Aşklar koyup gitmiş bizi. Artık eskisi gibi değilim. Eski mukavemetim yok, eskisi gibi çalışamıyor, çabuk yoruluyorum. Biz Ören’de iken Ortaköy’deki dayım ölmüş, ikinci uğrayışımda Saime anne söyledi, babam da hastalığından ötürü gidememiş cenazeye. Muhlise’ye<sup class="calibre4"><a href="../Text/serinmavi_split_157.html#footnote-100-89" id="footnote-100-89-backlink">[89]</a></sup> baş sağlığına gidemiyorum. Bir yere gitmeler neyi, ne kadar değiştirir ki?</p>

  <p class="normal">Her şey aradan çıkıyor,<sup class="calibre4"><a href="../Text/serinmavi_split_158.html#footnote-100-90" id="footnote-100-90-backlink">[90]</a></sup> değişmez düzeninde dünya. İşte Kâmuran Üç Turunçlar’ı okurken bir mektup aradan çıktı. Saat 2:30’a geliyor, Tercüman gazetesine gidip bir işi daha aradan çıkaracağım.</p>

  <p class="normal">Gözlerinden öperim.</p>

  <p class="sagnormal">B. Necatigil<br class="chapter" />
  8.8.1966</p>

  <div class="clrb"></div>
</body>
</html>
