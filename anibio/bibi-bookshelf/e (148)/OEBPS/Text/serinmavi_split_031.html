<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_30"><span class="ideitalik">Stuttgart, 3 Temmuz 972, Pazartesi<sup class="calibre4"><a href="../Text/serinmavi_split_172.html#footnote-100-104" id="footnote-100-104-backlink">[104]</a></sup></span></h2>

  <p class="normal">Huriye, Selma, Ayşe,</p>

  <p class="normal">Dünkü mektubu atamadan bunu da yazıyorum. Pazarkaya beni kendi evine getirdi, tavan arasında her dairenin boş bir odası, sandık öteberi odası var, onlarınki benim oldu. İki gece pansiyondan sonra üçüncü gece böylece Pazarkaya’larda yattım. Her şey iyi de yemek için ısrar etmelerini nasıl karşılıyacağımı bilemiyorum. İnci hanımın babası da yanlarında.</p>

  <p class="normal">Sabahleyin Yüksel bey büyük oğlunu ilkokula, küçüğü yuvaya, eşini de çalıştığı yere bıraktı, yabancılara dil kursları rektörlüğü yaptığı üniversiteye götürdü beni. Dinleyici olarak girdim dersine. Şimdi o başka bir kursa gitti. Ben, bursu almak üzere üniversite veznesinin açılmasını bekliyorum. Hava bayağı soğuk ve yağmurlu. Az sonra parayı alınca bir süeter, bir yağmurluk alacağım.</p>

  <p class="normal">Bir de daktilo alınca kendi çalışmalarıma başlayacağım. Kursa gitmemeye karar verdim. Yüksel de beni tamamen kendi bildiğim gibi yapmama bırakıyor. Zaten işte herkesin telâşı kendine. Stuttgart başladı, ikinci ayda Frankfurt için vakit var.</p>

  <p class="normal">Hepinizin gözlerinden öperim. Rahat olsun içiniz. İstanbul gibi yok.</p>

  <p class="sagnormal">B.</p>

  <div class="clrb"></div>
</body>
</html>
