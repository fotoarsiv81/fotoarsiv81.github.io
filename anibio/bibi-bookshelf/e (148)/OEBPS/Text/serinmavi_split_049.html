<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_48"><span class="ideitalik">İstanbul, 1 Nisan 1975<sup class="calibre4"><a href="../Text/serinmavi_split_207.html#footnote-100-139" id="footnote-100-139-backlink">[139]</a></sup></span></h2>

  <p class="normal">Sevgili Huriye,</p>

  <p class="normal">Mektubun evcek hepimizi sevindirdi (belirtmek gerekliyse). Her yol sıkıntıdır. Bazı yollar sıkıntının da ötesinde, zahmetli. Göze alacaksın! Yola çıkmak bir başarıdır, her başarı gibi, bir yanıyla da gözleri yaşartır.</p>

  <p class="normal">Ve her yol bir dönüştür asla. Kürkçü dükkânları bizi bekler.</p>

  <p class="normal">Ve her yerde zaman geçer, geçiyor. Günter Eich’in bir şiirinden: “Sanki araya sonsuzluklar girdi. “– Kaç gün oldu sen gideli? Yıllar mı?</p>

  <p class="normal">— Gittiğini nerden öğrenirler? Duyan geliyor, ya da “Allah kavuştursun” telefonları.</p>

  <p class="normal">— Bugün salı, 1 Nisan. İki gün önce bir telefon. Kim mi? Kim olur? Doğan Hızlan. Senin yokluğundan doğan üzüntümü gidermek için beni Boğaz’a götürecekmiş!</p>

  <p class="normal">Ben, kederime evlerde katlanırım, istiyorsan sen gel! dedim.</p>

  <p class="normal">— Geleyim, ne zaman?</p>

  <p class="normal">— İş dolu, iş!</p>

  <p class="normal">— Ben de iş için geleceğim.</p>

  <p class="normal">— Bırak Allah aşkına! İş için geleceksen gelme!</p>

  <p class="normal">— Bu iş özel bir iş, Hocam!</p>

  <p class="normal">— Ne işi? Benim tek işim var: Şiir.</p>

  <p class="normal">— Ben de şiir için geleceğim.</p>

  <p class="normal">— Şiirle arama kimse giremez.</p>

  <p class="normal">— Yani gelmemi istemiyor musunuz?</p>

  <p class="normal">— Kaçta geleceksin?</p>

  <p class="normal">— Akşam, yedide.</p>

  <p class="normal">— Yemek saati.</p>

  <p class="normal">— Yemeğe gelirim.</p>

  <p class="normal">— Eh, gel istersen! Yemek yer, gidersin!</p>

  <p class="normal">— Oldu, salı akşamı.</p>

  <p class="normal">— Biz akşamları yemek yemiyoruz.</p>

  <p class="normal">— Ben de yemem.</p>

  <p class="normal">— Sen bilirsin!</p>

  <p class="normal">— Salı akşamı geliyorum.</p>

  <p class="normal">— Sen bilirsin. Yemek de olmaz o akşam. Çocuklar arkadaşlarında.</p>

  <p class="normal">— Olsun.</p>

  <p class="normal">Ve işte bugün salı. Öğlen yine telefon etti.</p>

  <p class="normal">— Hocam, geliyorum.</p>

  <p class="normal">— Bu akşam mıydı? Unuttum, hay Allah!</p>

  <p class="normal">— İsterseniz yarın akşam. Boğaziçi.</p>

  <p class="normal">— Ben ancak cumartesileri Yedikule’ye giderim.</p>

  <p class="normal">— O halde, geliyorum, Hocam!</p>

  <p class="normal">— İstiyorsan gel!</p>

  <p class="normal">Şimdi saat yediyi geçiyor. Gelecek yani. Ve benim günlerim böyle geçiyor. Kızları bilmem. Onlar gidip gidip, saatinde geliyorlar. Yarın da İnci Korkut<sup class="calibre4"><a href="../Text/serinmavi_split_208.html#footnote-100-140" id="footnote-100-140-backlink">[140]</a></sup>gelecek, ve başkaları.</p>

  <p class="normal">Mektubunda benim ne hediye istediğimi sormuşsun. Sen gel, yeter! Ama sen yetmeyeceksen, ille eşya da gelecekse, bana birkaç daktilo şeridi getir. Yalnız, İtalya’dan getirdiğin gibi mavi – kırmızı ikili olmasın! Tek renk: Siyah.</p>

  <p class="normal">Gözlerinden öperim, dostlara selâmlar.</p>

  <p class="normal">Her şey gönül genişliğine bağlı, unutma! Koz kabuğunda gönüller, mermerde kezzap gibi, yer oyar insanı. Oyulmalar çağı geçti, artık yola koyulmalar çağı.</p>

  <p class="sagnormal">B. Necatigil</p>

  <div class="clrb"></div>

  <p class="sagnormal">1.4.1975</p>

  <div class="clrb"></div>

  <p class="normal">Geldi, onbirbuçuğu geçene kadar, oturdu, yedik içtik, gitti. İş yok.</p>

  <p class="sagnormal">B. N.</p>

  <div class="clrb"></div>
</body>
</html>
