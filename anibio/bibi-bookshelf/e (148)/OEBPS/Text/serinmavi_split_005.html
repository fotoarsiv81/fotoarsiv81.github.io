<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_4"><span class="ideitalik">İstanbul, 2 Temmuz 955<sup class="calibre4"><a href="../Text/serinmavi_split_069.html#footnote-100-1" id="footnote-100-1-backlink">[1]</a></sup></span></h2>

  <p class="normal">Sevgili Eskimo,</p>

  <p class="normal">Erbaa<sup class="calibre4"><a href="../Text/serinmavi_split_070.html#footnote-100-2" id="footnote-100-2-backlink">[2]</a></sup> 26. 6. 955 tarihli mektubun gelmiş, içtiğim hamam sularına dağ başı pınarlarının diriltici serinliğini getirmiştir. Fırsat bu fırsat; orda bol bol sükûn, huzur, enerji toplamaya bak; zira hayat dayanıklı insan istiyor.</p>

  <p class="normal">Her şey gibi bu mektubu da sana –belirtmeye pek lüzum yok ya– o çıfıt çarşısından farksız, eşyalar mezarlığı geniş, rezil ve muhterem odanın, üstü tornavidalar, paslı çiviler, bileği taşları ve binbir şey dolu ezelî masanın başında yazıyorum. Sabahtır, vaziyet FECİDİR. (Son kelimenin aramızda, karşılıklı gurur ve onurlarımızı bilemek için bir numara olduğunu unutma). Ve beni hiç merak etme Eskimo: ”Işıyan bir köşe ergeç benim / Sen benim geçidimsin beyaza”<sup class="calibre4"><a href="../Text/serinmavi_split_071.html#footnote-100-3" id="footnote-100-3-backlink">[3]</a></sup>. Ben sadece kalemi yola getirmeye çalışıyor, şiir yazmaya hazırlanıyorum. Ben belki de, bu tatil başka hiçbir şey yapmayacak, esaslı beş altı şiir yazmaya bakacağım (Tanrı izin verir de yazabilirsem). Ve nedir biz “küçük aile”nin kazancı, hayattan? – Birbirimize karşı derinlerde sevgi ve kâğıtlarda şiirlerden başka?</p>

  <p class="normal">Eğer bu mektubumda, bundan sonrakilerde sana günlerimi nasıl geçirdiğimi yazmayacaksam, bundan, kuruntulu, üzgün tahminler çıkarmaya kalkışma. Sırf lüzumsuz bulduğum için böyle yapıyorum. Günlerin hikâyesini bir bir veya kısaltarak yazmak bir nevi, kahvelerde avare yarenliği olacaktır. Sadece sahiden iyi olduğumu, kendimi her bakımdan kolladığımı belirtmekle yetiniyorum. Değil mi ki geçecek günler değil, kalacak şeylerdir asıl mühim olan.</p>

  <p class="normal">Orda kime, ne münasipse, hürmet ve sevgilerimi dağıt. Bura haneleri halkı cümlesi iyidirler, sevgi ve selâmlarının ulaştırılmasına memur edildim. Okul işi henüz belli değil.</p>

  <p class="normal">Bu mektubun şu son satırları bende bir tercümenin, bir şiirin bitişi hissini bırakıyor. Bütün bitişlerde, bitirişlerde hazin bir taraf, bir tükeniş duygusu vardır. Yeni, taze bir başlangıç yerine geçecek mektubunu beklerim Sevgili.</p>

  <p class="normal">Tombula<sup class="calibre4"><a href="../Text/serinmavi_split_072.html#footnote-100-4" id="footnote-100-4-backlink">[4]</a></sup> hususi selâmlar.</p>

  <p class="sagnormal">Daima sizin<br class="chapter" />
  B. Necatigil</p>

  <div class="clrb"></div>

  <p class="normal">İlâve:</p>

  <p class="normal">Zarfın içinde iki şiir bulacaksın<sup class="calibre4"><a href="../Text/serinmavi_split_073.html#footnote-100-5" id="footnote-100-5-backlink">[5]</a></sup>. İlk senin okumanı istedim, herkeslerden önce.</p>
</body>
</html>
