<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_10"><span class="ideitalik">Ankara, 2 Temmuz 957, Salı<sup class="calibre4"><a href="../Text/serinmavi_split_105.html#footnote-100-37" id="footnote-100-37-backlink">[37]</a></sup></span></h2>

  <p class="normal">Sevgili refikam efendim,</p>

  <p class="normal">Ankara’da ikinci günümüze başlarken yazıyorum, ancak şimdi. Naim’le<sup class="calibre4"><a href="../Text/serinmavi_split_106.html#footnote-100-38" id="footnote-100-38-backlink">[38]</a></sup> bir odada yatıyoruz, o da uyanmış, yatakta rehavet gideriyor.</p>

  <p class="normal">Dün sabah (pazartesi) saat 4:00’te kalkarak istasyona bilet almaya gittim, bekleyenler listesine 32. olarak yazıldım. Saat 9’da sıram geldi. Trenlerin hiçbirinde yer yok. Ancak pazar günü akşam üzeri kalkacak 18.45 treninde birinci mevki bir yer bulabildim, iki kişi için. Trenlerde yer olmadığı gibi otobüsler de öyle. Öbür arkadaşların ne yapacaklarını bilmiyorum. Bir otomobil 350 liraya gidiyor. Yani adam başı 70 Lira. Neyse, ben ancak pazartesi sabahı orda olabileceğim. Ötekiler otomobil tutarlar da beni de alırlarsa daha önce de gelebilirim, fakat çok uzak bir ihtimal.</p>

  <p class="normal">Biz burda kavga-dövüş, muhabbet-öpüş geçinip gidiyoruz. Hâlâ kesilmiyen, başıma iş açacağa benzeyen diş ağrısından gayri şikâyetim yoktur. Günlerin teferruatını buluştuğumuzda anlatırım.</p>

  <p class="normal">Bandırma’ya gidip gitmeyeceğinizi bildirin. Yalnız, ben pazartesi günü 8:30’da Haydarpaşa’ya gelebileceğime göre o günkü Bandırma postası öğleden önce kalkıyorsa yetişebilmem kolay olmaz. Çarşamba vapuruna kalırım. Artık siz vaziyeti ona göre ayarlayınız. Trenlerde, taşıtlarda yer olmayışı bizi iki gün fazla buraya bağlıyor. Ama bakarsın, programda bir değişiklik olur. Tahir’le benden başkasının aldırdığı yok.</p>

  <p class="normal">Her şey olacağına varıyor. Saat 9:00 toplantısına yetişmek için fazla yazamıyorum.</p>

  <p class="normal">Gözlerinden öper, mektubunu beklerim.</p>

  <p class="normal">Herkese selâm.</p>

  <p class="sagnormal">B. N.</p>

  <div class="clrb"></div>
</body>
</html>
