<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_51"><span class="ideitalik">Berlin, 8 Ekim 1977, Cumartesi<sup class="calibre4"><a href="../Text/serinmavi_split_214.html#footnote-100-146" id="footnote-100-146-backlink">[146]</a></sup></span></h2>

  <p class="normal">Sevgili Huriye,</p>

  <p class="normal">Saat üçe geliyor, Berlin’den yazıyorum. Cuma saat gece onda Stuttgart’tan kalabalık bir trene bindik, kuşetli bir vagonda yarı uyur, yarı uyanık cumartesi sabah yedi buçukta Berlin’e geldik. Şair Aras Ören’in evine gittik, sabah çayını orda içtik. Yüksel çağrıldığı bir toplantıya gitti, ben Aras’la kaldım, o beni bir hanım dostunun otomobil sürücülüğünde aldı, şehri gezdirdi.</p>

  <p class="normal">Şimdi gene Aras’ın evinde Pazarkaya ile buluştuk. Onlar konuşuyor, ben bu mektubu yazıyorum.</p>

  <p class="normal">Yarın öğlen gene trenle Stuttgart’a döneceğiz, gece yarısı ordayız. Belki çarşamba Frankfurt’a uçar, bir gün de orda kalırsak (Yüksel, Almanya’ya gelip de Frankfurt kitap fuarına uğramamak olmaz diyor), en geç ayın 15’inde orda olurum. (Kesinlikle Frankfurt’tan dönmek istiyorum.)</p>

  <p class="normal">Tutzing’de son gece şiir toplantısında en çok alkışlananlar Yüksel’le ben olduk. Romanya ve Yunanistan delegeleri şiirlerime geniş ilgi gösterdiler, ülkelerinde çevirip yayınlayacaklarını söylediler. Son gün (cuma) benim konuşmam da önceki gecenin olumlu etkilerini bozmadı. Hâsılı sonuç, umduğumuzdan iyidir.</p>

  <p class="normal">Yâdelden mektup yazan, ister istemez kendinden söz eder. Siz de iyisiniz ya? Yanımda bir siyam kedisi var (Aras Ören’in kedisi), ben bu kadar sessiz, edepli, terbiyeli kedi görmedim. Bizim Mıcır, bunun yanında mektep-medrese görmemiş, dangıl, dungul, arsız, yüzsüz bir canavardan farksız. (Ayşe duymasın!)</p>

  <p class="normal">Gene yazarım. Selâmlar, sevgiler. Sıkışık zamanlarda insan, telâşlarda yaşıyor, ne uzun-rahat mektup yazılır, ne kesin bir şey söyleyebilir yarın için. Hiç değilse, kesin olan şu ki, bir hafta sonra orda olurum. İnşallah.</p>

  <p class="normal">Sevgiler, selâmlar.</p>

  <p class="sagnormal">B. Necatigil</p>

  <div class="clrb"></div>
</body>
</html>
