<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_34"><span class="ideitalik">Stuttgart, 27 Temmuz 972, Çarşamba<sup class="calibre4"><a href="../Text/serinmavi_split_179.html#footnote-100-111" id="footnote-100-111-backlink">[111]</a></sup></span></h2>

  <p class="normal">Sevgili Huriye,</p>

  <p class="normal">Gene akşam suları, saat altıya geliyor. Parkta oynaşan çocuklar, birbirinden uzak sıralarda hallerinden belli çoğu yabancı, orta tabaka insanları. Bu parkta günün her saati oturacak yer var, çok geniş. Asıl bir başka park var ki, içinde treni, gazinoları var, muazzam bir şey. Yüksel bir kere götürdü, fakat otomobiliyle. Yayan da yirmi dakikada gidilebilir ya, yolu beceremem diye gidemiyorum, hem de vakit gidecek bir sürü. İyisi mi evin dolaylarında küçük gezintiler. Fakirin sakızı burnunun ucunda gerek.</p>

  <p class="normal">Sizden belki mektup gelmiştir ya, çıkarken baktım, Pazarkaya’lar evde yoklardı, beş buçukta dönmüş olurlardı, herhalde Yüksel’in kızkardeşinin evine gittiler. Dün akşam yemekte gene onlardaydım, ”pazar günkü dolma bitmek bilmiyor, ille gel ye!” dediler. Çok yorgundum niyetim yoktu, biraz dolaşayım öyle geleyim, dedim. Gittim netekim. Üzülüyorum onlara da yük oluyorum diye, her gidişimde bir şeyler götürmeye çalışıyorum, hiç olmazsa çocuklara çukulata.</p>

  <p class="normal">Akşam saatleri hüzün veriyor, günün yorgunluğu keskinleştiriyor duyarlığı.</p>

  <p class="normal">Saat sekizde, sekiz buçukta caddelerde kimse kalmıyor, yalnız otomobiller, tramvaylar. Üç vagonlu tramvaylar bazan bomboş geçip gidiyor. Nerde İstanbul’un gece yarılarına kadar sürüp giden gürültüsü. Günün her saatinde sokaklarda çok az insan yürüyor. Herkes otomobilli.</p>

  <p class="normal">Şimdi gündüzleri Yüksel’in çevirdiği şiirlerin<sup class="calibre4"><a href="../Text/serinmavi_split_180.html#footnote-100-112" id="footnote-100-112-backlink">[112]</a></sup> Türkçelerini daktiloya çekiyorum. (Yani bugün başladım, altmış şiir, iki günde, üç günde yazarım.) Muhakkak çıkacak bu kitap, diyor Yüksel. Özel bir teknikle, teksir, foto-kopi şeklinde beşyüz tane bastıracak, onar mark fiyat koyacak. Kime satacak, satarım diyor, yüz-iki yüz tane satsam masraf çıkar, kâr bile ederim, diyor. Geldik buraya, bari bir iş yapalım diye ben de uydum ona. Frankfurt’a ağustosun on dördünde gideceğim. Dr. Brands alınıyormuş ama buraya alıştım hazır, ne yapayım orda? Hele şu kitap işini bir sonuca ulaştıralım.</p>

  <p class="normal">Ağustos geliyor, ayın birinde gene Eğitim Estitüsü’ne gideceksin, soranlara çok selâm söyle. (Emeklilik dilekçemi yazdım, benim odada kum saatinin ya altına, ya üstüne orda bir yere bıraktım, ama dilekçeyi bu ay değil, eylül başında götüreceksin! Kararım kesindir.)</p>

  <p class="normal">Frankfurt’a gitmeyi geciktireceğim ki Andersen masalları<sup class="calibre4"><a href="../Text/serinmavi_split_181.html#footnote-100-113" id="footnote-100-113-backlink">[113]</a></sup> ortaya çıksın burda. İstanbul’a dönünce bir sürü iş çıkar, kalır gecikir sonra.</p>

  <p class="normal">Burda lokantaların yemekleri çok biberli, baharlı, salçaları da acayip. Geçen cumartesi akşamı Pazarkaya’ları lokantaya davet ettim, çocukları yatırdılar, tam gidiyorduk, bir Türk mimar geldi. O, Yugoslav lokantasına gidelim dedi, gittik, bana şiş köfte ye! dediler, yedim ama yanındaki garnitür – koca porsiyon pilâv öyle baharatlı, biberliydi ki, bizim acı, arnavut biberleri gibi, dilim damağım kavruldu, kaşındım durdum bütün gece!</p>

  <p class="normal">Türk lokantası da varmış ya, bilmiyorum nerde? Bu cumartesi oraya davet etmeyi düşünüyorum onları.</p>

  <p class="normal">Utku<sup class="calibre4"><a href="../Text/serinmavi_split_182.html#footnote-100-114" id="footnote-100-114-backlink">[114]</a></sup> yarın İspanya’ya gidiyor, onbeş gün kalacakmış orda, dönüşte size yollayacağız. Sen İnci’ye mektup yazacaktın hani?</p>

  <p class="normal">Yatak, yorgan çarşafları kirlendi, kaç keredir ver yıkayalım diyor İnci. Ama önce yenilerini alayım diyorum kendi kendime, değiştirmek için. Sonra bırakırım onlara, belki yoktur fazla çarşafları. Boş yer kalmasın, kâğıt ziyan olmasın diye her aklıma geleni yazıyorum.</p>

  <p class="normal">Bugün de geçiyor. Gündüzler kolay da akşamlar garipsi.</p>

  <p class="normal">Stuttgart radyosunda konuştum. Yüksel sağ olsun, Almancaya şipşak çeviriverdi cevaplarımı, ben Almanca okudum tabiî. Yüksel on beş senedir Almanya’da imiş. Üniversitede yabancı öğrencilere Almanca okutmanlığı yapıyor.</p>

  <p class="normal">Kolumdaki çiçek yarası kapanmak üzere, bugün yarın son kabuk düşer.</p>

  <p class="normal">Bütün yakınlara, dostlara selâm. Hepinizi hasretle öperim.</p>

  <p class="sagnormal">B. Necatigil</p>

  <div class="clrb"></div>
</body>
</html>
