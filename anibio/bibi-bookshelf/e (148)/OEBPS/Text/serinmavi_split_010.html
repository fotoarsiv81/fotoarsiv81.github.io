<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serinmavi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_9"><span class="ideitalik">..................<sup class="calibre4"><a href="../Text/serinmavi_split_104.html#footnote-100-36" id="footnote-100-36-backlink">[36]</a></sup></span></h2>

  <p class="normal">Eskimo,</p>

  <p class="normal">Ayrılırken tembih etmeyi unutmuşum: Minyon saat her gece kurulmaya alışmıştır, durmaması lâzımdır, her gece yatmadan önce benim yerime kurmayı unutma, yokluğumu hissederse içlenir.</p>

  <p class="normal">Sonra kahve kutusunu hor tutma, nazik muameleye alışıktır, dârı dünyada bir Behçet’in bir sevgili eşyasıdır, sırçadan narindir, kırılabilir.</p>

  <p class="normal">Sonra Selma’ya iyi bak, sert rüzgârlar önünde güz yaprakları gibidir, savrulabilir.</p>

  <p class="normal">Sonra para gitmesin, şişmanlamıyayım diye yemek yememezlik etme, halsiz düşersin. Sen evin temel direğisin, sağlam olmalısın.</p>

  <p class="normal">[Not: Bu maddelerin ehemmiyet sırası, sondan başa doğrudur.]</p>

  <p class="normal">Ankara’da eski şûride günleri boş yere aradım. Yok o günlerin biri – o kalp, o heyecan hani? Boş caddeleri hayal gecelerin ürpertilerini yâdederek dolaştım. Kalbim helâ takunyalarındaki kemerler gibi kösele.</p>

  <p class="normal">İşte böyle.</p>

  <p class="normal">...................</p>

  <p class="normal">Araya gece girdi, yüksek yastık, kırık cam, yırtık yorgan girdi. İsmail’le karşı karşıya bekârlık günlerinin mayhoşluğunu, evlilik yıllarının dömisek burukluğunu yadederek, eski sevgililerin göründükleri sokaklarda ufak bir gezintiden sonra uyuduk. Odada ve ceplerimizde saat olmadığı için sabahın takribî bir zamanında uyandık. Odada ve çantalarımızda takvim olmadığı için yine takribî: – Bugün cuma olsa gerek! dedik. Evet, cumadır; şehrin adı da Ankara. Genç şair, ayaküstü yazmaya devam ediyor. Geçkin taze uyanmıştır, diye düşünüyor. Zavallıcığın çayını kim pişirecek, diye düşünüyor. Kocası onu fena alıştırdı. Bir kadın icabında çayını kendi pişirebilmelidir. Bir ses beni, ruhumun derinliklerini dinlemeye davet ediyor. Fırsattır. Fakat yazmalıyım. Genç ve sabık şairin vazifeleri arasında yazmak başta gelir. Yazıyorsam tembih ve sipariş edildiği için ... yazmıyorum. İçimden geliyor. (Acaba?) Bu mektubu okuyacak şahıs, bu mektupta resmî mesailerimize dair tafsilât, hususi hayatımıza ait ifşaat bulamayacaktır. Her iki husus devlet sırrı gibi ancak ilerde ve gizli celse ile açığa vurulacaktır.</p>

  <p class="normal">...............</p>

  <p class="normal">Bir halk bahçesinde bir Arap rakkasesinin kıyak resmine karşı devam ediyorum.</p>

  <p class="normal">Perşembe sabahı, trenden iner inmez valizi emanetçiye bırakıp Vekâlet’e gittim. Arkadaşlara mülâki oldum. Dün 7:00’ye kadar çalıştık. Şimdi bu mektubu bitirince tekrar yola revan olacağız. İşimizin çarşambadan önce bitmiyeceği anlaşılıyor. Bir edebiyat müfettişi, iki talim terbiye üyesi (Hikmet İlaydın ve Halûk’un eniştesi Şükrü Kurgan), üç de edebiyat öğretmeni çalışıyoruz. (Rauf Mutluay’ı da çağırmışlar, ama o gelmemiş.)</p>

  <p class="normal">Rahatımız iyidir. İsmail’le külüstür bir oteldeyiz. Yan gelip yataklara, siz de keyfinize bakınız, her şeyin başı gıda. Aşağıdaki satır Selma’ya aittir:</p>

  <p class="normal">“SELMA</p>

  <p class="normal">ÖĞLEN AKŞAM YE</p>

  <p class="normal">BOL MEYVA!”</p>

  <p class="normal">En geç pazartesi sabahı postaya atılmak üzere lüzum varsa, ihtiyaç duyarsan mektup yaz. Selâmlar, sevgiler. Soranlara, akrabaya keza!</p>
</body>
</html>
