<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Marslı</title>
  <link href="../Styles/style.css" rel="stylesheet" type="text/css"/>
</head>

<body class="icerik">
  <div class="bolum">
    <h1 class="baslik_1">10. Bölüm</h1>

    <p class="kayit">GÜNLÜK GİRİŞİ: SOL 90</p>

    <p><em>Pathfinder</em>’dan beri yedi gün geçti ve eve yedi gün daha yakınım.</p>

    <p>Umduğum gibi, bıraktığım izler Lewis Vadisi’ne dönüş yolu için rehber oldu. Onun ardından dört solluk kolay bir sürüş beni bekliyordu. Solumdaki tepeler kaybolmamı imkânsız bir hale getiriyordu ve zemin düzdü.</p>

    <p>Fakat her güzel şeyin bir sonu var. Artık Acidalia Planitia’ya tekrar girdim. Oradan çıkarken bıraktığım izler çoktan silinmiş. Buradan son kez geçeli on altı gün oldu. En hafif hava koşulları bile o kadar zamanda izleri siler.</p>

    <p>Gelişimde kamp yaptığım yerlerde bir kaya öbeği yapmalıydım. Buralar o kadar düz ki kilometrelerce öteden görünürlerdi.</p>

    <p>Gerçi tekrar düşününce, o kahrolası rampayı kurmak... Ahhh.</p>

    <p>O yüzden bir kez daha, yolunu bulmak için Phobos’u kullanan ve yolundan çok fazla şaşmadığını uman bir çöl gezginine dönüştüm. Tek yapmam gereken Hab’ın kırk kilometre yakınına gelmek ve o zaman işaret sinyalini alacağım.</p>

    <p>Şu an iyimser hissediyorum. İlk kez, bu gezegenden sağ salim ayrılabileceğimi düşünüyorum. Bunu düşünerek, her GDF’mde toprak ve kaya örnekleri alıyorum.</p>

    <p>Başta bunun benim görevim olduğunu düşündüm. Eğer hayatta kalırsam, jeologlar bu yüzden beni çok sevecekler. Fakat bir süre sonra eğlenceli bir iş haline gelmeye başladı. Artık aracı sürerken, kayaları poşetleme gibi basit bir işi dört gözle bekliyorum.</p>

    <p>Tekrar bir astronot gibi hissetmek harika bir duygu. Hepsi bu kadar. İsteksiz bir çiftçi, elektrik mühendisi ya da uzun mesafe kamyoncusu değilim. Astronotum. Astronotların yaptığını yapıyorum. Özlemişim.</p>

    <p class="kayit">GÜNLÜK GİRİŞİ: SOL 92</p>

    <p>Bugün Hab’ın sinyal işaretinden iki saniyelik bir sinyal aldım ama sonra kaybettim. Ama bu iyiye işaret. Son iki gündür kuzey-kuzeybatıya doğru ilerliyordum. Hab’dan hemen hemen yüz kilometre ötede olmalıyım; herhangi bir sinyal almam bile bir mucize. Hava koşulları mükemmel denk gelmiş olmalı.</p>

    <p>Bu sıkıcı günlerde, Kumandan Lewis’in bitmek bilmeyen yetmişler dizi koleksiyonundan <em>The Six Million Dollar Man</em>’i izliyorum.</p>

    <p>Steve Austin’in Dünya’ya yanlışlıkla inen Rus bir Venüs roketiyle dövüştüğü bölümü izledim. Bir gezegenlerarası yolculuk uzmanı olarak, hikâyede hiçbir bilimsel hata olmadığını gönül rahatlığıyla söyleyebilirim. Roketlerin yanlış gezegenlere inmesi oldukça yaygındır. Ayrıca roketin geniş ve düz panelden oluşan dış kabuğu yüksek basınçlı Venüs atmosferi için idealdir. Hepimizin bildiği gibi, roketler arada emirlere uymayı reddedip, insanları gördükleri gibi onlara saldırmayı tercih etmektedirler.</p>

    <p>Şimdiye kadar <em>Pathfinder</em> beni öldürmeye çalışmadı. Ama bir gözüm üstünde.</p>

    <p class="kayit">GÜNLÜK GİRİŞİ: SOL 93</p>

    <p>Bugün Hab sinyalini yakaladım. Artık kaybolmama imkân yok. Bilgisayara göre, 24,718 metre ötedeyim.</p>

    <p>Yarın evde olacağım. Araçta büyük bir sorun çıksa bile, benim için sorun olmaz. Buradan Hab’a <em>yürüyerek</em> bile gidebilirim.</p>

    <p>Bundan daha önce bahsettim mi bilmiyorum ama bu aracın içinde durmaktan iyice bıktım, anasını satayım. Oturarak ya da uzanarak o kadar çok zaman geçirdim ki, sırtım harap halde. Mürettebat arkadaşlarım arasında şu an en çok özlediğim Beck. O sırtımı düzeltirdi.</p>

    <p>Gerçi bu sırada beni azarlamadan da duramazdı. “Niye esneme egzersizlerini yapmadın? Vücudun çok önemlidir! Daha çok lif ye,” falan filan.</p>

    <p>Bu durumda, sağlık dersini açık kollarla karşılardım.</p>

    <p>Eğitim sırasında, korkulan “Iskalanan Yörünge” senaryosunu yaşamak zorunda kaldık. MTA tırmanışı sırasında yaşanan bir ikinci evre arızada, yörüngeye çıkmış ama <em>Hermes</em>’e varamayacak kadar aşağıda kalmış oluruz. Üst atmosfere çıkamamış olurduk ve giderek yörünge kaybetmeye başlardık. NASA <em>Hermes</em>’i uzaktan kontrol ederek bizi almak için aşağıya indirirdi. Ardından <em>Hermes</em> çok fazla hava direncine maruz kalmadan oradan kaçar giderdik.</p>

    <p>Bunun tatbikatını yapmak için, üç gün MTA simülatörü içinde kalmak zorunda kaldık. Normalde yirmi üç dakikalık uçuş için tasarlanmış bir araçta altı kişiyle birlikte... Biraz sıkıştık işte. “Biraz sıkıştık” derken “birbirimizi katletmek istedik” demek istiyorum.</p>

    <p>O sıkışık kapsülde tekrar onlarla olabilmek için neler vermezdim.</p>

    <p>Ulan ya, umarım <em>Pathfinder</em>’ı tekrar çalıştırabilirim.</p>

    <p class="kayit">GÜNLÜK GİRİŞİ: SOL 94</p>

    <p>Evim güzel evim!</p>

    <p>Bugün devasa, koskocaman Hab’ımın içerisinden yazıyorum.</p>

    <p>İçeri girdiğimde ilk yaptığım şey, daireler çizerek koşarken kollarımı görmemişler gibi sallamaktı. Harika bir histi! O kahrolası araçta yirmi iki sol geçirdim ve elbisemi giymeden yürümek bile mümkün değildi.</p>

    <p>Ares 4’e giderken bunun iki katına katlanmak zorunda kalacağım fakat bu yarının problemi.</p>

    <p>Hab’da attığım birkaç zafer turunun ardından, işbaşı yapmanın zamanı geldi.</p>

    <p>İlk olarak oksijen verici ve atmosfer düzenleyiciyi çalıştırdım. Hava seviyelerini kontrol ettiğimde, her şeyin yolunda olduğunu gördüm. Havada hâlâ CO<sub>2</sub> vardı, o yüzden bitkiler ben onlara nefes vererek yardımcı olmadan kendi başlarına boğulmamışlardı.</p>

    <p>Doğal olarak bitkilerim üzerinde kapsamlı bir kontrol yaptım ve hepsi sağlıklı görünüyor.</p>

    <p>Gübre öbeğine bok torbalarımı da ekledim. Çok hoş bir kokusu var gerçekten de. Üzerine biraz da toprak koyarak karıştırdığımda, koku dayanılacak seviyelere indi. Çiş kutumu da su arıtıcıya ekledim.</p>

    <p>Üç haftalığına gitmiştim ve Hab’ı bitkiler için yüksek derecede nemli bırakmıştım. Havada o kadar çok su bulunması, her türlü elektrik arızasına neden olabilir, o yüzden sonraki birkaç saati her şey üzerinde kapsamlı sistem kontrolü yaparak geçirdim.</p>

    <p>Ardından bir süre öylesine takıldım. Günün geri kalanını rahatlayarak geçirmek istiyordum ama daha yapacak işlerim vardı.</p>

    <p>Uzay elbisemi giydikten sonra, araca gittim ve tavandaki güneş hücrelerini aldım. Sonraki birkaç saatte güneş hücrelerini ait oldukları yere götürdüm ve Hab’ın güç ağına bağladım.</p>

    <p>Uzay aracını tavandan indirmek, tavana çıkarmaktan çok daha kolaydı. MTA platformundaki payandalardan birini söktüm ve aracın yanına sürükledim. Bir ucunu araca dayayıp diğerini dengelesin diye yere dayadığımda, bir rampam oldu.</p>

    <p>O payandayı <em>Pathfinder</em> alanına getirmem gerekiyormuş. Yaşa ve gör işte.</p>

    <p>Uzay aracını hava kilidinden geçirmenin bir yolu yok. Bunun için çok büyük. Onu parçalayıp, içeriye parça parça götürebilirim fakat bunu yapmamak için mücbir bir nedenim var.</p>

    <p>Manyetik alanı olmayınca, Mars’ın zorlu güneş radyasyonuna karşı bir koruması yok. O radyasyona maruz kalırsam, o kadar çok kanser olurdum ki, kanserim bile kanser olurdu. O yüzden Hab brandası elektromanyetik dalgalardan koruyor. Yani eğer uzay aracı içeride olursa, Hab’ın kendisi dışarıdan gelen yayınları yakalayamaz.</p>

    <p>Kanser konusunu açmışken, artık RTJ’den kurtulma zamanı geldi.</p>

    <p>Aracın içine tekrar girmek <em>içimi acıtıyor</em> ama yapılması gerekiyordu. Eğer RTJ kırılırsa, beni öldürür.</p>

    <p>NASA dört kilometrenin güvenli bir mesafe olacağına karar vermiş ve onların bu kararını sorgulayacak değilim. Kumandan Lewis’in başta onu attığı yere gittim, aynı kuyuya attım ve Hab’a geri döndüm.</p>

    <p>Yarın uzay aracının üzerinde çalışmaya başlayacağım.</p>

    <p>Şimdi gerçek bir yatakta güzel, uzun bir uyku çekeceğim. Uyandığım sabah çişimin tuvalete gideceğini bilmenin rahatlığıyla...</p>

    <p class="kayit">GÜNLÜK GİRİŞİ: SOL 95</p>

    <p>Bugün tek yaptığım tamirat oldu!</p>

    <p><em>Pathfinder</em> görevi uzay aracının bilinmeyen kritik bir arıza yaptığı için sona erdi. JPL uzay aracıyla iletişimini kaybettiğinde, Sojourner’a ne olduğuna dair bir fikirleri yoktu. O daha iyi bir durumda olabilir. Belki sadece elektriğe ihtiyacı vardır. Burnuna kadar tozla dolmuş güneş panelleri yüzünden yeterli oranda alamadığı elektrik...</p>

    <p>Küçük aracı çalışma masama yerleştirdim ve içine bakmak için paneli açtım. Bataryası şarj edilemeyen lityum tiyonil klorür bataryaydı. Bu sonuca bazı ince ipuçlarından vardım: bağlantı noktalarının şekli, yalıtımın kalınlığı ve bataryanın üzerinde koca harflerle yazan “LiSOCl2 NON-RCHRG” yazması gibi...</p>

    <p>Solar panelleri güzelce temizledim, ardından ufak, esnek bir lambayı doğrudan onlara tuttum. Batarya çoktan bitmişti. Paneller iyi durumda olabilir ve Sojourner doğrudan onlardan aldığı elektrikle çalışabilir. Bakalım bir şey olacak mı, göreceğiz.</p>

    <p>Ardından Sojourner’ın babasına bakma zamanı geldi. Elbisemi giydim ve dışarı çıktım.</p>

    <p>Uzay araçların çoğunda, zayıf nokta bataryadır. Bu en narin öğedir ve batarya öldüğünde, bunu düzeltmenin bir yolu yoktur.</p>

    <p>Uzay araçları bataryaları azaldığında kendini kapatıp bekleyemiyorlar. Elektronik sistemleri minimum ısıda olmazsa çalışmazlar. O yüzden bunlarda elektronikleri sıcak tutmak için ısıtıcılar bulunur. Bu Dünya’dayken nadiren görülen bir problem ama işte, Mars yapacağını yapıyor...</p>

    <p>Zamanla, güneş panelleri giderek tozla kaplanmaya başlar. Ardından kış yanında soğuk havaları ve azalmakta olan güneş ışığını getirir. Bunların hepsi birleşerek Mars’ın uzay aracınıza “siktiri” çekmesidir. Eninde sonunda tozların arasından alabildiği iki gıdım güneş ışığını da sıcak kalmak için kullanmaya başlar.</p>

    <p>Batarya bittiğinde, elektronikler çalışamayacak kadar soğurlar ve tüm sistem ölür. Güneş panelleri bataryayı bir yere kadar dolduracaktır fakat sisteme tekrar çalışmasını söyleyecek hiçbir şey yok. Bu kararı verebilecek her şey elektroniklerle bağlantılı olacaktır ve bunlar da zaten çalışmıyorlar. Nihayetinde, artık kullanılmayan bu batarya şarj tutma yetisini kaybedecektir.</p>

    <p>Bu da her zamanki ölüm nedenidir. Ben de <em>Pathfinder</em>’ı öldürenin bu olduğunu umuyorum.</p>

    <p>MİA’dan geride kalan parçalardan derme çatma bir masa ve rampa yaptım. Ardından uzay aracını dışarıdaki yeni iş masamın üzerine sürükledim. GDF elbisesi içinde çalışmak yeteri kadar sinir bozucuydu zaten. Bunu yaparken eğilmek tam bir işkence olurdu.</p>

    <p>Alet çantamı aldım ve sağına soluna bakmaya başladım. Dış paneli açmak çok da zor değildi ve bataryaları kolaylıkla buldum. JPL her şeyi etiketler. Bu 1.5 ideal voltajda çalışan 40 amper saatlik gümüş-çinko bir batarya. Vay be. Eskiden bu aletleri koklatarak çalışıyorlarmış.</p>

    <p>Bataryayı çıkardım ve içeri döndüm. Elektronik teçhizatımla bataryayı kontrol ettim ve tahmin ettiğim gibi ölmüş, bitmiş, yalan olmuş. Halı üzerinde yuvarlansam, ben daha çok elektrik tutarım.</p>

    <p>Fakat uzay aracının neye ihtiyacı olduğunu öğrendim: 1.5 volt.</p>

    <p>Sol 6’dan beri birbirine yapıştırarak yaptığım derme çatma şeylerle karşılaştırıldığında, bu çocuk oyuncağıydı. Alet çantamda voltaj denetleyiciler var! Denetleyiciyi ters güç kablosuna bağlamak sadece on beş dakikamı aldı; dışarı çıkıp bataryanın eskiden olduğu yerde kabloyu çalıştırmak ise bir saat...</p>

    <p>Ayrıca bir de ısı sorunu var. Elektronikleri -40 °C’nin üzerinde tutmak iyi bir fikirdir. Bugünün sıcaklığı ise serin bir -63 °C.</p>

    <p>Batarya kocamandı ve bulması kolay bir yerdeydi fakat ısıtıcıların nerede olduğuna dair hiçbir fikrim yok. Bilsem bile, onları doğrudan güç kablosuna bağlamak çok riskli olurdu. Rahatlıkla tüm sistemi kızartabilirim.</p>

    <p>O yüzden onun yerine, eski dostum “Yedek Parça” lakaplı 1 numaralı yüzey aracına gittim ve onun ısıtıcısını çaldım. O zavallıyı o kadar çok yağmaladım ki sanki kasabanın belalı kısmına park etmişim gibi duruyor.</p>

    <p>Isıtıcıyı dışarıdaki “çalışma masama” taşıdım ve onu Hab’ın sistemine bağladım. Ardından ısıtıcıyı eskiden bataryanın olduğu yere koydum.</p>

    <p>Şimdi bekliyorum. Ve umuyorum.</p>

    <p class="kayit">GÜNLÜK GİRİŞİ: SOL 96</p>

    <p>Sabaha çalışan bir uzay aracına uyanacağımı umuyordum fakat bu konuda şansım yok. Yüksek alıcılı anteni en son bıraktığım yere bakıyor. Bu neden mi önemli? Anlatayım:</p>

    <p>Eğer uzay aracı tekrar çalışmaya başlarsa (ve bu varsayım büyük bir varsayım), Dünya ile iletişim kurmaya çalışacak. Sorun şu ki kimse dinlemiyor. Çoktan ölmüş roketleri yolunu şaşırmış bir astronot tarafından tamir edilir diye JPL’deki <em>Pathfinder</em> takımı oturup sinyal beklemiyor ki.</p>

    <p>Sinyali alması için en iyi adaylar Derin Uzay Ağı ve Dünya Dışı Zekâ Arayışı. Eğer ikisinden biri <em>Pathfinder</em>’dan gelen bir sinyale rastlarsa, JPL’ye söylerler.</p>

    <p>JPL’de çabucak neler olduğunu anlar, hele de sinyalin benim iniş yerimden geldiğini belirlediklerinde.</p>

    <p>Uzay aracına Dünya’nın yerini söylerler ve o da yüksek alıcılı antenini buna göre ayarlar. İşte bu, antenin ayarlanması uzay aracının Dünya’yla bağlantı kurup kurmadığını anlama yöntemim.</p>

    <p>Şimdilik bir hareket yok.</p>

    <p>Daha umut var. Gecikmeye neden olan birçok şey olabilir. Aracın ısıtıcısı havayı bir atmosferde ısıtacak şekilde tasarlanmıştır ve ince Mars havası aletin çalışma yetisini büyük oranda kısıtlıyor. Yani elektroniklerin ısınmak için biraz daha zamana ihtiyacı olabilir.</p>

    <p>Ayrıca Dünya sadece gündüz zamanı görülebilir. Ben uzay aracını dün akşam (umuyorum ki) tamir ettim. Şimdi sabah oldu, o yüzden aradaki zamanın büyük kısmı geceydi. Dünya görünmüyordu.</p>

    <p>Sojourner da yaşam belirtisi göstermiyor. Koca gece Hab’ın sıcak, dost canlısı ortamındaydı ve temiz güneş hücrelerine bolca ışık vurdu. Belki uzun süreli bir kontrol yapıyor ya da uzay aracından bir sinyal falan almayı bekliyordu.</p>

    <p>Onu şimdilik kafamdan çıkarmam gerekiyor.</p>

    <blockquote class="duzyazi_1">
      <p><strong>Pathfinder GÜNLÜĞÜ: SOL 0</strong></p>

      <p class="paragraf_1">ÖNYÜKLEME SEKANSI BAŞLATILDI</p>

      <p>ŞUBE 00:00:00</p>

      <p>GÜÇ KAYBI TESPİT EDİLDİ, ZAMAN/TARİH BELİRSİZ</p>

      <p>İŞLETİM SİSTEMİ YÜKLENİYOR...</p>

      <p class="paragraf_1">VXWARE İŞLETİM SİSTEMİ © WIND RIVER SYSTEMS DONANIM KONTROLÜ GERÇEKLEŞTİRİYOR:</p>

      <p>İÇ ISI: -34°C</p>

      <p>DIŞ ISI: ÇALIŞMIYOR</p>

      <p>BATARYA: DOLU</p>

      <p>YÜKSEK SİNYAL: OK</p>

      <p>DÜŞÜK SİNYAL: OK</p>

      <p>RÜZGÂR SENSÖRÜ: ÇALIŞMIYOR</p>

      <p>METEOROLOJİ: ÇALIŞMIYOR</p>

      <p>ASI: ÇALIŞMIYOR</p>

      <p>GÖRÜNTÜLEME CİHAZI: OK</p>

      <p>ARAÇ RAMPASI: ÇALIŞMIYOR</p>

      <p>GÜNEŞ PANELİ A: ÇALIŞMIYOR</p>

      <p>GÜNEŞ PANELİ B: ÇALIŞMIYOR</p>

      <p>GÜNEŞ PANELİ C: ÇALIŞMIYOR</p>

      <p>DONANIM KONTROLÜ TAMAMLANDI</p>

      <p class="paragraf_1">DURUM YAYINLANIYOR</p>

      <p>TELEMETRİ SİNYALİ ARANIYOR...</p>

      <p>TELEMETRİ SİNYALİ ARANIYOR...</p>

      <p>TELEMETRİ SİNYALİ ARANIYOR</p>

      <p>SİNYAL ALINDI...</p>
    </blockquote>
  </div>
</body>
</html>
