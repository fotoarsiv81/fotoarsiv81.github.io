<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Marslı</title>
  <link href="../Styles/style.css" rel="stylesheet" type="text/css"/>
</head>

<body class="icerik">
  <div class="bolum">
    <h1 class="baslik_1">26. Bölüm</h1>

    <p>Toplandılar.</p>

    <p>Dünya’nın her yerinde, insanlar toplandı.</p>

    <p>Trafalgar Meydanı’nda, Tiananmen Meydanı’nda, Times Meydanı’nda, insanlar devasa ekranları izlediler. Ofislerde, insanlar bilgisayar monitörlerinin etrafında toplaştılar. Barlarda, insanlar sessizce köşedeki televizyonu izledi. Evlerinde, insanlar nefes almaya cesaret edemeden koltuklarında oturarak, önlerinde son bulacak hikâyeyi seyrettiler.</p>

    <p>Chicago’da, orta yaşlı bir çift izlerken, birbirlerinin ellerini tutuyordu. Eşi saf korkuyla ileri geri sallanırken, adam eşini nazikçe kucakladı. NASA temsilcisi onları rahatsız etmemeyi biliyordu ama bir soruları olursa, hemen cevaplamak için hazır bekliyordu.</p>

    <p>“Yakıt basıncı yeşil,” diye geldi Johanssen’ın sesi milyarlarca televizyondan. “Motor hizalaması mükemmel durumda. İletişim sistemi beşte beş. Uçuş öncesi listesi için hazırız, Kumandanım.”</p>

    <p>“Anlaşıldı,” dedi Lewis’in sesi. “CAPCOM.”</p>

    <p>“Hazır,” diye cevapladı Johanssen.</p>

    <p>“Kılavuz.”</p>

    <p>“Hazır,” dedi Johanssen yine.</p>

    <p>“Uzaktan Kumanda.”</p>

    <p>“Hazır,” dedi Martinez.</p>

    <p>“Pilot.”</p>

    <p>“Hazır,” dedi Watney MTA’dan.</p>

    <p>Dünya çapındaki kalabalıkları bir tezahürat dalgası kırıp geçti.</p>

    <p class="bolum_arasi">* * *</p>

    <p>Mitch Görev Kontrol’deki istasyonunda oturuyordu. Kontrolörler her şeyi izliyordu ve ellerinden gelen her şekilde yardımcı olmaya hazırdılar ama <em>Hermes</em> ve Dünya arasındaki iletişim gecikmesini izlemek dışında her konuda âciz kalıyorlardı.</p>

    <p>“Telemetri,” diye geldi Lewis’in sesi hoparlörlerden.</p>

    <p>“Hazır,” diye cevapladı Johanssen.</p>

    <p>“Kurtarma,” diye devam etti Lewis.</p>

    <p>“Hazır,” dedi Beck hava kilidinden.</p>

    <p>“İkincil Kurtarma.”</p>

    <p>“Hazır,” dedi Vogel, Beck’in yanından.</p>

    <p>“Görev Kontrol, burası <em>Hermes,</em>” diye rapor verdi Lewis. “Kalkış için hazırız ve programa uygun hareket edeceğiz. Kalkışa T eksi dört dakika, on saniye var... başla.”</p>

    <p>“Saat Hakemi, duydun mu?” diye sordu Mitch.</p>

    <p>“Olumlu, Uçuş,” cevabı geldi. “Saatlerimiz onlarınkilerle senkronize.”</p>

    <p>“Herhangi bir şey yapabileceğimizden değil,” diye mırıldandı Mitch, “ama en azından yaşananlardan haberimiz olacak.”</p>

    <p class="bolum_arasi">* * *</p>

    <p>“Yaklaşık dört dakika kaldı, Mark,” dedi Lewis mikrofonuna. “Ne durumdasın?”</p>

    <p>“Oraya çıkmaya hazırım, Kumandanım,” diye cevapladı Watney.</p>

    <p>“Bunu sağlayacağız,” dedi Lewis. “Unutma, bayağı ağır g ile karşılaşacaksın. Bayılmanda sakınca yok. Martinez’in ellerindesin.”</p>

    <p>“O şerefsize söyle, fıçı tono yapmak yok.”</p>

    <p>“Anlaşıldı, MTA,” dedi Lewis.</p>

    <p>“Son dört dakika,” dedi Martinez, parmaklarını çıtlatırken. “Uçmaya hazır mısın, Beth?”</p>

    <p>“Evet,” dedi Johanssen. “Bir kalkışın sistem operatörlüğünü yapıp, tüm bu süre boyunca sıfır g’de kalmak tuhaf olacak.”</p>

    <p>“Bunu böyle düşünmemiştim,” dedi Martinez, “ama doğru. Koltuğuma sıkışmak zorunda kalmayacağım. Tuhaf.”</p>

    <p class="bolum_arasi">* * *</p>

    <p>Beck, duvardaki makaraya bağlı şekilde, hava kilidinde süzülüyordu. Vogel da botları yere çakılmış şekilde bekliyordu. İkisi de açık dış kapıdan altlarındaki kırmızı gezegeni seyrediyordu.</p>

    <p>“Buraya tekrar döneceğimi düşünmemiştim,” dedi Beck.</p>

    <p>“Evet,” dedi Vogel. “Biz ilkiz.”</p>

    <p>“Ne ilki?”</p>

    <p>“Mars’ı ikinciye ziyaret eden ilk insanlar.”</p>

    <p>“Doğru. Watney bile bunu iddia edemez.”</p>

    <p>“Edemez.”</p>

    <p>Bir süre sessizce Mars’a baktılar.</p>

    <p>“Vogel,” dedi Beck.</p>

    <p><em>“Ja.”</em></p>

    <p>“Eğer Mark’a erişemezsem, ipimi salmanı istiyorum.”</p>

    <p>“Dr. Beck,” dedi Vogel, “kumandan bu konuda hayır dedi.”</p>

    <p>“Kumandanın ne dediğini biliyorum ama birkaç metreye ihtiyacım olursa, beni salmanı istiyorum. İMÜ paketim var, ipsiz de geri dönebilirim.”</p>

    <p>“Bunu yapmayacağım, Dr. Beck.”</p>

    <p>“Tehlikede olan benim hayatım ve ben bunun sorun olmadığını söylüyorum.”</p>

    <p>“Kumandan sen değilsin.”</p>

    <p>Beck Vogel’a doğru somurttu ama yansıtıcı güneşlikleri indirilmiş olduğu için, bu hareketin etkisi yok oldu.</p>

    <p>“Peki,” dedi Beck. “Ama bahse varım, bıçak kemiğe dayandığında fikrini değiştireceksin.”</p>

    <p>Vogel cevap vermedi.</p>

    <p class="bolum_arasi">* * *</p>

    <p>“T-eksi on,” dedi Johanssen, “dokuz... sekiz...”</p>

    <p>“Ana motorlar çalıştırıldı,” dedi Martinez.</p>

    <p>“...yedi... altı... beş... bağlama kelepçeleri salındı...”</p>

    <p>“Yaklaşık beş saniye, Watney,” dedi Lewis kulaklık setine. “Dayan.”</p>

    <p>“Yakında görüşürüz, Kumandanım,” diye cevap verdi Watney.</p>

    <p>“...dört... üç... iki...”</p>

    <p class="bolum_arasi">* * *</p>

    <p>MTA kalkışın beklentisiyle gümbürderken Watney kalkış koltuğunda oturdu.</p>

    <p>“Hmm,” dedi kendi kendine. “Acaba daha ne kadar-”</p>

    <p>MTA müthiş bir kuvvetle kalkış yaptı. Uzay yolculuğu tarihinde hiçbir insanlı geminin hızlanmadığı kadar hem de. Watney koltuğuna öyle yapışmıştı ki sesini bile çıkaramadı.</p>

    <p>Böyle bir durumu beklediğinden, kaskına kafasını arkasına katlanmış bir gömlek yerleştirmişti. Kafası eğreti yastığa daha da battıkça görüşü giderek bulanıklaştı. Ne nefes alabiliyor ne de hareket edebiliyordu.</p>

    <p>Tam görüş açısının önünde, gemi katlanarak hızlanırken Hab brandası şiddetle sallandı. Konsantrasyonu korumak gittikçe zorlaştı ama aklının bir köşesi, ona bu brandanın böyle sallanmasının hiç de iyi olmadığını söyledi.</p>

    <p class="bolum_arasi">* * *</p>

    <p>“Sürat saniyede yedi yüz kırk bir metre,” diye bağırdı Johanssen. “İrtifa bin üç yüz elli metre.”</p>

    <p>“Anlaşıldı,” dedi Martinez.</p>

    <p>“Bu düşük,” dedi Lewis. “Çok düşük.”</p>

    <p>“Biliyorum,” dedi Martinez. “Biraz yavaş; bana karşı koyuyor. Neler oluyor?”</p>

    <p>“Sürat sekiz yüz elli, irtifa bin sekiz yük kırk üç,” dedi Johanssen.</p>

    <p>“İhtiyacım olan gücü alamıyorum!” dedi Martinez.</p>

    <p>“Motor gücü yüzde yüz oranında,” dedi Johanssen.</p>

    <p>“Yavaş diyorum sana,” diye ısrar etti Martinez.</p>

    <p>“Watney,” dedi Lewis kulaklık setine. “Watney, beni duyuyor musun? Rapor verebilir misin?”</p>

    <p class="bolum_arasi">* * *</p>

    <p>Watney Lewis’in sesini uzaklardan duydu. Uzun bir tünelin ucundan birisi konuşuyormuş gibi. Ne istediğini merak etti. Dikkati kısa süreliğine önünde titreyen brandaya döndü. Bir yırtık vardı ve hızla genişliyordu.</p>

    <p>Ama daha sonra bölmelerden birindeki cıvatanın teki dikkatini çekti. Sadece beş yanı vardı. NASA’nın neden altı yanlı değil de beş yanlı bir cıvata kullandığını merak etti. Sıkmak ya da gevşetmek için özel bir anahtara ihtiyaçları olurdu.</p>

    <p>Yırtık materyal çılgınca sallanırken, branda daha da yırtıldı. Bu açıklıktan, Watney önünde sonsuza kadar uzanan kırmızı gökyüzünü gördü. “Bu güzelmiş,” diye düşündü.</p>

    <p>MTA yükseldikçe, atmosfer giderek inceldi. Kısa süre sonra, brandanın titremesi kesildi ve öylece Mark’a doğru uzanmaya başladı. Gökyüzü kırmızıdan siyaha dönüştü.</p>

    <p>“Bu da güzelmiş,” diye düşündü Mark.</p>

    <p>Bilinci kaybolurken, Mark böyle hoş, beş yanlı bir cıvatayı nereden bulabileceğini merak etti.</p>

    <p class="bolum_arasi">* * *</p>

    <p>“Artık daha fazla cevap alıyorum,” dedi Martinez.</p>

    <p>“Tam hızlanmaya geri döndük,” dedi Johanssen. “Direnmiş olmalı. MTA şimdi atmosferden çıktı.”</p>

    <p>“Bir ineği uçurmak gibiydi,” diye homurdandı Martinez, elleri kontroller üzerinde uçarken.</p>

    <p>“Onu yükseltebilir misin?” diye sordu Lewis.</p>

    <p>“Yörüngeye çıkacak,” dedi Johanssen, “ama kesişme güzergâhından çıkılmış olabilir.”</p>

    <p>“Önce bir yukarı çıkartın onu,” dedi Lewis. “Kesişme konusunda sonra endişeleniriz.”</p>

    <p>“Anlaşıldı. Ana motor on beş saniye içinde kapatılıyor.”</p>

    <p>“Şu an hiç engel yok,” dedi Martinez. “Bana karşı gelmiyor artık.”</p>

    <p>“Hedef irtifanın altında,” dedi Johanssen. “Sürat iyi.”</p>

    <p>“Ne kadar altında?” dedi Lewis.</p>

    <p>“Kesin bir şey diyemem,” dedi Johanssen. “Elimde bir tek ivmeölçerin verileri var. Gerçek son yörüngesini belirlemek için aralıklı radar pinlerine ihtiyacımız var.”</p>

    <p>“Otomatik kılavuza geri dönüyorum,” dedi Martinez.</p>

    <p>“Ana kapanış için dört saniye,” dedi Johanssen, “...üç... iki... bir... Kapanış.”</p>

    <p>“Kapanış onaylandı,” dedi Martinez.</p>

    <p>“Watney, orada mısın?” dedi Lewis. “Watney? Watney, duyuyor musun?”</p>

    <p>“Muhtemelen kendinden geçmiştir, Kumandanım,” dedi Beck telsizden. “Tırmanış sırasında on iki g yedi. Ona birkaç dakika tanı.”</p>

    <p>“Anlaşıldı,” dedi Lewis. “Johanssen, yörüngesini buldun mu?”</p>

    <p>“Aralıklı pingler geldi. Kesişme mesafesi ve süratini hesaplıyorum...”</p>

    <p>Johanssen kesişme hesaplaması yazılımını çalıştırırken, Martinez ve Lewis onu izledi. Normalde, yörüngeleri hesaplamak Vogel’ın işiydi ama şu an o başka bir şeyle meşguldü. Yörüngesel dinamiklerde onun yedeği Johanssen’dı.</p>

    <p>“Kesişme sürati saniyede on bir metre...” diye başladı Johanssen.</p>

    <p>“Bununla başa çıkabilirim,” dedi Beck telsizden.</p>

    <p>“Kesişme mesafesi-” Johanssen durdu ve nefesi boğazında kaldı. Titreyerek devam etti. “Altmış sekiz kilometre uzakta olacağız.” Suratını ellerine gömdü.</p>

    <p>“Altmış sekiz <em>kilometre</em> mi dedi!?” dedi Beck. “<em>Kilometre</em> mi!?”</p>

    <p>“Kahretsin,” diye fısıldadı Martinez.</p>

    <p>“Kendinizi salmayın,” dedi Lewis. “Sorunu çözmeye çalışın. Martinez, MTA’da yakıt kaldı mı?”</p>

    <p>“Olumsuz, Kumandanım,” diye cevapladı Martinez. “Kalkış ağırlığını düşürmek için YMS sistemini çıkardılar.”</p>

    <p>“O zaman bizim ona gitmemiz gerekiyor. Johanssen, kesişme süresi?”</p>

    <p>“Otuz dokuz dakika, on iki saniye,” dedi Johanssen, sesinin titremesini engellemeye çalışarak.</p>

    <p>“Vogel,” diye devam etti Lewis, “iyon motorlarıyla otuz dokuz dakikada ne kadar ilerleyebiliriz?”</p>

    <p>“Belki beş kilometre,” diye cevap verdi Vogel.</p>

    <p>“Yeterli değil,” dedi Lewis. “Martinez, peki konum iticilerimizin hepsini aynı yöne doğrultsak?”</p>

    <p>“Dönüş yolunda konum ayarlamaları için ne kadar yakıt ayırmak istediğimize bağlı.”</p>

    <p>“Ne kadara ihtiyacın var?”</p>

    <p>“Elimizdekinin belki yüzde yirmisiyle yetinebilirim.”</p>

    <p>“Peki, kalan yüzde sekseni kullansan-”</p>

    <p>“Kontrol ediyorum,” dedi Martinez, konsolunda hesaplamaları yaparken. “Saniyede otuz bir metre hız kazanırız.”</p>

    <p>“Johanssen,” dedi Lewis. “Hesaplama.”</p>

    <p>“Otuz dokuz dakikada alacağımız yol...” Johanssen hızla yazdı, “yetmiş iki kilometre!”</p>

    <p>“Oldu işte,” dedi Lewis. “Yakıtın ne kadarı-”</p>

    <p>“Konum ayarlama yakıtının yüzde yetmiş beş nokta beşini kullan,” dedi Johanssen. “Bu kesişme mesafesini sıfıra indirecek.”</p>

    <p>“Yap,” dedi Lewis.</p>

    <p>“Emredersiniz, Kumandanım,” dedi Martinez.</p>

    <p>“Bekle,” dedi Johanssen. “Bu kesişme <em>mesafesini</em> sıfıra indirecek ama kesişme <em>sürati</em> saniyede kırk iki metre olacak.”</p>

    <p>“O zaman nasıl yavaşlayacağımızı bulmak için otuz dokuz dakikamız var demektir,” dedi Lewis. “Martinez, jetleri yak.”</p>

    <p>“Emredersiniz,” dedi Martinez.</p>

    <p class="bolum_arasi">* * *</p>

    <p>“Hop,” dedi Annie, Venkat’a. “Bir anda bir sürü şey oldu. Açıkla.”</p>

    <p>Venkat, gözlem odasının VIP’lerin gürültüsü üzerinden ses yayınını duymak için çaba sarf etti. Camın ötesinde, Mitch’in hüsranla ellerini havaya kaldırdığını gördü.</p>

    <p>“Kalkış fena şekilde ıskaladı,” dedi Venkat, Mitch’in ötesindeki ekranlara bakarak. “Kesişme mesafesi çok büyük olacak. O yüzden mesafeyi kapatmak için konum ayarlayıcılarını kullanıyorlar.”</p>

    <p>“Konum ayarlayıcıları normalde ne işe yarar?”</p>

    <p>“Gemiyi döndürürler. İtici olarak kullanılmak üzere yapılmadılar. <em>Hermes</em>’in hızlı tepki veren motorları yok. Sadece yavaş, sürekli iyon motorları var.”</p>

    <p>“O zaman... sorun çözüldü mü yani?” dedi Annie umutla.</p>

    <p>“Hayır,” dedi Venkat. “Ona ulaşacaklar ama oraya vardıklarında saniyede kırk iki metreyle yol alıyor olacaklar.”</p>

    <p>“Ne kadar hızlı bu?”</p>

    <p>“Saatte yaklaşık yüz kırk beş kilometre,” dedi Venkat. “O hızda Beck’in Watney’yi yakalamasına imkân yok.”</p>

    <p>“Yavaşlamak için konum ayarlayıcılarını kullanamazlar mı?”</p>

    <p>“Mesafeyi zamanında kapatmak için bayağı sürate ihtiyaçları var. Kullanabilecekleri tüm yakıtı yeteri kadar hızlı olabilmek için kullandılar. Ama şimdi de yavaşlamak için yakıtları yok.” Venkat somurttu.</p>

    <p>“Peki ne yapabilirler?”</p>

    <p>“Bilmiyorum,” dedi Venkat. “Ve bilsem bile, onlara zamanında söyleyemem.”</p>

    <p>“Sikerim böyle işi,” dedi Annie.</p>

    <p>“Evet,” diye katıldı Venkat.</p>

    <p class="bolum_arasi">* * *</p>

    <p>“Watney,” dedi Lewis, “Duyuyor musun?.. Watney?” diye tekrarladı.</p>

    <p>“Kumandanım,” dedi Beck telsizden. “Onun üzerinde yüzey GDF elbisesi var, değil mi?”</p>

    <p>“Evet.”</p>

    <p>“Elbisede bir biyo-monitör olması gerekiyor,” dedi Beck. “Ve yayın yapıyor olmalı. Sinyali güçlü değil; sadece birkaç yüz metreden Hab’a ya da yüzey aracına ulaşması için tasarlandı. Ama belki o sinyali yakalayabiliriz.”</p>

    <p>“Johanssen,” dedi Lewis.</p>

    <p>“Bakıyorum,” dedi Johanssen. “Teknik speklerden frekansları bulmam gerekiyor. Bir saniye.”</p>

    <p>“Martinez,” diye devam etti Lewis. “Yavaşlamak için bir fikrin var mı?”</p>

    <p>Martinez kafasını salladı. “Aklıma bir şey gelmiyor, Kumandanım. Gerçekten çok fazla hızlı ilerliyoruz.”</p>

    <p>“Vogel?”</p>

    <p>“İyon motorları yeterince güçlü değil,” diye cevapladı Vogel.</p>

    <p>“Bir yolu olması gerekiyor,” dedi Lewis. “Yapabileceğimiz bir şey. Herhangi bir şey.”</p>

    <p>“Biyo-monitör verisini elde ettim,” dedi Johanssen. “Nabız elli sekiz, kan basıncı doksan sekize altmış bir.”</p>

    <p>“Kötü değil,” dedi Beck. “İstediğimden daha düşük ama on sekiz aydır Mars yerçekiminde yaşıyor, o yüzden beklenen düzeyde.”</p>

    <p>“Kesişme süresi?” diye sordu Lewis.</p>

    <p>“Otuz iki dakika,” diye cevapladı Johanssen.</p>

    <p class="bolum_arasi">* * *</p>

    <p>Mutlu bilinçsizlik yerini sisli farkındalığa bıraktı. Bu da acı dolu gerçekliğe dönüştü. Watney gözlerini açtı ve ardından göğsündeki acı yüzünden suratını buruşturdu.</p>

    <p>Brandadan geriye çok küçük bir parça kalmıştı. Bir zamanlar tamamını kapladığı deliğin sadece kenarlarında birtakım paçavralar kalmıştı sadece. Bu Watney’ye yörüngeden, engelsiz bir Mars manzarası sağlıyordu. Kızıl gezegenin krater dolu yüzeyi görünüşte sonsuza kadar uzanıyor, ince atmosferi kenarlarda hafif bir blura neden oluyordu. Tarihte sadece on sekiz kişi şahsen bu manzaraya şahit olmuştu.</p>

    <p>“Siktir ulan,” dedi aşağıdaki gezegene.</p>

    <p>Kolundaki kontrol tuşlarına uzanmaya çalışırken, acıdan yüzünü buruşturdu. Bir kez daha, bu sefer daha yavaş bir şekilde deneyip telsizini aktive etti. “MTA’dan <em>Hermes</em>’e.”</p>

    <p>“Watney!?” diye bir cevap geldi.</p>

    <p>“Olumlu. Bu sen misin, Kumandanım?” dedi Watney.</p>

    <p>“Olumlu. Durumun nedir?”</p>

    <p>“Kontrol paneli olmayan bir gemideyim,” dedi Watney. “Sana ancak bu kadarını söyleyebilirim.”</p>

    <p>“Nasıl hissediyorsun?”</p>

    <p>“Göğsüm acıyor. Sanırım kaburgalarımdan birini kırdım. Sen nasılsın?”</p>

    <p>“Sana ulaşmayla ilgili çalışmalar yapıyoruz,” dedi Lewis. “Kalkış sırasında bir sorun çıktı.”</p>

    <p>“Evet,” dedi Watney gemideki deliğe bakarak. “Branda dayanmadı. Sanırım kalkışın başlarında yırtıldı.”</p>

    <p>“Kalkış sırasında gördüklerimiz buna uyuyor.”</p>

    <p>“Durum ne kadar kötü, Kumandanım?” diye sordu Watney.</p>

    <p>“Kesişme mesafesini <em>Hermes</em>’in konum ayarlayıcılarıyla düzeltebildik. Ama kesişme süratiyle ilgili bir sorun var.”</p>

    <p>“Ne kadar büyük bir sorun?”</p>

    <p>“Saniyede kırk iki metrelik.”</p>

    <p>“Ebesinin...”</p>

    <p class="bolum_arasi">* * *</p>

    <p>“Hey, en azından şimdilik iyi durumda,” dedi Martinez.</p>

    <p>“Beck,” dedi Lewis. “Senin fikrin aklıma yatmaya başladı. İpsiz durumda ne kadar hızlı gidebilirsin?”</p>

    <p>“Özür dilerim, Kumandanım,” dedi Beck. “Hesabı çoktan yaptım. En iyi durumda, saniyede yirmi beş metre gidebilirim. Kırk ikiye ulaşsam bile, <em>Hermes</em>’i yakalamak için dönüş yolunda <em>da</em> kırk iki yapmam gerekecek.”</p>

    <p>“Anlaşıldı,” dedi Lewis.</p>

    <p>“Hey,” dedi Watney telsizden, “Benim bir fikrim var.”</p>

    <p>“Tabii ki var, “dedi Lewis. “Aklındaki ne?”</p>

    <p>“Burada sivri bir şey bulup, onunla GDF elbisemin eldiveninde bir delik açabilirim. Kaçan havayı bir itici olarak kullanırım ve size doğru uçarım. İticinin kaynağı benim kolum olur, o yüzden bunu kolaylıkla yönlendirebilirim.”</p>

    <p>“Bu fikirleri nereden buluyor böyle?” diye araya girdi Martinez.</p>

    <p>“Hmm,” dedi Lewis. “Bu şekilde saniyede kırk iki metre yapabilir misin?”</p>

    <p>“Hiçbir fikrim yok.”</p>

    <p>“Bunu yaparsan, kontrol edebileceğini sanmıyorum,” dedi Lewis. “Kesişmeyi gerçekleştirmeye çalışıyor olacaksın ve bunun için doğru düzgün kontrol edemediğin bir itiş vektörü kullanıyor olacaksın.”</p>

    <p>“Ölümcül derecede tehlikeli olduğunu itiraf ediyorum,” dedi Watney. “Ama şunu bir düşün: <em>Demir Adam</em> gibi uçma imkânım olacak.”</p>

    <p>“Biz yeni fikirler üzerinde düşünmeye devam edeceğiz,” dedi Lewis.</p>

    <p>“<em>Demir Adam,</em> Kumandanım. <em>Demir Adam.</em>”</p>

    <p>“Beklemede kal,” dedi Lewis.</p>

    <p>Düşünceyle suratını buruşturdu. “Hmm... Belki de o kadar kötü bir fikir değildir...”</p>

    <p>“Şaka mı yapıyorsunuz, Kumandanım?” dedi Martinez. “Bu korkunç bir fikir. Uzaya fırlayıp-”</p>

    <p>“Fikrin tamamı değil ama bir parçası,” dedi Lewis. “Atmosferi itiş için kullanmak. Martinez, Vogel’ın istasyonunu aç.”</p>

    <p>“Peki,” dedi Martinez klavyesinin tuşlarına basarken. Ekrana Vogel’ın iş istasyonu geldi. Martinez hemen dili Almancadan İngilizceye çevirdi. “Açıldı. Ne istiyorsun?”</p>

    <p>“Vogel’ın gövdenin delinmesi durumunda rota sapmasını hesaplaması için bir yazılımı var, değil mi?”</p>

    <p>“Evet,” dedi Martinez. “Delinme durumunda gerekli olan rota-”</p>

    <p>“Evet, evet,” dedi Lewis. “Onu çalıştır. AHK’yi patlatırsak ne olacağını öğrenmek istiyorum.”</p>

    <p>Johanssen ve Martinez birbirlerine baktı.</p>

    <p>“Şeyy. Evet, Kumandanım,” dedi Martinez.</p>

    <p>“Araç hava kilidini mi?” dedi Johanssen. “Onu... açmak mı istiyorsunuz?”</p>

    <p>“Gemide bolca hava var,” dedi Lewis. “İyi bir tepme sağlar.”</p>

    <p>“Ee-vet...” dedi Martinez yazılımı açarken. “Ve bu sırada geminin burnunu da patlatır.”</p>

    <p>“Ayrıca gemideki tüm hava da gider,” diye eklemeden edemedi Johanssen.</p>

    <p>“Köprüyü ve reaktör odasını kapatacağız. Geri kalan her şeyin atmosfersiz ortama girmesine izin verebiliriz ama patlayıcı basınç kaybının buraya ya da reaktörün yakınına gitmesini istemeyiz.”</p>

    <p>Martinez senaryoyu yazılıma girdi. “Sanırım Watney’yle aynı sorunu yaşarız ama ölçüsü biraz daha büyük olur. İtişi yönlendiremeyiz.”</p>

    <p>“Gerek yok,” dedi Lewis. “AHK geminin burnunda. Kaçan hava merkezi kuvvetimizden bir itiş vektörü yaratır. Bizim sadece gemiyi gitmek istediğimiz yönün tam tersine çevirmemiz gerekiyor.”</p>

    <p>“Tamam, hesaplama tamamlandı,” dedi Martinez. “Köprü ve reaktör odası kapalıyken, AHK’de bir yarık bizi saniyede yirmi dokuz metre hızlandırır.”</p>

    <p>“Ardından saniyede on üç metrelik bir izafi süratimiz olur,” diye ekledi Johanssen.</p>

    <p>“Beck,” dedi Lewis. “Duydun mu bunları?”</p>

    <p>“Olumlu, Kumandanım,” dedi Beck.</p>

    <p>“Saniyede on üç metre yapabilir misin?”</p>

    <p>“Riskli olacak,” diye cevapladı Beck. “MTA’ya on üç, oradan <em>Hermes</em>’e geri dönerken on üç ama kırk ikiden çok daha iyi.”</p>

    <p>“Johanssen,” dedi Lewis. “Kesişme süresi?”</p>

    <p>“On sekiz dakika, Kumandanım.”</p>

    <p>“Bu delikle birlikte nasıl bir şok hissedeceğiz?” diye sordu Lewis Martinez’e.</p>

    <p>“Havanın kaçması dört saniye alacak,” dedi. “Bir g’den biraz daha azını hissedeceğiz.”</p>

    <p>“Watney,” dedi Lewis kulaklık setine doğru,” bir planımız var.”</p>

    <p>“Yaşasın! Plan!” diye cevapladı Watney.</p>

    <p class="bolum_arasi">* * *</p>

    <p>“Houston,” diye Görev Kontrol’de yankılandı Lewis’in sesi. “Haberiniz olsun, itiş kazanmak için kasten AHK’yi deleceğiz.”</p>

    <p>“Ne?” dedi Mitch. “Ne!?”</p>

    <p>“Ah... Tanrım,” dedi Venkat gözlem odasına.</p>

    <p>“Gel vur beni,” dedi Annie ayağa kalkarken. “Bir an önce basın odasına gitsem iyi olur. Gitmeden bilmem gereken bir şey var mı?”</p>

    <p>“Gemiyi delecekler,” dedi Venkat, hâlâ kendine gelememiş bir halde. “Gemiyi <em>kasten</em> delecekler. Tanrım...”</p>

    <p>“Anladım,” dedi Annie kapıya doğru koşarken.</p>

    <p class="bolum_arasi">* * *</p>

    <p>“Hava kilidinin kapılarını nasıl açacağız?” diye sordu Martinez. “Onları uzaktan açmanın bir yolu yok ve eğer delik açıldığında orada birisi olursa-”</p>

    <p>“Doğru,” dedi Lewis. “Biri kapalıyken diğerini açabiliriz ama kapalı olan diğer kapıyı nasıl açacağız?”</p>

    <p>Bir an düşündü. “Vogel,” dedi telsize. “Geri gelip bir bomba yapmanı istiyorum.”</p>

    <p>“Aa. Bir kez daha, lütfen, Kumandanım?” diye cevapladı Vogel.</p>

    <p>“Bir bomba,” diye tekrarladı Lewis. “Sen bir kimyacısın. Gemideki eşyalardan bir bomba yapabilir misin?”</p>

    <p><em>“Ja,”</em> dedi Vogel. “Yanıcı maddelerimiz ve saf oksijenimiz var.”</p>

    <p>“Kulağa hoş geliyor,” dedi Lewis.</p>

    <p>“Tabii ki, bir uzay gemisinde patlayıcı bir cihazı harekete geçirmek tehlikelidir,” diye belirtti Vogel.</p>

    <p>“O zaman ufak bir bomba yap,” dedi Lewis. “İç hava kilidi kapısında ufak bir delik açması yeter. Hangi boyutta olursa olsun. Kapıyı tamamen uçurursa o da olur. Uçurmazsa, hava daha yavaş çıkacak ama daha uzun sürecek. Sürat değişimi aynı ve biz de ihtiyacımız olan hızlanmayı sağlayacağız.”</p>

    <p>“2 numaralı hava kilidini basınçlandırıyorum,” diye rapor verdi Vogel.”</p>

    <p>“Bu bombayı nasıl aktive edeceğiz?”</p>

    <p>“Johanssen?” dedi Lewis.</p>

    <p>“Aa...” dedi Johanssen. Kulaklık setini aldı ve hızlıca kafasına geçirdi. “Vogel, bombaya kablo bağlayabilir misin?”</p>

    <p><em>“Ja,”</em> dedi Vogel. “Kablolar için ufak bir deliği olan vidalı tıpa kullanacağım. Kapı üzerinde az bir etkisi olacak.”</p>

    <p>“Kabloyu 41 numaralı ışık paneline bağlayabiliriz,” dedi Johanssen. “Bu hava kilidinin hemen yanında ve onu buradan açıp kapatabilirim.”</p>

    <p>“Uzaktan tetikleyicimiz de hazır,” dedi Lewis. “Johanssen, sen git ışık panelini hazırla. Vogel, içeri gel ve bombayı yap. Martinez, gidip reaktör odasının kapılarını kapatıp mühürle.”</p>

    <p>“Emredersiniz, Kumandanım,” dedi Johanssen, sandalyesinden koridora doğru fırlarken.</p>

    <p>“Kumandanım,” dedi Martinez. Çıkışta durakladı ve, “Gelirken uzay elbisesi getirmemi ister misin?” diye sordu.</p>

    <p>“Yararı yok,” dedi Lewis. “Eğer köprünün mührü dayanmazsa, ses hızına yakın bir hızda emileceğiz. Elbiselerimiz olsa da olmasa da jöleye döneriz.”</p>

    <p>“Hey, Martinez,” dedi Beck telsize. “Laboratuvar farelerimi güvenli bir yere taşır mısın? Biyoloji laboratuvarındalar. Tek bir kafes.”</p>

    <p>“Anlaşıldı, Beck,” dedi Martinez. “Onları reaktör odasına taşıyacağım.</p>

    <p>“İçeri gelebildin mi, Vogel?” diye sordu Lewis.</p>

    <p>“Şimdi giriyorum, Kumandanım.”</p>

    <p>“Beck,” dedi Lewis kulaklık setine. “Senin de geri gelmeni istiyorum. Ama elbiseni çıkarma.”</p>

    <p>“Peki,” dedi Beck. “Neden?”</p>

    <p>“Kapılardan birini gerçekten patlatmak zorunda kalacağız,” diye açıkladı Lewis. “İç kapıya zarar vermeyi yeğlerim. Dış kapının zarar görmesini istemiyorum, böylece sürtünmesiz aerofren şeklimizi koruruz.”</p>

    <p>“Mantıklı,” diye cevapladı Beck geminin iç kısmına doğru süzülürken.</p>

    <p>“Bir sorun var,” dedi Lewis. “Dış kapının tamamen açılmış durumda kilitlenmesini ve mekanik takozun, kapının basınç kaybından zarar görmeyecek şekilde yerleştirilmiş olmasını istiyorum.”</p>

    <p>“Bunu yapmak için hava kilidinin içinde birinin olması gerekiyor,” dedi Beck. “Ve eğer dış kapı açık durumda kilitlenmişse, iç kapıyı açamazsın.”</p>

    <p>“Doğru,” dedi Lewis. “O yüzden, senin içeri gelmeni, AHK’deki basıncı boşaltmanı ve dış kapıyı açık olarak kilitlemeni istiyorum. Daha sonra 2 numaralı hava kilidine ulaşmak için gövdede sürünmen gerekecek.”</p>

    <p>“Anlaşıldı, Kumandanım,” dedi Beck. “Gövdenin her yerinde mandallar bulunuyor, ipimi, dağcılar gibi ilerleteceğim.”</p>

    <p>“İşe koyul,” dedi Lewis. “Vogel, acele etmen gerekiyor. Bombayı yapıp, kurmalı, 2 numaralı hava kilidine geri dönmeli, elbiseni giymeli, basıncı boşaltmak ve işi bittiğinde Beck içeri girebilsin diye dış kapıyı açmalısın.”</p>

    <p>“Şu an elbisesini çıkartıyor, o yüzden cevap veremiyor,” diye rapor verdi Beck, “ama emri duydu.”</p>

    <p>“Watney, nasılsın?” diye geldi Lewis’in sesi Watney’nin kulağına.</p>

    <p>“Şimdiye kadar iyiyim, Kumandanım,” diye cevapladı Watney. “Bir plandan bahsetmiştin?”</p>

    <p>“Olumlu,” dedi Lewis. “İtiş kazanmak için atmosfer salacağız.”</p>

    <p>“Nasıl?”</p>

    <p>“AHK’yi patlatarak bir delik açacağız.”</p>

    <p>“Ne!?” dedi Watney. “Nasıl!?”</p>

    <p>“Vogel bir bomba yapıyor.”</p>

    <p>“O adamın çılgın bir bilim insanı olduğunu biliyordum!” dedi Watney. “Bence benim <em>Demir Adam</em> fikrimi kullanmalıyız.”</p>

    <p>“Bu çok riskli ve bunu sen de biliyorsun,” diye cevap verdi Lewis.</p>

    <p>“Olay şu ki,” dedi Watney, “ben bencilim. Eve döndüğümüzde tüm anıtların benim için olmasını istiyorum. Siz eziklerin onlara dahil olmasını istemiyorum. Sizin AHK’yi patlatmanıza izin veremem.”</p>

    <p>“Oh,” dedi Lewis, “bize izin vermeyeceksen o zaman... Bir dakika... bir dakika... omzumdaki yamaya bakıyorum ve görünüşe göre buradaki kumandan benim. Otur oturduğun yerde. Seni almaya geliyoruz.”</p>

    <p>“Ukala.”</p>

    <p class="bolum_arasi">* * *</p>

    <p>Bir kimyacı olarak, Vogel nasıl bomba yapılacağını biliyordu. Aslına bakarsanız, eğitiminin büyük bir kısmı yanlışlıkla bomba yapmaktan kaçınmayı öğrenmekten ibaretti.</p>

    <p>Gemide, ölümcül yangın tehlikesi yüzünden, az sayıda yanıcı madde bulunuyordu. Ama yiyeceklerde, doğası sebebiyle, yanıcı hidrokarbonlar bulunuyordu. Oturup hesap yapmaya zamanı olmadığından, Vogel bir tahminde bulundu.</p>

    <p>Şekerde kilo başına 4000 yiyecek kalorisi vardı. Bir yiyecek kalorisi 4184 jul ediyor. Sıfır g’de şeker havada süzülecek ve taneleri ayrılarak yüzey alanını maksimum hale getirecek. Saf oksijen ortamında, kullanılan her kilo şeker için 16.7 milyon jul salınarak, sekiz dinamit lokumunun patlayıcı etkisini verecek. İşte bu, saf oksijendeki patlamanın doğasıdır.</p>

    <p>Vogel şekeri dikkatle ölçtü. Bulabildiği en güçlü muhafaza olan, kalın bir cam deney tüpüne döktü. Muhafazanın gücü de patlayıcı kadar önemliydi. Zayıf bir muhafaza pek bir sarsıntı olmadan sadece bir alev topuna neden olurdu. Fakat güçlü bir muhafaza, patlama gerçek yıkıcı potansiyeline ulaşana kadar basıncı içinde tutardı.</p>

    <p>Hemen deney tüpünün tapasına bir delik deldi ve ardından kablonun bir kısmını soydu. Kabloyu delikten geçirdi.</p>

    <p><em>“Sehr gefahrlich,”</em><a href="../Text/Section0034.xhtml#Footnote0002" id="Backlink0002"><sup>[2]</sup></a> diye mırıldandı, geminin sıvı oksijen mevcudundan muhafazaya sıvıyı aktarırken, ardından tıpayı hemen taktı. Sadece birkaç dakika içerisinde, ilkel bir boru bombası yapmıştı.</p>

    <p><em>“Sehr, sehr, gefahrlich.”</em></p>

    <p>Laboratuvardan süzülerek çıktı ve geminin burnuna doğru yol aldı.</p>

    <p class="bolum_arasi">* * *</p>

    <p>Beck AHK’ye doğru süzülürken, Johanssen ışık paneli üzerinde çalıştı.</p>

    <p>Johanssen Beck’in kolunu yakaladı. “Gövdede sürünürken dikkatli ol.”</p>

    <p>Beck ona döndü. “Bombayı kurarken dikkatli ol.”</p>

    <p>Johanssen kaskın ön yüzünü öptü, ardından utanmış şekilde bakışlarını kaçırdı. “Bu aptalcaydı. Bunu yaptığımı kimseye söyleme.”</p>

    <p>“Sen de hoşuma gittiğini kimseye söyleme.” Beck gülümsedi.</p>

    <p>Beck hava kilidine girdi ve iç kapıyı mühürledi. Basıncını boşalttıktan sonra, dış kapıyı açtı ve kilitledi. Gövdedeki bir tırabzana tutunarak kendini dışarı çekti.</p>

    <p>Johanssen, Beck görüşünden kaybolana kadar onu izledi, ardından ışık paneline geri döndü. Çalışma istasyonundan bunu devre dışı bırakmıştı. Bir boy kablo çekip bunun uçlarını soyduktan sonra, Vogel gelene kadar izolasyon bandıyla uğraştı.</p>

    <p>Vogel bir dakika sonra, bombayı iki elinde tutarak koridordan dikkatlice süzülerek geldi.</p>

    <p>“Yakma için tek bir kablo kullandım,” diye açıkladı. İki kablo kullanarak bir kıvılcımı riske atmak istemedim. Bombayı kurarken statik kazanırsa bizim için tehlikeli olabilir.”</p>

    <p>“Bombayı nasıl harekete geçireceğiz?” dedi Johanssen.</p>

    <p>“Kablonun yüksek bir ısıya çıkması gerekiyor. Kısa devre yaptırırsan, yeterli olacaktır.”</p>

    <p>“Kesiciyi bağlamam gerekecek,” dedi Johanssen, “ama işe yarayacak.”</p>

    <p>Işık kablolarını bombanınkine sardı ve bantladı.</p>

    <p>“Müsaadenle,” dedi Vogel. “Benim Dr. Beck’i içeri almak için 2 numaralı hava kilidine gitmem gerekiyor.”</p>

    <p>“Mm,” dedi Johanssen.</p>

    <p class="bolum_arasi">* * *</p>

    <p>Martinez süzülerek köprüye geri döndü. “Birkaç dakikam vardı, o yüzden ben de reaktör odası için aerofren kilidini kontrol ettim. Her şey hızlanma için hazır ve kompartıman mühürlendi.”</p>

    <p>“İyi düşünmüşsün,” dedi Lewis. “Konum düzenlemesini hazırla.”</p>

    <p>“Anlaşıldı, Kumandanım,” dedi Martinez, istasyonuna süzülürken.</p>

    <p>“AHK açık durumda,” diye Beck’in sesi iletişim sisteminde duyuldu. “Gövde üzerinde ilerlemeye başlıyorum.”</p>

    <p>“Anlaşıldı,” dedi Lewis.</p>

    <p>“Bu hesap zor,” dedi Martinez. “Her şeyi tersten yapmam gerekiyor. AHK ön tarafta, o yüzden itişin kaynağı motorlarımızın tam tersi yönünde olmalı. Yazılımımız orada bir motorun bulunmasını beklemiyordu. Ona itişi Mark’a <em>doğru</em> yapması gerektiğini söylemem gerekiyor.”</p>

    <p>“Acele etmeden düzgün bir şekilde yap,” dedi Lewis. “Ve benden emir alana kadar çalıştırma. Beck dışarıda gövdedeyken gemiyi döndürmeyeceğiz.”</p>

    <p>“Anlaşıldı,” dedi Martinez. Bir saniye sonra da, “Tamam, ayarlama başlatılmaya hazır,” diye ekledi.</p>

    <p>“Beklemede kal,” dedi Lewis.</p>

    <p class="bolum_arasi">* * *</p>

    <p>Tekrar elbisesini giymiş olan Vogel, 2 numaralı hava kilidinin basıncını boşalttı ve dış kapıyı açtı.</p>

    <p>“Zamanı gelmişti,” dedi Beck içeri tırmanırken.</p>

    <p>“Geç kaldığım için özür dilerim,” dedi Vogel. “Bomba yapmam gerekiyordu.”</p>

    <p>“Bugün bayağı tuhaf bir gün oldu zaten,” dedi Beck. “Kumandanım, Vogel ile ben yerimizdeyiz.”</p>

    <p>“Anlaşıldı,” diye cevap verdi Lewis. “Hava kilidinin ön duvarına yaslanın. Dört saniye boyunca bir g hissedeceksiniz. İkiniz de bağlı olduğunuzdan emin olun.”</p>

    <p>“Anlaşıldı,” dedi Beck ipini bağlarken. İki adam kendilerini duvara yasladı.</p>

    <p class="bolum_arasi">* * *</p>

    <p>“Tamam, Martinez,” dedi Lewis, “bizi doğru yöne çevir.”</p>

    <p>“Anlaşıldı,” dedi Martinez konum ayarlamasını çalıştırırken.</p>

    <p>Ayarlama gerçekleşirken Johanssen köprüye doğru süzüldü. Bir kola doğru uzanırken oda onun etrafında dönmeye başladı. “Bomba hazır ve kesici sıkıştırıldı,” dedi. “41 numaralı ışık panelini uzaktan açarak bombayı patlatabilirim.”</p>

    <p>“Köprüyü mühürle ve istasyonuna dön,” dedi Lewis.</p>

    <p>“Anlaşıldı,” dedi Johanssen. Acil durum mührünü açarak, girişi köprüye kapattı. Manivelayı birkaç kez döndürdüğünde, iş tamamlanmıştı. İstasyonuna geri döndü ve hızlı bir test yaptı. “Köprü basıncını 1.03 atmosfere çıkartıyorum... Basınç sabit. Mühür sağlam durumda.”</p>

    <p>“Anlaşıldı,” dedi Lewis. “Kesişme süresi?”</p>

    <p>“Yirmi sekiz saniye,” dedi Johanssen.</p>

    <p>“Vay be,” dedi Martinez. “Neredeyse ucu ucuna yetiştik.”</p>

    <p>“Hazır mısın, Johanssen?” diye sordu Lewis.</p>

    <p>“Evet,” dedi Johanssen. “Tek yapmam gereken enter’a basmak.”</p>

    <p>“Martinez, açımız ne durumda?”</p>

    <p>“Tam isabet, Kumandanım,” diye rapor verdi Martinez.</p>

    <p>“Kemerlerinizi bağlayın,” dedi Lewis.</p>

    <p>Üçü de sandalyelerinin bağlarını bağladı.</p>

    <p>“Yirmi saniye,” dedi Johanssen.</p>

    <p class="bolum_arasi">* * *</p>

    <p>Teddy VIP odasındaki yerine oturdu. “Durum nedir?”</p>

    <p>“AHK’yi patlatmalarına on beş saniye var,” dedi Venkat. “Sen neredeydin?”</p>

    <p>“Başkanla telefonda,” dedi Teddy. “Bunun işe yarayacağını düşünüyor musun?”</p>

    <p>“Hiçbir fikrim yok,” dedi Venkat. “Hayatımda hiç bu kadar âciz hissetmemiştim.”</p>

    <p>“Teselli olacaksa,” dedi Teddy, “şu an dünyadaki herkes aynı şekilde hissediyor.”</p>

    <p>Camın öte tarafında, Mitch bir ileri bir geri yürüyordu.</p>

    <p class="bolum_arasi">* * *</p>

    <p>“...beş... dört... üç...” dedi Johanssen.</p>

    <p>“Hızlanma için sıkı tutunun,” dedi Lewis.</p>

    <p>“...iki... bir...” diye devam etti Johanssen. “41 numaralı ışık panelini aktive ediyorum.”</p>

    <p>Johanssen enter’a bastı.</p>

    <p>Vogel’ın bombasının içinde, geminin ışıklandırma sisteminin bütün akımı ince, çıplak bir telden geçti. Kısa sürede şekerin tutuşma ısısına ulaştı. Dünya’nın atmosferinde minik bir vızıltıyla son bulabilecek bu şey, muhafazanın saf oksijen ortamında kontrolsüz bir yangına dönüştü. Yüz milisaniyenin altında bir sürede, devasa yangın basıncı muhafazayı kırdı ve bunun sonucunda ortaya çıkan patlama hava kilidi kapısını parçalarına ayırdı.</p>

    <p><em>Hermes</em>’in iç havası açık AHK’den dışarı fırladı ve <em>Hermes</em>’i ileriye doğru fırlattı.</p>

    <p>Vogel ve Beck 2 numaralı hava kilidinin duvarına karşı yaslanmışlardı. Lewis, Martinez ve Johanssen hızlanmaya sandalyelerine tutunup dayandılar. Bu tehlikeli miktarda bir kuvvet değildi. Aslına bakarsanız, bu Dünya’nın yüzey yerçekiminden düşük bir kuvvetti. Ama düzensiz ve sarsıntılıydı.</p>

    <p>Dört saniyenin ardından, sarsıntı azaldı ve gemi ağırlıksız vaziyetine geri döndü.</p>

    <p>“Reaktör odası hâlâ basınçlı durumda,” diye rapor verdi Martinez.</p>

    <p>“Köprü mührü dayanıyor,” dedi Johanssen. “Bariz bir şekilde.”</p>

    <p>“Hasar?” dedi Martinez.</p>

    <p>“Henüz emin değilim,” dedi Johanssen. “4 numaralı dış kamerayla burna bakıyorum. AHK’nin etrafındaki gövdede herhangi bir sorun görmüyorum.”</p>

    <p>“Bu konuda sonra endişeleniriz,” dedi Lewis. “İzafi süratimiz ve MTA’ya olan mesafemiz nedir?”</p>

    <p>Johanssen hemen bir şeyler yazdı. “Yirmi iki metre yakına geleceğiz ve saniyede on iki metreyle ilerliyoruz. Beklenilen itişten daha iyisini aldık aslında.”</p>

    <p>“Watney,” dedi Lewis, “işe yaradı. Beck geliyor.”</p>

    <p>“Sayı!” diye cevap verdi Watney.</p>

    <p>“Beck,” dedi Lewis, “sıra sende. Saniyede on iki metre.”</p>

    <p>“Yeterince yakın!” diye cevapladı Beck.</p>

    <p class="bolum_arasi">* * *</p>

    <p>“Zıplayacağım,” dedi Beck. “Saniyede iki ya da üç metre daha kazanırım.”</p>

    <p>“Anlaşıldı,” dedi Vogel Beck’in ipini gevşek bir şekilde tutarken. “İyi şanslar, Dr. Beck.”</p>

    <p>Ayaklarını arka duvara yerleştirdikten sonra, Beck gerindi ve hava kilidinden dışarı atladı.</p>

    <p>Serbest kaldığında, yönünü belirledi. Sağına baktığında hava kilidinin içinden göremediklerini görebildi.</p>

    <p>“Görsel temas!” dedi Beck. “MTA’yı görebiliyorum!”</p>

    <p>MTA Beck’in bildiği uzay aracına benzemiyordu bile. Bir zamanlar dümdüz olan hatları, şimdi eksik gövde parçaları ve kritik olmayan ekipmanların bir zamanlar bulunduğu boş noktalardan oluşan düzensiz bir karmaşadan ibaretti.</p>

    <p>“Tanrım, Mark, bu araca neler <em>yaptın</em> sen böyle?”</p>

    <p>“Sen bir de yüzey aracına yaptıklarımı gör,” diye cevapladı Mark.</p>

    <p>Beck kesişme rotasına girdi. Bu konuda birçok kez alıştırma yapmıştı. O alıştırma seanslarındaki varsayım ipi kopan bir arkadaşını kurtarıyor olacağıydı ama prensip aynıydı.</p>

    <p>“Johanssen,” dedi, “beni radarda görüyor musun?”</p>

    <p>“Olumlu,” diye cevapladı Johanssen.</p>

    <p>“Mark’a olan izafi süratimi her iki saniyede bir söyle.”</p>

    <p>“Anlaşıldı. Saniyede beş nokta iki metre.”</p>

    <p>“Hey Beck,” dedi Watney, “ön taraf açık durumda. Ben oraya çıkacağım ve seni yakalamaya hazır bekleyeceğim.”</p>

    <p>“Olumsuz,” diye araya girdi Lewis. “İpsiz hiçbir hareket olmayacak. Beck’e tutunana kadar sandalyende bağlı bekle.”</p>

    <p>“Anlaşıldı,” dedi Watney.</p>

    <p>“Saniyede üç nokta bir metre,” diye rapor verdi Johanssen.</p>

    <p>“Biraz boşta gideceğim,” dedi Beck. “Yavaşlamadan önce yetişmem gerekiyor.” Bir sonraki ateşlemeye hazırlık için kendini döndürdü.</p>

    <p>“Hedefe on bir metre,” dedi Johanssen.</p>

    <p>“Anlaşıldı.”</p>

    <p>“Altı metre,” dedi Johanssen.</p>

    <p>“Veeeee karşı itiş yapıyorum,” dedi Beck İMÜ iticileri tekrar ateşlerken. MTA belirdi. “Sürat?” diye sordu.</p>

    <p>“Saniyede bir nokta bir metre,” dedi Johanssen.</p>

    <p>“Yeterince iyi,” dedi Beck gemiye uzanırken. “Gemiye doğru süzülüyorum. Sanırım yırtık brandayı yakalayabilirim...”</p>

    <p>Yırtık branda geri kalanı pürüzsüz olan geminin tek tutacağı olarak kendini belli ediyordu. Beck elinden geldiğince uzandı ve yakalamayı becerdi.</p>

    <p>“Temas,” dedi Beck. Tutuşunu sağlamlaştırarak, vücudunu ileri itti ve daha fazla branda yakalamak için diğer elini uzattı. “Sağlam temas!”</p>

    <p>“Dr. Beck,” dedi Vogel, “en yakın yaklaşım noktasını geçtik ve şu an giderek uzaklaşıyorsunuz. Yüz altmış dokuz metrelik ip kaldı. On dört saniyeye yetecek kadar.”</p>

    <p>“Anlaşıldı,” dedi Beck.</p>

    <p>Kafasını açıklığa getirerek, kompartımanın içine bakarak sandalyesine bağlı olan Watney’yi gördü.</p>

    <p>“Watney’yle görsel temas!” diye rapor verdi.</p>

    <p>“Beck’le görsel temas!” diye rapor verdi Watney.</p>

    <p>“Nasıl gidiyor, dostum?” diye sordu Beck, kendini geminin içine çekerken.</p>

    <p>“Ben... ben sadece...” diyebildi Watney. “Bana bir dakika ver. On sekiz aydır gördüğüm ilk insan sensin.”</p>

    <p>“Bir dakikamız yok,” dedi Beck duvarı tekmelerken. “İpimiz bitmeden on bir saniyemiz var.”</p>

    <p>Beck’in yolu onu, Watney’yle hantalca çarpıştığı sandalyeye götürdü. Beck’in geri sekmesini engellemek için birbirlerinin kollarını tuttular. “Watney’yle temas!” dedi Beck.</p>

    <p>“Sekiz saniye, Dr. Beck,” diye telsize konuştu Vogel.</p>

    <p>“Anlaşıldı,” dedi Beck, aceleyle elbisesinin ön tarafını Watney’nin ip kancalarına bağlarken. “Bağlandı,” dedi.</p>

    <p>Watney sandalyesinin bağlarını çözdü. “Bağlar çözüldü.”</p>

    <p>“Buradan çıkıyoruz,” dedi Beck, açıklığa doğru sandalyeyi tekmelerken.</p>

    <p>İki adam MTA’nın kabininde açıklığa doğru süzüldüler. Beck kolunu uzattı ve açıklıktan geçerken kenardan destek alarak ittirdi.</p>

    <p>“Çıktık,” diye rapor verdi Beck.</p>

    <p>“Beş saniye,” dedi Vogel.</p>

    <p>“<em>Hermes</em>’e izafi sürati saniyede on iki metre,” dedi Johanssen.</p>

    <p>“İtiş yapıyorum,” dedi Beck İMÜ’yü aktive ederken.</p>

    <p>İkisi birkaç saniye boyunca <em>Hermes</em>’e doğru hızlandı. Ardından Beck’in uyarı ekranındaki İMÜ kontrolleri kırmızıya döndü.</p>

    <p>“Yakıt bu kadar,” dedi Beck. “Sürat?”</p>

    <p>“Saniyede beş metre,” diye cevapladı Johanssen.</p>

    <p>“Beklemede kalın,” dedi Vogel. Bu işlem süresince, hava kilidinden ipin çıkmasını sağlıyordu. Şimdi ise ipin giderek kısalmakta olan kalan kısmını iki eliyle tuttu. İpi iki elinin arasında sıkıştırmadı; bu onun da hava kilidinden çıkmasına neden olurdu. Sürtünme yaratmak için sadece ellerini ipin etrafına sardı.</p>

    <p><em>Hermes</em> artık, Vogel’ın ipi tutuşunu bir şok emici olarak kullanarak Beck ve Watney’yi yanına çekiyordu. Vogel çok fazla kuvvet kullanırsa, bunun şoku ipin Beck’in elbisesindeki kancalardan çıkmasına neden olurdu. Çok az kuvvet kullanırsa, hızlar eşitlenmeden ip biterdi, ardından da en sonunda sert bir çekiş olur, ip yine Beck’in elbise kancalarından kaçardı.</p>

    <p>Vogel dengeyi sağlamayı başardı. Birkaç saniyelik gergin, sezgisel fiziğin ardından, Vogel ip üzerindeki kuvvetin azaldığını hissetti.</p>

    <p>“Sürat sıfır!” diye rapor verdi Johanssen heyecanla.</p>

    <p>“Onları içeri çek, Vogel,” dedi Lewis.</p>

    <p>“Anlaşıldı,” dedi Vogel. El üzerine el atarak, yavaşça ekip arkadaşlarını hava kilidine doğru çekti. Birkaç saniyenin ardından, aktif olarak çekmeyi bıraktı ve ikisi ona doğru havada süzülürken o da sadece ipi içeri aldı.</p>

    <p>İkisi hava kilidinin içine doğru süzüldüler ve Vogel onları yakaladı. Vogel onların etrafından dolaşıp dış kapıyı kapatırken, Beck ve Watney duvardaki kollara uzandı.</p>

    <p>“Gemideyiz!” dedi Beck.</p>

    <p>“2 numaralı hava kilidinin dış kapısı kapatıldı,” dedi Vogel.</p>

    <p>“Evet!” diye bağırdı Martinez.</p>

    <p>“Anlaşıldı,” dedi Lewis.</p>

    <p class="bolum_arasi">* * *</p>

    <p>Lewis’in sesi tüm dünyada yankılandı: “Houston. <em>Hermes</em> konuşuyor. Altı mürettebat da güvenle gemideler.”</p>

    <p>Kontrol odası alkışla patladı. Sandalyelerinden fırlayarak, kontrolörler tezahürat yaptı, birbirlerine sarıldı ve ağlaştı. Aynı sahne dünyanın dört bir yanında, parklarda, barlarda, şehir merkezlerinde, oturma odalarında, sınıflarda ve ofislerde de yaşandı.</p>

    <p>Chicago’daki çift müthiş bir rahatlamayla birbirlerine sarıldılar ve ardından NASA yetkilisini de aralarına kattılar.</p>

    <p>Mitch yavaşça kulaklık setini kafasından çıkardı ve VIP odasına döndü. Camın ötesinde, çeşitli şık giyinmiş erkek ve kadının çılgınlar gibi sevindiğini gördü. Venkat’a baktı ve derin bir rahat nefes aldı.</p>

    <p>Venkat kafasını ellerine gömerek, “Tanrılara şükürler olsun,” diye fısıldadı.</p>

    <p>Teddy evrak çantasındaki mavi dosyayı aldı ve ayağa kalktı. “Annie beni basın odasında bekliyordur.”</p>

    <p>“Sanırım bugün kırmızı dosyaya ihtiyacın yok,” dedi Venkat.</p>

    <p>“Açıkçası, onu hazırlamadım bile.” Odadan çıkarken de ekledi: “İyi iş çıkardın, Venk. Şimdi onları evlerine getir.”</p>

    <p class="kayit">GÜNLÜK GİRİŞİ: GÖREV GÜNÜ 687</p>

    <p>Bu “687” beni bir an boşluğumdan yakaladı. <em>Hermes</em>’te, zamanı görev günleri olarak takip ediyoruz. Mars’ta şu an Sol 549 olabilir ama burada Görev Günü 687. Ama önemli olan ne, biliyor musunuz? Mars’ta zamanın ne olduğu hiç önemli değil çünkü artık <em>orada değilim!</em></p>

    <p>Tanrım. Artık gerçekten Mars’ta değilim. Anlayabiliyorum çünkü burada yerçekimi yok ve etrafta başka insanlar var. Hâlâ alışma evresindeyim.</p>

    <p>Bu bir film olsa, herkes hava kilidinde olur ve herkes birbirine beşlik çakardı. Ama hiç de öyle olmadı.</p>

    <p>MTA tırmanışı sırasında iki kaburgamı kırmışım. Bütün yol boyunca sızladılar ama Vogel bizi iple hava kilidine çekerken iyice çığlık atmaya başladılar. Hayatımı kurtaran insanları rahatsız etmek istemedim, o yüzden mikrofonumu kapattım ve küçük bir kız gibi bağırdım.</p>

    <p>Doğru demişler, biliyor musunuz? Uzayda kimse sizin küçük kızlar gibi attığınız çığlıkları duyamaz.</p>

    <p>Beni 2 numaralı hava kilidine soktuklarında, iç kapıyı açtılar ve nihayet tekrar gemiye dönmüştüm. Hermes hâlâ atmosfersiz durumdaydı, o yüzden hava kilidini dönüştürmemize gerek yoktu.</p>

    <p>Beck bana hareketsiz kalmamı söyledi ve beni koridordan kendi odasına doğru ittirdi (burası gerektiğinde “gemi reviri” olarak kullanılıyor).</p>

    <p>Vogel ters yöne giderek dış AHK kapısını kapattı.</p>

    <p>Beck ve ben onun odasına girdiğimizde, geminin tekrar basınçlanmasını bekledik. <em>Hermes</em>’in içinde gerektiğinde gemiyi iki kere daha baştan sona dolduracak kadar fazladan hava bulunuyordu. Bir basınç boşaltımından kendini kurtaramayacak olsa, oldukça uyduruk bir uzun mesafe gemisi olurdu.</p>

    <p>Johanssen hepimize geminin güvenli olduğunu söyledikten sonra, Dr. Patron Beck önce kendi elbisesini çıkartırken beni beklettirdi, ardından benimkini çıkardı. Kaskımı çıkardıktan sonra, şok olmuş gibi görünüyordu. Ben belki kafamda büyük bir yara vardır falan diye düşünmüştüm ama sorunun koku olduğu ortaya çıktı.</p>

    <p>Herhangi bir şeyi yıkayalı uzun zaman olmuştu.</p>

    <p>Bunun ardından, mürettebatın kalanı hasar var mı diye gemiyi kontrol ederken benim için de X-ray’ler ve göğüs bandajlarına sıra geldi.</p>

    <p>Ardından sıra (acı verici) beşliklere geldi ve bunun peşinden herkes benim pis kokumdan durabildikleri kadar uzakta durdu. Beck herkesi dışarı kovalamadan birkaç dakikalık bir buluşma yapabildik. Bana ağrı kesici verdi ve kollarımı hareket ettirebildiğim gibi duş almamı söyledi. Yani şimdi ilaçların etkilerini göstermelerini bekliyorum.</p>

    <p>Sırf benim zavallı canımı kurtarmak için bir araya gelen insanların sayısını bir düşünüyordum da aklım ermiyor. Mürettebatım benim için hayatlarının bir senesinden vazgeçti. NASA’da çalışan sayısız insan yüzey aracı ve MTA’nın modifikasyonlarını ortaya koyabilmek için gecelerini gündüzlerine kattı. JPL’nin tamamı, kalkışta yok olan bir roketi yapmak için varlarını yoklarını ortaya koydu. Ardından, pes etmek yerine, <em>Hermes</em>’e ikmal yapabilmek için <em>başka bir</em> roket yaptılar. Çin Ulusal Uzay İdaresi üzerinde yıllarca çalıştıkları bir projeyi sadece bir motor sağlamak için iptal etti.</p>

    <p>Benim hayatımın kurtarmalarının maliyeti yüz milyonlarca dolar olmalı. Hepsi tek bir şapşal botanisti kurtarmak için. Niye bu kadar uğraşsınlar ki?</p>

    <p>Peki, tamam. Bunun cevabını biliyorum ben. Bunun bir kısmı benim de temsil ettiğim şeyler: ilerlemek, bilim ve asırlardır hayalini kurduğumuz gezegenler ötesi bir gelecek. Ama gerçekte, bunu yapmalarının sebebi her insan evladının diğer insanlara yardım etmek için temel bir içgüdülerinin olmasıdır. Bazen bu böyleymiş gibi görünmeyebilir ama bu doğru.</p>

    <p>Bir yürüyüşçü dağlarda kaybolsa, insanlar bir arama koordine ederler. Bir tren kaza yapsa, insanlar kan vermek için sıraya girerler. Bir deprem şehrin birini yerle bir etse, dünyanın dört bir tarafından insanlar acil durum malzemeleri gönderirler. Bu insanların içinde öyle temelde bulunan bir şeydir ki, istisnasız her kültürde yer bulmaktadır. Evet, umursamayan şerefsizler yok değil ama umursayanlar onları sayıca katlıyor. Ve bu yüzden, benim tarafımda olan milyarlarca insan vardı.</p>

    <p>Çok güzel bir şey, değil mi?</p>

    <p>Her neyse, kaburgalarım cehennem gibi ağrıyor, görüşüm hızlanma hastalığından bulanık hâlâ, çok açım, Dünya’ya dönmeme daha 211 gün var ve görünüşe göre, terli çoraplar üzerine sıçmış bir kokarca gibi kokuyorum.</p>

    <p>Bugün hayatımın en mutlu günü.</p>
  </div>
</body>
</html>
