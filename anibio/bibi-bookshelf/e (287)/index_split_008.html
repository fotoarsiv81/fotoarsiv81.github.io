<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>BÜYÜK ZEN DÜĞÜNÜ</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc406055886" class="block_13">Zirveden Notlar</p>
	<p class="block_14"> </p>
	<p class="block_14"> </p>
	<p class="block_3">Yeni gelenlere güvercin boku temizletirlerdi ve güvercin boku temizlerken, güvercinler gelir saçma, yüzüne, elbiselerine biraz daha sıçarlardı. Sabun falan verilmezdi — sadece su ve fırça ve zor çıkardı boklar. Daha sonra, saati 3 sentten atölyeye yollarlardı ama yeni gelmişsen önce güvercin boku temizlemen gerekirdi. </p>
	<p class="block_">Blaine’in aklına parlak bir fikir geldiğinde ben yanındaydım. Köşede, uçamayan bir güvercin görmüştü. “Dinle,” dedi Blaine, “kuşların birbirleri ile konuştuklarını biliyorum. Bu kuşa, diğerlerine anlatabileceği bir şey yapalım. Onu halledip çatıya fırlatalım ki diğerlerine başına ne geldiğini anlatabilsin.” </p>
	<p class="block_">‘Tamam,” dedim. </p>
	<p class="block_">Blaine gidip kuşu yakaladı. Elinde küçük, kahverengi bir jilet vardı. Etrafına bakındı. Avlunun gölgeli bir köşesindeydi. Sıcak bir gün olduğundan mahkûmların çoğu ordaydı. </p>
	<p class="block_">“İçinizde bu ameliyat için bana asistanlık yapacak biri var mı beyler?” diye sordu Blaine. </p>
	<p class="block_">Cevap almadı. </p>
	<p class="block_">Blaine kuşun bacaklarından birini kesmeye başladı. Güçlü erkekler başlarını çevirdiler. Kuşa yakın olan birkaçının ellerini şakaklarına bastırıp bakmamaya çalıştıklarını gördüm. </p>
	<p class="block_">“Neyiniz var sizin?” diye bağırdım onlara. “Saçımıza ve gözümüze sıçmalarından bıktık! Bu kuşu halledip dama fırlatacağız ki diğerlerine anlatsın, ‘Bu orospu çocuklarının şakaları yok! Yanlarına bile yaklaşmayın!’ desin. Bu güvercin diğerlerine üstümüze sıçmaktan vazgeçmelerini söyleyecek.” </p>
	<p class="block_">Blaine kuşu dama fırlattı. İşe yarayıp yaramadığını hatırlayamıyorum şimdi. Ama yeri silerken iki kesik kuş bacağına rastladığımı hatırlıyorum. Çok tuhaf görünüyorlardı tek başlarına. Boklarla beraber süpürdüm onları. </p>
	<p class="block_"></p>
	<p class="block_5">II</p>
	<p class="block_15"> </p>
	<p class="block_">Hücrelerin çoğu aşırı kalabalıktı ve birkaç kez ırkçı ayaklanmalar olmuştu. Ama gardiyanlar sadistti. Blaine’i benim hücremden alıp, siyahlarla dolu bir hücreye koydular. Blaine içeri girdiğinde siyahlardan biri, “Bu benim göt oğlanım! Evet, bu adam benim göt oğlanım olacak! Aslında <i class="calibre1">hepimiz</i> istifade edebiliriz! Sen mi soyunursun yavrum, yoksa yardıma mı ihtiyacın var?” demişti. </p>
	<p class="block_">Blaine elbiselerini çıkarıp yüzükoyun yere uzanmıştı. </p>
	<p class="block_">Etrafında dolanıp duruyorlardı. </p>
	<p class="block_">‘Tanrım! Hayatımda bu kadar ÇİRKİN bir kıç deliği görmedim!” </p>
	<p class="block_">“Sertleşmiyorum Boyer, inan bana sertleşmiyorum!” </p>
	<p class="block_">“Çürük domatesi andırıyor!” </p>
	<p class="block_">Hepsi uzaklaşmış ve Blaine ayağa kalkıp elbiselerini giymişti. Avluda anlattı bana, “Şansım varmış. Beni parçalayacaklardı!” dedi. </p>
	<p class="block_">“İğrenç kıç deliğine şükret,” dedim. </p>
	<p class="block_"></p>
	<p class="block_5">III</p>
	<p class="block_6"> </p>
	<p class="block_">Bir de Sears vardı. Sears’i siyah dolu bir hücreye koydular; Sears etrafına bakınıp en irisini seçti ve onunla dövüştü. Adam ranzasında uzanmış yatıyordu. Sears havaya sıçrayıp iki dizi ile çöktü adamın göğsüne. Dövüştüler. Sears adamı marizledi. Diğerleri sadece izlediler. </p>
	<p class="block_">Sears hiçbir şeyi umursamıyordu. Avluda bacaklarının üstüne çömelmiş, izmarit içiyordu. Siyahlardan birine baktı. </p>
	<p class="block_">Gülümsedi. Dumanı üfledi. </p>
	<p class="block_">“Sen benim nerden olduğumu biliyor musun?” diye sordu siyaha. </p>
	<p class="block_">Siyah cevap vermedi. </p>
	<p class="block_">‘Two Rivers Mississippi,” dedi Sears, bir duman çekti, içinde tuttu sonra bırakıp gülümsedi, bacaklarının üstünde salınarak. </p>
	<p class="block_">“Severdin oraları.” </p>
	<p class="block_">Sonra izmaritini fırlatıp kalktı, avlunun karşı tarafına doğru yürüdü. </p>
	<p class="block_"></p>
	<p class="block_5">IV</p>
	<p class="block_6"> </p>
	<p class="block_">Sears beyazlara da takmıştı. Sears’in saçları tuhaftı, kafasına yapıştırılmış gibi dururlar ve havaya dikilirlerdi, kirli bir kırmızı. Yanağının birinde bıçak yarası vardı ve gözleri yuvarlak, çok yuvarlaktı. </p>
	<p class="block_">Ned Lincoln 19 yaşında gösteriyordu ama 22’ydi — ağzı açık, kamburca ve sol gözünde yarım perde. Geldiğinin ilk günü Sears onu avluda fark etti. </p>
	<p class="block_">“HEY, SENİ” diye bağırdı. </p>
	<p class="block_">Çocuk dönüp baktı. </p>
	<p class="block_">Sears parmağını ona doğru uzattı. “SEN! HARCAYACAĞIM ULAN SENİ! HAZIRLIKLI OL, YARIN BİTİRECEĞİM İŞİNİ! HARCAYACAĞIM ULAN SENİ!” </p>
	<p class="block_">Ned Lincoln ne demek istediğini anlamamıştı, öylece durdu. </p>
	<p class="block_">Sears her şeyi unutmuş gibi başka bir mahkûmla sohbete girdi. </p>
	<p class="block_">Ama unutmadığını biliyorduk. Tarzı buydu. Açıklamasını yapmıştı, işte o kadar. </p>
	<p class="block_">Çocuğun hücresinde kalanlardan biri o gece onunla konuştu. </p>
	<p class="block_">“Hazırlıklı ol evlat, şakası yoktur. Kendine bir şeyler tedarik et.” </p>
	<p class="block_">“Ne gibi?” </p>
	<p class="block_">“Musluk kulbunu söküp içindeki demiri asfalta sürterek bir şiş yapabilirsin kendine. Veya iki dolara çok iyi bir şiş satabilirim sana.” </p>
	<p class="block_">Çocuk şişi satın aldı ama ertesi gün avluya çıkmadı. </p>
	<p class="block_">“Korkuyor küçük bok,” dedi Sears. </p>
	<p class="block_">“Ben de korkardım onun yerinde olsaydım,” dedim. </p>
	<p class="block_">“Sen dışarı çıkardın,” dedi. </p>
	<p class="block_">“Ben içerde kalırdım,” dedim. </p>
	<p class="block_">“Sen dışarı çıkardın,” dedi Sears. </p>
	<p class="block_">“Doğru, ben dışarı çıkardım,” dedim. </p>
	<p class="block_">Sears ertesi gün duşta kesti çocuğun nefesini. Kimse bir şey görmedi, su ve sabunla beraber akan taze kanın dışında. </p>
	<p class="block_"></p>
	<p class="block_5">V</p>
	<p class="block_4"> </p>
	<p class="block_">Bazı insanlar pes etmezler. Çukur bile onları yola getiremez. Joe Statz onlardan biriydi. Sürekli çukurdaydı. Gardiyanın örnek kötü oyuncusuydu. Joe’yu adam edebilirse diğerlerini daha iyi kontrol edebilecekti. </p>
	<p class="block_">Bir gün gardiyan iki adamını yanına alıp çukurun kapağını açtı ve dizlerinin üstüne çökerek bağırdı: </p>
	<p class="block_">“JOE! JOE, YETTİ Mİ? ÇIKMAK İSTİYOR MUSUN JOE, UZUN BİR SÜRE GELMEYECEĞİM BURAYA!” </p>
	<p class="block_">Yanıt gelmedi. </p>
	<p class="block_">“JOE! JOE! DUYUYOR MUSUN BENİ!” </p>
	<p class="block_">“Evet, duyuyorum.” </p>
	<p class="block_">“CEVABIN NEDİR JOE?” </p>
	<p class="block_">Joe çiş ve bok dolu kovayı kaptığı gibi gardiyanın yüzüne fırlattı. Gardiyanın adamları çukurun kapağını kapattılar. </p>
	<p class="block_">Bildiğim kadarıyla Joe hâlâ orda, canlı veya ölü. Gardiyana yaptığı, mahkûmlar arasında yayıldı. Joe’yu düşünürdük, daha çok geceleri. </p>
	<p class="block_"></p>
	<p class="block_5">VI</p>
	<p class="block_4"> </p>
	<p class="block_">Dışarı çıktığımda, diye düşünürdüm, bir süre bekleyeceğim, sonra geri dönüp dışardan bakacağım buraya ve orda neler olup bittiğini tamamen bilmiş olacağım, ve o duvarlara uzun bir süre bakıp bir daha asla buraya girmemeye yemin edeceğim. </p>
	<p class="block_">Ama çıktıktan sonra hiç dönmedim oraya. Hiç bakmadım dışardan. Kötü bir kadın gibiydi. Geri dönmenin faydası yoktur. Bakmak bile istemezsin. Ama ondan söz edebilirsin. O kolay. Ben de biraz öyle yaptım bugün. Kolay gelsin arkadaşım sana, içerde veya dışarda. </p>
	<p class="block_"></p>
	<p class="block_12" id="calibre_pb_8"> </p>
</body></html>
