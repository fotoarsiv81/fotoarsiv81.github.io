<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>BÜYÜK ZEN DÜĞÜNÜ</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc406055892" class="block_13">Akü Problemi</p>
	<p class="block_14"> </p>
	<p class="block_14"> </p>
	<p class="block_3">Ona bir içki ısmarladım, sonra bir tane daha ve sonra barın arkasındaki merdivenlerden yukarı çıktık, birkaç tane büyük oda vardı orda. kız beni azdırmıştı, dilini çıkarmıştı bana. merdivenleri çıkarken oynaşıp durmuştuk, ilk postayı ayakta, kapının arkasında aldım, külotunu yana sıyırdı ve girdim. </p>
	<p class="block_">sonra yatak odasına geçtik, diğer yatakta bir çocuk oturuyordu, iki yatak vardı, çocuk “merhaba,” dedi. </p>
	<p class="block_">“kardeşim,” dedi kız. </p>
	<p class="block_">çok ince ve tehlikeli bir görünümü vardı çocuğun, ama düşünürsen herkesin tehlikeli bir görünümü vardı bu dünyada. </p>
	<p class="block_">yatağın başlığının üstünde birkaç şişe şarap duruyordu, bir şişe açtılar, ikisi de şişeden içene kadar bekledim, sonra ben içtim. </p>
	<p class="block_">komodinin üstüne bir onluk fırlattım. </p>
	<p class="block_">çocuk şaraba iyi yumuluyordu.</p>
	<p class="block_">“abisi büyük bir matadordur, Jaime Bravo,” dedi kız. </p>
	<p class="block_">“Jaime Bravo’yu duydum, daha çok Tijuana civarında güreşir,” dedim, “ama bana martaval atmanız gerekmez.” </p>
	<p class="block_">“peki,” dedi kız, “martaval yok.” </p>
	<p class="block_">bir süre içip konuştuk, şundan bundan, rahat bir konuşma, sonra kız ışıkları söndürdü ve kardeşi yan yatakta iken bir posta daha gittik. Cüzdanımı yastığın altına koymuştum. </p>
	<p class="block_">iş bittiğinde ışığı yaktı, ben kardeşi ile şişeyi paylaşırken banyoya gitti, kardeşinin bakmadığı bir anda çarşafa silindim. </p>
	<p class="block_">banyodan geldi, hâlâ iyi görünüyordu, iki postadan sonra demek istiyorum, hâlâ iyi görünüyordu, göğüsleri küçük ama diriydi: olduğu kadarıyla bayağı öne çıkmışlardı, ve kıçı iriydi, yeterince iri. </p>
	<p class="block_">“neden geldin buraya?” diye sordu yatağa doğru gelirken, yanıma girip çarşafı üstüne çekti, şaraba asıldı, </p>
	<p class="block_">“sokağın karşı tarafında akümü şarj ettiriyorum.” </p>
	<p class="block_">“son postadan sonra,” dedi, “sen de şarj edilmelisin.” </p>
	<p class="block_">hepimiz güldük, kardeşi bile güldü, sonra ona baktı, </p>
	<p class="block_">“tekin mi bu?” diye sordu kardeşi, </p>
	<p class="block_">“tabii ki tekin.” </p>
	<p class="block_">“ne demek bu?” diye sordum, </p>
	<p class="block_">“dikkatli olmak zorundayız.” </p>
	<p class="block_">“ne demek istediğinizi anlayamadım.” </p>
	<p class="block_">“kızlardan biri nerdeyse öldürülüyordu burda geçen yıl. adamın biri bağırmaması için ağzını tıkayıp, çakısı ile her yerine haçlar kazıdı, kan kaybından ölüyordu.” </p>
	<p class="block_">kardeşi ağır hareketlerle giyinip dışarı çıktı, kıza bir beşlik verdim, onluğun yanına fırlattı. </p>
	<p class="block_">şarabı getirdi, iyi şaraptı, Fransız, kusacak gibi olmuyordun, bacağını benimkinin üstüne attı. ikimiz de yatakta oturuyorduk. çok rahattı. </p>
	<p class="block_">“kaç yaşındasın sen?” diye sordu. </p>
	<p class="block_">“lanet bir yarım asır nerdeyse.” </p>
	<p class="block_">“iyi iş tutuyorsun, ama çok yıpranmış bir halin var.” </p>
	<p class="block_">“üzgünüm, pek güzel sayılmam.” </p>
	<p class="block_">“ah, <i class="calibre1"> hayır, </i> harikulade bir adam olduğunu düşünüyorum, kimse sana söylemedi mi?” </p>
	<p class="block_">“düzüştüğün herkese söylüyorsundur bunu bahse girerim ki.” </p>
	<p class="block_">“hayır, söylemem.” </p>
	<p class="block_">bir süre oturup şişeyi paylaştık, aşağıdan, bardan gelen müzik dışında çok sessizdi, bir düş haline girdim. </p>
	<p class="block_">“HEY!” diye bağırdı, göbek deliğime uzun tırnağını batırarak. </p>
	<p class="block_">“ah! lanet olsun!” </p>
	<p class="block_">“BAK bana!” </p>
	<p class="block_">dönüp baktım ona. </p>
	<p class="block_">“ne görüyorsun?” </p>
	<p class="block_">“Meksika-Yerlisi çok hoş bir kız,” </p>
	<p class="block_">“nasıl görebiliyorsun?” </p>
	<p class="block_">“ne?” </p>
	<p class="block_">“nasıl görebiliyorsun? gözlerini açmıyorsun, gözlerini çok kısık tutuyorsun, neden?” </p>
	<p class="block_">adil bir soruydu. Fransız şarabından bir fırt çektim, </p>
	<p class="block_">“bilmiyorum, korkuyorum belki, her şeyden korkuyorum, yani, insanlar, binalar, şeyler, her şey, daha çok insanlar.” </p>
	<p class="block_">“ben de korkuyorum,” dedi. </p>
	<p class="block_">“ama senin gözlerin açık. seviyorum gözlerini.” </p>
	<p class="block_">şaraba acayip asılıyordu, bu Meksika-Yerlisi kızları biliyordum, hırçınlaşmasını bekliyordum. </p>
	<p class="block_">sonra kapı çalındı ve nerdeyse üstüme sıçtım, aniden açıldı, saldırgan bir şekilde, Amerikanvari, ve barmen kapıdaydı — iri, kırmızı, kaba, banal bir orospu çocuğu, </p>
	<p class="block_">“bu orospu çocuğu ile işin bitmedi mi hâlâ?” </p>
	<p class="block_">“biraz daha istiyor sanırım,” dedi kız. </p>
	<p class="block_">“istiyor musun?” diye sordu Bay Banal, </p>
	<p class="block_">“sanıyorum.” </p>
	<p class="block_">gözleri bir kartal gibi komodinin üstündeki paraları seçti ve sonra kapıyı çarpıp gitti, para toplumu, sihirli bir şey olduğunu zannediyorlardı. </p>
	<p class="block_">“o benim kocamdı, öyle bir şey.” </p>
	<p class="block_">“bir posta daha gitmek istediğimi sanmıyorum.” </p>
	<p class="block_">“neden?” </p>
	<p class="block_">“bir kere 48 yaşındayım, ikincisi bir otobüsün bekleme salonunda düzüşmek gibi bir şey bu.” </p>
	<p class="block_">güldü, “senin gibilerin ‘orospu’ tabir ettikleri kızlardanım, haftada 8 veya on kişi düzmek zorundayım, en az.” </p>
	<p class="block_">“bunun bana hiç yararı yok.” </p>
	<p class="block_">“bana var.” </p>
	<p class="block_">“evet.” </p>
	<p class="block_">şişe gidip geliyordu. </p>
	<p class="block_">“kadınları düzmeyi seviyor musun?” </p>
	<p class="block_">“onun için burdayım.” </p>
	<p class="block_">“peki, erkekler?” </p>
	<p class="block_">“erkeklerle düzüşmem.” </p>
	<p class="block_">şişeden bir fırt aldı. şişenin dörtte birini götürmüş olmalıydı, </p>
	<p class="block_">“belki arkadan yemek istersin? belki bir erkeğin seni arkadan düzmesini istiyorsun?” </p>
	<p class="block_">“sapıtmaya başladın.” </p>
	<p class="block_">dümdüz önüne bakıyordu, karşı duvarda küçük, gümüş bir İsa vardı, çarmıhına gerilmiş İsa’ya bakıyordu, çok güzel bir İsa’ydı. </p>
	<p class="block_">“belki de isteğini bastırıyorsun. birinin seni kıçtan düzmesini istiyorsun.” </p>
	<p class="block_">“peki, senin dediğin gibi olsun — aslında istediğim budur belki de.” </p>
	<p class="block_">tirbuşonu alıp yeni bir Fransız şişesinin mantarını çekip çıkardım, şarabın içine mantar parçaları düşürerek, her zaman yaptığım gibi. sadece filmlerdeki garsonlar onları problemsiz açabilir. </p>
	<p class="block_">ilk yudumu aldım, mantar filan, şişeyi ona geçirdim, bacağını çekmişti, yüzünde bir balık ifadesi vardı, iyi bir fırt aldı. </p>
	<p class="block_">şarabı ondan geri aldım, küçük mantar parçaları şişenin içinde nereye gideceklerini bilemiyorlardı, birkaçını yuttum. </p>
	<p class="block_">“seni <i class="calibre1"> ben</i> düzeyim kıçından, ister misin?” diye sordu. </p>
	<p class="block_">“NE?” </p>
	<p class="block_">“YAPABİLİRİM!” </p>
	<p class="block_">yataktan kalkıp komodinin üst çekmecesini açtı ve beline bir kemer takıp bana döndü — ve karşımda, bana bakan KOCA bir selüloit yarak duruyordu. </p>
	<p class="block_">“25 santim!” diye güldü, karnını öne doğru çıkarıp aleti bana sallayarak, “ve hiç yumuşamaz, hiç eskimez!” </p>
	<p class="block_">“seni öbür türlü tercih ederim.” </p>
	<p class="block_">“abimin büyük matador Jaime Bravo olduğuna inanmıyor musun?” </p>
	<p class="block_">karşımda yapay bir yarak ile durmuş bana Jaime Bravo’dan söz ediyordu. </p>
	<p class="block_">“Bravo’nun İspanya’da tutunabileceğini sanmıyorum,” dedim. </p>
	<p class="block_"><i class="calibre1">“sen</i> tutunabilir misin İspanya’da?” </p>
	<p class="block_">“lanet olsun, Los Angeles’ta bile tutunamıyorum ben. lütfen bu saçma yapay aleti çıkar...” </p>
	<p class="block_">çıkarıp tekrar çekmeceye koydu. </p>
	<p class="block_">yataktan kalkıp düz arkalıklı bir iskemleye oturdum, şarabı yudumladım. o başka bir iskemleye oturdu, karşılıklı oturmuştuk, çıplak, şarabı geçirerek. </p>
	<p class="block_">“bu bana eski bir Leslie Howard filmini anımsattı, bu bölümü çekmezlerdi ama. Howard değil miydi Somerset Maugham’ın şeyinde oynayan? İNSANLIĞA DAİR?” </p>
	<p class="block_">“tanımıyorum bu insanları.” </p>
	<p class="block_">“doğru, çok gençsin.” </p>
	<p class="block_">“Howard, Maugham, sever misin bu insanları?” </p>
	<p class="block_">“ikisinin de stili vardı, ama bir şekilde, ikisiyle de, saatler veya günler veya yıllar sonra aldatılmış hissediyorsun kendini sonunda.” </p>
	<p class="block_">“ama bu ‘stil’ dediğin şeye sahiptiler?” </p>
	<p class="block_">“evet, stil önemlidir, gerçeği haykıran birçok insan var ama stil yoksa hiçbir işe yaramaz.” </p>
	<p class="block_">“Bravo’nun stili var, benim stilim var, senin stilin var.” </p>
	<p class="block_">“kapmaya başladın.” </p>
	<p class="block_">sonra yatağa girdim tekrar, yanıma geldi, bir kez daha denedim, kaldıramadım. </p>
	<p class="block_">“emer misin?” diye sordum, </p>
	<p class="block_">“tabii.” </p>
	<p class="block_">ağzına aldı ve işi bitirdi. </p>
	<p class="block_">bir beşlik daha verdim, giyindim, şaraptan bir fırt daha aldım ve aşağı inip karşıya geçtim, benzin istasyonuna girdim, akü tamamen şarj etmişti, adama parasını verip geri geri çıktım, 8. </p>
	<p class="block_">Cadde’ye girdim, motorsikletli bir polis beni 2 veya 3 kilometre izledi, torpido gözünde bir paket CLORETS vardı, alıp 3 veya 4 tane attım ağzıma, polis beni izlemekten vazgeçip Wilshire Bulvarı’nda sola sinyal vermeden ani bir dönüş yapan bir Japon’un peşinden gitti, birbirlerini hak ediyorlardı. </p>
	<p class="block_">yerime döndüğümde kadın uyuyordu ve küçük kız SUZAN BEBENİN TAVUĞU başlıklı bir kitaptan okumamı istedi, korkunç kötüydü. Boby tavukların içinde uyuyabilmesi için karton bir kutu buldu, mutfaktaki ocağın arkasında bir köşeye koydu, ve Boby, Suzan Bebe’nin mamasından koydu küçük bir tabağa ve dikkatle kutunun içine yerleştirdi, civcivler yesin diye. ve Suzan Bebe güldü, tombul ellerini çırptı. </p>
	<p class="block_">daha sonra 2 civcivin horoz ve Suzan Bebe’nin harikulade bir yumurta yumurtlayan dişi bir tavuk olduğu anlaşılır, bak sen. </p>
	<p class="block_">küçük kızı yere indirip banyoya gittim, küvete sıcak su doldurup içine girdim ve bir daha akü problemim olduğunda bir sinemaya giderim diye düşündüm, sonra sıcak suyun içinde gerindim ve unuttum her şeyi, nerdeyse. </p>
	<p class="block_"></p>
	<p class="block_12" id="calibre_pb_14"> </p>
</body></html>
