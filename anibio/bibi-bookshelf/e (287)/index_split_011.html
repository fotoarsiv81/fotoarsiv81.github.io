<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>BÜYÜK ZEN DÜĞÜNÜ</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc406055889" class="block_13">25 Pejmürde Sefil</p>
	<p class="block_3">at yarışlarına takılanlar nasıldırlar bilirsiniz, şansın açılır ve yırttığını sanırsın, arka tarafta bir evim vardı, kendi bahçem bile, inanılmaz ve harikulade büyüyen laleler dikmiştim, elim bereketliydi, paradan yana şansım dönmüştü, yeşiller bendeydi, nasıl bir sistem uyguladığımı hatırlayamıyorum ama işe yarıyordu ve ben çalışmıyordum ve bu yeterince iyi bir yaşam tarzıdır, ve Kathy vardı. Kathy donanımlıydı, yanımızda oturan moruk onu gördüğünde ağzının salyaları akardı, sürekli kapıyı çalıp duruyordu. “Kathy! heyy, Kathy! Kathy!” </p>
	<p class="block_">kapıyı ben açardım, üstümde sadece don. </p>
	<p class="block_">“aaa, şey sanmıştım...” </p>
	<p class="block_">“ne istiyorsun lan?” </p>
	<p class="block_">“sanmıştım ki Kathy. </p>
	<p class="block_">“Kathy sıçıyor, mesajın var mı?” </p>
	<p class="block_">“ben... köpeğiniz için kemik getirmiştim.” </p>
	<p class="block_">elinde koca bir torba dolusu tavuk kemikleri, </p>
	<p class="block_">“bir köpeğe tavuk kemiği vermek, çocukların elma şekerlerine kırık jilet parçaları koymaktan farksızdır, köpeğimi öldürmeye mi çalışıyorsun lan?” </p>
	<p class="block_">“oh, hayır!” </p>
	<p class="block_">“öyleyse kemikleri kıçına sok ve kaybol.” </p>
	<p class="block_">“anlamıyorum.” </p>
	<p class="block_">“o tavuk kemiklerini kıçının deliğinden içeri sok ve defol burdan!” </p>
	<p class="block_">“ben sadece Kathy...” </p>
	<p class="block_"><i class="calibre1">“dedim ya, </i> Kathy SIÇIYOR!” </p>
	<p class="block_">yüzüne kapıyı kapattım. </p>
	<p class="block_">“bu yaşlı osuruğa bu kadar sert davranmamalısın Hank, ona kızının gençliğini hatırlatıyormuşum.” </p>
	<p class="block_">“tamam, kızını düzmüş olabilir, gitsin, İsviçre peyniri düzsün, kapıma gelmesini istemiyorum.” </p>
	<p class="block_">“sen hipodroma gittikten sonra onu içeri aldığımı da düşünürsün sen, değil mi?” </p>
	<p class="block_">“onu merak etmem bile.” </p>
	<p class="block_">“neyi merak edersin?” </p>
	<p class="block_">“hanginizin üstte olduğunu.” </p>
	<p class="block_">“orospu çocuğu, git artık.” </p>
	<p class="block_">gömleğimi ve pantolonumu giyiyordum, sonra çorap ve ayakkabılarımı giyecektim. </p>
	<p class="block_">“ben sokağın sonuna varmadan birbirinizin kollarına atılmış olacaksınız.” </p>
	<p class="block_">bana bir kitap fırlattı, bakmıyordum, kitap sağ kaşıma isabet etti. yarılmıştı, sağ ayakkabımı bağlarken elime bir kan damlası düştü. </p>
	<p class="block_">“özür dilerim Hank.” </p>
	<p class="block_">“YANIMA gelme!” </p>
	<p class="block_">dışarı çıkıp arabaya bindim ve geri viteste saatte 50 kilometre ile parktan çıkarken sol çamurluğum çitin bir kısmını ve öndeki evden bir miktar sıva götürdü, gömleğime kan bulaşmıştı, mendilimi çıkarıp kaşıma tuttum, hipodromda kötü bir cumartesi bekliyordu beni. tepem atmıştı. </p>
	<p class="block_">atom bombası yoldaymışçasına oynuyordum, on bin yapmayı hedefliyordum, olmayacak şeyler denedim, tek doğru tahminde bulunamadım. 500 dolar içeri girmiştim, yanıma aldığım paranın tamamı, cüzdanımda bir dolarım vardı, ağır ağır sürdüm arabayı, korkunç bir cumartesi gecesi olacaktı, arabayı park edip arka kapıdan girdim. </p>
	<p class="block_">“Hank...” </p>
	<p class="block_">“ne?” </p>
	<p class="block_">“ölü gibisin, ne oldu?” </p>
	<p class="block_">“gitti, hepsi gitti. 500 dolar.” </p>
	<p class="block_">“tanrım, üzgünüm,” dedi, “benim suçum”, yanıma gelip kollarını boynuma doladı, “allah kahretsin, üzgünüm babişko. benim yüzümden, biliyorum.” </p>
	<p class="block_">“boşver. atları sen seçmedin.” </p>
	<p class="block_">“kızgın mısın hâlâ?” </p>
	<p class="block_">“hayır, hayır, o yaşlı hindiyi düzmediğini biliyorum.” </p>
	<p class="block_">“yiyecek bir şeyler hazırlayayım mı sana?” </p>
	<p class="block_">“hayır, hayır, bir şişe viski ve gazete al.” </p>
	<p class="block_">ayağa kalkıp zulama gittim. 180 dolar paramız kalmıştı, daha güç durumlarda bulunmuştuk, birçok kez, ama fabrika ve depoların yolu görünmeye başlamıştı bana, onu da <i class="calibre1">bulabilirsem, </i> bir onluk aldım, köpek hâlâ hoşnuttu benden, kulaklarını çektim, çok para veya az para fark etmiyordu onun için. nefis bir köpek. evet. yatak odasından çıktım. Kathy aynanın karşısında dudaklarını boyuyordu. kıçına bir çimdik atıp, kulağının arkasından öptüm. </p>
	<p class="block_">“birkaç bira ve puro da al. unutmam gerek.” </p>
	<p class="block_">gitti ve topuk seslerini dinledim, şimdiye kadar bulduğum en iyi kadınlardan biriydi, bir barda bulmuştum onu. iskemlenin arkalığına yaslanıp tavana baktım, serserinin biri. serseriydim, çalışmaktan nefret etmiştim hep, şansıma güvenmeyi yeğlemiştim. Kathy döndüğünde bir içki koymasını söyledim, biliyordu, puromu jelatininden çıkarıp yaktı bile benim için. komik ve hoş görünüyordu, sevişecektik, hüznün içinden sevişecektik, kaybetmek istemiyordum: evi, arabayı, köpeği, kadını, sakin ve rahat bir hayat oluşmuştu. </p>
	<p class="block_">iyice sarsılmış olmalıydım çünkü gazeteyi açıp KÜÇÜK İLANLARA baktım. </p>
	<p class="block_">“hey, Kathy, bir şey buldum, eleman aranıyor, pazar günü için. aynı gün ödeme.” </p>
	<p class="block_">“aman, Hank, dinlen yarın, salıya atların hakkından gelirsin, her şey daha iyi görünür o zaman.” </p>
	<p class="block_">“allah kahretsin, her kuruşun önemi var güzelim! pazar günleri koşmuyorlar. Caliente’ye gidebilirim ama yüzde yirmi beş kesinti ve yol varken kazanmak imkânsız, bu gece iyice kafayı çekip yarın bu boktan işi kıvırabilirim, birkaç kuruş ekstra çok işimize yarayabilir. </p>
	<p class="block_">Kathy bir tuhaf baktı bana. daha önce böyle konuştuğuma şahit olmamıştı, her zaman, bir yerden para gelecekmiş gibi davranmıştım, ama 500 dolar kayıp beni sersemletmişti. bir içki daha koydu bana. bir dikişte içtim, şok, şok, tanrım, tanrım, fabrikalar, ziyan edilen günler, anlamı olmayan günler, patronlar ve geri zekâlılarla geçirilen günler, ve ağır ve acımasız saat. </p>
	<p class="block_">sabahın ikisine kadar içtik, barlarda olduğu gibi, sonra yatağa girip seviştik ve uyuduk, çalar saati sabahın dördüne kurmuştum, kalktım, arabaya atladım ve dört buçukta ordaydım. 25 pejmürde sefille köşede duruyordum. tütün sarıp, şarap içiyorlardı. </p>
	<p class="block_">para için, diye düşündüm, toparlanacaktım... bir gün Paris veya Roma’da tatil yapacaktım, s..tir et bu herifleri, buraya ait değildim. </p>
	<p class="block_">sonra içimde bir ses HEPSİ senin gibi düşünüyor, dedi. ben buraya ait değilim, HER BİRİ KENDİNİ düşünüyor ve haklılar, öyleyse? </p>
	<p class="block_">kamyon beşi on geçe gibi geldi ve tırmandık.</p>
	<p class="block_">tanrım, Kathy’nin sıcak kıçına yaslanmış uyuyor olabilirdim şimdi, ama para için, para için. </p>
	<p class="block_">adamlar yük treninden yeni indiklerini söylüyorlardı birbirlerine, korkunç kokuyorlardı, zavallılar, ama bedbaht görünmüyorlardı, bedbaht görünen tek kişi bendim. </p>
	<p class="block_">bu saatlerde kalkar, çişimi eder, mutfakta bir bira içerken güneşe bakar, lalelerime bir göz atıp Kathy’nin yanına, yatağa dönerdim. </p>
	<p class="block_">yanımdaki, “hey, ahbap!” dedi. </p>
	<p class="block_">“evet,” dedim, </p>
	<p class="block_">“ben bir Fransız’ım,” dedi. </p>
	<p class="block_">cevap vermedim, </p>
	<p class="block_">“saksofon ister misin?” </p>
	<p class="block_">“hayır,” dedim. </p>
	<p class="block_">“bu sabah bir arsada bir herif başka birinin borusunu üflüyordu. adamın UZUN İNCE bir kamışı vardı, diğeri hâlâ emiyordu ve ağzından bel damlıyordu, izleyip durdum, çok istiyorum, üfleyim mi borunu moruk?” </p>
	<p class="block_">“hayır,” dedim, “hiç havasında değilim.” </p>
	<p class="block_">“o zaman sen beni üflemek istersin belki.” </p>
	<p class="block_">“s..tir git!” dedim. </p>
	<p class="block_">Fransız kamyonun arkasına doğru ilerledi, daha 5 kilometre, gitmemiştik ki birini üflüyordu. kızılderiliye benzeyen yaşlı biri, herkesin gözü önünde. </p>
	<p class="block_">“HADİ YAVRUM, HEPSİNİ AL!!!” diye bağırdı biri. </p>
	<p class="block_">sefillerden biri güldü ama çoğunluk sessizdi, şaraplarını içip, sigara sarıyorlardı, yaşlı kızılderili hiçbir şey olmuyormuş gibi davranıyordu. Vermont’a vardığımızda Fransız hepsini almıştı ve aşağı atladık, Fransız, kızılderili, bendeniz ve diğerleri, hepimizin eline birer fiş parçası tutuşturdular ve kahveye girdik, fişle bir çörek ve bir kahve alınabiliyordu, garson kız başını yüksekte tutup, burnunu bizden uzak tutmaya çalışıyordu, korkunç kokuyorduk, pis borucular. </p>
	<p class="block_">sonra, biri bağırdı nihayet, “herkes dışarı!” </p>
	<p class="block_">peşlerinden dışarı çıktım, büyük bir odaya girip okul iskemlelerini andıran iskemlelere oturduk, daha ziyade kolejlerde olur, müzik dersinde filan, sağ kolunda, defterini koyup yazabileceğin büyüklükte tahta bir bölüm, neyse, kırk beş dakika gibi oturduk orda. sonra elinde birası, sümüklü bir oğlan gelip, “hadi, alın TORBALARINIZI!” dedi. </p>
	<p class="block_">sefiller ANİDEN ayağa fırlayıp arka odaya doğru KOŞTULAR, ne oluyor? diye düşündüm, yavaşça ilerleyip arka odaya baktım, sefiller orda itişip kakışarak en iyi torbaları kapmaya çalışıyorlardı, ölümcül ve anlamsız bir çaba. son adam çıktıktan sonra içeri girip elime ilk gelen torbayı aldım, çok kirli ve delik deşikti, dışarı çıktığımda sefiller torbalarını sırtlarına asmışlardı, bir iskemleye oturup, torbamı kucağıma aldım, sanıyorum daha önce isimlerimizi almışlardı, kahve ve çörek fişlerini vermeden önce almışlardı isimlerimizi, otururken, 6 veya 7’lik gruplar halinde çağrılmaya başlandık, bu işlemin tamamlanması bir saat sürdü gibi geldi bana. birkaç kişi ile kamyonun arkasına bindiğimde güneş iyice yükselmişti, her birimize kâğıtları dağıtacağımız mahallenin küçük bir haritasını verdiler, haritamı açtım, sokaklar bana hiç de yabancı değildiler AMAN ALLAHIM, KOCA LOS ANGELESTAN BANA KENDİ MAHALLEM DÜŞMÜŞTÜ! </p>
	<p class="block_">kendime göre bir namım vardı mahallede: kumarbaz, içkici, rahatına düşkün, kadınların sırtından geçinen biriydim, şimdi, sırtımda pis bir torbayla mı GÖRÜNECEKTİM? reklam gazetesi dağıtırken? </p>
	<p class="block_">köşede bıraktılar beni. tamdık bir çevre, hem de nasıl, çiçekçi, bar, benzin istasyonu, her şey... köşeyi dönünce, içindeki sıcak yatakta Kathy’nin uyuduğu evim. köpek bile uyuyordur. neyse, diye düşündüm, bugün pazar, kimseler görmez beni. geç saatlere kadar uyurlar, koşarak dağıtırım şunları, ve öyle yaptım. </p>
	<p class="block_">2 sokağı koşarak bitirdim, kimse bu yumuşak, beyaz elli, müthiş derin gözlü, klas adamı görmedi, kıvıracaktım bu işi. </p>
	<p class="block_">sonra 3. sokağa başladım, iyi gidiyordu, küçük bir kızın sesini duyana dek. bahçesindeydi, 4 yaşlarında filan, </p>
	<p class="block_">“hey, bakar mısınız?” </p>
	<p class="block_">“ha, evet, küçük kız? nedir?” </p>
	<p class="block_">“köpeğiniz nerde?” </p>
	<p class="block_">“aa, ha ha, hâlâ uyuyor.” </p>
	<p class="block_">“ha.” </p>
	<p class="block_">köpeğimi o sokakta gezdirirdim sürekli, kakasını yaptığı boş bir arsa vardı orda. her şey mahvolmuştu, kalan gazeteleri, otoyolun girişinde terk edilmiş bir arabanın arka döşemesine fırlattım, araba aylardır ordaydı, tekerlekleri gitmişti, ne anlama geldiğini bilemiyordum ama gazeteleri fırlattım arka döşemeye, sonra köşeyi dönüp, evime girdim. Kathy hâlâ uyuyordu, onu uyandırdım. </p>
	<p class="block_">“Kathy! Kathy!” </p>
	<p class="block_">“aa, Hank... her şey yolunda mı?” </p>
	<p class="block_">köpek koşarak geldi, kafasını okşadım, </p>
	<p class="block_">“o orospu çocukları ne yaptılar biliyor musun?” </p>
	<p class="block_">“ne?” </p>
	<p class="block_">“gazeteleri dağıtmam için <i class="calibre1">kendi</i> mahallemi verdiler bana!” </p>
	<p class="block_">“ha, neyse, hoş değil ama kimse umursamaz, eminim.” </p>
	<p class="block_">“anlamıyor musun? benim bir NAMIM var! üçkâğıtçının biriyim! sırtımda bir bok çuvalı ile görünemem!” </p>
	<p class="block_">“aa, öyle bir NAM filan olduğunu sanmıyorum! hepsi kafanda senin.” </p>
	<p class="block_">“baksana, canımı sıkmaya mı çalışıyorsun? ben orda bir sürü borucu ile uğraşırken senin kıçın sıcak yatakta fazla kalmış!” </p>
	<p class="block_">“sinirlenme, işemem gerek, bekle bir dakika.” </p>
	<p class="block_">uykulu dişi çişini yapmasını bekledim, tanrım, ne kadar YAVAŞTILAR! kadın organı yetersiz bir işeme makinesiydi, kamış beş çekerdi. </p>
	<p class="block_">Kathy dışarı çıktı. </p>
	<p class="block_">“lütfen endişelenme Hank, üstüme eski bir elbise geçirip sana yardım edeceğim, çabucak bitiririz, insanlar pazarları geç kalkarlar.” </p>
	<p class="block_">“ama GÖRÜLDÜM bile!” </p>
	<p class="block_">“görüldün mü? kim gördü seni?” </p>
	<p class="block_">‘Westmoreland Sokağı’nda, bahçesinde otlar olan kahverengi evdeki küçük kız.” </p>
	<p class="block_">“Myra’yı mı diyorsun?” </p>
	<p class="block_">“ismini bilmiyorum!” </p>
	<p class="block_">“o sadece 3 yaşında.” </p>
	<p class="block_">“kaç yaşında olduğunu bilmiyorum! köpeği sordu!” </p>
	<p class="block_">“ne olmuş köpeğe?” </p>
	<p class="block_">“NERDE olduğunu sordu!” </p>
	<p class="block_">“hadi, gel de gazeteleri bitirmene yardım edeyim.” </p>
	<p class="block_">Kathy eski, yırtık bir elbise geçiriyordu üstüne, </p>
	<p class="block_">“kurtuldum onlardan, terk edilmiş bir arabanın arkasına fırlattım.” </p>
	<p class="block_">“yakalanır mısın?” </p>
	<p class="block_">“S..TİR ET! kim takar?” </p>
	<p class="block_">mutfağa gidip bir bira aldım, geri döndüğümde Kathy yatağa girmişti tekrar, iskemleye oturdum. </p>
	<p class="block_">“Kathy?” </p>
	<p class="block_">“hıı?” </p>
	<p class="block_">“kiminle yaşadığının farkında değilsin! klas biriyim ben, gerçekten klas! 34 yaşındayım ama 18’imden bu yana toplasan 6 veya 7 ay çalışmışımdır en fazla, ve param yok. ellerime bak! bir piyanistin elleri var bende!” </p>
	<p class="block_">“klasmış! sarhoşken KENDİNİ bir DUYSAN! korkunçsun, korkunç!” </p>
	<p class="block_">“mesele çıkarmaya mı çalışıyorsun Kathy? Alvarado Sokağı’ndaki o cin tekkesinden çıkardığımdan beri kürkler içinde yaşattım seni. bir elin yağda bir elin balda.” </p>
	<p class="block_">Kathy cevap vermedi. </p>
	<p class="block_">“hatta,” dedim, “ben bir dâhiyim ve benden başka kimse bunun farkında değil.” </p>
	<p class="block_">“bunu kabul edebilirim,” dedi ve başını yastığa gömüp, uykuya daldı. </p>
	<p class="block_">biramı bitirip bir tane daha içtim, sonra 3 sokak ileriye gidip henüz açılmamış bir bakkalın basamaklarına oturdum, haritada buluşma yeri olarak belirtilmişti, sabahın onundan öğlen iki buçuğa kadar oturdum orda. sıkıcı, kuru, aptalca ve anlamsız bir işkenceydi, iki buçukta kamyon geldi. </p>
	<p class="block_">“hey, ahbap?” </p>
	<p class="block_">“hımm?” </p>
	<p class="block_">“bu kadar çabuk mu bitirdin?” </p>
	<p class="block_">“evet.” </p>
	<p class="block_">“hızlısın!” </p>
	<p class="block_">“he.” </p>
	<p class="block_">“birinin işi bitirmesine yardımcı olmanı istiyorum.” </p>
	<p class="block_">hassiktir. </p>
	<p class="block_">kamyona bindim ve beni oraya götürdü, adam ordaydı, SÜRÜNÜYORDU, her gazeteyi büyük bir dikkatle balkona atıyordu, her balkon özel bir muamele görüyordu, ve işinden zevk alıyor gibiydi, son sokağa gelmişti. 5 dakikada hepsini dağıttım, sonra oturup kamyonu bekledik, bir saat. </p>
	<p class="block_">bizi ofise götürdüler ve okul iskemlelerimize oturduk yine, sonra ellerinde biraları ile iki sümüklü çocuk geldi, biri isimleri okuyor diğeri ismi okunana parasını veriyordu. </p>
	<p class="block_">sümüklülerin başlarının arkasındaki tahtada bir mesaj vardı: </p>
	<p class="block_">“TEK GÜN ATLAMADAN BİZİM İÇİN 30 GÜN ÇALIŞAN HERKESE BEDAVA BİR TAKIM KULLANILMIŞ ELBİSE VERİYORUZ.” </p>
	<p class="block_">parasını alan adamları izliyordum, gerçek olamazdı, her birine 3 dolar verildiği ANLAŞILIYORDU, o sıralar asgari ücret saatte bir dolardı, sabah dört buçukta köşede olmuştum ve şimdi öğleden sonra dört buçuktu. 12 saat eder. </p>
	<p class="block_">en son çağrılanlardan biriydim, sondan üçüncüydüm sanıyorum, sefillerden biri bile ağzını açıp tek laf etmemişti. 3 doları alıp çıkmışlardı kapıdan. </p>
	<p class="block_">“Bukowski,” diye bağırdı sümüklü, yanlarına gittim, öbür sümüklü 3 adet gıcır dolar saydı, </p>
	<p class="block_">“bak,” dedim, “asgari ücret diye bir şey duymadın mı sen? saatte bir dolar.” </p>
	<p class="block_">sümüklü birasını kaldırdı, “ulaşım, kahvaltı filan kesiyoruz, ortalama bir çalışma süresi ödüyoruz ki bizim hesabımıza göre 3 saat gibi tutuyor.” </p>
	<p class="block_">“hayatımdan 12 saat eksildi benim hesabıma göre. ve arabama ulaşabilmek için otobüse binmek zorundayım, ordan da evime sürmeliyim.” </p>
	<p class="block_">“araban olduğu için şanslısın.” </p>
	<p class="block_">“sen de o bira kutusunu kıçına sokmadığım için.” </p>
	<p class="block_">“şirket politikasını ben saptamam efendim, beni suçlamayın.” </p>
	<p class="block_">“Çalışma Bakanlığı’na şikâyet edeceğim sizi!” </p>
	<p class="block_">“Robinson!” diye bağırdı diğer sümüklü.</p>
	<p class="block_">sondan bir önceki sefil 3 dolarını almak için ayağa kalktığında ben kapıdan çıkıp Beverly Bulvarı’na yürüdüm, otobüse binmek için. eve dönüp elime bir içki aldığımda saat altı olmuştu, iyice sarhoş oldum, canımı öyle sıkmışlardı ki Kathy’e 3 posta gittim, bir pencere camı kırdım, kırık cama basarak ayağımı kestim. Gilbert ve Sullivan’dan şarkılar söyledim, sabahın 7’sinde. İngilizce dersi veren kaçık bir İngilizce öğretmeni öğretmişti onları bana. L.A. City College. Richardson’dı adı. belki de kaçık değildi, ama bana Gilbert ve Sullivan öğretip, sabahları akşamdan kalma bir vazıyette 7.30’dan önce gelmediğim için İngilizce’den “d” vermişti, o da GELEBİLDİĞİM ZAMANLAR, ama o başka hikâye. Kathy ile epey güldük o akşam, birkaç şey kırmama rağmen genellikle olduğum kadar aptal ve saldırgan değildim. </p>
	<p class="block_">ve o salı yarışlarda 140 dolar kazandım, bir kez daha rahat âşık, üçkağıtçı, kumarbaz, ıslah olmuş pezevenk ve lale yetiştiricisi kimliğime bürünmüştüm, park yerine yavaşça çıktım, akşam güneşinin tadına vararak, sonra arka kapıdan içeri girdim. Kathy bol soğanlı ve soslu bir et yemeği pişiriyordu, tam sevdiğim gibi. eğilmiş fırına bakıyordu, arkadan sarıldım ona. </p>
	<p class="block_">“ooooo...” </p>
	<p class="block_">“bak güzelim...” </p>
	<p class="block_">“evet?” </p>
	<p class="block_">elinde kocaman, damlayan bir kaşıkla duruyordu, elbisesinin yakasından içeri bir onluk sokuşturdum, </p>
	<p class="block_">“bana bir şişe viski almanı istiyorum.” </p>
	<p class="block_">“tabii, tabii.” </p>
	<p class="block_">“biraz da bira ve puro. yemeği ben gözlerim.” </p>
	<p class="block_">önlüğünü çıkarıp bir an için banyoya girdi, bir melodi mırıldanıyordu, bir dakika sonra iskemlede oturmuş topuk seslerini dinliyordum, bir tenis topu vardı, topu alıp yere öyle attım ki, duvara çarpıp havalandı, köpek, bir buçuk metre uzunluğunda, bir metre yüksekliğindeydi, yarı kurt, havaya sıçradı, dişlerinin sesi geldi ve yakalamıştı topu, tavana yakın bir noktada, bir an için havada asılı kaldı, ne harikulade köpek, ne harikulade bir hayat, yere indiğinde yemeğe bakmak için kalktım, iyiydi, her şey iyiydi. </p>
	<p class="block_"></p>
	<p class="block_12" id="calibre_pb_11"> </p>
</body></html>
