<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>BÜYÜK ZEN DÜĞÜNÜ</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc406055884" class="block_13">Bir Teksas Genelevinde Yaşam</p>
	<p class="block_14"> </p>
	<p class="block_14"> </p>
	<p class="block_3">Teksas’ta bir yerde otobüsten indim ve soğuktu ve kabızdım, ve önceden bilemezsiniz, çok geniş bir odaydı, temiz, haftada sadece 5 dolar, ve şöminesi vardı, ve yeni soyunmuştum ki yaşlı bir siyah hızla odaya girdi, demiri kapıp şömineyi karıştırmaya başladı. Şöminede odun yoktu, elindeki demirle ne karıştırdığını merak ettim. Sonra bana bakıp taşaklarını sıvazladı ve “isssss, issssss!” gibi bir ses çıkardı. Her nedense beni oğlan sanmıştı herhalde ama değildim ve ona yardımcı olamazdım. Dünya bu, diye düşündüm, bu dünyanın bin bir türlü hali vardı. Elindeki demirle birkaç kez dolandı, sonra çıktı odadan. </p>
	<p class="block_">Yatağa girdim. Otobüs yolculukları beni her zaman kabız eder ve uykusuzluk yapar ki, o bende zaten vardır. </p>
	<p class="block_">Neyse, yaşlı siyah dışarı çıktı ve ben yatağa uzanıp belki birkaç gün sonra sıçabilirim, diye düşündüm. </p>
	<p class="block_">Kapı tekrar açıldı ve içeri çok iyi yapılı biri girdi, dişi, dizlerinin üstüne çöküp yer tahtalarını silmeye başladı. Silerken kıçım durmadan çalkalıyor, çalkalıyor, çalkalıyordu. </p>
	<p class="block_">“Güzel bir kıza ne dersin?” diye sordu. </p>
	<p class="block_">“Hayır. Çok yorgunum. Otobüsten yeni indim. Tek isteğim uyumak.” </p>
	<p class="block_">“İyi bir sevişme uyumana yardımcı olur. Hem de sadece 5 dolar.” </p>
	<p class="block_">“Çok yorgunum.” </p>
	<p class="block_">“Çok güzel, temiz bir kız.” </p>
	<p class="block_">“Nerde bu kız?” </p>
	<p class="block_">“Kız benim.” </p>
	<p class="block_">Ayağa kalkıp bana baktı. </p>
	<p class="block_">“Kusura bakma. Yorgunum, gerçekten.” </p>
	<p class="block_">“Sadece 2 dolar.” </p>
	<p class="block_">“Hayır, kusura bakma.” </p>
	<p class="block_">Dışarı çıktı. Birkaç dakika sonra bir erkek sesi duydum. </p>
	<p class="block_">“Adama bir şey satamadığını mı söylüyorsun? En iyi odamızı 5 dolara verdik ona ve sen hiçbir şey satamadım diyorsun, öyle mi?” </p>
	<p class="block_">“Bruno, denedim! Yemin ederim Bruno, elimden geleni yaptım!” </p>
	<p class="block_">“Seni pis kancık!” </p>
	<p class="block_">O sesi tanıyordum. Tokat sesi değildi. İyi pezevenklerin çoğu kızların yüzlerinin morarıp şişmesini istemezler. Ağız ve gözlerden uzak durur, yanağa tokat atarlar. Bruno’nun avucu genişti anlaşılan. Kesinlikle başa atılan bir yumruk sesiydi duyduğum. Kız haykırıp duvara çarptı ve geri gelirken Bruno ona bir tane daha çaktı. Kız yumruklar ve duvar arasında haykırarak gidip gelirken ben yatağımda gerinip, hayat bazen ilginç olabiliyor, diye düşündüm ama <i class="calibre1">pek de</i> duymak istemiyordum bunları. Olacakları önceden kestirebilseydim kızla biraz iş tutardım. </p>
	<p class="block_">Sonra uyudum. </p>
	<p class="block_">Sabah kalkıp giyindim. Tabii ki giyindim. Ama sıçamamıştım hâlâ. Sokağa çıkıp fotoğraf stüdyosu aramaya başladım, ilk gördüğüm yere girdim. </p>
	<p class="block_">“Buyrun, fotoğraf mı çektirmek istiyorsunuz?” </p>
	<p class="block_">Nefis bir kızıldı, bana güldü. </p>
	<p class="block_">“Böyle bir yüzle neden fotoğraf çektirmek isteyeyim? Gloria Westhaven adında birini arıyorum.” </p>
	<p class="block_">“Gloria Westhaven benim,” dedi ve bacak bacak üstüne atıp eteğini düzeltti. Ölmeden cennete gidilmez sanıyordum. </p>
	<p class="block_">“Neyin var senin?” diye sordum. “Sen Gloria Westhaven değilsin. Gloria Westhaven ile Los Angeles otobüsünde tanıştım.” </p>
	<p class="block_">“Nedir <i class="calibre1">onun</i> özelliği?” </p>
	<p class="block_">“Annesinin bir fotoğraf stüdyosu olduğunu öğrendim. Onu bulmaya çalışıyorum. Otobüste bir şey oldu.” </p>
	<p class="block_">“Otobüste hiçbir şey olmadı demek istiyorsun.” </p>
	<p class="block_">“Onu otobüste tanıdım, inerken gözlerinde yaşlar vardı. New Orleans’a kadar gidip, bir sonraki otobüsle geri döndüm. Hiçbir kadın ağlamamıştı benim için şimdiye kadar.” </p>
	<p class="block_">“Belki de başka bir şeye ağlıyordu.” </p>
	<p class="block_">“Diğer yolcular bana eşşeğin biriymişim gibi bakana kadar ben de öyle düşünmüştüm.” </p>
	<p class="block_">“Ve tek bildiğin annesinin bir fotoğraf stüdyosu olduğu öylemi?” </p>
	<p class="block_">‘Tek bildiğim bu.” </p>
	<p class="block_">“Peki, dinle, bu kasabanın en önemli gazetesinin editörünü tanıyorum.” </p>
	<p class="block_">“Bu beni şaşırtmadı,” dedim, bacaklarına bakarak. </p>
	<p class="block_">‘Tamam, adını ve kaldığın yerin adresini ver bana. Hikâyeyi ona telefonda anlatırım ama biraz değiştirmemiz gerekecek. Bir uçakta tanıştınız anlıyor musun? Havada aşk. Ve ayrıldınız ve birbirinizi kaybettiniz, tamam mı? Ve New Orleans’dan bir uçağa atlayıp geldin, tek bildiğin şey annesinin bir fotoğraf stüdyosu olduğu. Kavradın mı? M.... K’nın sütununda yarın sabah okursun. Tamam mı?” </p>
	<p class="block_">“Tamam,” dedim. Bacaklarına son bir kez bakıp dışarı çıkarken o numarayı çeviriyordu. Teksas’ın en büyük 2. veya 3. kasabasındaydım ve kasaba benimdi. En yakın bara girdim... </p>
	<p class="block_">Günün o saati için bir hayli kalabalıktı. Tek boş tabureye oturdum, hayır, iki boş tabure vardı ve ikisi de çok iri bir adamın iki yanındaydı. 25 yaşlarında, 1,95 boyundaydı, 130 kilo vardı rahat. Taburelerden birine oturup bira istedim. Birayı dipleyip bir tane daha söyledim. </p>
	<p class="block_">“İşte içmek diye buna derim ben,” dedi iri genç. “Buraya gelen göt oğlanları bir bira söyleyip iki saat otururlar. Senden hoşlandım yabancı. Ne yaparsın ve nerden geldin?” </p>
	<p class="block_">“Hiçbir şey yapmam,” dedim, “ve Kaliforniyalı’yım.” </p>
	<p class="block_">‘Yapmak istediğin bir şey var mı?” </p>
	<p class="block_">“Hayır, yok. Sürükleniyorum.” </p>
	<p class="block_">İkinci biramın yarısını içtim. </p>
	<p class="block_">“Hoşlandım senden yabancı,” dedi iri çocuk, “sana bir sırrımı açacağım. Ama çok yavaş söylemem gerekiyor, çünkü iri biri olmama rağmen korkarım ki sayıca bizden üstünler.” </p>
	<p class="block_">“Söyle,” dedim, ikinci biramı bitirirken. </p>
	<p class="block_">İri genç kulağıma eğildi: ‘Teksaslılar boktan herifler,” diye fısıldadı. </p>
	<p class="block_">Etrafıma bakındıktan sonra, evet anlamında yavaşça başımı salladım. </p>
	<p class="block_">Yumruğunu yediğim gibi barmenin gece servisi yaptığı masaların altında buldum kendimi. Masanın altından çıkıp ağzımı bir mendille sildim, kahkahadan kırılan insanlara bakıp dışarı çıktım... </p>
	<p class="block_"></p>
	<p class="block_">Otele geri döndüğümde içeri giremedim. Kapıya bir gazete sıkıştırılmıştı ve çok az aralıktı. </p>
	<p class="block_">“Hey, kapıyı aç,” dedim. </p>
	<p class="block_">“Kimsin sen?” diye sordu adam. </p>
	<p class="block_">“102 numaradayım. Bir haftalık kiramı ödedim. Adım Bukowski.” </p>
	<p class="block_">“Çizme giymiyorsun, değil mi?” </p>
	<p class="block_">“Çizme mi? O da neymiş?” </p>
	<p class="block_">“Kovboy.” </p>
	<p class="block_">“Kovboy mu? Nedir o?” </p>
	<p class="block_">İçeri gel,” dedi... </p>
	<p class="block_"></p>
	<p class="block_">Odama gireli on dakika olmuştu ve ağların içindeki yatakta yatıyordum. Yatağın tamamı —çatısı olan büyük bir yataktı— bir ağ ile çevrelenmişti. Ağları indirmiş, etrafımda bu ağlarla yatıyordum. Böyle bir şey yaptığım için ibnemsi hissediyordum kendimi, ama işlerin gidişatına bakarak kendimi başka türlü hissedeceğime ibnemsi hissetsem de olur diye düşündüm. Yeterince kötü değilmişim gibi, kapıda bir anahtar sesi duydum ve kapı açıldı. Bu kez kısa boylu ve geniş bir siyah kızdı, müşfik bir yüz ve acayip geniş bir kıç. </p>
	<p class="block_">Ve bu geniş müşfik siyah kız benim ibnemsi ağlarımı çekiştirip, “tatlım, çarşafların değişmesi lazım,” dedi. </p>
	<p class="block_">“Ama daha dün girdim ben bu odaya.” </p>
	<p class="block_">‘Tatlım, çarşaf değişimini senin programına göre ayarlamıyoruz. Şimdi küçük pembe kıçını kımıldat ve işimi yapmama izin ver.” </p>
	<p class="block_">“Hı-hı,” dedim, ve yataktan fırladım, çırılçıplak. Hiç tepki vermedi. </p>
	<p class="block_">“Büyük, güzel bir yatak bu tatlım,” dedi, “otelin en iyi odası sende.” </p>
	<p class="block_">“Şanslıyım herhalde.” </p>
	<p class="block_">Çarşafları serdi ve muhteşem kıçını sergiledi. O muhteşem kıçını sergiledi ve dönüp, “tamam tatlım, çarşafların serildi, başka bir şey?” </p>
	<p class="block_">“Evet, 12 veya 15 kutu bira işime yarar.” </p>
	<p class="block_">“Senin için alırım. Para peşin.” </p>
	<p class="block_">Parayı verdim ve geri gelmeyecek diye düşündüm, İbnemsi bir hareketle ağları indirip paranın üstüne uyumaya karar verdim. Ama geniş siyah hizmetçi geri geldi ve ağları tekrar kaldırdım; oturup bira içtik, konuştuk. </p>
	<p class="block_">“Kendinden söz et bana,” dedim. </p>
	<p class="block_">Güldü ve anlattı. Tabii ki kolay bir hayatı yoktu. Ne kadar içtiğimizi bilmiyorum. Sonunda yatağa çıktı ve hayatımın en iyi düzüşlerinden birini verdi bana. </p>
	<p class="block_"></p>
	<p class="block_">Ertesi sabah kalkıp sokağa çıktım, gazeteyi aldım; gerçekten de ünlü köşe yazarının sütunundaydım. Adım geçiyordu. </p>
	<p class="block_">Charles Bukowski, romancı, gazeteci, seyyah. Havada tanışmıştık, hoş kadın ve ben. O Teksas’ta inmiş ben de görevim icabı New Orleans’a gitmiştim. Ama geri uçmuştum, hoş kadın aklımdan çıkmıyordu. Tek bildiğim annesinin bir fotoğraf stüdyosu olduğuydu. </p>
	<p class="block_">Bir şişe viskiyle 6 kutu bira alıp otele döndüm ve nihayet sıçtım. Ne coşkulu bir eylem! Yazı fayda etmişti belki de. </p>
	<p class="block_">Ağların içine kuruldum. Telefon çaldı. Dahili telefon. Uzanıp ahizeyi kaldırdım. </p>
	<p class="block_">‘Telefonunuz var Bay Bukowski, gazetesinin editörü. Konuşacak mısınız?” </p>
	<p class="block_">“Evet,” dedim, “alo?” “ </p>
	<p class="block_">“Charles Bukowski mi?” </p>
	<p class="block_">“Evet.” </p>
	<p class="block_">“Öyle bir yerde ne işin var?” </p>
	<p class="block_">“Nasıl yani. Burdaki insanları sevdim ben.” </p>
	<p class="block_">“Orası kasabanın en berbat genelevi. 15 yıldır bu kasabadan atmaya çalışıyoruz onları. Nasıl düştün oraya?” </p>
	<p class="block_">“Hava soğuktu. İlk gördüğüm yere girdim. Otobüsle geldim ve hava soğuktu.” </p>
	<p class="block_">“Havadan geldin. Hatırlamıyor musun?” </p>
	<p class="block_">“Hatırlıyorum.” </p>
	<p class="block_">“Peki, bu hanımın kaldığı yerin adresi var bende, istiyor musun?” </p>
	<p class="block_">“Evet, senin için mahzuru yoksa. Tereddüt ediyorsan unut gitsin.” </p>
	<p class="block_">“Öyle bir yerde nasıl kaldığını anlayamıyorum bir türlü.” </p>
	<p class="block_">“Tamam, sen kasabanın en büyük gazetesinin editörüsün ve benimle telefonda konuşuyorsun ve ben bir Teksas genelevindeyim. Şimdi, her şeyi unut gitsin. Kadın ağlıyordu işte. Kafama takıldı. İlk otobüsle terk ederim bu kasabayı.” </p>
	<p class="block_">“Bekle!” </p>
	<p class="block_">“Neyi bekleyeyim?” </p>
	<p class="block_">“Adresi veriyorum. Sütunu okumuş. Satır aralarını da. Bana telefon etti. Seni görmek istiyor. Nerde kaldığını söylemedim ona. Biz Teksaslılar misafirperver insanlarız.” </p>
	<p class="block_">“Evet. Geçen gün barlarınızdan birindeydim. Öğrenmiş oldum.” </p>
	<p class="block_">“İçki de mi içersin?” </p>
	<p class="block_">“İçmek ne kelime, ayyaşın tekiyim.” </p>
	<p class="block_">“Bu hanımın adresini sana vermesem daha iyi olur.” </p>
	<p class="block_">“S..tir et öyleyse,” dedim ve telefonu kapattım... </p>
	<p class="block_"></p>
	<p class="block_">Telefon tekrar çaldı. </p>
	<p class="block_">‘Telefonunuz var Bay Bukowski gazetesinin editöründen.” </p>
	<p class="block_">“Bağlayın.” </p>
	<p class="block_">“Bakın Bay Bukowski, bu hikâyenin devamına ihtiyacımız var. Bir sürü insan ilgileniyor.” </p>
	<p class="block_">“Köşe yazarına hayal gücünü kullanmasını söyleyin.” </p>
	<p class="block_">“Bakın, ne iş yaptığınızı sormamda bir sakınca var mı?” </p>
	<p class="block_">“Hiçbir şey yapmıyorum.” </p>
	<p class="block_">“Otobüslerde seyahat edip genç hanımları mı ağlatırsınız?” </p>
	<p class="block_">“Herkes beceremez öyle bir şeyi.” </p>
	<p class="block_">“Bakın, bir riske gireceğim. Size adresi vereceğim. Gidip görün onu.” </p>
	<p class="block_">“Belki de riske giren benim.” </p>
	<p class="block_">Bana adresi verdi. “Oraya nasıl gidileceğini sana anlatmamı ister misin?” </p>
	<p class="block_">“Boşver, genelevi bulan adresi de bulur.” </p>
	<p class="block_">“Sende pek de hoşlanmadığım bir yan var,” dedi. </p>
	<p class="block_">“Unut gitsin. İyi bir parça ise seni tekrar ararım.” </p>
	<p class="block_">Kapattım... </p>
	<p class="block_">Küçük, kahverengi bir evdi. Yaşlı bir kadın açtı kapıyı. </p>
	<p class="block_">“Charles Bukowski’yi arıyorum,” dedim ona. “Hayır, pardon, Gloria Westhaven’i arıyorum.” </p>
	<p class="block_">“Ben annesiyim,” dedi. “Uçaktaki adam siz misiniz?” </p>
	<p class="block_">“Otobüsteki adamım ben.” </p>
	<p class="block_">“Gloria sütunu okudu. Siz olduğunuzu hemen anladı.” </p>
	<p class="block_">“İyi. Ne yapıyoruz şimdi?” </p>
	<p class="block_">“Ah, içeri girin.” </p>
	<p class="block_">İçeri girdim. </p>
	<p class="block_">“Gloria,” diye bağırdı yaşlı kadın. </p>
	<p class="block_">Gloria içeri girdi, iyi görünüyordu. Teksas’ın sıhhatli kızıllarından biri daha. </p>
	<p class="block_">“Bu tarafa gelin lütfen,” dedi. “İzin verir misin anne?” </p>
	<p class="block_">Beni yatak odasına aldı ama kapıyı açık bıraktı. İkimiz de oturduk, birbirimize uzak. </p>
	<p class="block_">“Ne yaparsın?” diye sordu. </p>
	<p class="block_">“Yazarım.” </p>
	<p class="block_">“Oh! Ne iyi! Nerde yayınlandın?” </p>
	<p class="block_">“Henüz yayınlanmadım.” </p>
	<p class="block_">“Öyleyse, bir anlamda yazar sayılmazsın.” </p>
	<p class="block_">“Evet, öyle. Ve bir genelevde kalıyorum.” </p>
	<p class="block_">“Ne?” </p>
	<p class="block_">“Haklısın,” dedim, “bir anlamda yazar sayılmam.” </p>
	<p class="block_">“Hayır, ikinci söylediğin?” </p>
	<p class="block_">“Bir genelevde kalıyorum.” </p>
	<p class="block_">“Genelevlerde mi kalırsın hep?” </p>
	<p class="block_">“Hayır.” </p>
	<p class="block_">“Neden askerde değilsin?” </p>
	<p class="block_">“Psikiyatra takıldım.” </p>
	<p class="block_">“Şaka ediyorsun.” </p>
	<p class="block_">“Etmediğim için mutluyum.” </p>
	<p class="block_">“Dövüşmek istemiyor musun?” </p>
	<p class="block_">“Hayır.” </p>
	<p class="block_">“Pearl Harbor’ı bombaladılar.” </p>
	<p class="block_">“Duydum.” </p>
	<p class="block_">“Adolph Hitler’e karşı dövüşmek istemiyor musun?” </p>
	<p class="block_">“Sanmıyorum. Başkalarının dövüşmesini yeğlerim.” </p>
	<p class="block_">“Sen bir korkaksın.” </p>
	<p class="block_">“Evet, öyleyim, birini öldürmek bana zor geldiğinden değil, barakalarda kalmayı sevmem, bir sürü horlayan insan, sonra bir ahmağın üflediği bir boru sesi ile uyanmak. O, insanı kaşındıran bok yeşili kıyafetleri de sevmem; cildim çok hassastır.” </p>
	<p class="block_">“Hassas bir yerin olduğuna sevindim.” </p>
	<p class="block_">“Ben de, ama cildim olmasaydı keşke.” </p>
	<p class="block_">“Belki de cildinle yazmalısın.” </p>
	<p class="block_">“Sen de yangınla.” </p>
	<p class="block_">“Çok aşağılıksın. Ve korkak. Birilerinin faşist ordulara dur demesi gerekiyor. Birleşik Devletler Donanması’nda bir teğmenle nişanlıyım ve eğer burda olsaydı sana iyi bir sopa çekerdi.” </p>
	<p class="block_">“Çekerdi herhalde, ve ben daha da aşağılık biri olurdum.” </p>
	<p class="block_">“Kadınların yanında bir beyefendi gibi davranmayı öğrenirdin en azından.” </p>
	<p class="block_">“Haklısın sanırım. Mussolini’yi öldürsem bir beyefendi olur muyum?” </p>
	<p class="block_">‘Tabii.” </p>
	<p class="block_">“Hemen katılayım o zaman.” </p>
	<p class="block_">“Seni istememişlerdi, hatırladın mı?” </p>
	<p class="block_">“Hatırladım.” </p>
	<p class="block_">İkimiz de uzun bir süre konuşmadan oturduk. Sonra, </p>
	<p class="block_">“Bak, sana bir şey sorabilir miyim?” dedim. </p>
	<p class="block_">“Sor,” dedi. </p>
	<p class="block_">“Neden otobüsten seninle inmemi istedin?” </p>
	<p class="block_">‘Yüzünle ilgili. Biraz çirkinsin, biliyor musun?” </p>
	<p class="block_">“Evet, biliyorum.” </p>
	<p class="block_">“Çirkin bir yüzün var ama aynı zamanda trajik bir yüz. Trajik yanından ayrılmak istemedim. Acıdım sana, onun için ağladım. Yüzün nasıl bu kadar trajikleşti?” </p>
	<p class="block_">“Aman tanrım,” dedim, sonra ayağa kalkıp dışarı çıktım. </p>
	<p class="block_">Geneleve kadar yürüdüm. Kapıdaki adam beni tamdı. </p>
	<p class="block_">“Hey, şampiyon, nerde şişirdiler dudağını?” </p>
	<p class="block_">“Teksas’la ilgili bir durum.” </p>
	<p class="block_">“Teksas mı? Teksas’tan yana mıydın yoksa karşı mı?” </p>
	<p class="block_">“Teksas’tan yanaydım tabii ki.” </p>
	<p class="block_">“Öğreniyorsun, şampiyon.” </p>
	<p class="block_">“Evet, biliyorum.” </p>
	<p class="block_">Yukarı çıkıp telefonu açtım ve santrala gazetenin editörünü bağlamasını söyledim. </p>
	<p class="block_">“Ben Bukowski, dostum.” </p>
	<p class="block_">“Kadınla buluştun mu?” </p>
	<p class="block_">“Buluştum.” </p>
	<p class="block_">“Nasıl gitti?” </p>
	<p class="block_">“iyi, çok iyi. Bir saat kadar düzdüm onu. Sütuncuna söyle.” </p>
	<p class="block_">Telefonu kapattım. </p>
	<p class="block_">Aşağı inip dışarı çıktım ve aynı barı buldum. Değişen bir şey yoktu, iri genç ordaydı yine ve iki yanında boş birer tabure. </p>
	<p class="block_">Oturup iki bira söyledim. Birincisini bir dikişte içtim. Sonra ikincisinin yarısını. </p>
	<p class="block_">“Seni hatırlıyorum,” dedi iri genç, “neydi senin meselen?” </p>
	<p class="block_">“Cilt. Hassas.” </p>
	<p class="block_">“Beni hatırladın mı?” diye sordu. </p>
	<p class="block_">“Hatırlıyorum seni.” </p>
	<p class="block_">“Hiç geri gelmezsin sanmıştım.” </p>
	<p class="block_">“Geldim. Küçük oyununu oynayalım.” </p>
	<p class="block_">“Burda, Teksas’ta oyun oynamayız yabancı.” </p>
	<p class="block_">“Öyle mi?” </p>
	<p class="block_">‘Teksaslılar’ı boktan buluyor musun hâlâ?” </p>
	<p class="block_">“Bazılarını.” </p>
	<p class="block_">Yine masanın altındaydım. Masanın altından çıkıp doğruldum ve dışarı çıktım. Geneleve yürüdüm. </p>
	<p class="block_">Ertesi sabah gazete gönül maceramızın başarısız olduğunu yazdı. Uçağa binip New Orleans’a uçmuştum. Eşyalarımı toparlayıp otobüs terminaline doğru yürüdüm. New Orleans’a vardım, yasal bir oda tutup vakit öldürdüm. Gazete yazılarını kesip birkaç hafta sakladım, sonra attım. Siz olsanız atmaz mıydınız? </p>
	<p class="block_"></p>
	<p class="block_12" id="calibre_pb_6"> </p>
</body></html>
