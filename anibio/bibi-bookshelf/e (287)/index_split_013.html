<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>BÜYÜK ZEN DÜĞÜNÜ</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc406055891" class="block_13">3 Kadın</p>
	<p class="block_3">McArthur parkının tam karşısında oturuyorduk, Linda ve ben, ve bir gece içki içerken penceremizin önünden aşağı uçan bir adam geçti, tuhaf bir görüntüydü, şaka gibi bir şey, ama adam kaldırımda patladığında işin hiçbir şaka yanı kalmamıştı, “tanrım,” dedim Linda’ya, “çürük bir domates gibi dağıldı! bağırsak, bok ve kaygan bir şeylerden oluşmuşuz! gel buraya! gel! bak şuna!” Linda pencereye geldi, sonra banyoya koşup kustu, dışarı çıktı, dönüp baktım ona. “allah belamı versin, güzelim, yere dökülmüş bir tencere kıymalı makarnadan farkı yok, yırtık bir takım elbise ve bir gömlek giydirmişler kıymalı makarnaya!” Linda tekrar banyoya koşup çıkardı. </p>
	<p class="block_">ben oturup şarabımı içtim, kısa bir süre sonra siren sesini duydum, aslında yapmaları gereken, çöp arabasını yollamaktı, neyse, s..tir et, hepimizin kendine göre problemleri vardı, kiranın nerden geleceğini asla bilemezdim ve sürekli akşamdan kalma olduğumuzdan gidip iş arayacak durumda değildik, ne zaman endişeye kapılsak, endişelerimizi unutmak için yapabildiğimiz tek şey düzüşmekti. bu bize bir süre için problemlerimizi unutturuyordu, deliler gibi düzüşüyorduk, ve şansım vardı çünkü Linda yatakta müthişti, otel tamamen bizim gibi insanlarla doluydu, şarap içip, düzüşen ve yarın ne olacaklarını bilmeyen insanlar, arada sırada bir tanesi pencereden atıyordu kendini, ama bir yerden para bulurduk hep, tam kendi bokumuzu yemeye hazırlandığımız bir anda, bir keresinde ölmüş bir amcadan 300 dolar, başka bir sefer gecikmiş bir vergi iadesi, bir keresinde otobüsteydim ve önümdeki koltukta 50 sent’lik madeni paralar duruyordu, ne anlama geliyordu, kim niye bırakmıştı bilemiyordum, hâlâ bilmiyorum, ön koltuğa geçip bozuk paraları cebime doldurmaya başladım, ceplerim dolunca düğmeye bastım ve ilk durakta indim, kimse bir şey demedi veya beni durdurmaya çalışmadı. Ayyaşsan şanslı olmak zorundasın demek istiyorum, şanslı biri değilsen bile şanslı olmak zorundasın. </p>
	<p class="block_">her gün bir süre parkta oturup ördekleri izlerdik, inanın bana, sürekli içmek ve yetersiz beslenme sağlığınızı bozmuşsa, unutmak için düzüşmekten yorulmuşsanız, ördekler en iyisidir. yani, dışarı çıkmak zorundasınızdır, yoksa derin bir bunalıma girer ve pencereden atlayan siz olursunuz, tahmin edebileceğinizden çok daha kolaydır bunu yapmak, işte, Unda ve ben bir banka oturup ördekleri izlerdik, ördeklerin tek bir endişesi yoktu —kira yok, elbise yok, bol yiyecek— ortalıkta dolanıp sıçar ve vaklarlardı. kibirli halleri ile sürekli yerlerdi, arada sırada otel kiracılarından biri gece bir ördek yakalayıp öldürür, sonra odasında temizleyip pişirirdi, biz de birkaç kez düşündük ama yapmadık, ayrıca yakalamak çok zordu; iyice yaklaşırdınız ve FAŞŞ!!! su fışkırtıp kaçardı orospu çocuğu! genellikle un ve su ile yaptığımız çörekleri yerdik, veya arada sırada birilerinin bahçesinden mısır çalardık — mısır yemek adama nasip olmamıştır bence— ve manavdan sebze çalardık bazen, bir domates veya salatalık, ama küçük hırsızlıklar, daha çok şansa ihtiyacımız vardı, en kolayı sigaraydı —bir gece yürüyüşü— arabasının camını açık bırakmış biri bulunurdu her zaman ve içinde dolu veya yarım dolu bir paket, tabii ki şarap ve kira asıl problemdi ve düzüşüp endişeleniyorduk bu konuda. </p>
	<p class="block_">tüm ümitlerin tükendiği günler nasıl gelip çatarsa, bizimki de öyle geldi, şarap yok, şans yok, hiçbir şey yok, kira için ev sahibesinden veya içki için bakkaldan kredi yok. saati sabah beş buçuğa kurup, tarla işi yapan işçilerin toplandığı yere gitmeye karar verdim, ama saat bile doğru çalışmıyordu, bir keresinde kırılmıştı ve içini açıp tamir etmeye çalışmıştım, yaylardan biri kopmuştu, yayı tekrar işler hale getirmenin tek yolu bir kısmını kırıp tekrar birleştirmek olmuştu ve saati tekrar kapatmıştım, şimdi, kısa bir yayın bir saate neler yaptığını bilmek istiyorsanız size anlatayım, yay ne kadar kısalırsa, akrep ve yelkovan o kadar daha hızlı döner, deli saatin biriydi bizimki, inanın, endişelerimizi unutmak için düzüşmekten yorulduğumuzda saati izleyip zamanı tahmin etmeye çalışırdık, gerçek zamanı, yelkovanın dönüşünü gözlerinizle izleyebilirdiniz — çok gülerdik. </p>
	<p class="block_">sonra bir gün —hesaplamak bir haftamızı almıştı— saatin, her <i class="calibre1">gerçek</i> 12 saatte, <i class="calibre1"> otuz</i> saat ilerlediğini keşfettik, bir de her 7 veya 8 saatte bir kurulmazsa duruyordu, bazen uyanırdık ve saate bakıp saatin kaç olduğunu bilmek isterdik, “yavrucuğum,” derdim, “çözemedin mi hâlâ? saat gerçekte olması gerektiğinden 2 buçuk kez daha hızlı, basit.” </p>
	<p class="block_">“evet, ama, en son ayarladığımızda saat kaçtı?” </p>
	<p class="block_">“eğer biliyorsam allah belamı versin, sarhoştum.” </p>
	<p class="block_">“sen onu şimdi kur yoksa duracak.” </p>
	<p class="block_">“peki.” </p>
	<p class="block_">saati kurardım ve sonra düzüşürdük. </p>
	<p class="block_">bu yüzden iş aramaya gitmeye karar verdiğim akşam saati kuramadım, bir yerden bir şişe şarap bulup yavaş yavaş içmeye başladık, saati izliyordum arada sırada, ne anlama geldiğini bilmeden ve sabah geç kalacağım diye endişe ederek, yatağa uzanıp, sabaha kadar gözümü kırpmadım, sonra kalkıp giyindim ve San Pedro Sokağı’na yürüdüm, herkes dikilmiş, bekliyordu, tezgâhlarda kalmış domatesler vardı, iki-üç tane alıp yedim, büyük bir yazı vardı: BAKERSFİELD’E PAMUK TOPLAYICILARI ARANIYOR YEMEK VE YATACAK YER. ne biçim işti bu? Kaliforniya, Bakersfield’de pamuk? Eli Whitney ve pamuk cini oraları kurutmamış mıydı? sonra büyük bir kamyon yanaştı ve domates toplayıcıları aradıkları anlaşıldı, allah kahretsin, Linda’yı tek başına yatakta bırakmak hiç hoşuma gitmiyordu, yatakta yalnız yatmayı hiç sevmezdi, ama denemeye karar verdim, herkes kamyona tırmanmaya başladı, bekleyip, kadınların binmesine yardımcı oldum, bazıları bayağı iriydi, herkes binmişti, ben de tırmanma durumuna geçtim, ustabaşı olduğu anlaşılan iri bir Meksikalı kamyonun kapağını kaldırmaya başladı — “üzgünüm senyor, dolduk!” bensiz gittiler. </p>
	<p class="block_">saat nerdeyse dokuza geliyordu, otele dönüş yürüyüşü bir saat sürdü, bütün o iyi-giyimli, aptal-görünümlü insanların yanından geçtim, ve Cadillac süren öfkeli bir adamın tekerleklerinin altına giriyordum nerdeyse. neydi onu bu kadar öfkelendiren bilemiyorum, belki hava. sıcak bir gündü, otele döndüğümde yukarı yürümek zorunda kaldım çünkü asansör ev sahibesinin kapısının önündeydi ve sürekli bir şeyler yapıyordu asansörle, gümüş kısımları parlatırdı veya gireni çıkanı gözlüyordu düpedüz. </p>
	<p class="block_">6 kat yukardaydık, kapıya vardığımda içerden kahkaha sesleri geliyordu. Linda orospusu pek fazla bekleyememişti. onun da, adamın da kıçını tekmeleyecektim. kapıyı açtım. </p>
	<p class="block_">Linda, Jeanie ve Eve içerdeydiler, “tatlım!” dedi Linda, bana doğru geldi, giyinmiş, süslenmişti, ayağında topuklular, bol dilli bir öptü beni. “Jeanie işsizlik sigortasından ilk çekini almış. Eve zaten bir süredir alıyor! kutluyoruz!” </p>
	<p class="block_">bol miktarda porto şarabı almışlardı, içeri girip bir duş aldım, sonra şortumu giyip dışarı çıktım, bacaklarımla hava atmayı sevmişimdir hep. bir erkekte görebileceğiniz en iri, en güçlü bacaklara sahibim, bacaklar dışında pek bir şey yok. şortum üstümde oturup bacaklarımı sehpaya uzattım, </p>
	<p class="block_">“hey! şu bacaklara bak,” dedi Jeanie. </p>
	<p class="block_">“evet, evet,” dedi Eve. </p>
	<p class="block_">Linda gülümsedi, bana bir şarap koydular, bu işler nasıldır bilirsiniz, içtik ve konuştuk, konuştuk ve içtik, kızlar şarap almaya gittiler, konuşmayı sürdürdük, saat dönüp duruyordu, hava karardı, tek başıma içiyordum, üstümde hâlâ yırtık şortum. Jeanie yatak odasına gitmiş, yatakta sızmıştı. </p>
	<p class="block_">Eve kanepede, Linda ise holde, banyo kapısının yanındaki küçük deri kanepede uyuyordu, o Meksikalı’nın kamyonun arka kapağını yüzüme kapatmasını hâlâ hazmedememiştim. mutsuzdum. </p>
	<p class="block_">yatak odasına gidip Jeanie’nin yanına yattım, yapılı bir kadındı ve çıplaktı, memelerini öpüp, emmeye başladım. </p>
	<p class="block_">“hey, ne yapıyorsun?” </p>
	<p class="block_">“yapmak mı? düzücem seni!” </p>
	<p class="block_">parmağımı bacaklarının arasına daldırıp ileri geri okşamaya başladım, “düzücem seni.” </p>
	<p class="block_">“Linda beni öldürür!” </p>
	<p class="block_">“haberi olmayacak!” </p>
	<p class="block_">üstüne çıktım ve yayların gıcırdamaması için YAVAŞÇA YAVAŞÇA SESSİZCE gidip gelmeye başladım ÇOK YAVAŞ ve boşaldığımda hiç bitmeyecek sandım, hayatımın en iyi boşalmalarından biriydi, çarşaflara silinirken insanlar asırlardır yanlış düzüşüyor belki de diye düşündüm. </p>
	<p class="block_">sonra gidip karanlıkta oturdum, biraz daha şarap içtim, orda ne kadar oturduğumu hatırlamıyorum, epey içtim, sonra Eve’in yanına gittim, şişman bir şeydi, biraz buruşuktu, ama çok seksi dudakları vardı, iğrenç seksi dudaklar, o korkunç ve harikulade ağzını öptüm, hiç «karşı koymadı, bacaklarını açtı ve girdim, küçük bir dişi domuzdu, osuran, koklayan, hırıldayan, kıç sallayan bir domuzcuk, boşaldığımda Jeanie gibi olmamıştı —uzun ve titrek— bir anlık bir şeydi ve bitmişti, üstünden kalktım, daha iskemleme oturmadan horlamaya başlamıştı, acayip —nefes alır gibi düzüşüyordu— büyütülecek bir şey yoktu, her kadın biraz farklı düzüşüyordu ve buydu erkeğin devam etmesini sağlayan, erkeğin düştüğü tuzak buydu. </p>
	<p class="block_">oturup biraz daha içtim ve o pis orospu çocuğunun kapağı yüzüme nasıl kapattığını düşündüm, nazik olmayacaksın hayatta, sonra işsizlik sigortasını düşündüm, evli olmayan bir adamla bir kadın işsizlik sigortası alabilir miydi? tabii ki hayır, açlıktan ölseler bile. ve aşk kirli bir sözcüktü, ama Linda ile benim aramda olanların bir kısmıydı o — aşk, onun için açlıktan ölüyorduk, beraber içiyorduk, beraber yaşıyorduk, evliliğin ne anlamı vardı? evlilik onaylanmış bir DÜZÜŞME demekti ve onaylanmış DÜZÜŞME’ler, hiç şaşmaz, sonunda SIKICI olmaya başlıyor, bir İŞ haline geliyordu, ama dünya bunu istiyordu: zavallı orospu çocuğunun biri, kapana kısılmış, ve bir işi var. lanet olsun, sefilhane’ye taşınıp Linda’yı Koca Eddie’nin yanına yollamayı yeğlerdim. Koca Eddie aptalın biriydi ama hiç olmazsa üstüne bir şeyler alır, kamını doyururdu ki bunlar benim yapabildiğimden fazlaydı. </p>
	<p class="block_">Fil Bacak Bukowski, sosyal felaket. </p>
	<p class="block_">şişeyi bitirip, biraz uyumaya karar verdim, çalar saati kurup Linda’nın yanına uzandım, uyanıp bana sürtünmeye başladı, </p>
	<p class="block_">“ne oldu bana bilemiyorum!” dedi. </p>
	<p class="block_">“neyin var yavrum? hasta mısın? hastaneyi aramamı ister misin?” </p>
	<p class="block_">“oh, hayır, tahrik oldum, İSTİYORUM! ÇOK İSTİYORUM!” </p>
	<p class="block_">“ne?” </p>
	<p class="block_">“ateş gibiyim diyorum! DÜZ BENİ!” </p>
	<p class="block_">“Linda...” </p>
	<p class="block_">“ne? ne?” </p>
	<p class="block_">“öyle yorgunum ki. iki gecedir uyumuyorum, sabahki uzun yürüyüş ve dönüş, güneşin altında... boşuna, iş yok. kıçımı oynatacak halim yok.” </p>
	<p class="block_">“ben sana YARDIM ederim!” </p>
	<p class="block_">“nasıl yani?” </p>
	<p class="block_">eğilip kamışımı yalamaya başladı, bitap bir şekilde inledim, </p>
	<p class="block_">“balım, güneşin altında saatlerce... tükendim.” </p>
	<p class="block_">devam etti. zımpara gibi bir dili vardı ve nasıl kullanacağını iyi biliyordu. </p>
	<p class="block_">“balım,” dedim, “sosyal bir sıfırım ben! seni hak etmiyorum! lütfen vazgeç!” </p>
	<p class="block_">dediğim gibi, iyiydi, kimileri bilir, kimileri bilmez, çoğu genellikle eski usul kafa sallayıp dururlar. Linda kamışla başlar sonra bırakıp taşaklara inerdi, sonra tekrar yukarı, KAMIŞIN BAŞINI HİÇ ELLEMEDEN, sonunda inlemeye ve ona bir sürü palavra sıkmaya başladım, kendimi toparlayıp serseriliğe son verecek, onun için neler neler yapacaktım. </p>
	<p class="block_">nihayet başını aldı, üçte birini ağzına alıp dişleri ile hafifçe ısırıp emdi, kurt ısırığı ve TEKRAR boşaldım — günün dördüncü düzüşmesiydi ve bitmiştim, bazı kadınlar tıp biliminden daha çok şey bilirler. </p>
	<p class="block_">uyandığımda kalkmış, giyinmişlerdi —iyi görünüyorlardı— Linda, Jeanie ve Eve. yorganın üstünden beni mıncıklayıp güldüler, “hey, Hank, gidip canlı birini arayacağız. bir şeyler içip uyanmak istiyoruz. Tommi-Hi’de olacağız!” </p>
	<p class="block_">“tamam, tamam, güle güle!” </p>
	<p class="block_">gittiler, kıçlarını sallayarak çıktılar kapıdan, erkeklerin hiçbir şansı yoktu, tam uyumak üzereydim ki dahili telefon çaldı, </p>
	<p class="block_">“evet?” </p>
	<p class="block_">“Bay Bukowski?” </p>
	<p class="block_">“evet?” </p>
	<p class="block_">“kadınları gördüm! sizin odanızdan çıktılar!” </p>
	<p class="block_">“nerden biliyorsunuz? bina 8 kat ve her katta on veya on iki oda var!” </p>
	<p class="block_">“ben kiracılarımı iyi tanırım Bay Bukowski! saygın ve işi olan insanlar kalır burda!” </p>
	<p class="block_">“yok ya?” </p>
	<p class="block_">“evet, Bay Bukowski! yirmi yıla yakın bir süredir işletiyorum burayı ve sizin dairenizde olup bitenleri asla başka dairelerde görmedim! burda her zaman saygın insanlar barındırmışızdır Bay Bukowski.” </p>
	<p class="block_">“evet, öyle saygındırlar ki, iki haftada bir, orospu çocuğunun biri çatıya çıkıp o sahte saksıların arasına, çimento girişe balıklama atlar.” </p>
	<p class="block_">“öğlene kadar odayı boşaltın Bay Bukowski.” </p>
	<p class="block_">“saat kaç?” </p>
	<p class="block_">“sekiz.” </p>
	<p class="block_">“teşekkür ederim.” </p>
	<p class="block_">telefonu kapatıp bir alka-seltzer aldım, kirli bir bardakta içtim, sonra biraz şarap buldum, perdeleri açıp güneşe baktım, dünya zordu, o konuda değişen bir şey yoktu, ama sefilhane’den nefret ediyordum, küçük odaları severim, bir şekilde kavganı sürdürebileceğin küçük odalar, bir kadın, bir içki. ama her gün gidilecek bir iş istemem, tahammül edemem, yeterince zeki olmadım hiçbir zaman, pencereden atlamayı düşündüm ama yapamadım, giyinip Tommi-Hi’ye gittim, kızlar barın sonunda iki adamla gülüşüyorlardı. Marty, barmen, beni tanırdı, elimle olumsuz bir işaret yaptım, para yok, oturdum, sulu bir skoç kondu önüme, bir de not. </p>
	<p class="block_">“Roach Otel’de buluşalım, oda 12, gece yarısı, bizim için oda ayırttım, sevgiler, Linda.” </p>
	<p class="block_">içkiyi içip ayak altından çekildim, gece yarısı Roach Otel’e gittim, resepsiyonist, “yok böyle bir şey, Bukowski adına 12 numara rezerve edilmemiş,” dedi. saat birde tekrar gittim, günümü parkta geçirmiştim, gecemi de, öylece oturarak, aynı şey, “12 numara adınıza rezerve edilmemiş efendim.” </p>
	<p class="block_">“bu isim veya Linda Bryan adına rezerve edilmiş başka bir oda var mı?” </p>
	<p class="block_">deftere baktı, </p>
	<p class="block_">“hiçbir şey yok efendim.” </p>
	<p class="block_">“ 12 numaraya bakmamda bir sakınca var mı?” </p>
	<p class="block_">“kimse yok orda efendim, size söyledim.” </p>
	<p class="block_">“âşığım moruk, kusura bakma, bir göz atayım, lütfen!” </p>
	<p class="block_">4. sınıf salaklara nasıl bakılırsa, öyle baktı bana. kapı anahtarını önüme bıraktı. </p>
	<p class="block_">“beş dakika sonra burda ol, yoksa başın belaya girer.” </p>
	<p class="block_">kapıyı açıp, elektrik düğmesini çevirdim —Linda!— hamamböcekleri ışığı görünce duvar kâğıdının altına kaçıştılar, binlerce, ışığı söndürdüğümde tekrar dışarı çıktıklarını duyabiliyordum, duvar kâğıdı hamamböceklerinden oluşmuş bir deriyi andırıyordu. </p>
	<p class="block_">asansöre binip resepsiyona indim. </p>
	<p class="block_">“teşekkürler,” dedim, “haklıymışsın. 12 numarada kimse yok.” </p>
	<p class="block_">ilk kez sesinde biraz anlayış vardı, </p>
	<p class="block_">“üzgünüm moruk.” </p>
	<p class="block_">“sağol,” dedim. </p>
	<p class="block_">dışarı çıktığımda sola döndüm, batıya yani, sefilhaneye doğru, ayaklarım beni yavaşça oraya götürürken merak ettim, insanlar neden yalan söylerlerdi? şimdi artık merak etmiyorum ama hâlâ hatırlıyorum, ve artık yalan söyledikleri anda hissediyorum yalan söylediklerini, ama yalanın her yerde olduğunu bilen Roach Otel’in resepsiyonisti kadar akıllanmadım hâlâ, veya ördeklerin hâlâ yakalanıp, öldürülüp, yendiği McArthur parkının karşısında, Los Angeles’ta, akşamüstleri sıcak porto şarabımı içerken penceremin önünden aşağı uçan insanlar kadar. </p>
	<p class="block_">Otel hâlâ orda, kaldığımız oda da, bir gün gelirseniz size gösteririm, ama bir anlamı olmaz değil mi? bir gece 3 kadın düzdüm veya düzüldüm diyelim, bu da öykümüz için yeterli olsun. </p>
	<p class="block_"></p>
	<p class="block_12" id="calibre_pb_13"> </p>
</body></html>
