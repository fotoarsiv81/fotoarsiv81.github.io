<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_109">Durant’ın Çeşitlendirme Sebepleri</h2>

  <p class="normal1">William Durant’ın şirketler satın almadaki tutarlı tavrı, bütünlenmiş bir GM yaratmak düşüncesinden çok, geleceğin otomotiv sanayinin ne getireceğine dair belirsizliğin sonucudur. ABD’de ilk oto yapım yılları gerçek bir başıboşluğu temsil ediyordu; çünkü Amerika’da her aklına esen farklı bir binek arabası üretmeyi deniyordu. Bugün hatırlanabilen her bireyin ismine karşılık -Buick, Olds, Nash, Chrysler, Ford, Dodge- otomotiv tarihinin derinliklerinde kaybolmuş olan yüzlerce marka ve model vardır.</p>

  <p class="normal1">Benzinle çalışan otomobilin ani ve etkili başarısına karşılık, otomobil sanayisinin bazı üretim yöntemlerini anlamsız bırakacak yeni bir teknolojinin süratle geliştirileceğine dair güçlü bir inanç vardı. 1930’lara kadar üç büyükler motor çapını veya şase tasarımını önemli biçimde değiştirebilecek potansiyel teknolojik çıkışları yakalamak konusunda her zaman endişeliydiler.</p>

  <p class="normal1">20. yüzyılın başlarında her üretici farklı kontak motorlarıyla, ön farlarla, iki ve dört teker dingilleriyle, fren sistemleriyle, diferansiyellerle ve benzerleriyle deney yapıyordu. Detroit’te hiç kimse kimin keşfinin veya yeniliğinin en verimli, en ucuza mal olan ve en kârlı olacağını bilmiyordu. Durant için bu kumarın riski, farklı teknolojilere sahip farklı şirketlerin yoğun biçimde GM bünyesinde toplanmasıyla azalıyordu.</p>

  <p class="normal1">Sloan, Durant’ın GM’i büyütmeye yönelik bu mantığını yerinde buldu: “İkinci model çeşitlendirmeydi ve hesaplanmış görünüyordu. Bu, otomobilin mühendislik geleceğinin birçok olasılığını içermek için, ya hep ya hiç önerisi yerine, yüksek bir ortalama sonuç yakalama arayışıydı.”</p>

  <p class="normal1">Durant’ın titizlikle bir yan üreticiler dizisi oluşturmasının ikinci sebebini Sloan bütünleşmeyi geliştirmek olarak tanımladı. Bir motorlu araç birçok farklı parçadan, Sloan’ın nitelediği gibi bir “anatomi”den oluşuyordu. Durant’ın bu aracın farklı parçalarını “donatmak” arzusu vardı. Başkanlığı döneminde şu firmaları GM bünyesine kattı:</p>

  <p class="normal1">Northway Motor and Manufacturing- motor</p>

  <p class="normal1">Champion Ignition- buji</p>

  <p class="normal1">Jackson-Church-Wilcox- yedek parça</p>

  <p class="normal1">Weston-Mott- tekerlek ve dingil</p>

  <p class="normal1">Mclaughlin Motor Car- binek yapımı</p>

  <p class="normal1">Durant önce Champion Ignition’ı buldu ve başlangıç için gerekli parayı Albert Champion’a vererek yatırımı yapmış oldu. Firma en sonunda ulusal olarak tanınan kârlı buji firması AC-Delco’ya dönüştü.</p>

  <p class="normal1">Durant, 1910 yılında GM başkanlığından ilk defa uzaklaştırıldığında kendi parasıyla küçük bir otomobil firması satın aldı ve araba yarışçısı Louis Chevrolet’nin adını alarak bu firmanın adını Chevrolet koydu. Durant sadece dört yılda ülke çapında bir Chevrolet örgütü kurdu, müşterilere çok hoş görünen ucuz fiyatlı hafif bir araba yapmıştı. Kârlı Chevrolet firmasındaki kişisel hisselerini, Pierre du Pont ve Du Pont firmasının mali desteğiyle, GM hisselerinin büyük çoğunluğunu satın almakta kullandı. Daha sonra 1918 yılında Durant, Chevrolet’yi GM’e getirdi. 1919 yılı itibarıyla Chevrolet, en çok satan GM arabasıydı ve o günden beridir de bu gerçek değişmedi.</p>

  <p class="normal1">(1986 yılında yayımlanan The Chevrolet Story adlı derginin 75. yıl kutlama sayısında tanınmış Chevrolet papyon logosunun kaynağı için iki açıklama var. William Durant, benzer bir motifi 1913 yılında Paris’teki bir otelin duvar kâğıdında gördüğünü söylüyor. Daha sonra karısının söylediğine göreyse Durant benzer biçimli bir logoyu bir Virginia gazetesinde görmüş. Bu düşünceyi desteklemek için bir tarihçi, eski güney gazetelerini araştırdı ve aynı papyon logoyu kullanan bir Georgia kömür şirketi buldu.)</p>

  <p class="normal1">1916 yılında Durant tekrar GM’in yönetimine geçtiğinde başka firmalar satın alarak büyümeyi devam ettirdi. Bu ikinci Durant dönemi onun en heyecan verici başarılarından bazılarına tanıklık etti. Bu dönemde satın aldığı firmalar:</p>

  <p class="normal1">Hyatt Roller Bearing- rulman</p>

  <p class="normal1">Samson Sieve Grip Tractor- traktör</p>

  <p class="normal1">Guardian Frigerator- buzdolabı</p>

  <p class="normal1">New Departure Manufacturing- rulman</p>

  <p class="normal1">Remy Electric- elektrik donanım</p>

  <p class="normal1">Dayton Engineering Laboratories (DELCO)- elektrik sistemleri</p>

  <p class="normal1">1919 yılında Durant hâlâ başkanken otomotiv kaportacılığında iyi işçilikleriyle tanınan Fisher kardeşlerle resmi bir bağlantı kurdu. GM, Fisher Manufacturing’in yüzde 60’ını satın aldı. Daha sonra firmanın yüzde 100’ünü alacaktı. Yıllık modelin tanıtımında GM reklam kampanyasının en önemli kısmı<br class="chapter" />
  Fisher Kaportası nitelendirmesi olacaktı.</p>

  <p class="normal1">Tarihin göstereceği gibi Durant’ın birçok alımı, otomotiv sanayisinin geleceğini belirleyen on yıl olarak bilinen 1910-1920 yılları arasında GM’i farklı teknik becerilerle donattı. Aldığı ürün ve firmalardan daha önemlisi bu alımlarla GM’e gelen yöneticilerdi. Bu adamlar üstün yönetim becerileri ve mühendislik yetenekleriyle GM’i dünya hâkimi yapacaklardı. Bu isimlerin listesi Amerikan otomotivindeki yıldızların listesidir: Chrysler, Kettering, Fisher, Nash ve Sloan. En az hatırlanan William Durant ise bu isimlerin GM’e gelişlerinden tek başına sorumlu olan insandır.</p>
</body>
</html>
