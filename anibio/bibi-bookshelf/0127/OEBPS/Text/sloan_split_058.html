<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_60">Yeni Ortaya Çıkan Küresel Gençlik Pazarına Ait Farklı Olgular</h2>

  <p class="normal1">1950’lerdeki savaş sonrası ekonomik patlamada gençler ilk defa ekonominin para harcayan sabit bir kısmı olarak ortaya çıktı. Pazarlamacılar gelişen şehir toplumunda gençlerin müzik, giyim ve gıda için harcayacak büyük paraları olduğunu fark ettiler. Gençlerin bu yükselişi 1920’lerde ortaya çıkan yeni nesil orta sınıf Amerikalı tüketicilere benziyordu.</p>

  <p class="normal1">13-19 yaş arası gençlerin tüketim gücü, daha fazla sayıda genç harcayacak daha fazla parayla pazara girince katlanarak büyüdü. Ama yıllar içinde bir soru cevapsız kaldı: ABD ekonomisi gençlerin kendileri için önemli paralar harcadıkları tek pazar mıydı? Şirketler, çoğu komşularında bulunan diğer ülkelerdeki gençlere nasıl pazarlama yapabilirlerdi? Özel önem verilenler, Çin, Hindistan ve Brezilya gibi yeni gelişen Üçüncü Dünya pazarlarındaki gençlerdi. Bunların sayısı ne kadardı? Ve ne kadar para harcıyorlardı?</p>

  <p class="normal1">The Brain Waves Group adlı bir araştırma ve danışma şirketi, bu küresel gençlik bulmacasına cevap bulabilmek için 1990’larda şimdiye kadar hiçbir şirket veya kurumun derlemediği kadar olguyu bir araya getirecek büyük bir çalışma önerdi. Firma Coca Cola, Procter&amp;Gamble, Philips ve Burger King için projeler yapmıştı ve bu uluslararası pazarlamacıların öğrenmek istedikleri, dünya çapındaki gençler hakkında bilinmeyen gerçeklerdi.</p>

  <p class="normal1">Bu küresel pazar hakkındaki sorular ülke başına toplam genç nüfus gibi demografik gerçeklerin ötesindeydi. Genç nüfus sayısı Birleşmiş Milletler veya ilgili ülkelerin ABD büyükelçiliklerinden kolaylıkla alınabilirdi. Pazarlamacılar psikografik bilgi istiyorlardı: Bu gençler ne düşünüyorlardı? Tipik bir Amerikalı gençten ne kadar farklıydılar? Ve en önemlisi küresel şirketler gençlere bölge bölge veya ülke bazında nasıl satış ve pazarlama yapabilirdi?</p>

  <p class="normal1">The Brain Waves Grubu dev reklam firması D’Arcy Masius Benton and Bowles’in sponsorluğunda birkaç yıllık bir araştırma projesine başladı. Çalışmanın adı Yeni Dünya Genç İncelemesi’ydi ve dünya çapında 44 ülkedeki gençliğin derinlemesine incelenmesini içerecek ve pazarlamacıların işine yarayacak olguları toparlamak için yola koyuldular. Firmanın başkanı bu çalışmanın anahtarının önce tip olarak gruplandırmak sonra da tipleri benzerlikleri ve farklılıklarına göre sınıflandırmak olduğunu biliyordu.</p>

  <p class="normal1">Aslında grubun yaptığı Sloan’ın sokağa çıkıp bayi ağını gezmesine benziyordu. Araştırma firması uluslararası alana girdi, yerel telefon görüşmeleriyle nicelik araştırması, hedef gruplar ve teke tek röportajlar aracılığıyla da nitelik araştırması yaptı. Amaç dünya çapında gençler hakkında olguları toplamak, sezgisel ve yanlış fikirleri temizlemekti.</p>

  <p class="normal1">İlk bulgular sayısız sürprize yol açtı: Amerikalı gençler ne haftalık para harcamada (altıncı) ne de kredi kartı kullanımında (on ikinci) en üst sıradaydılar. Önceki varsayımların silinmesi ve yerlerine yeni ve olgulara dayalı bilginin konulması gerekti.</p>

  <p class="normal1">Dünya gençleri arasında marka tanımlandırılması ve farklılaşması üzerine olan ikinci dalga araştırmanın raporu sürpriz içermiyordu. 75 marka arasında en bilinenler şunlardı: Coca Cola, SONY, Adidas, Nike ve Pepsi, nitekim hepsi de uluslararası pazarlanan ürünlerdi. Ama herkesin dikkatini çeken onuncu sıradaki ticari isimdi: Ulusal Basketbol Ligi NBA’in Chicago Bulls takımı. Nasıl olup da Bulls bu kadar üst bir sırada yer almıştı? Cevabın dört farklı katmanı vardı: İnternetin büyümesi ve ulaşımının kolaylaşması, Michael Jordan’ın evrensel popülaritesi, yerel televizyonlarda NBA maçlarının yayını ve de CNN aracılığıyla İngilizce olarak bütün dünyada yayınlanan NBA maçlarının özetleri.</p>

  <p class="normal1">Brain Waves Group marka tanımlandırılması verilerini yayımladığında fark etti ki gençlerin dünyasındaki kültürlerarası medya, pazarlamacıların derhal uygulamaya sokacağı ortak bir değişkeni paylaşıyordu: Gençlerin yüzde 85’i MTV’yi seyrediyordu. Daha fazla araştırma gösterdi ki MTV, ABD ve İngiliz gruplarına ve rock yıldızlarına yer veriyordu ama yerel şarkıcıları da içerecek şekilde ülkeden ülkeye format değiştirerek de yayın yapıyordu.</p>

  <p class="normal1">Brain Waves olgu toplama araştırması, küresel pazarlamacıların muazzam (575 milyon) bir gençlik pazarını tanımalarına yardım etti, pazarlamacılara ilk defa gerçek olguları ortaya dökerek yardımcı oldu. Sloan’ın dediği gibi “olgular değerli şeylerdi” ve yeni veriler küresel üreticilerin gözlerini açtı. Artık gençlik hakkında hiçbir önsezi kararları etkilemeyecekti.</p>

  <p class="normal1">Alfred Sloan’ın bayilerle gözlemleri ve fikirleri hakkında konuşmak için ülke çapında tren yolculuklarına çıktığını da buraya eklemek gerekir. İlk defa alan çalışması yoluyla olguları bayilerden ilk elden öğrenen odur. Brain Waves grubunun reklamcılar ve pazarlamacılar için son derece önemli olan bir diğer çalışması, dünya çapında ekonomik, toplumsal ve siyasi değişkenler bazındaki kişisel ve toplumsal eğilimleri ve daha önemlisi teknoloji bilgisi ve gereksinimi hakkındaki bulgulardı.</p>
</body>
</html>
