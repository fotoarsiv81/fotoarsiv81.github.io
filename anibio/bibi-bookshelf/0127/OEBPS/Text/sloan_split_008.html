<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_13">Sloan Sistemi - Genel Bir Bakış</h2>

  <p class="normal1">GM’in önceden kestirilemeyen büyüme, kârlılık ve sanayi egemenliğine doğru ilerleyen etkileyici yükselişi, Sloan’ın lider yöneticiliğinin doğrudan bir sonucu olarak kabul edildi. Bu kabul, Sloan’ın 1920’de uygulamadan sorumlu başkan yardımcısı olarak göreve başlamasından, 1946’da CEO olmasına ve 1956 yılında yönetim kurulu başkanlığından emekli olana kadar da sürdü. (1966 yılındaki ölümüne kadar, onursal yönetim kurulu başkanı unvanını taşımaya devam etti.)</p>

  <p class="normal1">Sloan için doğru yöntem, Henry Ford’un Model-T montaj hattı veya Bill Gates’in Microsoft DOS bilgisayar işletim sisteminde olduğu gibi bir icat veya devrimci bir buluş değildi. Sloan’ın fikri şirket örgütlenmesinde çığır açan bir uygulamaydı. Bu, büyük ve çeşitli üretim yapan bir şirketi verimli bir biçimde yönetebilmek amacıyla merkezi bir otorite çevresinde etkin ve adem-i merkeziyetçi (decentralized) bir sistemi yaratabilmek için uygulanabilir ve demokratik bir yöntem düşüncesiydi. Daha sonra o dönem hakkında şöyle yazmıştı: “O günlerde sanayi yeniydi ve patlamalarla genişliyordu, sanayinin geleceği de lider konumdaki az sayıda insan tarafından belirleniyordu; ancak alışılanın aksine bu insanlar paraya gideceklerine para bu insanlara gidiyordu.”</p>

  <p class="normal1">1956 yılında Sloan, GM yönetim kurulu başkanı olarak emekli olduğunda General Motors katlanarak büyümüş ve dünyadaki en büyük şirketlerden biri olmuştu. Beş markaları (Chevrolet, Oldsmobile, Pontiac, Buick ve Cadillac) Amerikan pazarına hâkim oldu. General Motors ayrıca GMC kamyonlarını<sup class="calibre3"><a href="../Text/sloan_split_178.html#footnote-100-1" id="footnote-100-1-backlink">[1]</a></sup> ve 1927’den 1940’a kadar yarı lüks bir araba olan La Salle modelini de üretti. Sloan’ın otomobil pazarını ve Amerikan tüketicisini doğru anlaması, şu unutulmaz ve basit sloganı öne çıkardı: “Her fiyat ve amaç için farklı bir otomobil.”</p>

  <p class="normal1">Sloan’ın GM başarısı otomobillerden buzdolaplarına, lokomotiflere, kamyonlara, otobüslere, oto yedek parçalarına ve oto aksesuvarlarına kadar yayıldı. Ve son olarak GM’in sahip olduğu ve yönettiği finans kurumu GMAC ile tüketicilere otomobil alımlarında krediler vererek, GM’e milyarlarca dolar kazandırdı.</p>

  <p class="normal1">İkinci Dünya Savaşı boyunca oldukça örgütlenmiş olan GM yönetimi, büyük çapta savaş malzemesi üretti. Tankların, kamyonların ve diğer araçların üretimi Amerikan ulusunun savaş çabasının bu derece etkin şekilde yürümesinin ana sebeplerinden biri olarak ele alınmalıdır. Savaştan sonra Japon sanayiciler GM’in örgütlenme ve üretim sistemini incelediler ve yenilmiş bir ulusun ekonomisini yeniden canlandırmak için en yararlı modelin otomotiv sanayisinde olabileceğini fark ettiler. Kırk küsur yıl sonra zirveye doğru yükselecek başarılı Japon otomobil sanayisi, GM’e ve bütün Amerikan otomobil üreticilerine acı bir alay gibi gelecekti.</p>
</body>
</html>
