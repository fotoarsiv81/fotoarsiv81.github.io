<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_32">Çorbaya Muhalefet Dikkate Alınmıyor</h2>

  <p class="normal1">İkinci Dünya Savaşı boyunca ABD hükümeti Heinz çorba fabrikasının, çorba yerine planörler için plastik parçalar üretmesine karar verdi. Bu karar Campbell şirketini savaş yılları boyunca ülkenin tek çorba üreticisi haline getirdi ve bunun sonucunda 1945’ten sonra Amerika’daki neredeyse bütün çorbalar Campbell marka oldu. Tanıdık beyaz ve kırmızı çorba konserveleri (bu renkler Cornell Üniversitesi’nin “Büyük Kırmızı” lakaplı futbol takımından alınmıştı) süpermarket raflarını doldurmuştu ve Heinz’a yer kalmamıştı.</p>

  <p class="normal1">İzleyen 25 yıl boyunca Heinz, Campbell’e kaptırdığı çorba pazar payını geri kazanmaya çalıştı ama başaramadı. Campbell’in payı yüzde 75-80’e yükselmişti ve Heinz’a sadece yöresel ve özel tatlara ait küçük bir pay kalmıştı.</p>

  <p class="normal1">Heinz’ın pazar payını geri kazanmak için yaptığı ilk yenilik hamlesi Neşeli Çorba’ydı, konservenin üstünde Disney karakterlerinin resimleri ve içinde de komik resimler olan çocuklar için bir çorbaydı bu. Fikir şuydu: Çocuklar çorba içecek ve konserve kutularına bakacaklar. Bu kavram Heinz içinde sert bir muhalefetle karşılandı. Akıllıca bazı televizyon reklamları yapıldı ama ürün başarısız oldu.</p>

  <p class="normal1">1960’ların sonunda Heinz daha yoğun besin içerikli, daha yüksek fiyatlı ve daha büyük hacimli çorbalar için bir pazar oluşabileceğini algıladı. Şirket bu yeni ürünü Büyük Amerikan Çorbası olarak adlandırmaya karar verdi. Mavi bir teneke içinde, üzerinde beyaz bir yıldız ve kırmızı yazılar olan bir ambalajla satılıyordu, ABD pazarı için ülkenin renkleri olan kırmızı, beyaz ve mavi kullanılmıştı.</p>

  <p class="normal1">Proje Heinz ketçaplarını “yavaş” reklam kampanyasıyla satmayı başarmış olan Doyle Dane Bernbach reklam ajansına verilmişti. Büyük Amerikan Çorbası’nın satışları Heinz pazarlama ekibinin öngördüğü hacme asla ulaşmadı. Şirket içinde ürünü piyasadan çekmek veya iç pazarda satmaya devam etmek üzerine bir tartışma başladı. Sonuçta alınan karar herkesi şaşırttı; reklam kampanyası ürünün tanıtımını arttırmak amacıyla komedyen Stan Freberg’e verildi.</p>

  <p class="normal1">Doyle Dane reklam ajansı yönetimi, Freberg’in Büyük Amerikan Çorbası fikrinin bir felaket olduğu konusunda muhalefetini bildirdi. Parlak ve komik kampanyaları Jeno’nun Pizzası ve Chun King için işe yaramış olan komedyen, reklamda tam yetki istedi. Reklam metinlerini Heinz’a göstermeyi veya reklam için planlarını tartışmayı bile reddetmişti.</p>

  <p class="normal1">Büyük Amerikan Çorbası reklamı, 1970’lerin başında muazzam bir rakam olan 1 milyon dolara mal oldu. Başrolde popüler Hollywood dansçısı Ann Miller oynuyordu. Spotta çarpıcı bir dans numarasıyla Miller yaklaşık iki buçuk metrelik bir Büyük Amerikan Çorbası konserve tenekesinin üstünde dans ediyordu, etrafı fışkıran su fıskiyeleri, bir orkestra ve bir dizi koro kızıyla çevriliydi. Ve kadın mutfağa girdiğinde kocası ona şöyle soruyordu: “Her şeyden böyle büyük bir prodüksiyon çıkarmak zorunda mısın?”</p>

  <p class="normal1">Reklam unutulmazdı ama ürün için işe yaramadı; çoğu insan meşhur sinema yıldızını hatırladı; ama reklamı yapılan çorbayı hatırlamadı. Bu sefer Heinz ve Doyle Dane içindeki muhalifler haklı çıkmışlardı. Freberg’in reklamcılığı önceki pizza ve Çin yemeği örneklerindeki başarılarını tekrarlayamamıştı.</p>

  <p class="normal1">Birinin dışardan muhalefeti dinlemesi gerekiyordu. Pahalı reklam, Büyük Amerikan Çorbası’nın ölüm fermanı olmuştu. Heinz özel etiketli çorba yapımına yoğunlaşmaya başladı, bu da muhaliflerin yıllardır tavsiye ettikleri şeydi.</p>
</body>
</html>
