<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_16">Dehasının Pratik Sorunlar Üzerine İlkeleri</h2>

  <p class="normal1">Sloan’ın yeniden örgütlenme biçimi GM’i yeni bir yöne, artan kârlılık doğrultusuna soktu. Şirket Yapılanması’nın başarısının kanıtı GM otomobillerinin satışında ve şirketin dünya çapında büyümesinde görülüyordu.</p>

  <p class="normal1">Sloan, yeniden örgütlenmeye ek olarak, dehasının pırıltıları olan pratik işletme kararlarını da ortaya koydu:</p>

  <p class="normal1">– Müşteriye geniş bir seçenek yelpazesi sunun.</p>

  <p class="normal1">– Kurumsal reklamlar ve halkla ilişkiler aracılığıyla olumlu bir şirket imajı sunun.</p>

  <p class="normal1">– Denizaşırı üretim veya ihracat aracılığıyla uluslararası satış ve pazarlamanın gerekliliğini fark edin.</p>

  <p class="normal1">– Şirketin ürettiği ana ürün veya hizmetin dışında yardımcı ürün veya hizmetler bulun.</p>

  <p class="normal1">Sloan’ın halkla ilişkiler ve reklamcılık anlayışı sayesinde Amerikan halkı GM’in her sonbahar yaptığı yılın yeni otomobilleri sunuşlarını hevesle beklemeye başladı; tıpkı beyzbol dünya finallerini veya Noel’in gelmesini beklediği gibi. Dergi, gazete ve daha sonra da radyo ve televizyonda gerçekleştirdiği başarılı, parlak kampanyalarla otomobil alımını bir ulusal olay haline getirdi.</p>

  <p class="normal1">Ulusun haberlerin çoğunu Life, Look, Colliers ve The Saturday Evening Post gibi gazete ve haftalık dergilerden öğrendiği günleri bugün hatırlamak ilginç. İkinci Dünya Savaşı’ndan hemen sonra bu ve diğer dergilerin sayfalarında otomobil üreticileri yeni otomobillerinin modellerini sergilemeye başladı. Ama hiçbir reklam GM’in beş gözde modelinin beklendiği gibi tutkuyla beklenmiyordu –her bir model belirgin biçimde diğerinden farklı ancak hepsi de bilinen GM tarzındaydı.</p>
</body>
</html>
