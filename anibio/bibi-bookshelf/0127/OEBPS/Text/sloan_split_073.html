<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_74">Bay Paarboom, Sloan’a Opel’i Tanıştırıyor</h2>

  <p class="normal1">Sloan Avrupa pazarını inceledikçe Almanya’daki Adam Opel A.G. firmasına yöneldi. Opel’in onun dikkatini nasıl çektiğinin hikâyesini anlatabilmek için öncelikle para işlerinin inceliklerini bir Hollanda kolonisi olan Doğu Hindistan adalarından Batavia’da öğrenmiş bir Hollandalı olan parlak ama eksantrik Willem Paarboom’un hikâyesini anlatmak gerekir.</p>

  <p class="normal1">Tarih, Paarboom’u Peter Drucker’ın 1978 yılında yayımlanmış olan Adventures of a Bystander (Bir Seyircinin Maceraları) adlı kitabından tanıdı. Bu tanınmış ekonomist, Hollandalı yatırım danışmanıyla önce 1930’ların ortasında İngiltere’de ev almak için çıktığı bir seyahat esnasında ona eşlik ederken tanıştı. Yaklaşık 1,95 boyunda olan Paarboom, her zaman tepeden tırnağa siyah giyiniyordu.</p>

  <p class="normal1">Paarboom 20. yüzyılın ilk şirket birleşmesi danışmanlarından biri, kendini kanıtlamış bir bilanço dehasıydı. Şirketleri karşılıklı çıkarları için birleştirme konusunda uzmanlaşmıştı ve en önemli hamlesi de İngiliz sabun imalatçısı Lever kardeşlere Hollanda merkezli Margarine Unie’yle birleşmeyi önermesiydi.</p>

  <p class="normal1">Paarboom her iki firmanın da benzer işletme modelleri olduğunu ve Avrupa çapında temizlik ürünleri pazarlamasında rekabet ettiklerini fark etmişti. Bu girişimin sonucu 1930 yılında Unilever’in kuruluşuydu, böylece bu iki firma Avrupa’daki sabun devleri olan Colgate-Palmolive ve Procter&amp;Gamble ile rekabet edebilecek kadar büyük bir güç oluşturdular. Bu birleşmenin anahtarı iki ülkeli, İngiliz ve Hollandalı bir şirket kurmaktı. Paarboom aynı zamanda bu iki firma için tek bir yönetim kurulunu savunan akıl ustası olarak da bilindi.</p>

  <p class="normal1">1920’lerin sonunda Paarboom, yaşlı Opel kardeşlerin 1899 yılında Almanya Russelheim’da kurulmuş olan Adam Opel A.G. otomobil firmasını yönetmekten yorulduklarını sezdi. Biliyordu ki milliyetçi sebeplerden ötürü Alman hükümeti bu firmanın başka bir Avrupalı otomotiv firmasına satılmasına izin vermeyecekti.</p>

  <p class="normal1">Bu soruna sadece onun bulabildiği yanıt, Opel’e Amerikalı bir alıcı bulmaktı ve GM dikkatini çeken tek firmaydı. Birleşme maliyetlerini ayrıntısıyla hesapladıktan sonra Sloan’la görüşmek için Michigan’a gitti. GM konuyla ilgilenince Almanya’ya döndü ve Opel kardeşleri Amerikalılarla anlaşmak için ikna etti. Alman hükümeti itiraz etmedi.</p>
</body>
</html>
