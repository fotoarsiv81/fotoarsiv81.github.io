<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_162">Nike, “Just Do It!”</h2>

  <p class="normal1">Çoğunlukla birbiriyle ilişkili bir dizi marka pazarlayan ve satan bir şirket bütün şirketin yararına olacak geniş bir reklam mesajı bulabilir. Bu tür reklamlar yarı-kurumsaldır; çünkü asıl amacı satışları arttırmaktır, iyi niyet ifadesi değil.</p>

  <p class="normal1">1962 yılındaki başlangıcından itibaren Nike (adını Yunan zafer Tanrıçasından alır) spor giyimde lider oldu, atletizm ve –eski Chicago Bulls megastarı Michael Jordan sayesinde– basketbol ayakkabılarında hâkim isim oldu. Bu marka sporla anılır hale geldi; öncelikli hedef kitlesinde, yani en fazla lastik ayakkabı alan kitle olan 13–18 yaşları arasındaki genç erkeklerde, sadakat oluşturdu.</p>

  <p class="normal1">Nike’ın bilinen logosu yeniliği ve sporda ulaşılan başarıya duyulan sevgiyi simgeliyor. Bir genç asla bir profesyonel basketbolcu olarak yıldızlaşamayabilir, ama o Air Jordan’ları giymek ve basket sahasında bir sayı yapmak, bir anlığına bile olsa, o çocuğu o kahramana bağlıyor. Ve her ikisi de Nike ayakkabıları giyiyorlar.</p>

  <p class="normal1">(Nike’ın logosu 1971 yılında bir Oregon Üniversitesi öğrencisi olan Carolyn Davidson tarafından yapılmıştı. Bu iş karşılığında 35 dolar almıştı. Davidson eğik tasarımın tanrıça Nike’ın kanadından esinlendiğini söyledi. 1983 yılında bu unutulmaz logonun takdiri için ona logo tasarımlı bir elmas yüzük seti ve şirket hisseleri verdiler.)</p>

  <p class="normal1">Nike, 1988 yılında başlayan unutulmaz “Just Do It” (Sadece Yap) reklamlarıyla, farklı bölümlerini tek bir merkezi temada birleştiren kârlı bir reklam ve halkla ilişkiler kampanyasına girdi. Ayrı veya uzman markalarının (mesela atletizm veya basketbol ayakkabıları) reklamı için özel spor dergilerini kullanmaya devam ederken, Nike kampanyası bütün mevcut ve gelecek bölümlerinin yerleşebileceği çekici ve unutulmaz bir geniş spor teması yarattı.</p>

  <p class="normal1">Şirket özel bir sporda reklam yaptığında bile –mesela futbol (Monty Python adlı filmin müteveffa yapımcısı Terry Gilliam’ın yönettiği Gizli Turnuva dâhil), bu reklamlarda dünyanın en büyük profesyonel futbol yıldızlarından 24’ünün portreleri çiziliyordu– “Just Do It” sloganına verilen olumlu tepki, Nike adına ve şirketin diğer ürünlerine bağlanıyordu.</p>

  <p class="normal1">Nike toplar, sopalar, pabuçlar ve tüm malzemeleriyle golf pazarına girmeye karar verdiğinde, golf çizgisini geliştirmek için önceki iki ticari başarısını birleştirmeye karar verdi: Yıldız oyuncu kullanımını ve “Just Do It” kampanyasını. Düşünce, şirketin hiçbir geçmişi olmayan yeni golf pazarına girerek markanın yeni bir sıçrama yapmasını sağlamaktı. İlk ürün 1999 yılında çıkan bir golf topuydu ve 2004 yılı itibarıyla şirket 500 milyon dolarlık golf topu pazarının yüzde 6,6’lık payına ulaşmıştı.</p>

  <p class="normal1">Tiger Woods’la anlaşıp “Just Do It” sloganını kullanmak başarılı bir yeni golf ürünü tanıtılmasını sağlamıştı, en azından farkındalık yaratılmıştı. Nike neredeyse bir gecede, geçmişin ve geleneğin her zaman önemli olduğu bir sporda, bir golf ürünleri üreticisi olarak isim yapmıştı.</p>

  <p class="normal1">Son tahlilde “Just Do It” teması Nike’ın mevcut pazarlarda satışlarını arttırmasını veya her yeni ürün veya ürünler için pahalı ve özgün reklam kampanyalarına girişmeden yeni pazarlara girmesini sağlıyor. 2003 yılında şirketin gelirlerinin yüzde 56’sı ayakkabıdan, yüzde 29’ı giysiden, yüzde 6’sı malzemeden ve yüzde 9’u da diğer ürünlerden elde ediliyor. Nike’ın büyümesi için ayakkabı dışındaki bölümlerinin satışlarını arttırması gerektiği açık. Bu küçük gelir gruplamasında, bu ister yeni malzeme, ister yeni ayakkabı modelleri olsun, herhangi bir yan işte Nike, “Just Do It” temasını kullanmaya devam edebilir.</p>
</body>
</html>
