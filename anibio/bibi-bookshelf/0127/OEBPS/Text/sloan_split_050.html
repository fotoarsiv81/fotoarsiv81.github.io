<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_53">Çok Fazla Seçenek</h2>

  <p class="normal1">Çok fazla seçenek de tüketiciler için yorucu hale gelir ve sıkıntı yaratır. Şimdiki durumda ortalama bir süpermarkette 40.000 değişik ürün bulunur ve hepsi de popüler markaların farklı ürünleridir. Buna psikologlar seçenek yükü (choice overload) diyorlar. Buna göre Amerikalılar alışveriş kararlarını sorgulamaya başlayıp, ürünler yüksek beklentilerine ulaşamadığında da kararlarında kendilerini başarısız buluyorlar.</p>

  <p class="normal1">Seçenek yüküyle ilgilenmeyen popüler ve büyüyen bir iş alanına önemli bir örnek ise cep telefonu sanayisi. Bu alanda çoğunlukla şaşırtıcı şekilde bir sürü seçenek sunuluyor. Gazete ilanları ve internet siteleri bir cep telefonu denizi ve kafa karıştırıcı tarife seçenekleri sunuyorlar.</p>

  <p class="normal1">Cep telefonu seçeneklerinin bolluğu, çoğunlukla ücretsiz telefonlar ve artan sayıda para iade garantisiyle yeni müşterileri uzun vadeli telefon tarifelerine bağlamak amacı taşıyor. Telefonun gelişmişliğiyle yüksek fiyatı ve tarife şartları arasında bir bağlantı var; telefon ne kadar pahalı olursa müşterinin aylık telefon faturası da o kadar yüksek oluyor.</p>

  <p class="normal1">Son olarak Lets Talk, Smart Price, Get Connected gibi telefon şirketleri birinci tip firmalardan yüklü miktarlarda telefon süresi satın alan ikinci tip iletişim firmaları. Birinci tip büyük firmalar ise AT&amp;T, Verizon ve Sprint. İkinci tip firmalar telefon hizmetini müşterilere indirimli satıyorlar, çoğunlukla da cep telefonu fiyatları büyük firmalardan önemli ölçüde düşük. Bu çeşit indirim zaten kafası karışmış olan müşterinin kafasını daha da karıştırıyor. İkinci tip firmaların müşterilerinin fark etmedikleri ise daha ucuz hizmet aldıkları zaman kendilerine tahsis edilen hizmet kesintiye uğradığı takdirde, ikinci tip firmanın sorunun ana şirket tarafından çözülmesini beklemekten başka yapabileceği bir şey olmaması. Aynı şekilde müşterinin de beklemekten başka yapabileceği bir şey yok.</p>

  <p class="normal1">Müşteriler fayda, maliyet ve risklerin tahliline dayanarak seçim yapıyorlar. Ancak en son yapılan araştırmalar gösteriyor ki potansiyel müşteriler çok fazla seçenekle karşılaştıklarında zihinleri duruyor. Çok faydalı seçeneklerin bağlantılarını ve değişkenlerini hesap edemiyorlar. Buradan çıkan olumsuz sonuç şu ki bu seçenekler yorgunluk verici olmaya başladığında müşteriler hiçbir şey satın almıyorlar.</p>

  <p class="normal1">Tüketici araştırmaları müşterilerin seçimlerini tartmaya ve kötü bir seçim yaptıklarına dair endişelenmeye eğilimli olduklarını gösteriyor, bu nedenle de büyük çoğunluğu fazla seçenekten hoşlanmıyor. Perakendeciler seçenek sayısını sınırlamaya, toplam kalem sayısını azaltmaya başladılar ve bu sayede satışları artmaya başladı.</p>
</body>
</html>
