<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">VI<br class="chapter" />
  Profesyonel Bir Kadro Kurmak</h1>

  <p class="normal1">GM ve Ford arasındaki örgütlenme farkı. Sloan doğru insanların nasıl seçilmesi gerektiğine karar veriyor. Sloan örgütlenme şemasını kullanıyor. GM’in kadro seçim amaç ve hedefleri. Walter Chrysler: Bir otomotiv dehası. Sloan, Du Pont firmasının kadrosunu devralıyor. Sloan’ın adamları: John Raskob, vizyoner; Donaldson Brown, mali uzman; William Knudsen, işletme yöneticisi; Charles Wilson, modern GM yöneticisi; William Bernbach, reklam ajansında kadro kurma dehası. Modern Ford’un kadrolaşması. Doğru kadrolaşmadan alınacak yönetsel dersler.</p>

  <p class="normal1">Biraz abartıyla denebilir ki Alfred P. Sloan, Jr. ve farklı bölümlerde çalışan GM kadrosu, gökyüzündeki takımyıldızlar gibi mütalaa edilmelidirler, bu topluluğun her bir parçası ışıl ışıl parlamaktadır.</p>

  <p class="normal1">Alfred P. Sloan, Jr. GM’de bir grup parlak ve girişimci insandan oluşan kadrosunu oluşturmadan önce, ulusun tek başarılı kadro örgütlenmesinin İç Savaş sırasında General Robert E. Lee ve General Ulysses S. Grant tarafından yapılmış olduğu iddia edilebilir. Biraz daha gerilere ve başka ülkelere bakılırsa da başka bir muzaffer askeri modelin 19. yüzyıl Fransa’sında Napolyon’la birlikte görev yapan çok yetenekli generaller kadrosu olduğu görülür.</p>

  <p class="normal1">Verimli bir şirketin yapısıyla iyi düzenlenmiş ve iyi yönetilen askeri bir organizasyon arasında benzerlikler bulunur. Aslında Sloan döneminde ve sonrasında GM’i övenler veya yerenler GM’in birimlerinin yapılanmasıyla, taburların askeri düzenlenmesi arasında paralellikler gördüler.</p>

  <p class="normal1">1923 yılında Sloan GM’in başkanı olduğunda aynı zamanda dünyanın çalışan sayısı en fazla olan şirketlerinden birini yönetmeye başladı. GM’i diğer büyük firmalardan ayıransa beş otomobil markasını, kamyon, lokomotif, bir yedek parça ve çeşitli aksesuvar firmalarını aynı anda bünyesinde barındırmasıydı. GM büyüdükçe Sloan tasarım, mühendislik, finans, pazarlama ve son olarak da personel için ayrı birimler kurdu.</p>

  <p class="normal1">Sloan bir CEO’nun en önemli önceliğinin işe alacağı personelin seçimi olduğunu düşünüyordu:</p>

  <p class="indentmetin">Bu şirket, önemli kararlar almam ve bunların doğru kararlar olması için bana oldukça iyi bir maaş veriyor. Çalışanların yönetilmesinden daha önemli bir karar varsa onu da siz bana söyleyin.</p>

  <p class="normal1">Sloan’ın adem-i merkeziyetçi sistemi bölümlerin özerkliğini ve güçlü, bağımsız liderlik özelliklerini gerektiriyordu. Sloan’ın dehasının önemli bir parçası, birçok kısmı ve bölümü yönetmesi için en yetenekli insanları seçebilmiş olmasıydı. Tarihsel olarak farklı bölümler altında şirket örgütlenmesinin ilk örneklerinden biri Sloan’ın yönettiği GM’dir.</p>

  <p class="normal1">En iyi yöneticileri işe almak konusundaki GM uygulaması<br class="chapter" />
  -iş veya diğer konularda çalışmak üzere- bütün diğer firmalara daha sonraki yıllar boyunca bir örnek teşkil edecekti. Bu başarının kanıtlarından biri de Sloan’ın farklı GM bölümlerini yönetmek için profesyonellerde ısrar etmesiydi. İşe adam alma konusundaki düşüncelerini ifade ederken Sloan hep çok dikkatliydi:</p>

  <p class="indentmetin">İnsanlar hakkındaki verilen karar, hayati önemde olan tek karardır. Siz de herkes gibi bir firmanın “daha iyi insanlarla” ilerleyebileceğini düşünürsünüz. Firmanın bütün yapabileceği insanları doğru yerlere yerleştirmektir -ve ancak ondan sonra performans yükselir.</p>
</body>
</html>
