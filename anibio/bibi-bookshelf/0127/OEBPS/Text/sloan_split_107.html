<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">VII<br class="chapter" />
  Bütünleyici ve Yardımcı İşler</h1>

  <p class="normal1">Niçin yeni ve yardımcı işler?.. Sloan GM’in ürün hattını tespit ediyor. William Durant döneminde GM’in ilk alımları. Sloan başka şirketleri de satın alıyor. GMAC, bankaların değil, GM’in doldurduğu finansman açığı. GM dizel lokomotiflerle çıkış yapıyor. Sloan ev buzdolaplarında Frigidaire’i pazar lideri yapıyor. GM’in havacılıkla kısa flörtü. Gerber’in şaşırtıcı biçimde başarılı olan yardımcı işi. Kirk Kerkorian MGM’i yeniliklere uyduruyor. Yardımcı veya bütünleyici işlere başlama veya bunları satın almada yönetsel dersler.</p>

  <p class="normal1">Birleşme veya alım yoluyla genişlemenin cazibesi, tıpkı yeni bir aile kurmanın güçlüğünü çekmektense hazır bir aileyi sahiplenmeye benzer. Düzeni kurulu olan iş, değişim ve gelişim için hazır görünür. Ama burada asıl akıl yoran meseleler, tanıdık bir iş bulmak, şirketin faaliyet alanından farklı alanlardaki fırsatları kollamak ya da hiçbir şey yapmayıp eldeki işe yoğunlaşmak gibi seçeneklerdir.</p>

  <p class="normal1">Her zaman cazip olan, başka bir firmayı alarak ya da sizin faaliyet alanınıza benzer bir işi satın alarak şirketin gelirlerini arttırmak eğilimidir. Bazı durumlarda alımlar ya şirketle ilişkilidir ya da şirketin ana işine uyan bütünleyici işlerdir. Ama bazen de alımlar tamamen ilgisiz işlerdir, şirketin ana işinden tamamen farklıdırlar ve bunların aralarında hiçbir ticari ilişki yoktur.</p>

  <p class="normal1">Geçen 20 yılda, ABD başarılı olup olmadıkları hâlâ bilinmeyen multimilyar dolarlık birleşmelere sahne oldu. 2004 yılında FedEx tarafından alınan 2,4 milyar dolarlık Kinko’nun sonu ne olacak? Chase ve JP Morgan’ın mali birleşmesi ne kadar başarılı? Disney firmasının ABC televizyonunu alması akıllıca mıydı? Daimler-Benz’in Chrysler şirketini alması iyi bir iş uyuşması ve daha önemlisi iyi bir yatırım mıydı?</p>

  <p class="normal1">Wall Street’ten alkış alan her başarılı Pepsi-Frito Lay birleşmesi örneğine karşı bir Time Warner-America Online yıkımı örneği bulunur. Aslında yatırımcılar başta Time Warner’ın iletişimin geleceğine dair cüretkâr vizyonuyla internetin potansiyel zenginliğinin getireceği kârdan yararlanacak AOL ile birleşmesini alkışladılar. Yakın tarih şirketlerin başka şirketleri almalarında ya da onlarla birleşmelerindeki başarıları ve başarısızlıkları kaydetmiştir.</p>

  <p class="normal1">Bir yöneticinin bütünleyici veya yardımcı bir iş alımına yaklaşımı nasıl olmalıdır? Belki de doğru cevap -dikkatli bir cevap- Alfred P. Sloan, Jr.’ın GM’deki geçmişinde yatıyordur.</p>
</body>
</html>
