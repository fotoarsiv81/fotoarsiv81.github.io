<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_147">Yeni Bayi İletişimi</h2>

  <p class="normal1">Sloan’ın bayi ilişkilerini düzenlemesinde son kısım, onun iki ana işletme ilkesinin bileşimiydi: Olguları derleme ve muhalefeti teşvik etme. Sloan, “bütünün hayrına olmayan iş ilişkilerine asla ilgi duymamıştı.” GM ile bayilerin en iyi şekilde iletişim kurabilecekleri yolu bulması gerekiyordu. Eşgüdümlü davranılması gereken bazı konularda şirket politikasının yakın temas ve bilgi gerektiren birçok sorunu olduğunu biliyordu.</p>

  <p class="normal1">Bu iletişim sorununa yenilikçi çözüm GM Bayilik Konseyi’nin kurulması oldu. GM tarihinde önemli bir dönüm noktası olan 1934 yılında, Sloan acenteleri GM merkezine görüşmek üzere davet etmenin karşılıklı çıkar gereği olduğunu gördü. İlk denemede 48 bayi vardı (daha sonra Sloan yeni ve farklı görüşlerin duyulması için diğer bayileri de çağırdı), bu 48 bayi dört ayrı panelde 12’şerli olarak ayrıldı. Sloan dâhil GM yöneticileri panellerin başına geçtiler. Amaç açıktı: “Konseyin ilk işi geliştirilmiş bayi ilişkileri için genel politikaları belirlemek gibi uzun bir çalışmaydı. Toplantılarımız sadece politikayla ilgiliydi, politikanın yönetimiyle değil.”</p>

  <p class="normal1">Toplantıların temel meselesi bayilik satış sözleşmesini, otomobil sanayisinde ana şirketle acente sahibi arasındaki özel koşulları belirleyen belgeyi hazırlamak oldu. Zorlu konular ele alındı ve tartışıldı. Bunlar arasında sözleşmenin uzunluğu, başarısızlık nedeniyle fesihten önce tanınacak gün sayısı, verilecek araç sayısı, tanımlanmış bir alanda yer alacak en fazla bayi sayısı ve daha önemlisi ölüm halinde acentelerin haklarının ailelerine devri konusu vardı.</p>

  <p class="normal1">Sloan, bayileri görüşmeye çağırmakla GM ve dağıtımcılarının uyumlu bir amaç için birlikte çalıştıkları mesajını veriyordu: Her iki tarafın da kâr etmesi amacı. Sloan 1937 yılında üyelere konseyi övmek için yaptığı konuşmada şunları söylerken âlicenaptı: “Bu sorunlara karşı geniş yaklaşımdan özellikle etkilendim... Bu sorunları temel bir bakışla çözmek için gösterilen toplu arzudan cesaret aldım.”</p>

  <p class="normal1">(Bayiler Sloan’a duydukları samimi takdiri Alfred P. Sloan, Jr. Vakfı’na kanser araştırmaları için takdim ettikleri 1.525.000 dolarlık bir çekle gösterdiler. Yıllar sonra bu grup GM Kanser ve Tıbbi Araştırma İçin Bayilerin Desteği Fonu adını aldı ve cömert bağışlarını sürdürdü.)</p>
</body>
</html>
