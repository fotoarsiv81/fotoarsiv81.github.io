<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_96">Donaldson Brown</h2>

  <p class="normal1">Donaldson Brown, Sloan’ın 1921 yılında Du Pont firmasından devraldığı ikinci yöneticiydi. GM’in mali işlerden sorumlu başkan yardımcısı olarak görev yaptı ve daha sonra 1924 yılında yönetim komitesine atandı. Matematiksel ve düzenli çalışan zihni, Sloan’ın Şirket Yapılanması’nda bir firmayı yeniden canlandırmak için yapılması gerekenler üzerine yazdığı fikirlerle mükemmelen uyuşuyordu.</p>

  <p class="normal1">Brown’un yaşamöyküsü kısaca şöyleydi: 13 yaşında Virginia Politeknik Enstitüsü’ne girdi ve 17 yaşında elektrik mühendisi olarak mezun oldu. 24 yaşında Du Pont firmasında çalışmaya başladı ve mali işler sorumluluğuna kadar yükseldi. Du Pont’tayken bir firmanın uzun vadeli planlamasında ekonomistlerin ve istatistikçilerin kullanılması gerektiğinin öneminin altını çizen ilk mali yöneticilerden biriydi.</p>

  <p class="normal1">Pierre du Pont’un izniyle, Brown’a firmanın gelişmesine katkıda bulunan maliyet muhasebesi değişkenleri üzerinde daha sıkı bir kontrol uygulaması talimatı verildi. Onun yenilikçi uygulamaları şunlardı: Yatırım getirisi ilkesi, özkaynak kârlılığı, sermaye devir hızı ve olgulara dayandırılmış kesin satış ve maliyet tahminleri. 1920 yılında Pierre du Pont ve Raskob’a yardım için GM’e gittiğinde Brown bütün bu maliyet ve muhasebe sistemlerini beraberinde getirdi.</p>

  <p class="normal1">Sloan bu mali kontrol ve tespitlerin önemini biliyordu: “Bugün (1964) finans işlemleri o kadar rafine ki bu yöntem rutin görünebilir; ancak bazılarının dediği gibi mali yöntem stratejik iş kararları için uyulması gereken ana temellerden biri.”</p>

  <p class="normal1">1920 yılında Durant kaynaklı GM’deki krizden sonra Brown, uzun vadeli bir stok denetimi politikası geliştirdi. Sloan, “iyi iş yapmak veya mali komite politikalarıyla uyumlu olmak amacıyla stokları denetlemek” için Brown’ın yazdığı yeniden örgütlenme planlarının GM’in yeni mali kontrol sistemi için ilk ve en temel hareket olduğunu ifade etti.</p>

  <p class="normal1">Olguların ve iç denetimin önemine inanan Donaldson Brown’da, Sloan kendisini (bir başka üniversite mezunu mühendis) gördü. Bir keresinde Sloan, Brown’ın mali uzmanlığını deneyimledi, onu karmaşık üretim tahmini işine atadı. Sonuç fabrika yatırımı, işletme sermayesi, satışlar ve stok taahhütlerini içeren dört aylık bir tahmin planıydı.</p>

  <p class="normal1">Brown’ın öncelikli işlerinin arasında şirketin denizaşırı ülkelerde nasıl gelişmesi gerektiği konusunda politikalar üretmek de vardı. Şirketin çığır açan ikramiye ve tazminat planları için en iyi yöntemi bulmaya çalıştı, tazminat planları Amerikan iş dünyasındaki ilk istatistiksel modellerden biriydi. Son olarak en yetenekli yöneticileri seçmek ve terfi ettirmek için GM’e bir yöntem önerdi.</p>

  <p class="normal1">Brown aynı zamanda GM’in her bir bölümündeki yatırım getirisinin başarısını ölçmek için özel bir yöntem geliştirdi. Bu karmaşık sistemler Sloan’ın envanter ve işletme sermayesinin, ana sermaye dönüşümünü nasıl etkilediğini incelemesine yardım etti. Esasen bu sistem Sloan ve yönetim komitesine her bölümün performans standardını kesin biçimde tespit etmek için önemli bir araç vermiş oldu.</p>

  <p class="normal1">Brown’ın 1920’lerde ve izleyen yıllarda GM’e katkısı büyüktü. O yetenekleri ve tuhaflıklarıyla Peter Drucker’ı etkileyen az sayıda GM yöneticisinden biriydi. Drucker GM üst yönetiminin Brown’dan şöyle söz ettiğini yazar: “O GM’in beynidir, ama bilinen herhangi bir dili konuşmaz.” İşte Drucker’ın bu derin düşünceli dâhiyi tanımlaması: “Önce, en berbat Alman profesörlerden biri gibi, bütün dipnotları, tanımları ve beklentileri yarısı matematik denklemlerinden yarısı da sosyal bilimler jargonundan oluşan bir dille anlatırdı, üstelik nereye varacağını hiç belirtmeden.”</p>

  <p class="normal1">Aslında Brown bu arkaik dili konuşabiliyordu; çünkü Sloan matematiksel nüanslarıyla bu dili diğer GM yöneticilerine çevirebiliyordu. Sloan’ın Brown’ın sadakatine olan güveninin bir ölçüsü olarak, Sloan’ın 1936 ve 1937 yıllarında Michigan, Flint’te yaşanan tarihi GM-Birleşik Oto İşçileri Sendikası’nın grevinde şirketin sözcüsü olarak Brown’ı ataması gösterilebilir.</p>

  <p class="normal1">Donaldson Brown 1946 yılında Sloan resmen emekli olana kadar GM’de kaldı. GM ve Du Pont firmalarının yönetim kurullarında görev yapmaya devam etti, ta ki Anayasa Mahkemesi’nin 1959 yılındaki antitröst kararıyla aynı anda iki yönetim kurulu üyeliğini yasaklamasına kadar.</p>
</body>
</html>
