<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_70">Otomobil Şirketleri Yurtdışına Açılıyor</h2>

  <p class="normal1">Ford ilk arabasını 1903 yılında İngiltere’ye ihraç etti. 1905 yılında Ford, Londra’da bir galeri açtı ve 400 araba sattı. İngiltere’de yerel araba talebi artınca, Ford Kuzey Amerika dışındaki ilk üretim birimini kurdu, 1911 yılında Manchester yakınında Trafford Park’ta bir fabrika inşa etti. Şirket iyi bilinen montaj hattı üretimine başladığında -İngiltere ve Avrupa’nın ilk montaj hattı- yıl 1913’tü...</p>

  <p class="normal1">1920’lerde Avrupa’nın yol sistemi Amerika’nınkinden farksızdı; şehirlerin içinde ve çevresinde taşla döşenmiş bazı yollar ve geri kalanın hepsi toprak yol. Tarihsel olarak ilk kez İtalyanlar, 1924 yılında sadece otomobiller için bir yol inşa ettiler. Çok şeritli ilk otoyol sistemi olan Alman otobanıysa 1935 yılında Frankfurt’tan Darmstad’a 22 km’lik bir uzunlukta yapıldı. İlk büyük İngiliz yolu ünlü M1’in yapımına 1950’lerde başlandı ve Londra’yı kuzey bölgelerine bağladı. 1970’lerde bitirildi ve bugün 321 km. uzunluğunda.</p>

  <p class="normal1">Ford’un İngiltere’deki başarısı işletmeden sorumlu başkan yardımcısı olduğu dönemde Sloan’ın dikkatini çekti. Burada Sloan ve diğer GM yöneticileri için soru uluslararası pazarda Ford ve diğer Avrupa firmalarıyla başarılı bir biçimde rekabet etmenin yollarının ne olduğuydu. Sloan Amerikan firmaları için klasik endişeyi açıkça dile getirdi: “İhracatçı mı yoksa denizaşırı üretici mi olacağımıza karar vermek zorundaydık.”</p>

  <p class="normal1">Sloan kısaca Amerikalılar için yurtdışında iş yapmanın ana ikilemini tanımlamıştı ki bugün Amerikalı yöneticiler için bu sorun hâlâ geçerlidir: Maliyetleri düşük tutarak ihracat yapmak veya yüksek satış ve gelir beklentisiyle büyük paralar yatırarak yurtdışına yerleşmek.</p>
</body>
</html>
