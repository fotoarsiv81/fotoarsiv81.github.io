<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_118">MGM - Kumarhaneler ve Kumarhanelerin Ötesi</h2>

  <p class="normal1">Bir film şirketi olan MGM bir zamanlar gökyüzündeki yıldızlar kadar yıldızları olduğunu söylerdi ve 1940’lı, 1950’li yıllardaki meşhur müzikallerin yapımcısı olarak bilinirdi. Savaş sonrası dönemde klasik olan Meet Me in St. Louis, Singin’ in the Rain, ve The Band Wagon müzikallerini yapmıştı. Bütün MGM filmleri tanıdık kükreyen aslan maskotu Leo ve üstünde Latin özdeyişi “Ars Gratia Artis” (sanat sanat içindir) yazısıyla başlardı. MGM harfleri ve kükreyen aslan bu film şirketini aynı GE logosu gibi tanınmış bir Amerikan ikonu haline getirdi.</p>

  <p class="normal1">1969 yılında Las Vegas’taki otellerinden milyonlar kazanmış olan Kirk Kerkorian MGM stüdyolarını aldı ve Culver City<br class="chapter" />
  California’daki gayrimenkullerinin çoğuyla, filmlerden tanınan eşyaları, mesela The Wizard of Oz (Oz Büyücüsü) filminde<br class="chapter" />
  Dorothy’nin giydiği terlikleri sattı. 1973 yılında Las Vegas’ta ilk MGM Grand otelini açtı ve 1979 yılı itibarıyla MGM’in öncelikle ve en fazla bir otel firması olarak bilinmesi gerektiğini ifade etti.</p>

  <p class="normal1">1993 yılında şirket, yeni inşa edilen çarpıcı Las Vegas binası olan MGM Grand’ı açtı. Bu, 5.005 odasıyla dünyanın o zamanlar en büyük oteliydi. İçerdeki dekor stüdyonun film yapımlarına odaklanmıştı, Oz Büyücüsü temaları ve karakterleri kullanılmış, Emerald Şehir Casinos’u yapılmıştı.</p>

  <p class="normal1">Şirket, Kerkorian’ın iki kızının isimlerinin birleşmesinden oluşan Tracinda adını almıştı. Kerkorian film yapımcılığından kumarhane sahipliğine başarılı bir geçiş yapmış, Las Vegas’a sinema tarihini ve daha da önemlisi aile eğlencesini simgeleyen üç harfli MGM logosunu götürmüştü. Film ve televizyon yapım şirketleri olan Disney ve Universal de başarılı gezi ve tema parklarıyla bu farklı film şirketinin oraya gelişinin yolunu hazırlamışlardı.</p>

  <p class="normal1">MGM kârlı geleceğin, televizyon ve sinema filmleriyle risk almak yerine kumarhane işletmekte olduğuna karar vermişti.<br class="chapter" />
  Kerkorian’ın sahipliği süresince MGM film işinde iddialı olmadı, sadece birkaç başarılı film yaptı, mesela Thelma ve Louise, Berber Dükkânı (Barbershop) ve Yasal Sarışın (Legally Blonde).</p>

  <p class="normal1">Kerkorian, MGM’in şirket adını ve önceden var olan mülkünü satmaya çalıştı ama başaramadı -ilk olarak 1986 yılında Ted Turner’a, sonra da 1992’de borcunu aksatan İtalyan finansçısı Giancarlo Paretti’ye. Şirket Kerkorian’ın elinde kaldı ve diğer stüdyo mülklerini alarak kapasitesini genişletti. Ancak Hollywood film camiası içinde MGM başarılı filmler yapmak için gereken üstün yetenekleri çekemiyordu. Nihayet 2004 yılında Sony Pictures, MGM’in adı ve stüdyosu için iyi bir teklif verdi. Film yapımında şöyle böyle geçen 25 yıldan sonra Kerkorian kasasını doldurdu.</p>

  <p class="normal1">Kerkorian, Las Vegas’ta genişlemeye ve süregiden bir sermaye olarak MGM harflerini kullanmaya devam etti. Kerkorian 2000 yılında oteller patronu Steve Wynn’in Mirage otellerini satın aldı, zarif Bellagio oteli dâhil. Bu yeni birlik MGM-Mirage adını aldı ve altı oteliyle Las Vegas’ta en fazla otel odasına sahip oldu. Yakın zamanda yine Las Vegas’ta bulunan Mandelay Bay otellerini alarak bünyesine dört otel daha katmış oldu.</p>

  <p class="normal1">MGM yan iş efsanesinde son parça 2004 Aralık ayında ortaya çıktı, MGM-Mirage firması Las Vegas’ta 66 dönümlük arazi üzerinde devasa konutlar ve bir otel yapacağını ilan etti. Halen yürütülmekte olan projenin adı City Center ve ABD’de özel olarak finanse edilen en büyük inşaat. Ama binlerce daireyi satabilmek ve en iyi dükkânları ve restoranları çekebilmek için şirket yine projenin önüne MGM logosunu ve belki de aslan Leo’nun çizimini, eski film günlerinde olduğu gibi kullanabilir.</p>
</body>
</html>
