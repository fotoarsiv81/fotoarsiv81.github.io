<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_54">İyi Seçenekler Kötüden Felakete Gitmeye Başladığında</h2>

  <p class="normal1">İkisi de GM’den kaynaklanan iki farklı müşteri temelli seçenek gösteriyor ki başlangıçta iyi bir seçim olan şey, yıllar sonra kötü bir seçim haline gelebiliyor. Bu durumdan çıkarılacak dersler zarardan erken dönmenin yolları ya da yeni, radikal bir fikri hiç sunmamak olmalı.</p>

  <p class="normal1">2000 yılının Aralık ayında GM akla gelmeyecek bir karar aldı ve 2004 yılından itibaren en eski Amerikan arabası olan Oldsmobile’i artık üretmeyeceğini açıkladı. Bu model 1897 yılında Ransom Olds tarafından üretilmeye başlanmıştı ve 1908 yılında General Motors’un bünyesine katılan ikinci araba markasıydı.</p>

  <p class="normal1">Bir zamanlar Oldsmobile GM’in en yenilikçi modeliydi. 1938 yılında ilk otomatik transmisyonu o yapmıştı ve 1949 yılında efsanevi Rocket 88 model motoruyla ilk yüksek kompresyonlu, valflı V-8’i sunmuştu. Cutlass modeli ABD’deki en popüler otomobilken 1985 yılında satışları 1,2 milyonla zirve yapmıştı. (1987’de Oldsmobile, 1986’ya kıyasla 400.000 araba daha az satmıştı!) Ama 2000 yılı itibarıyla toplam satışlar, 1952 yılında satılan 224,684 otodan beri yapılan en düşük satışa, 300.000’in altına düşmüştü.</p>

  <p class="normal1">GM neden Oldsmobile üretimine devam etmedi? Basit cevap şu ki otomobilin kimliği yanlış bir noktaya taşınmıştı, belirgin modeli, tanınabilir biçimi ve Rocket 88, Cutlass veya Tornado gibi güçlü isimleriyle tarihi bir geçmişi olan Oldsmobile artık kaybolmuştu.</p>

  <p class="normal1">1980’li yıllarda bütün GM üretimi arabalar belirgin tasarım görünümlerini yitirince bütün modeller birbirlerine benzemeye başladı. Ya da başka bir deyişle otomobiller başarılı Japon rakiplerine benzemeye başladılar. (Benzerlik için GM’de kullanılan terim marka mühendisliği’ydi (badge engineering), buna göre beş araba modeli de maliyeti düşürebilmek için mümkün olduğu ölçüde aynı parçaları kullanıyordu, talihsiz sonuç Chevy’nin, Buick’a benzemeye başlamasıydı.)</p>

  <p class="normal1">Oldsmobile üretiminin tamamen durdurulmasına yol açacak GM yönetim kararı, Olds’u Honda’ya alternatif olarak “diğer bütün arabalara benzer” şekilde yeniden tasarlamaktı. Son tahlilde kaliteli Honda ve Acura modellerine benzemek istemenin bir hata olduğu önceden belliydi. Olds gücü ve ince biçimiyle hak edilmiş bir ün edinmişti. Nasıl olur da GM var olan Honda (veya benzerleri Toyota, Nissan ya da VW) alıcılarının hiçbir zaman kaliteli performans derecelendirmelerine ve yüksek ikinci el satış değerine sahip olmayan Olds’a geçebileceğini düşünürdü?</p>

  <p class="normal1">Oldsmobile üretimini durdurma kararı 1920’li yılların başında Sloan’ın Scripps-Booth ve Sheridan otomobillerini durdurma kararına benziyor, bu arabalar da GM’in beş arabalık hattında üretilen altıncı ve yedinci arabalardı.</p>

  <p class="normal1">Sloan bir başka GM arabası olan ve 1957 yılında küçük Avrupa modellerinin sunduğu yeni meydan okumayı karşılamak için üretilen Corvair’in üretiminin durdurulmasında yer almamıştı. İronik olarak bu yeni araba küçük ve yakıtı ekonomik kullanan bir model olduğu halde, daha lüks bir model olan Monza yüksek fiyatıyla tüketicinin ilgisini çekti ve yakıt tasarruflu küçük bir araba almak fikrini tamamen ortadan kaldırdı.</p>

  <p class="normal1">Aynı damarda GM yeni, ancak anti-GM bir araba olan Saturn’ü çıkardı (ABD’de üretilen ve Amerikalıların yaptığı kaliteli, Japon tarzında bir araba) ve bu araç pazara parlak ve gerekli bir seçenek sundu. Ama bugünün Saturn’ü GM’in düşündüğü gibi “geleceğin arabası” olmaktan tamamen uzak bir halde, milyarca dolar değerinde hatalı bir adım olarak kaldı. İronik olarak bu model Japon arabaları gibi üstün tüketici sadakatine ve performans derecelendirmesine sahip olmasına rağmen Japon rakiplerinin yüksek satış rakamlarına asla ulaşamadı.</p>

  <p class="normal1">Kaliteli bir araç olan ve temiz bir fiyatlandırmayla satılan<br class="chapter" />
  Saturn büyük satışları engelleyen bir çelişkiden dertli: Japon arabasını seçen bir Amerikalı, niçin Japon tarzında üretilmiş bir Amerikan arabasını alsın? Bazı otomotiv çevrelerinde Saturn’ü böyle yüksek bir maliyetle üretmek, GM’in 1920 yılında hava soğutmalı motorun muazzam bir başarı olacağı ve şirketin geleceğini belirleyeceği düşüncesindeki ısrara benzetildi.</p>

  <p class="normal1">Saturn satışları 2004 yılında toplam 221.000 oldu, bu rakam 1996’daki 279.000’den 58,000 adet daha düşük. 1990 yılında Tennessee’de yeni inşa edilmiş son teknoloji ürünü bir fabrikada üretilen ilk araçtan sonra kâr edebilmek için gereken 500.000’lik satışa hiç ulaşılamadı. Saturn alıcılarının yüzde 40’ının zaten bir GM otomobiline sahip olduğunu öğrenmek GM için ikinci kötü haberdi.</p>

  <p class="normal1">Yöneticiler bu iki örnekten neler öğrenebilir? Oldsmobile durumunda 1980’lerde bu aracın Sloan’ın deyişiyle artık “amaçsız” kaldığı açıktı. Tüketicinin zihnindeki belirgin Oldsmobile fikrini sürdürmeyi başaramamıştı. Yüzyılın dönümünde 1905 yılında kıta boyunca rekor kıran satışlara ulaşmış Old Scout modeliyle bağlantısını yitirmişti, aynı şekilde tarihsel olarak isimlendirilmiş güçlü modelleriyle de bir ilişkisi kalmamıştı.</p>

  <p class="normal1">Dahası 1983 yılında Saturn üretimi başlatıldığında hiçbir kimliği olmayan Oldsmobile’a GM üretim hattında yer var mıydı? Yaklaşık 20 yıl sonra hızla düşen satışlar ve mutsuz satıcılar bağlamında GM, aynı Chrysler’in bir zamanlar popüler olan Plymouth’u üretmekten vazgeçtiği gibi Olds’u üretmekten de vazgeçti. Bu iki sonlandırılmış marka Amerikan otomobil sanayisinin mezarlığında yatan diğer markalar olan Willy, Nash, Studebaker, Packard, La Salle ve Hudson’ın yanına gidecekti.</p>

  <p class="normal1">Bu vakalarda seçenek hakkındaki dersler iki katmanlı: 1980’lerin ortalarında Amerikan pazarı belirgin biçimde değiştiğinde, yani müşteriler daha yüksek yeniden satış değeri olan ve satış sonrası servise fazla gereksinim duymayan daha kaliteli otomobilleri seçmeye başladığında, Olds üretimi durdurulmalıydı. Olds’un şeklini değiştirip Honda’ya meydan okumak amacıyla çıkarmak onun varlığını tehlikeye attı; çünkü rakibinin sunduklarını asla sunamayacaktı. Oldsmobile asla bir değişim kozasına girip yeni ve güzel bir Japon modeli olarak yeniden ortaya çıkamayacaktı.</p>

  <p class="normal1">Saturn seçeneği de kâğıt üzerinde son derece başarılı; ama sahada asla iyi iş yapamayan bir beyzbol takımına benziyor. Geçmişe bakıldığında, GM eğer bir Japon markasını satın alıp (tabii bu eğer mümkünse) dünya çapında müşterilerin hoşnut olduğu bir Japon otomobili üretmeyi düşünseydi acaba onun için daha kârlı olabilir miydi?</p>

  <p class="normal1">GM’in yabancı bir markayı satın alma girişimi İtalyan Fiat fabrikası örneğinde yürümedi, 2005 yılında GM bu anlaşmadan işi tamamlamadığı için 2 milyar dolar ödeyerek çıktı.</p>

  <p class="normal1">(Lüzumsuz otomobil terimleri sözlüğü: Bu meşhur İtalyan otomobilinin ismi aslında bir kısaltmadır ve F.I.A.T şeklinde yazılmalıdır. Bu harfler İtalyancada Fabbrica Italiana di Automobili Torino, yani “Torino’daki İtalyan otomobil fabrikası” anlamına geliyor. Benzer şekilde Alfa-Romeo’daki A.L.F.A. da İtalyancada Anonima Lombarda Fabbrica Automobili bir başka deyişle “Lombardi oto imalat fabrikası” anlamına geliyor. Nicola, Romeo adını 1916’da ekledi.)</p>
</body>
</html>
