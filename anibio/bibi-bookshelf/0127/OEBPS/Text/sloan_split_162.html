<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_158">Oakland/Pontiac İçin “Aile” Kampanyası</h2>

  <p class="normal1">1920’lerin ortasında Sloan şirketin otomobil markaları arasındaki açığın kapatılması için seri üretilen, iyi işleyen, üstü kapalı, düşük fiyatlı ve altı silindirli bir otomobile ihtiyacı olduğuna karar verdi. Ama bu düşük fiyatlı bir Chevrolet olmamalıydı; çünkü yeni arabanın standart bir dört silindirli Chevy’den daha güçlü bir motora ve yine daha iyi tasarım özelliklerine sahip olması gerekiyordu. Oakland bölümünün genel müdürü bu yeni otoyu üretmek için izin istedi.</p>

  <p class="normal1">1922 yılında Oakland için yapılan reklamda basitçe, “Oakland’ın Arkasındaki Şirket” ifadesi yer alıyor ve GM tanımlanıyordu. Bütün reklamlarda GM adı sayfaların dibinde kalın harflerle yazılıydı.</p>

  <p class="normal1">Dört yıl sonra, 1926 yılında GM, Oakland otomobilini “Pontiac” adıyla piyasaya çıkarmak istedi, isim arabanın üretildiği Michigan şehrinden alınmıştı. Bu isim ayrıca dört Kızılderili ulusunu birleştirerek güçlü bir konfederasyon haline getiren ve ironik olarak Detroit’e saldıran Ottawa kabilesinin büyük reisi Pontiac’a da gönderme yapıyordu.</p>

  <p class="normal1">Piyasaya çıkan ilk Pontiac modeli “Altıların Şefi”, 1926 New York Oto Show’da sergilenen ilk altı silindirli otomobildi. Böylece Pontiac’ın meşhur Kızılderili reisiyle ilişkisi başlamış oldu, daha sonra bir Kızılderili’nin stilize başı logo olarak kullanılarak bu ilişki geliştirilecekti. İlerleyen günlerde GM başka Amerikalı özellikleri kullanarak kendi aile öyküsünü anlatmaya devam etti, Reis Pontiac’ın adı, Oldsmobile’in Yaşlı İzcisi (Old Scout) gibi, Amerikan tarihinin bir başka sembolünü temsil ediyordu.</p>

  <p class="normal1">İlk Pontiac’ı tanıtan reklam, otomobili “GM’in 17 yıllık deneyimini yansıtan” bir araç olarak ifade etti. Yeni model büyük bir başarı getirdi ve bu ürünün yerleşmiş ve artık tanınan bir Amerikan oto şirketinde üretildiğinin anlaşılması için GM’in böyle bir sunuma izin verdiği birçok insan tarafından algılandı. Oakland adı 1932 yılında terk edildi, o yıldan sonra Pontiac bu markanın tek adı oldu.</p>

  <p class="normal1">Oakland otomobillerinin satışı 1925 yılındaki 44.642’den 1926 yılında 133.604’e sıçradı. Bu, GM’in beş markası içindeki en yüksek artış oranıydı. Oakland/Pontiac ikinci yılı olan 1927 yılında, 188.168 araca çıktı. Nihayet 1928 yılında beş marka arasında ikinci olan Buick’i yakalayarak 244.584 araç sattı. Üç yıl içinde Oakland/Pontiac modelleri şaşırtıcı bir şekilde 200.000 artış göstermişti, bu çarpıcı artışın büyük kısmı kapalı gövde şasesinden ileri geliyordu; ama GM’in “Aile” reklamları ve tekil model kampanyalarının başarısı da önemli bir paya sahipti.</p>
</body>
</html>
