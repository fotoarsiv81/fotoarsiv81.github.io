<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_59">Mali Gerçekleri Bilmek</h2>

  <p class="normal1">Sloan bir kez bölümlere daha çok özerklik veren adem-i merkeziyetçi sistemini oturttuktan sonra, deneyimli Du Pont yöneticilerinin yardımıyla mali kontrolleri uygulamaya soktu. 1921 yılında bu yöneticilerden en önemlisi, 20. yüzyılın ilk yıllarında Amerikan iş hayatında sıra dışı bir iş yaparak Du Pont firmasına ekonomistleri ve istatistikçileri alan Donaldson Brown’du. Sloan, Brown’un GM’in mali işlerden sorumlu başkan yardımcısı olmasında ısrar etti: “O ve ben bir işletmenin yönetilmesinde ayrıntılı, disiplinli kontrolün değeri konusunda aynı görüşleri paylaşıyorduk.”</p>

  <p class="normal1">Du Pont firmasındayken Brown yönetim kuruluna yatırım kârlarını tahlil etmenin yeni bir yöntemini öneren bir rapor sunmuştu. Onun ROI formülü şirket muhasebesini devrim sayılabilecek şekilde değiştirmişti. Nihayet bu yöntem GM’de uygulandığında şirketin toptan kârlılığının hesap edebilmesini sağladı, William Durant’ın olgulara ve mali sorumluluğa dayanmayan başkanlık döneminde eksik olan, hayati öneme sahip bir işlemdi bu.</p>

  <p class="normal1">Sloan, karar alan biri olarak olgulara düşkünlüğünü paylaşan Brown’u işe aldı. Buna ek olarak Sloan mali bir uzmanla çalışmaktan memnundu, çünkü muhasebe bilgisi iyi olmasına rağmen eksikti. Daha da önemlisi kendi adem-i merkeziyetçi sistemine uyan işleyebilir bir mali kontrol uygulamaktan hoşnuttu: “Donaldson Brown GM’e geldiğinde beraberinde bir mali dönüm başlattı. Bu, yönetimin verimliliğini yansıtan gerçekleri berraklaştırma yöntemiydi.”</p>

  <p class="normal1">Brown fen ve matematik eğitimi almış o yeni üniversitelilerden biriydi. 1902 yılında Virginia Politeknik Enstitüsü’nden mezun olmuş ve daha sonra Cornell Üniversitesi’nde mühendislik konusunda yüksek eğitim almıştı. Onun esas katkısı Amerikan şirketlerinin daha sıkı bir muhasebeye ihtiyaçları olduğunu fark etmekti. O, tarihsel olarak ulusun ilk gerçek “rakam” adamlarından biri olarak nitelenebilir.</p>

  <p class="normal1">Sloan, Brown’un toplantılarda kullandığı yenilikçi sunum biçimi olan grafik kullanımından da etkilenmişti. Bu grafik sistemi GM’de olguların sunumunda ve incelenmesinde faydalı bir yöntem olarak sıklıkla kullanılmaya başlandı.</p>

  <p class="normal1">Kısa sürede, Brown’un muhasebe uzmanlığı ve Sloan’ın genel yönetimi altında GM’in mali işletmesi sermaye harcama, nakit kontrolü, envanter tespiti, yönetim ve üretim kontrolü alanlarında etkin denetimler gerçekleştirdi. Bunlar bir kez yerlerine oturduktan sonra bütün şirket düzenli şekilde olgu toplama işine daldı.</p>

  <p class="normal1">Sarsıcı istatistiksel kavramlardan biri de Sloan’ın üretimi kontrol edebilmek amacıyla bölüm başkanlarından yıllık tahminler istemesiydi: “Onlardan gelecek yıl için karamsar, muhafazakâr ve iyimser beklentileri temelinde satışlarının, kazançlarının ve para gereksinimlerinin ne kadar olacağını tahmin etmelerini istedim.”</p>

  <p class="normal1">Ancak Sloan fark etti ki sayısal kontrollerle (finans, muhasebe ve üretim) hareket edenlerle, daha iyimser ve beklentilerde aşırıya kaçma eğiliminde olan satış ve pazarlama ekibinin tahminleri arasında doğal bir farklılık vardı.</p>

  <p class="normal1">Liderliğinin uzun yılları boyunca Sloan daima satış ve pazarlama elemanlarının güven dolu tahminlerini dinledi. Her zaman herkesin fikrini duymak isterdi. Ama Hyatt, United Motors ve GM’deki deneyimlerinden biliyordu ki; iş âlemi döngüseldi ve gerçeğin satış ekibinin iyimser beklentilerinden ziyade soğuk, sert olgular tarafından belirlenmesi gerekiyordu.</p>

  <p class="normal1">Sloan’ın GM’deki dönemi ile bugünün hızlı internet ve pazarlama çağı arasında uzun yıllar var. Ancak otomobili ister araba bayisinde isterse internette satın, tek önemli değişken satış işlemidir. Bu ABD’deki yetişkin otomobil alıcıları için olduğu kadar, dünya çapındaki gençler için de doğru. Dünyanın her yerinde tüm pazarlamacılar olgulara dayanmak zorundadır.</p>
</body>
</html>
