<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">X<br class="chapter" />
  Şirket İmajı: Reklam ve Halkla İlişkiler</h1>

  <p class="normal1">Sloan ana şirketin tanınması gereğini fark ediyor. Sloan ve GM, reklam dehası Bruce Barton’u keşfediyor. Barton GM’in kurumsal reklam kampanyasını başlatıyor. Kampanya mükemmel sonuçlarla başlıyor. GM şirket reklamcılığını kullanarak ilk defa Pontiac adını sunuyor. Şirket kampanyası diğer GM bölümlerine de geçiyor. Sloan’ın kurumsal kampanyasının sonuçları. General Electric’in şirket kampanyası, Bruce Barton’lu GM kampanyasına benziyor. Nike’ın “Just do it!” başarısı. Ford unutulmaz bir reklamla geri dönüyor. MasterCard, nihai başarı. Şirket reklamcılığı konusunda yönetsel dersler.</p>

  <p class="normal1">Alfred Sloan yönetim, satın alma ve finansman komiteleri kurarak örgütün iç işleyişi için kendi sistemini yerleştirdikten sonra kurumsal reklamcılık komitesini oluşturdu. Bu adım Amerikan tarihindeki en başarılı kurumsal reklam kampanyalarından birinin ortaya çıkmasına yol açacaktı.</p>

  <p class="normal1">1922 yılında reklam yapmaya başlamadan önce, GM bilinmeyen ve tanımlanmamış bir şirket adıydı. On yıldan az bir sürede şirket ABD’de en çok saygı duyulan ve en güvenilen isimlerden biri oldu. Amerikan kartalı gibi ulusun erdem ve gücünü temsil eden sembolik bir güven ikonu haline geldi.</p>

  <p class="normal1">Yeni bir tüketicilik çağının doğuşuna tanıklık eden 1920’li yıllar boyunca GM kendini en başarılı otomobil şirketi olarak konumlandırarak dinamik Amerikan ruhuna hitap etmek istedi. Reklam kampanyasının amacı, farklı otomobil markalarını tanınabilir ve muteber tek bir varlık –General Motors– haline dönüştürmekti. Sloan sorunu biliyordu: “Eşgüdüme giden sonraki önemli adım reklamcılık alanındaydı. 1922 yılında yapılmış bazı tüketici incelemeleri elimdeydi ve gördük ki Wall Street ve Broad Street’in köşesinde oturanlar dışında kimse GM hakkında hiçbir şey bilmiyordu.”</p>

  <p class="normal1">Sloan tipik hareket biçimini tekrarladı. Birinci hareketi sorunu tanımlamak (şirket düzeyinde var olmayan reklam bilinci), ikincisi sorunu derinliğine incelemek amacıyla bir araştırma başlatmak (Tüketiciler GM’i tanıyorlar mıydı? Eğer cevap “evet”se şirket hakkında ne düşünüyorlardı?) ve sonuncusu da bir çözüm bulmaktı.</p>

  <p class="normal1">1920’lerde Amerikan iş âleminde ana şirketi tanıtmak yeni bir reklamcılık fikri değildi. Pullman Oto Şirketi ve AT&amp;T gibi bazı daha büyük şirketler “iyi iş” şeklinde kurumsal reklam kampanyaları yapıyorlardı.</p>

  <p class="normal1">Unutulmaz iyi niyet kampanyaları arasında Metropolitan Hayat Sigortası Şirketi’nin sağlık bilgisi üzerine hazırlattığı bir dizi afiş vardı. Bunlardan birinde ümitsizce bir yatakta oturan yaşlı bir adamın resminin üstünde şu soru yer alıyordu: “Ev mi, evler mi?” Bu ilanda, daha sonra sefalet içinde yaşayan yaşlı insanların yalnızlıkları tanımlanıyordu.</p>

  <p class="normal1">Ayrıca afişin altında Metropolitan Life yazısının hemen altında şu sloganlar vardı: “Dünyanın en büyüğü”, “Daha çok yatırım”, “Daha fazla poliçe sahibi”, “Daha fazla sigortalı”, “Her yıl daha fazla sigortalı”. Gerçekten 80 yıl öncesine göre bile bir ağız dolusu laf ve şirketin bugünkü kısa sloganıyla açık bir tezat: “Bugün yaşamla karşılaştınız mı?”</p>
</body>
</html>
