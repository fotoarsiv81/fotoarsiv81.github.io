<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_146">Bayiliğe Yatırım Yapmak</h2>

  <p class="normal1">Sloan’ın bayilik ilişkilerini iyileştirmesinde hâlâ çözülmedik iki açmaz kalmıştı: Birincisi acente devrinin nasıl azaltılacağı ve büyümek için gereken parası olmayan yetenekli ve tecrübeli bayilerin nasıl destekleneceğiydi. İkincisiyse GM ile bayi arasındaki sözleşmeli mutabakatı iyileştirmenin ve geliştirmenin yolları neydi?</p>

  <p class="normal1">Birinci soruna çözüm, GM’in işlettiği ve Motors Holding denen bir birimin kurulmasıyla bulundu. Bu bölümün işi bayilik hisseleri karşılığında acentelere sermaye vermekti. Sloan bu yeni yatırım fikriyle övündü: “Deneme safhasını geçtikten sonra fark ettik ki bu, dağıtım alanında uyguladığımız en iyi fikirlerden biriydi.”</p>

  <p class="normal1">Motors Holding’in işi bir GM bayisi işletmek için en iyi potansiyel yöneticileri bulup sonra da onlara sermaye sağlamaktı. Bu araştırmacı yöntemin ülkedeki ilk sistematik acente arama işi olması mümkündür. Bu, ayrıca Sloan’ın bir karara varmadan önce bulabildiği kadar olguyu derlemesi tarzına bir başka örnektir, her ne kadar bayileri seçmek birçok başka öznel ve sayıya dökülemez yargıyı içeriyorsa da.</p>

  <p class="normal1">GM sadece bir amaç için, başlangıç sermayesi, yönetim teknikleri, sürekli yardım ve öneri sağladı: Bayinin kâr etmesi. Sloan’ın amacı başarılı GM acentelerinin işletmeleri incelenerek bulunan en verimli yöntemlerle bayiyi eğitmekti. En son amaç da bayilerin çok başarılı olup GM’deki hisselerini geri alabilmeleri ve kendi işlerinin tek sahipleri haline gelebilmeleriydi. Ancak acenteler ana şirketten ayrılmak için biraz gönülsüzdüler. Sloan bu durumu şöyle yazdı: “...Motors Holding’in katkılarına o kadar değer veriliyordu ki, acenteler çoğunlukla Motors Holding yatırımlarının son hisselerini almamakta direndiler.”</p>

  <p class="normal1">Hisse alımıyla riski paylaşan GM, perakende satış işiyle bağlantısını geliştirmiş oldu. Aslında Motors Holding sayesinde Sloan bayilerle oturup bir acente işletmesinin sorunları hakkında ilk elden anlayışı geliştirdi. Bu yeni anlayışı şöyle anlattı: “...Bayilerin sorunları hakkında daha açık ve daha samimi bilgi.” Her zaman bir pragmatist olan Sloan, Motors Holding deneyiminin öneminin, bayilere sermaye sağlanmasında yeterli miktarı saptamak olduğunu vurguladı.</p>

  <p class="normal1">İlginç olarak Sloan, Motors Holding programına “karakter kredisi”<sup class="calibre3"><a href="../Text/sloan_split_184.html#footnote-100-7" id="footnote-100-7-backlink">[7]</a></sup> adını verdi. Şunu açıkça gördü ki, Amerika’nın kalbini ve ekonomik ruhunu oluşturan küçük işletmeci konumundaki girişimci acente sahibine risk sermayesi verilmek zorundaydı. Ve hem Ford (1950) hem de Chrysler (1954) benzer borçlandırma planları uygulamaya başladıklarında kendi sırtını sıvazlayabilirdi. Asla böbürlenmeyen Sloan, Motors Holding’in eski bir yöneticisi olan Herbert M. Gould’un şu sözlerini alıntılayacaktı: “Rakipleriniz sizi izlediğinde, bu, işin madalyası demektir.”</p>
</body>
</html>
