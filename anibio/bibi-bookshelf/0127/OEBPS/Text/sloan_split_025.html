<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_29">Yeni Cola: Coca Cola’da Anlaşmazlıklar</h2>

  <p class="normal1">Yeni Cola’nın 1980’li yılların ortasındaki pazarlama fiyaskosu hikâyesi, şirkette önemli sorunlara yol açmış ve şirket içi muhalefet için klasik bir örnek teşkil etmiştir. Her ne kadar bu öykü yeniden anlatıldığında bu yeni içeceği üretme kararının şirket içi muhaliflerin bir “bütün-sistemler-ileri” kararı sonucu ortaya çıktığı düşünülse de, gerçek şu ki başlangıcından (araştırma ve karar), ortasına (piyasa gerçeği) ve sonuna (projeyi geri döndürme) kadar bu tartışma farklı görüşlerin şiddetli çatışmalarıyla sürdü.</p>

  <p class="normal1">Pepsi’nin yirmi yıl süren gençlere yönelik reklamlarının sonucu olarak (“Pepsi Kuşağı”) 1981 yılında Coca Cola’nın bu en büyük rakibiyle olan pazar payı farkı sadece yüzde 5’e düşmüştü. Bu durum Coca Cola’nın McDonald’s ve diğer fast food zincirlerinde sahip olduğu imtiyazlı konumla şişirilmişti. Ama süpermarketlerde Pepsi ambalajlı ürünler rakibinin iki puan önünde görünüyordu. Bu düşüş, Pepsi’nin kola içicilerine Coca Cola’nın tadına doğrudan bir saldırı niteliği taşıyan “Pepsi Meydan Okuması”nı içeren reklam kampanyasının patlamasıyla hızlandı.</p>

  <p class="normal1">Atlanta’daki Coca Cola merkezinde durum kritik seviyeye ulaşmıştı. Yönetim, Cola’nın payındaki düşüşü durduracak bir promosyon, pazarlama veya reklam kampanyası bulmak gerektiğine inanıyordu. Eğer hiçbir önlem alınmazsa, Pepsi zaman içinde ABD’deki bir numaralı meşrubat olacak ve Coca Cola’yı büyük zarara uğratacaktı.</p>

  <p class="normal1">Coca Cola’nın üst yönetimi, düşünülemez olanı; yani mevcut formülü değiştirmeyi düşünmeye başladı. Başlangıçta bu radikal fikre sapkınlık olarak bakıldı. Coca Cola diğer ambalajlı ürünlerden çok daha fazla ABD’nin sembolü ve ikonuydu. Tanıdık şişesi, parlak kırmızı ve herkesçe tanınan logosuyla, dünyanın en çok bilinen markasıydı. Bu marka, özünde Amerika’ydı, elmalı kek ve beyzbol gibi.</p>

  <p class="normal1">(İtalya-Venedik’te bir kafede, San Marko meydanında güneşin doğuşunu gösteren bir fotoğraf vardır. Yaklaşık on metre yüksekliğindeki bir gözcü kulesinin tepesinden çekilmiş olan fotoğrafta meydanda önceden yerlerine koyulmuş yemlerden yiyen binlerce güvercin görünür ve kuşların karmaşık duruşları şaşmaz biçimde Coca Cola logosunu resmeder.)</p>

  <p class="normal1">Coca Cola’nın formülünü değiştirmeye kim cüret edebilirdi? Ve bu derece radikal bir hareketin sonuçları neler olabilirdi? Şirket “yeni ve geliştirilmiş” kelimeleriyle yeni bir kola üretmenin Cola’nın geleceğine olumlu bir etkisi olabileceğine inanabilir miydi? Yoksa şirket bunun yerine, bu ürünü genç tüketicilere sunmalı ve yeni oluşmaya başlayan pazarda Pepsi’yle rekabet mi etmeliydi?</p>

  <p class="normal1">1984 yılı itibarıyla gerçekler çarpıcı biçimde olumsuzdu; Cola 1981’deki yüzde 24’lük pazar payından 1984’te yüzde 22’lik bir pazar payına düşmüştü. Bu heves kırıcı istatistikle birlikte yönetim yeni bir formül olasılığını araştırmaya başladı. Parlak pazarlama müdürü Sergio Zyman (1982 yılında Diet Cola’yı piyasaya o sürmüştü) projeyi yönetmek için seçilmişti. Pratik kaygılar muhalefetin önüne geçmişti.</p>

  <p class="normal1">Cola’nın teknik bölümü yeni, daha tatlı bir formül yarattı. Onaylanmamış tahlillerde bu formülde yapay tatlandırıcı aspartam yerine gerçek şeker kullanıldığı yazılıydı. Bu daha tatlı versiyon lezzet testlerinde Pepsi’yi alt etti.</p>

  <p class="normal1">Yeni Cola’yı piyasaya çıkarmamak ve eskisiyle devam etmek gibi bir düşünce vardı başlangıçta. Bu korku şirketteki bir gelenekçiden kaynaklanıyordu, bu kişiye göre 100 yıldır bilinen bir şeyi pazardan çekmek, olumsuz bir kamuoyu oluşmasına neden olabilirdi. Ama CEO Goizueta fark etti ki, zaten Diet Cola ve Cherry Cola’yı yüklenmiş olan şişelemeciler için iki kola kabul edilemez olacaktı.</p>

  <p class="normal1">Tarihteki en büyük yeniden sürüm olaylarından biriyle, sadece 79 gün sonra, Coca Cola raflarını eski Cola’yı Klasik Cola olarak adlandırarak yeniden doldurdu. Toplum Yeni Cola’yı reddetmişti. Ne yazık ki hiçbir tat denemesi veya nitelik ve nicelik araştırması Amerikan halkının en sevdiği içeceğinin yok olmasını istemediğini ortaya çıkaramamıştı.</p>

  <p class="normal1">Sonunda halkın muhalefeti, sonucu belirledi. Yeni Cola bir biçimde birkaç yıl devam etti, sonunda Cola II oldu. Buradaki ironi şu ki, yok olma tehdidinden sonra Cola’nın tüketici tabanı markaya daha sadık hale geldi. Yıllar geçtikçe eski Cola’nın pazar payı önemli oranda arttı. Pepsi’nin gençlere yönelik reklamlarının sönükleşmesi yanında Pepsi’nin kendini daha lezzetli olarak algılayışı da kaybolmaya başladı.</p>

  <p class="normal1">Yeni Cola’ya karşı yazılı ve sözlü basın tepkisi -çoğu olumsuz- Coca Cola’ya yüz milyonlarca dolarlık bedava reklam sağladı. Her gün bütün toplum başka bir Coca Cola hikâyesini okudu veya seyretti. Bunun sonucunda ortaya çıkan planlanmamış sonuç Coca Cola’nın pazar payının yükselmeye başlamasıydı.</p>

  <p class="normal1">Yine Sloan’ın hava soğutmalı motor olayında yaptığı gibi, Goizueta da kimseyi muhalefet ettiği veya başarısız olduğu için işten atmadı. Aslında izleyen yıllarda hisse senedi fiyatları artmaya başladı ve o ve ekibi dolgun ikramiyeler aldılar. Esasen CEO Goizueta’nın Coca Cola’nın tartışmaya karışan herkesi işten atacağı şeklinde bir yaklaşımı olsaydı bu durum şirketteki (ve diğer şirketlerdeki) çalışanlara risk almaya ters bakıldığı veya muhalefetin teşvik edilmeyeceği gibi bir sinyal gönderebilirdi.</p>
</body>
</html>
