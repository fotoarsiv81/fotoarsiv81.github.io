<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_23">Sloan Otomobil Sanayisiyle Tanışıyor</h2>

  <p class="normal1">1899 yılında Hyatt, Indiana Kokomo’dan Elwood Haynes adlı bir müşteriden tekerlek dingilleri için rulman talebi aldı. Haynes’in şirketi benzinle çalışan ve otomobil denilen yeni çıkan bir makine üretiyordu.</p>

  <p class="normal1">Bunu hızla izleyen 18 yılın sonunda Hyatt Rulman Şirketi yeni filizlenen otomobil pazarı için ülkenin dingil üreticilerine rulman tedarik eden en başarılı imalatçılardan biri oldu. Bu dönemde, çalışkan ve akıllı Sloan, bu yeni ortaya çıkan otomobil endüstrisinin henüz tam üretim kapasitesine ulaşmadığını fark etti. Otomobil fiyatları düştükçe daha fazla Amerikalının otomobil alacağını öngörmek için birçok sebep vardı. Bu öngörünün Sloan’ın GM yönetimini ele aldığı 1921 yılıyla, borsanın çöktüğü 1929 yılı kıyaslandığında gerçeğe dönüştüğü görülür. Üretilen otomobil sayısı 1921 yılındaki 1,4 milyondan 1929 yılında 4,5 milyona çıkmıştı; 3,1 milyonluk bir artış söz konusuydu.</p>

  <p class="normal1">Hyatt Şirketi’nin ciddi bir satış sorunu vardı: Üretiminin çoğunu sadece tek bir dingil firmasına, Weston-Mott’a satıyordu. 1906 yılında, o zamanlar bağımsız olan Buick firması, Utica New York’taki Weston-Mott’u, Michigan Flint’teki Buick fabrikasının yanına yeni bir fabrika yapmak konusunda ikna etti. Buick için yanı başında bir dingil üreticisine sahip olmak rulman tedariki süresini azaltacak ve böylece firmanın bütün toptancı taleplerini hızla karşılaması mümkün olacaktı. Sonradan tamamen GM konsorsiyumuna katılan Buick, 1908 yılında Weston-Mott hisselerinin yüzde 49’unu satın aldı.</p>

  <p class="normal1">Sloan birden Weston-Mott’un iki büyük alıcısından birinin, yani Ford’un ya da GM’in, kendi rulmanlarını üreteceğini idrak etti. Bu durum Hyatt Rulman Şirketi’ni Newark’ta büyük ama az satışlı bir imalathane olarak bırakacaktı; çünkü Ford ve GM otomobil üretimindeki egemenliklerini çoktan kurmuşlardı.</p>

  <p class="normal1">Hyatt Şirketi tipik iki kişilik bir firmaydı, Sloan işletme yükünün çoğunu üstleniyordu ve Steenstrup da satışla uğraşıyordu. Sloan otobiyografilerinde satış müdürüyle ilgili bir huzursuzluk ifade etmez, çünkü kararları alan sadece kendisidir.</p>
</body>
</html>
