<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_107">Sloan’ın Felsefesi</h2>

  <p class="normal1">Olgular şunlardır: Alfred P. Sloan, GM’deki başkan ve CEO olarak görev yaptığı süre boyunca, 1953 yılına kadar, otomotiv, havacılık, beyaz eşya ve lokomotif dışında hiçbir firmayı bünyeye katmadı ve 1953 yılında da Euclid Yol Makinaları Şirketi’ni aldı. Şirketin ana alımları otomotivle ilgili ve denizaşırı firmalardı: Almanya’da Opel, İngiltere’de Vauxhall ve Avustralya’da Holden.</p>

  <p class="normal1">Yardımcı işleri satın almaya sıra geldiğinde Sloan GM’in ne düşündüğünü söyledi: “Biz ‘dayanıklı mamuller’ dışında hiçbir şey üretmedik ve bunlar da her zaman, küçük istisnalar hariç, motorla ilişkili olmuşlardır.”</p>

  <p class="normal1">‘Dayanıklı mamuller’ ifadesinin geniş tanımı altında GM otomobilden fazla uzaklaşmadan başarılı biçimde otomobil dışındaki alanlarda da faaliyete girişti. Anahtar örnek, bu otomobil devi tarafından kâr getirmesi pek mümkün görülmeyen Frigidaire şirketidir. Sloan 1921 yılında başkan olduğunda bu şirket faaliyetteydi. (GM 1979 yılında beyaz eşya işinde kalmaktan vazgeçince Frigidaire’i White Industries’e sattı.)</p>

  <p class="normal1">Elbette Sloan’ın birleşmeler ve alımlar için gönülsüzlüğünün sebeplerinden bir kısmı beş ayrı otomobil markasının, bir kamyon hattının, denizaşırı operasyonların, finans, araştırma ve sigorta şirketlerinin sürdürülmesi zorunluluğudur.</p>

  <p class="normal1">GM yıllık olarak satış ve kârını arttırdıkça, şirketin çapı ve yapısı büyüdükçe Sloan ve yönetim kurulu, dünyadaki en büyük şirketlerden biri olarak kendilerine uygulanabilecek olası bir federal antitröst yasası konusunda her zaman endişelendiler.</p>

  <p class="normal1">Sloan’ın yardımcı işleri sürdürme fikri -dizel lokomotifler, beyaz eşya ve havacılık- iki katmanlıydı: GM zaten bu farklı şirketleri işletiyordu ve bu sanayi alanları henüz emeklemekteydiler. Yeni teknolojiyle, henüz pazarda sınanmamış yeni ürünler üretiyorlardı. Teknoloji, bu yardımcı işlerin GM’in asıl işi olmamasına rağmen, GM’e kâr ve genişleme fırsatı veriyordu. Esasen Sloan GM’i herhangi bir ABD firması kadar yeni teknolojide başarılı olma fırsatına sahip olarak algılıyordu.</p>

  <p class="normal1">(GM’in havacılık şirketlerini işletmesinin temelindeki ironik bir düşünce de 1920’lerdeki şu naif inançtı: Bu inanca göre ailenin sahibi olduğu küçük bir uçak, otomobil sanayisine karşı ciddi bir ulaşım alternatifi sunacaktı. Düşünce şuydu; Amerikalılar garajlarında bir araba ve bir uçakları olan aileler haline geleceklerdi!)</p>

  <p class="normal1">Son tahlilde, Sloan başka bir tip birleşme aramak için asıl işin dışına çıkmak konusunda tedbirliydi. Şöyle yazdı: “Bizim ürün çeşitliliğimizin her zaman sınırları olmuştur.”</p>
</body>
</html>
