<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_122">Ana İş İçinde Yer Alan Yardımcı İş</h2>

  <p class="normal1">Yeni ürünler arayan veya yardımcı bir iş yaratmak isteyen firmalar için yanıt firmanın içine bakmakla bulunabilir. İyi bir başlangıç, sunulan ürün veya hizmetlerin envanterine bakılması ve yeni pazarlara girebilmek için bunların genişletilebilir veya yeniden tasarlanabilir olup olmadığının tespit edilmesidir. Bazı durumlarda sürpriz veya tersine düşünme özgün bir görüşü ortaya çıkarabilir.</p>

  <p class="normal1">Burada incelemeye değer bir vaka Georgia, Norcross’tan Conway Data adlı şirkettir. Bu şirket 1954 yılında kurulmuş ve emlak ve inşaat alanlarında özgün bir dergi olan Site Selection dergisinin yayımcısıdır. 1990’ların ortasında yeni atanan bir işletme müdürü Conway Data’nın durumunu incelemiş ve sınırlı bir alan olan inşaat sektörünü hedefleyen birkaç dergi daha olduğundan reklam gelirlerinin azalmakta olduğunu görmüştür.</p>

  <p class="normal1">Müdür bu sorunu inceler, amacı 50.000 kişilik dergi abonesi zemininde yeni kazançlar elde edebilmek için ne tür ilave ürün veya hizmet sunabileceğini bulmaktır. Reklamcılığın ötesinde, forumlar ve seminerler düzenlemek gibi fikirleri bir hafta boyunca ele aldıktan sonra o ve yardımcıları dinamik bir kavram bulamazlar.</p>

  <p class="normal1">Müdür abonelerin istatistiksel ayrıntılarını incelemeye başladığında görür ki, kendi şirketi olan Conway Data bazı sanayiler hakkındaki olguları derlemiştir; bazı sanayilerin standart sanayi sınıflandırma kodları (SIC), yıllık gelirleri ve diğer durum bilgilerini. Bu onun yeni iş arama yönünü tamamen tersine çevirir. Artık bu firmalara yeni bir hizmet pazarlamakla ilgilenmiyordur da tam tersiyle ilgileniyordur: Kim kendilerinin bu özel listede yer almalarını isteyebilirdi?</p>

  <p class="normal1">Kim, Conway Data firmasını ve onun Site Selection dergisini kullanarak 50.000 inşaat firması yöneticisine ulaşmak için para verebilirdi?</p>

  <p class="normal1">Müdür bir kez düşünce sistemini tersine çevirdikten sonra bu yeni işin olası müşterilerinin kimler olabileceğini araştırmaya başladı. Olası bir pazar Avrupa ekonomik kalkınma örgütleriydi. Avrupa bölgeleri ve şehirleri Avrupa Birliği içinde bir ofis açmak ya da fabrika yapmak isteyebilecek Amerikan firmalarının üst düzey yöneticilerine ulaşarak onlara kendi ekonomik geçmişlerini ve altyapılarını anlatmak istiyorlardı.</p>

  <p class="normal1">İlk adım, bazı daha büyük Avrupa ajanslarıyla temas kurmak ve bir fizibilite incelemesi yazarak teoriyi bir ön sınava tabi tutmaktı. Müdür başlangıçta aldığı olumlu geri bildirimle Dünya Ekonomik Kalkınma Servisi (WEDS) adını verdiği yeni bir iş başlattı. Bu işin Avrupa merkezli olmasını istiyordu ve Roma’da uluslararası tecrübesi olan deneyimli bir iş adamını görevlendirdi. Aynı zamanda ABD firmalarının denizaşırı ülkelerdeki gereksinimleri konusunda bilgi sahibi olan New York merkezli Freeman Global şirketinin sunduğu hizmetten de yararlanmaya başladı.</p>

  <p class="normal1">WEDS’in ilk müşterisi İtalya’nın Trieste şehriydi, tıbbi ve bilimsel zeminin gelişmesini amaçlayan bir bilim camiası. Proje, Trieste’de iş yapmanın avantajlarının yazılı olduğu 12 sayfalık dört renkli bir kitapçıktı. Kitapçık Site Selection dergisinin içinde ilave olarak verildi. Bir açıklama mektubuyla birlikte ABD bilim ve tıp firmalarının nispeten daraltılmış listesine postalandı. Arkasından Trieste’ye ilgi duyabilecekler telefonla arandılar.</p>

  <p class="normal1">Zaman içinde WEDS hedefe yönelik bir projenin faydalarını gören başka Avrupa kalkınma ajansları bulmayı başardı. Sonunda işletme müdürü, bu yardımcı ancak ana iş içinde yer alan iş için son kazançlı hamleyi yaptı: Avrupa ajanslarının, ABD’ye gelerek işle ilgilenen ve önceden bilgilendirilmiş Amerikan firmalarıyla görüşmelerini sağlamak için bir randevu hizmeti sunmaya başladı. Bu randevular programlı ve düzenliydi ve bir WEDS mensubu Avrupalıların Amerika yolculuklarında onlara rehberlik ediyordu.</p>

  <p class="normal1">İşte akıllı bir yeni iş fikrinin bulunmasına bir örnek. Conway Data firması sahip olduğu bilgileri değerlendirilerek yeni ve değişik bir iş kurdu. Daha sonra Conway Data bir yeniden yapılanma dönemi geçirdi ve WEDS işine devam edilmedi ve randevu işleri İspanyol ve Alman kalkınma ajanslarıyla çalışan Freeman Global’e devredildi.</p>
</body>
</html>
