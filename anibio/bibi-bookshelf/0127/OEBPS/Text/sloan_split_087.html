<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_88">Denizaşırı Yerleşim Yerleri Bulmak</h2>

  <p class="normal1">Birçok Amerikan firması için, ihracat başarıyla gerçekleştirildikten sonra yurtdışında bir yerleşim yeri bulmak atılması gereken bir sonraki adımdır. Bu adım ya bir satış bürosu ya da bir üretim tesisi kurmaktır. Bu karar girişimin uzun vadeli olacağına dair kararlılığı ve önemli miktarda sermaye yatırmayı içerir.</p>

  <p class="normal1">Bir firma denizaşırı bir ülkede yeni bir yerleşim yeri aramadan önce gelecek uluslararası işler için en iyi görünen bölgelerdeki ülke, şehir veya alanın sunacağı şartları araştırmak zorundadır. Bakılacak ilk yer, ülke bazında internet araştırmasıdır. Bütün bu internet sitelerinde aranacak ilk sözcük ülkeler arasında ekonomik büyüme için evrensel bir terim haline gelmiş olan kalkınma sözcüğüdür. Fransızca dévelopment, İspanyolca<br class="chapter" />
  desarrollo veya Almanca Wirtchaftsförderung sözcükleri internette arandığı takdirde, söz konusu ülkenin iç kalkınması konusunda yapılan araştırmalarla ilgilenen ana ekonomik kuruma gidecek internet bağlantıları bulunacaktır.</p>

  <p class="normal1">Avrupalılar EURADA (Avrupa Kalkınma Ajansları Birliği) adıyla kendi örgütlerini kurdular, bu örgütün 25 ülkede 150 daimi ve yedek üyesi var. 1991 yılında Brüksel’de kurulan bu birlik Avrupa Birliği içindeki bölgelerin faaliyetlerini düzenliyor. www.eurada.org adresinden bu siteye girilebilir.</p>

  <p class="normal1">Bir Avrupa bölgesinin yabancı bir firmaya uygulayabileceği vergi ve diğer mali uygulamalar AB’nin bir dizi ekonomik değişkeni hesaba katan tespitleriyle belirleniyor. Mesela Portekiz’de, Lizbon’un doğusunda yer alan, esas itibarıyla düşük ücretli bir tarım bölgesi olan ve az miktarda sanayi kolu barındıran Alentejo’da teşvikler en üst düzeyde olabilir. AB düşük ekonomik gelişmeye sahip bu bölgelerde üye ülkeler arasındaki gelişmeyi dengelemek için yatırımı teşvik etmek istiyor ve bu tür kalkınan bölgelerin ek teşvikler içeren teklifler yapmalarına izin veriyor.</p>

  <p class="normal1">Mesela Almanya’nın en büyük 50 firmasından 23’ünün yer aldığı çok başarılı sanayi ve bilim bölgesi olan Kuzey Ren Westfalia, AB’nin daha düşük kalkınma düzeyine sahip olan bölgeleri gibi yüksek vergi ve mali uygulamalar yapamaz. Ama Düsseldorf merkezli bölge ekonomik ajansı olan GfW daha gelişmiş kalkınma paketleri oluşturabilir. Mesela kıtada merkezi ve geniş bir dağıtım alanına sahip olmak isteyen QVC’yi buraya çekti. GfW aynı zamanda yabancı firmaların Avrupa çıkarmalarını önceden sınayabilmeleri için birçok yardım ve danışmanlık hizmetlerinin düşük ücretle ve tam donanımlı bürolarla verilmesinde de uzmanlaşmış durumda.</p>

  <p class="normal1">Pasifik kıyısında, Yakın Doğu, Güney ve Orta Amerika ve Afrika’daki ülkelerin hepsinin ekonomik kalkınma verileri bulunan internet siteleri var.</p>
</body>
</html>
