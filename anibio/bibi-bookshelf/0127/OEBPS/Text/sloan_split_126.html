<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">VIII<br class="chapter" />
  Adem-i Merkeziyetçi Örgüt ve Mali Kontroller</h1>

  <p class="normal1">Sloan’dan önceki kurumsal sistem. Sloan’ın 1919 yılında yaptığı “Şirket Yapılanması”. GM’de adem-i merkeziyetçiliğin başlangıcı. Sloan’ın planı uygulanıyor. Sloan’ın iki ana ilkesi. Sloan’ın beş örgüt hedefi. Adem-i merkeziyetçilik uygulanıyor. Mali kontroller ve yönetim kurulu. Smithsonian modeli: Etkin adem-i merkeziyetçilik. Etkin adem-i merkeziyetçiliğin yönetsel dersleri.</p>

  <p class="normal1">Şirketlerin ve tarihsel olarak onların kuruluş biçimlerinin yüzyıllardır ayakta kalan bir modeli izlediklerini hatırlamak önemlidir. Bu sistemin izleri eski Yunan ve Roma ordularının örgütlenmesinde veya Katolik Kilisesi gibi devasa bir kurumun personelinin etkin yönetiminde görülebilir. Statü hiyerarşisi, mutlak iktidarın zirvede, hizmet veya köleliğin de altta olduğu bilinen bir piramitten meydana gelir.</p>

  <p class="normal1">Uygar dünyadaki sosyal yapının başarılı büyük örgütlenmelerinden biri olan eski Mısır’ın siyasi sistemini incelemek, bugünün modern şirketinin başlangıç evrelerini gözlemlemek demektir. Mısır komuta zincirinde firavun en üstte yer alıyordu, büyük güçleri olan birçok seviyeden rahip ondan sonra gelirdi, bunların altında da yurttaşların güvenli yaşamlarını kontrol eden sivil memurların oluşturduğu bilgili yönetim kademesi geliyordu ve en son olarak da sıradan halk ya da işçiler vardı.</p>

  <p class="normal1">Geçmişteki veya günümüzdeki bütün örgütlerde büyük başarılar için iki unsur gereklidir: liderlik ve politika. Bir toplum veya bir kurum güçlü bir lidere sahip olabilir; ama eğer bununla uyum içinde işleyen bir sistem yoksa liderin değeri en aza iner. Benzer şekilde akıllı bir liderin vizyonu ve bilge rehberliği olmadan bir sistem maksimum potansiyeline asla ulaşamaz. Alfred P. Sloan, Jr., GM’in hem lideri hem de sistemi haline gelecekti.</p>

  <p class="normal1">Pierre du Pont 1920 yılında GM başkanı olduğunda Alfred P. Sloan ve diğer üç yöneticinin yer aldığı yeni bir yönetim kurulu oluşturdu. Bu yeni grup bölüm müdürlerinden oluşan verimsiz bir kurulun yerini aldı, eski kurulun mensupları da yönetim kuruluna danışmanlık yapma görevine getirilip daha geri bir konumda kaldılar. Sloan o günler için şöyle yazar: “Acil bir biçimde gerçekleştirilen bu değişiklikler, GM’in tepeden tırnağa, sanayi felsefesinin köklerine giden bir yeniden örgütlenmeyle çakıştı.”</p>

  <p class="normal1">GM’in talihini sonsuza kadar değiştirecek bu “tepeden tırnağa yeniden örgütlenme” aynı zamanda küresel iş camiasını da derinden etkiledi. Bu değişikliklerin kaynağı Sloan’ın 1919 yılında otokratik GM başkanı William Durant’ın yönetimindeyken çektiği sıkıntılar sonucunda yazdığı bir belgeydi. Bu belgeye uygun biçimde Şirket Yapılanması adı verilmişti. Sloan yıllar sonra yaşamöyküsünü yazarken bu çalışmanın etkisinin bilincindeydi: “Bu plan yönetim politikasının temeli –örgüte hâkim olan adem-i merkeziyetçiliğin temel ilkelerinin bir ifadesi– haline geldiğinden, ABD’deki büyük çaplı sanayi girişimlerinin üzerinde birtakım etkileri olduğu söylenmiştir.”</p>

  <p class="normal1">Sloan’ın GM dönüşümündeki ana teması, örgütün merkezi tek adam, tek yönetim biçiminden, sorumluluğun paylaşıldığı ve sorumlulukların belli olduğu daha demokratik, adem-i merkeziyetçi bir sisteme geçişti. Peter Drucker sorunu şöyle toparladı: “GM bütün kararların tepeden alındığı ve bölüm yöneticilerinin idari memurluktan biraz daha fazlasını yaptıkları merkezi bir örgüt olarak çalışamaz.”</p>
</body>
</html>
