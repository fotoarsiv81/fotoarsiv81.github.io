<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_131">Mali Kontroller İçin Bilgi Toplama</h2>

  <p class="normal1">Sloan, akılcı bir biçimde bölümlerdeki şüphecileri ikna etmek için mali olguları kullandı. Ama önce o ve yönetim kurulunun, daha önce istatistiksel verilerin sıkı denetimiyle hiç yönetilmemiş bir şirkette ne tür kontroller uygulanacağını tanımlamaları gerekiyordu: “Modern mali politikalarımız, örgüttekiler gibi, 1920 yıkıntılarından doğdu.”</p>

  <p class="normal1">Sloan United Motors başkanı olduğunda, daha kesin mali tespitler yapmak için tasarlanmış yeni bir muhasebe sistemi yerleştirmişti. Yeni yönetim kurulunun nezaretinde dörtlü grup, bütün GM bölümleri için yeni bir mali sistem uygulamayı kararlaştırdı. Sloan’ın amacı olan adem-i merkeziyetçilik planını uygulamayı sürdürebilmek için her bölümün mali durumunu değerlendirmesi gerekiyordu. Sloan bu konuda şöyle yazmıştı: “Mali yöntemlerin uygulanması benim sorumluluğumdu; çünkü maliye tek başına varolamaz, işletmeyle bütünleşmesi gerekir.”</p>

  <p class="normal1">Amacı iki yönlüydü: Bölümleri müsrif harcama yaptıkları bağımsız geçmişlerinden kurtarmak ve işletme kontrollerini merkezileştirmek. İkinci durumda Sloan kesenin ağzını bölümlerin değil şirketin kontrol etmesini istiyordu.</p>

  <p class="normal1">Mali denetimleri hâkim kılmak için atılan bağımsız adımlar, şirketin bütün harcamalarının bağlı olduğu değişik işleri sınıflandırmak için girişilen ilk işlerden biriydi.</p>

  <p class="normal1">Gerçi bu denetimlerin birçoğu bugün artık sıradan, ama GM’i nasıl etkilediklerini incelemek önemlidir.</p>
</body>
</html>
