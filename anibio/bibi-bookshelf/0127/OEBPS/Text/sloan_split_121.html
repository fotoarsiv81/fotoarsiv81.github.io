<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_120">Ana Uzmanlık İkilemi</h2>

  <p class="normal1">Ana işlerinden farklı yardımcı veya bütünleyici iş yapmak isteyen şirketler için olası tehlikeler vardır. Bu risklerden bazıları yabancı iş kültürleri, farklı dağıtım sistemleri, yeni ve bilinmedik bir müşteri zemini, kâr marjları ve yeni bir pazar veya sanayide başarılı olmak için gereken uygulama bilgisidir.</p>

  <p class="normal1">Yan iş tercihinde kötü seçimin bir örneği yapımcılığını üstlendiği ve yayımladığı birçok kültür ve tarih programını kitaplaştırmakta başarılı olan PBS televizyonudur. Bu yeni ve önemli bir kazanç imkânı sunan iş modeli, Kuzey California’da medya danışmanlığı yapan BMR şirketi tarafından kamu istasyonlarına bir yöntem olarak (daha sonra buna en fazla uygun olan History Channel’a da) önerilmiştir; yani ABD’de yayımlanan programların kitaplarını basarak para kazanma modeli.</p>

  <p class="normal1">Bir PBS istasyonu televizyondan yapılan kitap satışlarında başarılı olduktan sonra bulunduğu büyük şehirde kendi kitapçısını açmaya karar verdi. İstasyonun izleyicileri durumdan haberdardılar ve yerel müşteri araştırması insanların bu kanala saygı duyduklarını gösteriyordu.</p>

  <p class="normal1">Kâğıt üzerinde fikir uygulanabilir görünüyordu, kanal kendi kitap dizilerini, diğer PBS kanallarında yayımlanan belgesellerin kitaplarını ve farklı başlıklarda bütünleyici kitapları satacaktı. Ek olarak, kitapevi PBS’in çocuk yayınlarından Susam Sokağı; Teletubbies gibi programları de kitaplaştıracaktı.</p>

  <p class="normal1">Kitabevi pahalı bir başarısızlık oldu, henüz vakti gelmemiş bir fikirdi. PBS kanalı mektupla kitap satınca kitabevini de tutturacağını sandı ama toptan ve perakende satış disiplinleri tamamen farklıydı. Gerçi deneyimli bir kitapçıyı işe almıştı ama sınırlı sayıda kitap önerisiyle kazancı nasıl yakalayacağının planını yapmamıştı, ayrıca bu kitapların birçoğunun internetten ve kitapevleri zincirlerinden PBS’in kendi dükkânında sattığından daha ucuza alınabileceğini hesap etmemişti.</p>

  <p class="normal1">En sonunda kitapevi okurların protestosu olmadan kapandı. Kanal potansiyel olarak kârlı görünen bir işe el atmıştı. Ama ana işi olan medya ve programcılıktan çok uzaklaşmıştı.</p>
</body>
</html>
