<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_87">İhracat</h2>

  <p class="normal1">İhracat en az mali risk taşıyan, en kolay ve en ekonomik yöntemdir; ancak şaşırtıcı biçimde bu yöntem ABD firmaları arasında her zaman endişe kaynağı olmuştur. Halbuki mesela Boston merkezli bir firma ülkenin öbür ucundaki Seattle’a bir an bile endişelenmeden mal gönderirken, aynı firma İngiltere’nin Liverpool şehrinden aynı talep geldiğinde tedirgin olabiliyor.</p>

  <p class="normal1">Yurtdışında bir ürün veya hizmet için bir pazar oluşturmak isteyen her ABD firması için ihracat ilk adım olmalı, özellikle benzer mali prosedürleri ve kıyaslanabilir satış kanalları olan Avrupa Birliği ülkelerinde. İhracat bazı yeni işlerin denizaşırı ülkelerde yapılıp yapılamayacağını gösteren bir testtir. Başarılı bir ihracat programı ortak girişimler ve ruhsat verme gibi diğer uluslararası fırsatlara yol açabilir; bunlardan potansiyel olarak en kazançlısı ise bir yabancı ülke veya bölgede bir satış bürosu veya üretim merkezi kurmaktır.</p>

  <p class="normal1">Ancak ihracata başlamadan önce bir firma şu soruları sormalı:</p>

  <p class="normal1">– Ürün veya hizmet ABD’de iyi satıyor mu? Eğer cevap “evet”se, belli ülkelerde olası ihracat satışları için benzer koşullar geçerli mi?</p>

  <p class="normal1">– Bu ürün veya hizmetin yurtdışında üretimi zor mu? Bu firmanın denizaşırı pazarlarda yüksek talep yaratabilecek özel veya nitelikli bir ürünü veya sistemi var mı?</p>

  <p class="normal1">– Bu firma ihracat için potansiyel fırsatları izlemek amacıyla zaman ve personel ayırabilecek mi? Kâra geçebilmek için işe uzun vadeli bakabilecek mi?</p>

  <p class="normal1">Sıklıkla bir ABD firması bir ihracat programı uygulamaya karar veriyor ve sonra da bu işe personel veya kaynak ayırmadığı için iş istenilenin altında kalıyor. Başarısızlığı getiren bir başka eksiklik de özel ihracat hedeflerini ve bu hedeflere nasıl ulaşılacağını belirten strateji raporları yazmamak. Ve son olarak, hiçbir ampirik temeli olmadan ilk ihracatın satış tahminlerini çok yüksek tutmak ve böylece ulaşılmasını imkânsız hale getirmek.</p>

  <p class="normal1">İhracat yapmaya karar veren Amerikan firmaları bazen de dünyanın her yerinde pazar bulmaları gerektiği gibi yanlış bir fikre kapılıyorlar. En iyisi yerel pazara en çok benzeyen yabancı pazarı bulmaktır. Bir ülkeye veya bir bölgeye odaklanmak ise işe başlamanın en akıllı yoludur.</p>

  <p class="normal1">ABD firmalarına ihracat pazarları ve ortaklar bulmalarında yardım etmekte uzmanlaşmış iki mükemmel örgüt var: ABD Ticaret Bakanlığı ve Dünya Ticaret Merkezleri Birliği (WTC); ikincisinin büroları bazı büyük ABD şehirlerinde var. ABD Ticaret Bakanlığı, internet sitesinde (www.export.gov) veya kitapçık halinde zengin bir bilgi kaynağı sunuyor. Ek olarak ABD Ticaret Bakanlığı seminerler düzenliyor, gezici Amerikan fuarlarına sponsorluk yapıyor ve aynı zamanda bütün yabancı ülkelere ticaret heyetleri gönderiyor.</p>

  <p class="normal1">Dünya Ticaret Merkezleri Birliği ise uluslararası iş ilişkilerini geliştirmek ve güçlendirmek için 1970 yılında kuruldu. İnternet sitesinde (www.wtca.org) ABD’deki ve yabancı ülkelerdeki WTC sertifikalı büroların bulunduğu şehirleri ve gelecekte üye olacak şehirleri belirtiyor. Amerikan firmaları için bu WTC büroları bir telefon uzaklıktalar ve genellikle de şehrin iş merkezlerinde bulunuyorlar. Birçok bilgi alma hizmeti ücretsiz, randevulaşma, seminerler veya işbirliği gibi uzman projeler içinse sembolik ücretler söz konusu.</p>

  <p class="normal1">ABD Ticaret Bakanlığı veya bir WTC bürosu; bütün yabancı ülkelerdeki ürün vergileri, dışarıdaki özel satış temsilcilerinin isimleri ve ihracat mekanikleri üzerine yüz yüze görüşmeler, ödeme için akreditif açma ve aynı zamanda ürün için doğru ihracat yöntemini bulmak dahil çeşitli konulardaki bilgilenme için eşit derecede önemli iki duraktır.</p>

  <p class="normal1">Bir ihracat bağlantısı kurabilmek için gereken başlangıç adımlarının çoğu fazladan personel çalıştırmadan basit ve kolayca halledilebilir.</p>
</body>
</html>
