<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_81">Uluslararası Genişlemenin Başarılı Aşamaları</h2>

  <p class="normal1">Çoğunlukla bir Amerikan firmasının uluslararası piyasada başarılı olabilmesi için kimsenin üretmediği bir ürün veya hizmeti üreterek piyasadaki ilk olması gerekiyor. Sloan Amerikan oto üretim teknik becerisini stil ve seçenek vurgularıyla birlikte Avrupa’ya getirdiğinde GM, tüketicilerin otomobil sanayisine bakışlarını değiştirdi.</p>

  <p class="normal1">İlginç bir örnek, denizaşırı pazarlara ilgi duyan Amerikalı firmalar için haftalık bazda veri ve bilgi yayımlamanın önemini erken keşfetmiş olan yayıncılık firması Business International’dır. Bu dergi Amerikan firmalarının uluslararası verilerin gerekliliğine ve bunların kullanım biçimlerine dair düşüncelerini değiştirdi.</p>

  <p class="normal1">Bilinen adıyla BI, 1950’li yılların sonunda yayıncı Eldridge Haynes tarafından Amerikan firmalarının İkinci Dünya Savaşı sonrası küresel kurallar, uygulamalar, siyasi olaylar ve ekonomik şartlar hakkında sabırsızca büyüyen taleplerini karşılamak için yayımlanmaya başlandı. İyi yazılmış ve güncel yazılar yerel ve ulusal gazetelerde veya ekonomi dergilerinde derinlemesine yer almıyordu.</p>

  <p class="normal1">BI’ın başlardaki başarısının sebebi uluslararası iş alanındaki habercilik eksikliğini görüp bunu haftalık sekiz sayfalık bir bültenle doldurmaktı. Abone sistemiyle satılıyordu ve bu bültenin adı da Business International’dı. BI küresel bir muhabir ağı kurmayı başarmıştı ve yerinde yapılmış röportajlar yayımlıyordu. Bu hususta Amerikan basınında tekti.</p>

  <p class="normal1">Yazılar geniş tabanlıydı, dünya çapındaki ekonomik ve siyasi olayların makroekonomik bir resmini sunuyordu. Ama sıklıkla bir Amerikan firmasının haftalık bir haber bülteninde ilk defa okuyacağı, bir ülkedeki özel bir iş fırsatından, geleceği parlak bir gelişmeden bahseden bir makale oluyordu.</p>

  <p class="normal1">BI daha sonra ana haber bültenine, başka gelir getirici ürünleri de ilave etti. Mesela denizaşırı yuvarlak masa toplantıları tasarladı ve düzenledi, özel sanayi birimleri veya ülkeler için danışma hizmeti verdi ve çoğu yuvarlak masa toplantılarının genişletilmiş özetleri olan uluslararası güncel konularda küçük kitapçıklar yayımladı. Ek olarak firma farklı ülkelerde iş yapma koşullarını anlatan eğitici “nasıl yapmalı” kitapları da yayımlamaya başladı.</p>

  <p class="normal1">1960’lı yıllar boyunca BI sabit bir uluslararası haber ve bilgi tedarikçisi olarak çalıştı. Amerikan firmaları denizaşırı piyasalara açıldıkça, özellikle Avrupa’ya yerleşince, BI ilk uluslararası bürosunu Cenevre’de açtı. Yine abone sistemiyle satılan ikinci bir yayın olan Business Europe’u çıkarmaya başladı. Bu yeni haber bülteni kıta üzerindeki muhabir ağını genişletmişti ve Avrupa pazar koşulları hakkında daha fazla derinliğine haber yapıyordu.</p>

  <p class="normal1">BI, okurlarının ne tür ilave hizmet veya bilgi istediğini saptayabilmek için sıklıkla okur anketleri düzenledi. Birçok ABD firması yeni gelişen Orta ve Güney Amerika pazarlarıyla ilgileniyordu, özellikle 1960 yılında kurulmuş olan ve üyeleri<br class="chapter" />
  Arjantin, Bolivya, Brezilya, Şili, Kolombiya, Ekvator, Meksika, Paraguay, Peru, Uruguay ve Venezuela arasındaki vergileri azaltarak bir ortak pazar kurmak isteyen Latin Amerika Serbest Ticaret Birliği’nin (LAFTA) gelişimi hakkında daha fazla bilgi istiyorlardı.</p>

  <p class="normal1">1965 yılında deneyimli, ABD’de eğitim görmüş, İspanyolca bilen bir BI yöneticisi bu örgütün gelişimi hakkında bilgi toplamak için örgütün merkezi olan Uruguay Montevideo’ya gönderildi. İki yıl sonra 1967’de yine abonelere satılan üçüncü bülten olan Business Latin America yayın hayatına başladı. Bu yeni bülten daha geniş bir muhabir ağıyla, müşteriler için yuvarlak masa toplantıları ve seminerler düzenleyerek başarılı Avrupa formatını kopya ediyordu.</p>

  <p class="normal1">Firmanın küreselleşmesinin son halkasını 1970 yılında Hong Kong’da yayına başlayan Business Asia oluşturdu. Çin’deki iş koşulları hakkındaki ilk haberlerin çoğunu Business Asia yöneticisinin hükümet görevlileriyle yaptığı röportajlar oluşturdu.</p>

  <p class="normal1">1970’lerin ortasında BI müşterileri haftalık ve bölgesel bir yayın menüsünden seçim yapabiliyorlardı. 1981 yılında bir İngiliz dergisi olan The Economist danışmanlık ve yuvarlak masa hizmetlerini güçlendirebilmek için BI’ı satın aldı.</p>

  <p class="normal1">Yaklaşık 30 yıl boyunca BI, Amerikan firmalarına ve diğer yabancı firmalara küresel koşullar hakkında hayati önemde bilgi sağladı. Gelecek yıllarda artacak küreselleşme nedeniyle bültenler ve kitapçıklar ABD firmalarının ihtiyaç duyacağı bilgi modelleri olarak hizmet verdiler. BI’ın veri toplamada yaptığı şey, GM’in birçok yenilikçi satış ve pazarlama yöntemleri sunarak Avrupa oto sanayisini değiştirmesine benziyordu.</p>
</body>
</html>
