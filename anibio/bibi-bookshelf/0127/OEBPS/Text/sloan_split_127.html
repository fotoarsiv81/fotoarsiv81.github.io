<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_125">Sloan Şirket Yapılanması’nı Nasıl Yazdı?</h2>

  <p class="normal1">Sloan şirket yapılanması için bir fikir edinmediği iki özel alanı gösterdi: ordu ve sanılanın aksine Du Pont. İkincisi 20. yüzyılın başlarındaki yeniden örgütlenmesi esnasında birçok modern fikri uygulamaya başlamıştı. Ama Sloan şunu ifade etti ki, Du Pont yöneticileri GM’e geldiklerinde bu insanlar (Pierre du Pont, Raskob, Brown) düşünme biçimini etkilemişlerdi: “İki plan arasında özellikle bir benzerlik yoktu, sadece adem-i merkeziyetçi yönetim felsefesi benziyordu.”</p>

  <p class="normal1">Aslında yeniden örgütlenme düşünceleri yıllardır beyninde dolaşıyor olabilirdi ama United Motors’un (UM) başına geçtiğinde adem-i merkeziyetçi plana dair ilk düşünceler aklına gelmeye başladı. UM, 12 ayrı firmadan oluşuyordu, bunların her biri farklı bir parça üretiyordu, bu firmaları tek birleştiren gerçek GM bünyesinde olmaları ve otomobil üretim işinde çalışmalarıydı.</p>

  <p class="normal1">United Motors başkanı olarak Sloan’ın attığı ilk adımlardan biri tamir ve servis bölümlerini tek bir birim haline getirmek oldu, yeni kurulan UM servis şirketi bu adla ulus çapında yayıldı. Bu hamle mantıklı görünüyor, bölümleri temsilen bir servis birimiyle yerleşim, personel, pazarlama ve reklamcılık konularında avantaj sağlanmış oluyordu. Bir isim altında bir servis merkezinin olması farklı yedek parça firmalarının adlarıyla tamir istasyonları kurmaktan daha kolay ve daha teşkilatlıydı.</p>

  <p class="normal1">Ama United Motors bölüm başkanları (hepsi de Sloan gibi önceden küçük şirket yöneticileriydi ve yine tam bir bağımsızlığa alışmışlardı) bu fikre karşı çıktılar. Sloan’ın kazanması gerekiyordu: “Bölümler doğal olarak bu fikre direndiler ama ben bunun gerekliliğine onları ikna ettim ve ilk defa olarak adem-i merkeziyetçi yönetimin ortak fayda için bazı işlevlerini terk etmesi gerektiği konusunda bir şey öğrendim.”</p>

  <p class="normal1">Daha sonra GM’de de Sloan, dik kafalı bölüm yöneticilerini şirketin hayrına olacak işler konusunda ikna etme işini sürdürecekti.</p>

  <p class="normal1">Her United Motors bölümünü kendi kârlılığından sorumlu tutmak Sloan’ın planında başka bir önemli somut ilkeyi temsil ediyordu. Başkan olarak her firmanın kâr ve zararıyla ilgileniyordu ve bölümlerin uyması gereken standart bir muhasebe sistemi yerleştirdi. Bu yeni mali sistem sayesinde Sloan ücret sistemi, pahalılık, hammadde alımı, kiralar ve diğer masrafları net bir biçimde görebildi. Şimdi her bölümün gerçek kârlılığını belirleyebilmek için bu harcamaları gelirlerden çıkaracaktı.</p>

  <p class="normal1">Bu yeni olgularla donanımlı hale gelen Sloan, her bölümdeki çizgiyi aşan maliyetler veya diğer sıra dışı değişkenlerle ilgili sorunlu noktaları tespit edebiliyor, UM’in kâr ve zararında her bölümün payını kesin olarak değerlendirebiliyordu.</p>

  <p class="normal1">1918 yılında GM’in büyümesi sonucunda United Motors bünyeye katıldıktan ve Sloan da başkan yardımcılığına getirildikten sonra William Durant, Sloan’ın bölümlerin kâr-zarar verilerini bulma yöntemine ilgi göstermedi. Bu, Sloan’a tuhaf göründü: “Artık yatırım kârlılık oranını belirleyemiyordum. Bunun anlamı şuydu, işletme alanımdaki yönetsel kontrolün bir kısmını yitirecektim.”</p>

  <p class="normal1">Sloan kendini mutsuz biçimde Hyatt Rulman’da ilk işe başladığı zamanki gibi yardımcı bir konumda buldu; karar alma işinden sorumlu biri vardı ve ona göre bu kişi işi beceremiyordu: “Kâr eden bir grubu işlettiğimi biliyordum, benim işletme sonuçlarımın kâğıt üzerindeki kâr tarafından yutulmasını değil, performans sergilemeye devam edebilmeyi istiyordum.”</p>

  <p class="normal1">William Durant’ın bütün bölümleri birbirine karıştırmasıyla GM’deki her bölüm büyük bir şirket kazanında birleşiyordu ve şirkette hangi bölümün kârlı, hangisinin zararlı olduğunu tespit edebilecek kesin veya güvenilir bir sistem yoktu.</p>

  <p class="normal1">Sloan’ın bölümlerin kâr ve zararını birbirinden ayrı ve müstakil tutmaktaki amacı maddi kazanç elde etmek değildi. GM’deki maddi koşulları iyiydi ve William Durant tarafından da seviliyordu. Ayrıca büyük bir hisse senedi varlığı vardı, Hyatt Rulman’daki hisselerini GM hisselerine dönüştürmüştü. Eğer Durant Wall Street’tekileri GM’in olumlu çabaları konusunda ikna edebilirse, GM hisse senetleri yükselecekti ve Sloan da büyük paralar kazanacaktı.</p>

  <p class="normal1">Sloan iki taraftan da sarılmış bir durumdaydı, United Motors’un başkanıydı ve aynı zamanda GM’in başkan yardımcısı olarak Durant’ın yönetim kurulunun bir üyesiydi. Aslında kendi kendine hesap verir durumdaydı ve bir yönetim kurulu üyesi olarak her bölümün net verimliliğini nesnel olarak bilmek istiyordu. Çünkü şuna inanıyordu: “Şirketin genel müdürlerinin parayı en iyi nerede kullanabileceklerini bilmemeleri mantıksızlıktı.”</p>

  <p class="normal1">Ve Sloan’a daha tuhaf gelense GM yönetim kurulunun diğer üyelerinin sadece kendi bölümlerinin gündemini öne çıkarmakla ilgilendikleri gerçeğiydi.</p>
</body>
</html>
