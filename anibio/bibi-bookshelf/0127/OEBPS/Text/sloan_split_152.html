<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_149">Cep Telefonu Bayiliği Dükkânları</h2>

  <p class="normal1">Cep telefonu firmaları kafası karışık bir müşteri grubuna tarifelerini satmak için cep telefonu satışı yapılacak dükkânlar açmak, kadrolandırmak ve işletmek zorunda kaldı. Bu dükkânların alışveriş ve şehir merkezlerindeki çokluğu, bu yöntemin yeni kullanıcılar bulmak ve pazar payını arttırmak için temel bir yöntem olduğunu gösterdi.</p>

  <p class="normal1">Başlangıçta bu perakende satış dükkânlarını kadrolandırmak ve donatmak ihtiyacı, olası müşterileri karmaşık cep telefonu seçeneklerinden ve hatlarından kurtarma gereğinden doğmuştu. Birçok farklı telefon seçeneği ve hattı olduğundan, birçok müşteri bir bayinin verebileceği yüz yüze diyaloğa ihtiyaç duymuştu.</p>

  <p class="normal1">Sprint, Verizon, T-Mobile, Cingular ve diğer birçok firmanın perakende satış dükkânları için verdiği tam sayfa ilanlarda vurgulanan belli bir şirket hattının sunduğu konuşma planıdır, ama müşterinin dikkat ettiği cep telefonları için önerilen indirimlerdir. Cep telefonunun kendisi potansiyel müşteriyi dükkâna çekebilmek için kullanılan siren sesi gibidir. Müşteri için gazete ilanındaki anahtar kelimeler “bedava” veya “dolar tasarrufu”dur; “9,99 dolara bir hat daha alın” veya “adil olmayan fazla ücret yok” değil. Gelecekteki telefon kullanıcısı veya hat değiştirecek kişi için bu aylık konuşma planları, hatların sayısı, verilen dakika süresi ve sonra da herkesin farklı bir şekilde belirlediği hizmet için istenen aylık ücrete dair karmaşık rakamlardır.</p>

  <p class="normal1">Dahası bayi dükkânlar kullanıcının birçok marka arasından birini seçip kolaylık, hafiflik için denemesine ve aynı zamanda da çeşitli işlevleri için çalıştırmasına izin veriyor. Bazı müşteriler de bu süreleri alım öncesi deneme ve telefonun ton ve mesajlaşma faydalarını öğrenmek için kullanıyor.</p>

  <p class="normal1">Ek olarak, birçok indirimli perakende cep telefonu bayisi, farklı şirketlerden hat ve çok çeşitli cep telefonu satıyor. Bu dükkânlar Sprint ve Cingular gibi büyük şirketlerin açıklarını kapatıyorlar ve bir şirketin hattını sattıklarında komisyon alıyorlar.</p>

  <p class="normal1">Müşteri açısından bir ilanı görüp de özel bir kampanyadan faydalanmak için alışverişe gitmek, eğer müşteri bir acemiyse ve ne tür bir telefon ve ne tür bir hat alacağından emin değilse kamufle edilmiş bir kapana dönüşebilir. Ama Sloan’ın bir otomobil almak için söylediklerini bu alana uyarlarsak: “Bugün kablosuz iletişimde en önemli husus cep telefonunun modeli; çünkü telefonun çalışacağını herkes biliyor.”</p>
</body>
</html>
