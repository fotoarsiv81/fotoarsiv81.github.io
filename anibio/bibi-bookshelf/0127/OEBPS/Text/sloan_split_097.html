<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_97">William Knudsen</h2>

  <p class="normal1">Sloan, GM’in ucuz ve daha iyi yapılmış bir Chevrolet’yle Ford’un ürettiği Model-T’ye rakip olabileceğini fark ettiğinde bu stratejik pazarlama işi için deneyimli bir otomobil müdürüne ihtiyaç duydu. Bu işi gerçekleştirebilecek insan zaten Chevrolet müdürlüğünü yürütmekte olan William Knudsen’di. İzleyen günlerdeki Sloan-Knudsen işbirliği hızlı ve kârlı bir başarı getirecekti. Dahası bu işbirliği Sloan’ın adem-i merkeziyetçi örgüt sisteminin bir pazarlama ve satış sorununu çözebileceğini gösterecekti.</p>

  <p class="normal1">O, Signus Wilhelm Poul Knudsen olarak Danimarka’da doğmuştu, 1900 yılında ABD’ye göç etmişti, her göçmen gibi başarılı olma hayalleriyle. 1.88 metre boyu ve 100’den fazla kilosuyla dev gibi bir adamdı. Söylenenlere göre, çalışmak konusunda herkesi geçerdi, ağır işlerde herkesten daha uzun süre çalışırdı. 14 yaşındayken bir demiryolları işletmesinde makinist çırağıydı.</p>

  <p class="normal1">Knudsen’in teknik yetenekleri Walter Chrysler’e benziyordu. Makineleri çalıştırmakta veya tasarımı geliştirmekte eli işe yatkın bir insandı ve iş üstünde yenilik yapmak konusunda doğal bir eğilimi vardı. Bisiklet yapmakla başlayıp kolaylıkla otomobil parçaları yapmaya yükseldi. Ayrıca mümkün olduğunca ucuz bir şekilde seri üretim yapmak için can atıyordu. 1913 yılında Henry Ford’un dikkatini çekti ki onun montaj hattı üretim sistemi Knudsen için ideal bir iş gibi görünüyordu. Ford fabrikasında çelik işleme bölümünün sorumluluğu ona verildi.</p>

  <p class="normal1">Knudsen bağımsızlığına çok önem veriyordu ve Ford’un diktatörce yönetilmesinden sıkılıyordu. Ford Motor Şirketi’nde 1910 ve 1920 yılları arasında sadece bir tek baskın kişilik için yer vardı, o da tıpkı 14. Louis gibi devlet benim zihniyetine sahip olan Henry Ford’du.</p>

  <p class="normal1">Sloan, Knudsen ile olan verimli ortaklığının başlangıcına ilk otobiyografisinde yer verdi: “[Weston-Mott şirketinin eski başkanı] Mott, Bill’in [Knudsen] iş bilen bir insan olduğunu gördü ve onun daha büyük işler yapabileceğine inandı. ‘Size ne kadar ücret vermeliyim Bay Knudsen?’ ‘İstediğiniz kadar. Ben burada bir rakam peşinde değilim. Ben bir fırsat arıyorum.’”</p>

  <p class="normal1">Sloan ilk olarak Knudsen’i GM’in aksesuvar bölümünde, United Motors’ta işe aldı. Daha sonra Knudsen’e, Charles Kettering ile birlikte onun kötü sonuçlanan hava soğutmalı motor üretiminin araştırma bölümünde çalışma görevi verildi. O proje bittiğinde, yani Sloan GM başkanı olduğu zaman, Knudsen Chevrolet’nin genel müdürü olarak seçildi. Sloan’ın biyografi yazarı bu atama hakkında şöyle yazar: “Sloan onun üreticiliğini anlamıştı ve Chevrolet’yi iyileştirmesi için ona her türlü fırsatı vermek istedi. Eğer GM, Sloan’ın inandığı şeye yani sanayi liderine dönüşecekse Chevrolet mutlaka başarılı olmalıydı.”</p>

  <p class="normal1">Knudsen baştayken Chevrolet satışları patladı ve alıcılar Sloan’ın ucuz fiyatlı daha iyi araba stratejisini doğruladılar. Yakın işbirliği yaptıkları yıllar Sloan’ın kararının ve Knudsen’in önderliğinin başarısını ortaya koyuyordu.</p>

  <p class="normal1">Yıllık Chevrolet Satışları (M)</p>

  <p class="normal1">1925&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 481</p>

  <p class="normal1">1926&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 692</p>

  <p class="normal1">1927&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 940</p>

  <p class="normal1">1928&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1.118</p>

  <p class="normal1">1929&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1.259</p>

  <p class="normal1">1925 yılından 1929 yılına kadar Chevrolet satışları beklenmeyen bir başarıyla, 778.000 otomobil arttı (yüzde 162 artış). Dahası Chevrolet’nin toplam GM araç üretimindeki payı, kamyonlar dâhil, 1928 yılındaki yüzde 26’dan 1929 yılında yüzde 70’e yükseldi. Sloan, General Motors’ta Geçen Yıllarım adlı kitabını yayımladığı 1962 yılında, Chevrolet rekor bir satışla 2.555.000 otomobil satmıştı ve bu rakam o yılki GM’in toplam ABD satışlarının yüzde 60,5’iydi.</p>

  <p class="normal1">Pierre du Pont 1920-21 yıllarında şirketi yeniden yapılandırırken eğer Chevrolet’ye bir marka olarak son verseydi, GM’in nasıl bir şirket olacağını düşünmek mümkün değildir. Chevy modeli Sloan’ın bütün kararları içinde tarihsel olarak en çok kâr getireni olmuştur.</p>

  <p class="normal1">Chevrolet K otomobillerinin başarısını ölçmek için başka bir ölçü de 1923 yılından 1929 yılına kadar Ford ve GM’in pazar toplamlarına bakmaktır. Model A’yı yeniden düzenlemek zorunda kalan ve fabrikalarını aylarca kapalı tutan Ford’un pazar payı düşmüştü. 1926 yılı itibarıyla GM, dünyadaki bir numaralı oto üreticisi olmuştu. 1929 yılında Ford yeniden kısa süreli bir liderlik yakaladı ve 1930 yılındaki ekonomik buhran döneminde gittikçe küçülen piyasada bu liderliği korudu. Sonra 1931 yılında GM yeniden liderliği ele geçirdi ve bundan sonra bir daha bırakmadı. Önemli bir başka gelişmeyse 1933 yılında yeni gelişen Chrysler’in (yine bir otomobil çeşitliliği sunarak) toplam satışta ilk defa Ford’u geçmesiydi.</p>

  <p class="normal1">(2003 yılında GM, hâlâ dünyanın en büyük oto üreticisi olarak ABD pazarında yüzde 28,3’lik bir paya sahipti, Ford yüzde 20,8 ve Chrysler de yüzde 14,1’le onun peşinden geliyordu. Daha da önemli bir istatistiğe göre 2003 yılında Amerikalı üç büyük oto üreticisinin ABD pazarındaki toplam payı yüzde 63,2’ydi -ya da bir başka deyişle Volkswagen ve Toyota gibi ithal yabancı araçların satışlarının artmasından ve Ohio’da Honda, Kentucky’de Toyota gibi yabancı firmaların ABD’de üretime başlamasından önceki yüzde 100’den yaklaşık yüzde 37 eksikti.)</p>

  <p class="normal1">Knudsen kendi yönetsel güçlerini ve zaaflarını biliyor ve satış ve pazarlama sorunları hakkında Sloan’a danışmaktan hiç çekinmiyordu. Sonunda Knudsen başkan yardımcısı ve sonrasında GM başkanı oldu.</p>

  <p class="normal1">1940 yılında FDR (Roosevelt) savaş için üretim yapan sanayi tesislerini yönetmesi için Knudsen’i Washington’a gelmeye cazip bir teklifle ikna etti. Knudsen savaş zamanı görevine çağırılan birçok GM yöneticisinden biriydi. Sloan GM’in etkin başkanını yitirmekten üzüntü duydu ve Knudsen’i uyararak<br class="chapter" />
  Roosevelt’in (Sloan, FDR’ı sevmezdi) onun yeteneklerini kullandıktan sonra gözden çıkaracağını söyledi. 1942 yılında Knudsen, Üretim Yönetimi Bürosu’ndan uzaklaştırıldığında bu öngörüsü doğru çıktı.</p>

  <p class="normal1">Chevrolet’deki kadro başarısı Sloan’a GM’deki diğer liderlik koltukları için bu bölümden yetkin insanları seçebilme olanağı verdi. Chevrolet deneyimi şirketteki en iyi yönetim eğitimi olarak kabul edildi. Knudsen’in Chevrolet’deki başarısından sonra<br class="chapter" />
  Sloan gelecekteki GM liderlerinin bu bölümden çıkacağını anladı: “Onun (Chevrolet) yönetime yaptığı katkıları, Chevrolet’deki adamlarını stratejik görevlere yerleştirerek şirkete dağıtmak istedim.”</p>
</body>
</html>
