<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_80">Fabrika ve İnsan Alarak Denizaşırı Genişlemek</h2>

  <p class="normal1">Bir firma bir kez etkin bir şekilde ihracata başladıysa genellikle üretim amacıyla denizaşırı ülkelerde bir üs arayabilir. Buradaki seçenekler ya arazi satın alıp yeni bir fabrika yapmak ya da mevcut tesisleri girişimin gereklerine göre dönüştürmektir.</p>

  <p class="normal1">Massachusetts, Cambridge’den Genzyme şirketi Avrupa pazarına açılabilmek için üçüncü bir yöntemi başarıyla uyguladı. Bu ilaç dağıtım devi işlemekte olan bir Avrupalı ilaç firmasını satın aldı ve aynı işgücünü çalıştırmaya devam etti.</p>

  <p class="normal1">Esasen Genzyme Avrupa’da ilaç üretmek için gerekli standartlara sahip bir fabrika arar (laboratuvar alanı, temiz odalar, yeterli elektrik gücü vs.) ve kısa bir süre sonra üretim hattına kendi ürünlerini yerleştirir. Bu şekilde Genzyme ürünlerini piyasaya sürebilmek için gereken pahalı fizibilite çalışmalarına, arazi alımına, mimari planlara, inşaat maliyetlerine ve diğer pahalı gecikmelere hiç bulaşmamış olacaktır. Dahası, firma işgücü bulmak ve yetiştirmek için hiçbir ilave personel masrafına da girmez (işe alma ya da iş görüşmesi şeklinde); bütün bu işgücü zaten satın aldığı ilaç firmasında vardır.</p>

  <p class="normal1">Doğal olarak devir teslim zamanı esnasında kısa bir gecikme olacaktır. Ancak firma ilaç ve ilaç dağıtım ürünleri yaptığından fabrikanın iç donanımında, mesela farklı bir otomobil ya da başka bir makine üretileceği zaman olacağı gibi, kökten bir değişime gerek yoktur.</p>

  <p class="normal1">Firma ilk olarak 1981 yılında İngiltere’nin Kent şehrindeki Whitman Biochemical şirketini satın alarak Genzyme’in Avrupa Birliği’ndeki ilk adımını atmış oldu. Daha sonra firmanın ürünlerine talep arttıkça bu fabrika genişletilmiştir.</p>

  <p class="normal1">1994 yılında Genzyme, İsviçre’deki Sygena firmasını satın aldı. Bu yeni işletme farklı bir Genzyme üretim hattı oluşturdu (peptidler ve lipidler). Genişleme aynı şekilde İrlanda’daki<br class="chapter" />
  Waterford ve Belçika’daki Geel’le sürdü, bu ikincisinde protein moleküllerinin üretimi gerçekleştirildi.</p>

  <p class="normal1">Denizaşırı genişleme için bu yöntemin üç faydası vardı:</p>

  <p class="normal1">1. Fabrika ve donanım için daha az sermaye yatırımını gerektiren, uygun maliyetli bir yaklaşım.</p>

  <p class="normal1">2. Yeni bir bölge seçiminde yöneticilerin zamandan tasarruf etmesini sağlamak.</p>

  <p class="normal1">3. Eğitimli işgücü, işe yeni eleman almak için masraf edilmeden benzer üretimi sürdürebilmek.</p>

  <p class="normal1">Genzyme, kendisini denizaşırı üretime çekmek isteyen uluslararası ekonomik kalkınma örgütleri tarafından sürekli davet ediliyor. Ama Genzyme arazi alımlarıyla veya boş fabrikalarla ilgilenmiyor, sadece diğer ilaç üretim firmalarını Genzyme sistemine katmayı amaçlıyor. Bu devralma kavramı, Sloan’ın satın alınan bütün Avrupa otomobil firmalarında başarılı GM üretim kalitesi yöntemlerinin uygulanmasındaki ısrarını andırıyor.</p>
</body>
</html>
