<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_61">Beyzbol Takımı Sahipliği Hakkında Gerçekler</h2>

  <p class="normal1">Birinci lig beyzbol imtiyaz hakkı (franchise) sahipliği hakkında ilginç bir söylenti vardı: Alım fiyatı ne olursa olsun alıcı sadece mal sahipliği süresince önemli miktarda kâr elde etmekle kalmaz, klübün satışında da büyük paralar kazanırdı. İki yakada da çokça parası ve büyük bir egosu olan her yeni multimilyoner Amerikalı, bir beyzbol takımı almanın iyi bir yatırım olduğunu düşündü.</p>

  <p class="normal1">Olgularsa şaşırtıcı biçimde değişikti. Gerçek şuydu ki vergi ve diğer ekonomik değişkenler nedeniyle beyzbol takımı sahipliği kayıp bir yatırımdı.</p>

  <p class="normal1">1981 yılında beyzbol takımı sahipliği hakkındaki ekonomik gerçekler, prestijli bir öğretim dizisi olan Mid-Continent Perspectives yayınında, Kansas City Royals adlı takımın başkanı olan Michael E. Herman tarafından örnek bir konuşmayla kamuya açıklandı. Bu kişi aynı zamanda Birinci Lig Beyzbol Oyuncuları İlişkileri Komitesi’nin de üyesiydi.</p>

  <p class="normal1">Herman’ın mali analizi beyzbol ekonomisinin olumlu olmadığını ve yeni durumun, önceden kârlı olan imtiyaz hakkı sahipliğinden farklı olduğunu gösterdi. Olgular açıkça gösteriyordu ki; imtiyaz hakkı maliyetleri ve özellikle oyuncuların ücretleri yıllık olarak arttığından, sahiplik fiyatı hızla büyüyordu. Gelirler medya pazarlarını doyurmak için harcanıyordu.</p>

  <p class="normal1">Daha fazla tahlil gösterdi ki; 1970’li yıllarda yayın ve tribün gelirleri yüzde 7,5 civarında ve bilet fiyatları da yüzde 4,3 artarken diğer faaliyetlere katılım, taraftarların yüksek bilet fiyatlarına tepki duymalarından ötürü sadece yüzde 4,4 artmıştı. Takım sahibi için daha da kötüsü, enflasyonun yüzde 7’de seyretmesiydi, yani bilet fiyatlarına yapılan artıştan oldukça fazla.</p>

  <p class="normal1">Ama tahlil potansiyel kâr ve zararın ötesinde devam ediyordu. IRS (İç Gelirler Müdürlüğü) vergi matrahı beyzbol takımı sahipliğine olumsuz bir özellik ekliyordu; çünkü imtiyaz hakkı sahibinin bir fabrika, bir ofis binası veya nakliye araçları gibi belirgin bir mülkiyeti yoktu.</p>

  <p class="normal1">Oyuncu sözleşmelerinin vergiye esas olarak gösterilebileceği teoride kabul edildi, ama zaman içinde bir oyuncu yani beş veya yedi yıl sonunda diğer sabit kullanımda olan herhangi bir nesne gibi daha az kapasiteyle iş yapacaktı. Ama bir takım satın alırken IRS oyuncu ücretlerinin sadece yüzde 50’sinin ve sadece beş yıl için vergiye esas gösterilebileceğini belirtti. Ondan sonra ödül olarak nitelendirilebilecek herhangi bir vergi affı yoktu.</p>

  <p class="normal1">Beş yıllık vergi indirimi şu anlama geliyordu: Altıncı yıldan itibaren, dışarı çıkandan daha az para içeri girdiği için eksi para akışı başlıyordu. Ve altıncı yılda artık vergi indirimi yoktu, sadece zarar vardı.</p>

  <p class="normal1">Eğer bütün bu anlatılanlar yeterince kötü değilse bir de serbest ajansların varlığı vardı, bunlar da oyuncuların birkaç yıl sonra başka takımlarla anlaşmalarını sağlayan kurumlardı. Herman’ın sarsıcı araştırması gösterdi ki; bir oyuncunun marjinal geliri onun marjinal üreticiliğinden fazla artıyordu: Bir oyuncu yaşlandıkça daha fazla para kazanıyordu ama daha az üreterek.</p>

  <p class="normal1">Bir takımı satmanın istatistiksel analizi en büyük şoku yarattı. Herman’ın inceleme yaptığı dönemde bir beyzbol takımı sahibi yatırımından yüzde 3-6 arası vergi iadesi kazanıyordu. Bu miktar diğer yatırımların ortalama kârıyla kıyaslandığında olumsuz bir sonuç ortaya çıkıyordu: Çiftlik arazisi yatırımı yüzde 9,5, yeni eve yatırım yüzde 7,5 ve hatta üçlü A tipi fonlar bile sabit bir yüzde 6 getiriyordu. Beyzbol yüksek riskli ve düşük gelirli bir yatırımdı ve hiç akarı yoktu.</p>

  <p class="normal1">Herman ayrıca geleceği doğru biçimde öngördü ve büyük gelirli ile küçük gelirli kulüpler ve büyük şehir, küçük şehir ayrımı arasındaki genişleyen farklılığa dikkat çekti. Zaman içinde en yüksek ücretleri ödeyen ve daha pahalı özel ajanslarla çalışan kulüpler daha düşük gelirli klüplerden daha yüksek bir kazanca sahip olacaklardı.</p>

  <p class="normal1">1996 yılında, 1990 ve 1996 verileri kullanılarak 27 birinci lig takımının mali durumlarının kıyaslanması açıkça gösterdi ki; ortalama bir beyzbol takımı sahipliği zararlı bir yatırımdı. Ana belirleyici unsur olan imtiyaz hakkı (franchise) faktörü 1990 yılında 136 milyon dolardı ve bu rakam 1996 yılında 2 milyon gerileyerek 134 milyon dolara düşmüştü. Zengin, yüksek gelir getiren New York Yankees bile imtiyaz hakkını yedi yıllık dönemde sadece yüzde 6 değerinde arttırabilmişti. Vasat takımlarla yedi yıllık kötü bir dönem geçiren New York Mets, imtiyaz hakkı değerinin 1990 yılında 200 milyon dolardan 1996 yılında 144 milyona düşüşüne tanıklık etmişti, kâğıt üzerinde 56 milyon kayıp ya da yüzde 28 zarar.</p>

  <p class="normal1">Bu çalışma satın alma kararında olguların etkili olmamasının bir örneği. Yeni takım sahipleri büyük egolarıyla özellikle duygusal kararlar aldıklarında işi dibine kadar incelemeyeceklerdir. Gerçek şu ki; beyzbol takımı sahipleri mal sahibi olmaktan hoşlanıyorlar ve zaman içinde bir takım sahibi olmanın kötü bir yatırım olduğu konusunda endişelenmiyorlar bile. Alfred P. Sloan bu mantıksız kararı asla anlayamazdı.</p>
</body>
</html>
