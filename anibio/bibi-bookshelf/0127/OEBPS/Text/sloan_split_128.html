<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_126">Bir Adam, Bir Plan, Bir Örgüt</h2>

  <p class="normal1">GM’de Sloan iki konu hakkında rahatsızdı: Bölümlerin mali sorumluluğu yoktu ve kendi bölüm programlarından başka bir şey düşünmeyen diğer yönetim kurulu üyelerinin gizli iyimserliğinden de sıkıntı duyuyordu. Bu sorunu çözebilmek için William Durant’a değişim önerilerini yazmaya karar verdi. Gerçi 1919 yılında Du Pont firması bazı elemanlarını GM’e yerleştirmişti; ama başkan William Durant hâlâ kontrol gücünü elinde tutuyordu.</p>

  <p class="normal1">Durant, başkan yardımcısının bölümler arası ilişkiler konusunda bir komiteye başkanlık yapmasına izin vererek Sloan’a bir şans vermiş oldu. Sloan düşüncelerinin bilinmesi konusunda arzuluydu ve bir yıl örgütü nasıl geliştirebileceği konusunda çalıştı. Nihayet Aralık 1919’da raporunu verdi. Ana noktaları burada özetlemek faydalı olacaktır:</p>

  <p class="normal1">– Bir işletmenin (GM bölümü) amacı sermayeden kazanç sağlamaktır.</p>

  <p class="normal1">– Eğer tatmin edici miktarda kâr elde edilmiyorsa iş bırakılmalıdır.</p>

  <p class="normal1">– Kârlı olan bir iş daha geniş bir pazara açılmalıdır.</p>

  <p class="normal1">– Adil bir kârlılık için, bölümler arası satışlarda maliyete bir kâr yüzdesi eklenmelidir.</p>

  <p class="normal1">Kısaca Sloan bir bölüm veya işi ölçebilmek için tek mali değişken olarak kazanç oranının alınması gerektiğini belirtti. Ama bölüm işletmelerinde kazanç oranının yararlarını da algılamıştı.</p>

  <p class="normal1">– Her bölüm şirkete olan katkısını tanımladığında ve arttırmak istediğinde moral yükselir.</p>

  <p class="normal1">– Bölümün yatırım sermayesinin net kazancını doğru kıyaslayabilmek için doğru istatistiksel tahlilleri yapmak gerekir.</p>

  <p class="normal1">– Bu, sermayenin en gerekli yere yatırılmasını kolaylaştırır.</p>

  <p class="normal1">Sloan şöyle yazdı: “Bu, GM’deki mali kontrolün ilkelerinin ilk defa yazılı bir şekilde ifade edilmesiydi.”</p>
</body>
</html>
