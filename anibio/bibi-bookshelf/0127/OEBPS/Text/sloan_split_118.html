<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_117">Gerber’in Yardımcı İşi</h2>

  <p class="normal1">1928 yılından beri bebek maması Gerber adıyla anılır olmuştu, Gerber ailesinin sahip olduğu Michigan, Fremont’taki Fremont Konserve şirketi birkaç çeşit bebek mamasını o yıl satmaya başlamıştı. Yıllar sonra bu firma bebeklerle değil de bebeklerin ana-babalarıyla ilgili bir yan iş yapacaktı.</p>

  <p class="normal1">Yıllar içinde Gerber bebe mamasında nerdeyse bir tekel olmuştu, pazar payı yaklaşık yüzde 70 veya bunun da üstündeydi. (Bugün Beechnut yaklaşık yüzde 20-25, Heinz bebe maması ve diğer bazı organik üreticiler de pazarın geri kalanına sahip.) Geçen 77 yılda Gerber 75’ten fazla mama üreticisinin meydan okumasıyla karşılaştı, ama sonuç -çorbanın Campbell’s tarafından domine edilmesi gibi- Amerika’da bebe maması pazarının Gerber’e ait olmasıydı.</p>

  <p class="normal1">40 yıl boyunca şirket eşsiz biçimde hatırda kalıcı sloganına tutundu: “Bebekler bizim işimiz-Bizim tek işimiz.” Sadece çocuk beslenmesi için bir araştırma bölümü kurduğunu herkese ilan etti ve hızla annelerin güvenebileceği bir marka haline geldi. Halk tavsiye almak için şirkete yazmaya başladı ve 1938 yılında şirkete 800.000 soru ulaşmıştı. Bugün Gerber Araştırma Merkezi sadece çocuk beslenmesiyle uğraşan en büyük özel araştırma kurumu ve şirket bebek beslenmesinde en güvenilir Amerikan markası olma özelliğini sürdürüyor.</p>

  <p class="normal1">Zaman içinde daha fazla kazanmak için Gerber, bebe maması hazırlama çerçevesinde birçok adım attı. 190’dan fazla çeşit sundu. Aynı zamanda denizaşırı ülkelere de açıldı ve hâlihazırda 80 ülkede 18 farklı dilde satış yapıyor. ABD’de İspanyol ve Latin kökenli aileler arttıkça şirket Orta ve Güney Amerika bölgelerinden meyve ve sebzelerle hazırlanmış tropik ürünlerini piyasaya sürdü.</p>

  <p class="normal1">(Gerber, yerel fırınların çeşitli ekmek ve kekleri süpermarketlerde ambalaj içinde satışa sundukları gibi, kendi ürünlerini süpermarket raflarına yerleştiren ilk ABD firmalarından biridir. Bebe mama çeşitlerinin çokluğundan -ve bu düşük fiyatlı ürünlerdeki kâr payının azlığından- market zincirleri en sonunda bu malların kendi memurlarınca istiflenmesine isyan ettiler. Çözüm her birinin içinde farklı bir çeşit bebe maması bulunan raflardaki kare metal sepetlerdi. Bu sepetler daha sonra diş macunu, tıraş sabunu ve şampuan gibi başka ürünler için de kullanılmaya başlandı.)</p>

  <p class="normal1">Gerber, yine bebek işi imajını koruyarak 1960 yılında Almanya’da üretilen ve bütün dünyada satılan plastik bebek ürünleri markası NUK’un 350 değişik ürününü satmaya başladı. ABD’li tüketiciler Gerber-NUK markalı şişelere ve diğer bebek aksesuvarlarına sıcak baktılar.</p>

  <p class="normal1">Gerber doğrudan iletişim sistemi, bütün ürünleri için indirim kuponları verme ve beslenme bilgisi iletme biçimleriyle yeni ana-babalarla ilişki kurarak başarılı bir politika uyguladı. Veriler çocuk doktorları, hemşireler ve hastanelerden yeni doğanların listeleri alarak toplandı. Gerber bebeğin doğumundan önce ve hemen sonra hedef kitlesine ulaşmak için etkin bir sistem kurmuş durumdaydı.</p>

  <p class="normal1">1960’ların ortasında şirket bütün bebeklere yönelik ürünler ürettiğini fark etti. Bebek hazır giyimi sektörüne girebilirdi ama bu tamamen farklı bir dağıtım sistemi gerektiren bir ürün yelpazesi olurdu ve asıl satış noktaları olan süpermarketlerde satılamayabilirdi.</p>

  <p class="normal1">Şirket kendine şu soruyu sordu: Kendi tarihi markası altında ve bu markanın gücünü hafifletmeden hangi yardımcı iş başlatılabilirdi? Cevap tüketiciyi ve yatırımcıları şaşırttı: Hayat sigortaları.</p>

  <p class="normal1">Gerber insanların kısa ve uzun vadeli hayat sigortası yaptırmaya istekli oldukları o dönemlerin az olduğunu anladı. Özellikle bir bebeğin doğumu, ilk çocuk, isteğin fazla olduğu o dönemlerden biriydi. Ebeveynler yeni sorumluluklarıyla yüzleşiyorlardı ve belki de kendi ölümlerinin aile üzerindeki etkisini düşünüyorlardı.</p>

  <p class="normal1">1967 yılında şirket bir yan kuruluş olarak Gerber Hayat Sigortası şirketini kurdu ve aracısız olarak çocuk ve yetişkin hayat sigortası satmaya başladı. Aslında doğum öncesi bilgi derlediği için pazarda iyi çalışan bir ağı zaten vardı. Doğum öncesi ve sonrası bilgilendirmeleriyle birlikte hayat sigortası broşürleri de göndermeye başladı.</p>

  <p class="normal1">Şirketin basılı sigorta ilanları, pullu zarfları her zaman Gerber bebek logosunu kullandı. Bu promosyonlar söz konusu firmanın, yeni bir iş yapmakta olsa bile, Amerikalıların geçmişte güvendikleri ve gelecekte de güvenebilecekleri bir firma olduğunu vurguladı.</p>

  <p class="normal1">Bugüne kadar Gerber Hayat Sigortası’nda 25 milyar dolar birikti, iki milyondan fazla insan sigortalandı. Tarafsız bir sigorta kuruluşu olan A. M. Best tarafından “A” sınıfı değerlendirmesi aldı (on üç firmalık sıralamada üçüncüydü).</p>

  <p class="normal1">Gerber başka hiçbir sigorta şirketinin yapamadığı biçimde hayat sigortalama işinde kendine bir yer edindi. Bu GM’in<br class="chapter" />
  Frigidaire işine benziyordu, diğer firmaların hiçbirinin teknolojik gelişmeyi yakalayamadığı yerde GM başarı şansını yakalamıştı. Gerber de diğer hiçbir sigortacının yapmadığını yaparak yeni ebeveynleri ama sadece yeni ebeveynleri hedeflemişti.</p>
</body>
</html>
