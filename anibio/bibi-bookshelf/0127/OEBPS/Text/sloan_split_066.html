<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_68">Olguların Maliyeti</h2>

  <p class="normal1">Ülkeler, sanayiler, sanayi bölümleri ve benzerleri için veriler sunan büyüklü küçüklü firmaların bulunduğu büyük ve geniş bir pazar var. Yöneticiler için sorun olguların satın almaya değip değmeyeceğidir.</p>

  <p class="normal1">Bir firma için temel kaygılar Sloan’ın şu sorularıyla ilgilidir: İhtiyacımız olan veriler neler? Bu olgulara niçin ihtiyacımız var? Ve bu olguları elde etmek kaça mal olacak? Çoğunlukla, müşteri veya tüketici incelemelerinden kendiliğinden oluşan veriler çok ucuza veya bedavaya faydalı bilgiler sunabilir.</p>

  <p class="normal1">Olgulara ulaşmanın potansiyel olarak nasıl para tasarruf ettirdiğine dair bir özel ticari örnek New York merkezli danışmanlık firması olan Morgan Anderson’dan geliyor. Bu tanınmış firma, müşteri-reklam ajansı ilişkilerini düzenlemekte uzman. 20 yıldan fazla bir zamandır bu firma, tazminat anlaşmalarını tahlil ve yeniden tanımlama üzerine kesin ve teferruatlı ölçütler geliştirdi ve aynı zamanda da bir reklam kampanyası veya medya alımının başarılı olup olmadığını belirleyebiliyor. Bunlar firmaların kendi başlarına değerlendiremeyecekleri olgular; çünkü bunları toplamak ya da anlamlandırabilmek için gerekli formüllere ya da becerilere sahip değiller.</p>

  <p class="normal1">Dışardan olgu toplayan danışmanlar, ajanslar ve veri bankaları biçiminde sayısız örnek var, bunlar ya elektronik olarak veri sunuyorlar ya da proje bazında veri tahlil ediyorlar.</p>

  <p class="normal1">Bütün olgu toplama durumlarında veriler, iyi niyetli önsezilerden daha kesin bir tablo oluşturacaktır. Peter Drucker’ın dediği gibi: “Prosedürler (yani olgular) muhakemenin artık gerekmediği yerde işe yarayabilir... Ama rapor ve prosedürlerin en yaygın yanlış kullanımı da yukarıdan gelen bir denetim aleti olarak kullanılmalarındadır.”</p>
</body>
</html>
