<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_24">Sloan ve United Motors Şirketi</h2>

  <p class="normal1">1916 yılında Sloan, Hyatt’ın geleceğiyle ilgili sorunu şirketi GM’e satarak çözdü. Burada şirket, otomobil aksesuvarları üreten yan kuruluşlarla birlikte United Motors denen yeni bir firmanın parçası oldu. Ford ve GM’in kendi rulmanlarını üretmeye başlamaları halinde Hyatt’ın tepesinde sallanacak olan Demokles’in kılıcı zekice bertaraf edilmişti.</p>

  <p class="normal1">Sloan şirketini satmak için GM’e bir öneri sunmamıştı, aksine bir otomobil öncüsü ve vizyoner olan GM başkanı William Durant, firmanın stoklarını satın almak için bir teklif getirmişti. Durant’ın (zamanı için devrim niteliğinde olan) parlak planı sadece veya çoğunlukla GM’e satış yapacak olan yedek parça ve aksesuvar şirketlerini satın almaktı. Durant, Hyatt’a ek olarak Dayton Engineering Labs (DELCO), Remy Electronics, Jazon Steel Products ve diğer yedek parça şirketlerini de satın aldı.</p>

  <p class="normal1">Durant, 40 yaşındaki Sloan’ı yeni oluşturulan United Motors’un başına atadı, böylelikle Sloan kendisine doğrudan bağlı olan birçok bölümü ve bunların müdürlerini yönetme fırsatına kavuştu. İlk defa küçük bir yönetim kurulu oluşmuştu. United Motors’ta bu küçük çapta üretim yapan girişimcilerle çalışmak Sloan’ın onların olgulara dayalı karar alma yöntemlerini takdir etmesini sağladı, bu aynı zamanda onun da yöntemiydi.</p>

  <p class="normal1">Bu ilk önderliğinde yaptığı örgütsel değişiklikler önce muhalefetle karşılandı. Birçok ayrı firmayı bir bütün halinde yönetebilmek, yeniden örgütlenmenin başarısı için kritik bir öneme sahipti. United Motors’ta muhalefeti kendi düşünce tarzına uydurma yeteneğini gösterdi.</p>
</body>
</html>
