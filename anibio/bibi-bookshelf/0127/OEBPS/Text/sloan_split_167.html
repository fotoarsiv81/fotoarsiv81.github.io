<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_163">Ford Kurumsal Reklamıyla Sıçrıyor</h2>

  <p class="normal1">Büyük Buhran esnasında Ford Motor şirketinin gelirleri keskin bir düşüşe geçti ve şirket üç büyük otomobil üreticisi arasında üçüncülüğe düştü. Ford, Alfred Sloan’ın parlak kararlarının ve GM’in 1920’lerdeki örgütsel dönüşümünün etkisinden asla kendini kurtaramadı. İkinci Dünya Savaşı’na kadar, savaş da dahil Ford’un işletmesi (verimli bir satış ağı haricinde) eski ve demode görünüyordu; çünkü GM otomobil üretiminin her aşamasında daha yeni bir yöntem olan adem-i merkeziyetçi yönetimi uyguluyordu.</p>

  <p class="normal1">1940’ların başında Detroit ve Wall Street’teki birbirine yakın oto sanayi camiasında, görmüş geçirmiş ve sanayiyi bilen Edsel Ford’un yaşlı babasından işi devraldığı takdirde, Ford’un gereken değişim işlemini başlatabileceği beklentileri büyümüştü. Değişimden sonra Ford’un bir kez daha GM ve Chrysler’e rakip olarak çıkabileceği umut ediliyordu. Ama hazin biçimde Edsel Ford 1943 yılında öldü. O zamanlarda Henry Ford’un yöneticilerine duyduğu paranoya ve güvensizlik şiddetli bir hal almıştı; yöneticileri izlemek için özel dedektifler bile tutmuştu. Peter Drucker, Henry Ford’un yıkıcı yönetim yaklaşımını şöyle özetledi: “Henry Ford’un kötü yönetiminde esas olan milyar dolarlık bir işi müdürler olmadan götürmek konusundaki sistematik, titiz ve bilinçli çabaydı.”5</p>

  <p class="normal1">1943 yılında Edsel Ford zamansız bir şekilde öldüğünde Henry Ford 80 yaşındaydı ve günlük bazda şirketi yönetmek gücünden yoksundu. Hiçbir önemli yöneticilik ve reklamcılık deneyimi olmayan 27 yaşındaki en büyük torunu Henry Ford II’ye yönelmek zorunda kaldı.</p>

  <p class="normal1">Yeni Ford Motor Şirketi’nin yaklaşımı sonucu Ford, bir dizi unutulmaz kurumsal reklam yaratmaya başladı. Aslında Ford bütün bölümleri için şirket reklamının faydasını bir kez fark ettiğinde (Ford Motor şirketi 1922 açık arttırmasında lüks otomobil olarak Lincoln’ü almıştı ve 1930’ların ortasında da buna Mercury markasını ekledi), GM gibi aynı reklam yeteneğini buldu. İronik olarak bütün Ford şirketinin reklam kampanyaları İkinci Dünya Savaşı’ndan sonra yayımlandığından bugün insanlar Ford reklam klasiklerini hatırlarlar, ama otomobil tarihi meraklıları dışında kimse 1920’lerdeki GM “Aile” kampanyasını hatırlamaz.</p>

  <p class="normal1">Ford’un ilk unutulmaz kurumsal reklamı İkinci Dünya Savaşı’nda yayımlandı: “Sizin geleceğinizde bir Ford var.” Bu, J. Walter Thompson reklam ajansının akıllı bir kampanyasıydı, birkaç tane Ford’un üretildiği ve kimsenin reklam edilen ürünü alamadığı bir dönemde belli bir sadakat oluşturabilmek için yapılmıştı. Kampanya daha iyi bir yarından, ulusal zenginliğin tekrar geleceği günlerden söz ediyordu. Bir başka reklamda bir kristal top gösteriliyordu ve başlığın altında iki adam konuşuyordu. Slogan şuydu: “Sizin geleceğinizde bir Ford var” ve Ford adı şirketin bilinen elyazısı logosuyla yazılmıştı.</p>

  <p class="normal1">Rekabetçi kamyon departmanı için şirket “Amerika’nın Kamyonu - Ford Kadar Sağlam” kampanyasını yürüttü, böylece kamyonların dayanıklılığı ile diğer Ford otomobil ürünleri bağlanıyordu. Otomobil çevrelerindeki sağlam kelimesi bu kampanya sayesinde Ford şirketinin malı olmuştu.</p>

  <p class="normal1">Bunları izleyen reklam: “Son günlerde bir Ford sürdünüz mü?” idi. Bu iyi düşünülmüş bir kampanyaydı ve hiç Ford almayı düşünmemişler ile daha önceden Ford sahibi olup da sonra başka markaya yönelmişleri hedef alıyordu. Bu kampanya en azından bazılarının durup da niye bir Ford veya Lincoln/Mercury otomobiline bakmadıklarını düşünmelerini sağlıyordu.</p>

  <p class="normal1">Daha sonra Ford Motor Şirketi “Kalite birinci işimizdir” kampanyasını yarattı. Bu kampanya Japon otolarının başarılı istilasında, birçok Amerikalının ve tüketici grubunun bu araçların daha iyi koşullarda üretildiğini ve daha güvenli olduğunu düşündükleri bir zamanda yapıldı. Kayda değer bir husus da şirketin reklamlarda fabrika çalışanlarını kullanması ve işçi rolü oynayan aktörlere yer vermemesiydi. Şirketin işgücü, çalışanların oynadığı bu “kalite” reklamlarına olumlu yanıt verdi. Ayrıca bu ekranda görünen, çok çalışkan ve kaliteli iş yapmak isteyen Amerikalıların işlerinin ithalatla tehdit edileceğine veya bunların işlerini sonsuza kadar yitirebileceklerine dair bir gizli mesaj da veriliyordu.</p>

  <p class="normal1">Ford Motor Şirketi’nin bir başka kampanyası “İşte mutlu Ford sürücülerinden biri daha gidiyor” bir pazarlama veya reklamcılık dersinde durumu incelemiş olan, işletme yüksek lisansı yapan öğrenciler tarafından çok iyi hatırlanacaktır. Kampanyanın sebepleri, mesajı ve nasıl ve ne zaman yayımlandığı, satın alma sonrası davranışı etkileyen klasik bir psikoloji vakası çalışmasıdır.</p>

  <p class="normal1">“Mutluluk” kampanyası Profesör Leon Festinger’in 1940’larda ifade ettiği “bilişsel çelişki” teorisinin otomobil alım davranışına uygulanmasıyla ortaya çıkmıştı. Bilişsel çelişki insanların inançlarında tutarlılık ve güvence aradıklarını ve kendi görüşlerine ters düşen teori veya inançlardan kaçındıklarını ifade eden bir teoridir. Festinger incelemesinde Ford alıcılarının Ford reklamlarını özel olarak okuma eğiliminde olduklarını ve bütün reklamlar aynı dergide yayımlandığında bile Chevrolet veya Plymouth reklamlarını gözden tamamen uzak tuttuklarını gösteriyordu.</p>

  <p class="normal1">1960’ların ortasında Ford şirketinde yapılan bir araştırma gösterdi ki, yeni Ford otomobil sahipleri otomobillerini sürerken aktif olarak diğer Ford otomobillerini arıyorlardı. Eğer birçok benzer Ford modeli tespit ederlerse bu onların Ford almakla doğru bir karar verdiklerini onaylıyordu. Benzer Ford marka veya modellerinin yokluğu–ya da çok fazla Chevrolet görmek– yanlış otomobil tercihi yapmış olmaktan doğan bir uyumsuzluk yaratıyordu.</p>

  <p class="normal1">Ford Motor Şirketi ve onun reklam ajansı, yolda görülen Ford otomobillerinin tesadüfi sayısına dair sorunu sokak billboardlarına reklamlarını yerleştirerek çözdü. Billboardlar şu mutlu mesajı ilan ediyordu: “İşte mutlu Ford sürücülerinden biri daha gidiyor.” Bu afişleri gören Ford sürücüleri şimdi yanlış ve pahalı bir karar vermiş olmaktan doğan endişeden kurtuluyordu. Artık bu otomobili arkadaşlarına ve meslektaşlarına övmeye daha fazla hazır olacaklardı.</p>

  <p class="normal1">Ford’un diğer kurumsal reklamlarından en önemli ikisi, 1930’lardaki “Geçen Ford’u seyret” ve daha sonra 1968 yılındaki “Ford’un daha iyi bir fikri var” idi. İkincisi ampul grafiğini mükemmel biçimde kullanmıştı. Ford bugün de kurum reklamlarını hatırı sayılır bir başarıyla sürdürüyor.</p>

  <p class="normal1">(Ford’un asla kullanmadığı bir kurum kampanyası “Hızlı Kaçış”tır. 1930’ların başında güçlü Ford V–8, ülkedeki birçok banka soyguncusunun tercih ettiği otomobildi. Filme konu olmuş bir soyguncu olan Clyde Barrow’un sözde Henry Ford’a yazdığı 1934 tarihli bir mektupta, bu otomobili hızı ve güvenliği nedeniyle övmüştü, ancak el yazısının ona ait olduğu hiçbir zaman doğrulanamadı.)</p>
</body>
</html>
