<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_73">GM Olasılıkları İnceliyor</h2>

  <p class="normal1">1920’ler boyunca GM’de satışları arttırabilmek ve Ford Motors’tan önemli bir yerel pazar payı kapabilmek için çok bölümlü başarı sistemini kurabilmek Sloan’ın yedi yılını almıştı. O ve ekibi ABD otomobil pazarında geçmiş istatistikleri incelediklerinde araba satışlarının döngüsel ve ciddi iniş-çıkışları olduğunu gördüler. Bu değişimler kötü tasarım veya ciddi üretim sorunlarından kaynaklanmıyordu. Değişimler ekonomik dalgalanmalardan kaynaklanıyordu.</p>

  <p class="normal1">1929 yılı itibarıyla GM ve rakipleri otomobil satışlarında ciddi bir düşüş deneyimlemeye başladılar. O yıl daha küçük, daha az başarılı otomobil firmalarının çoğu iflas etti. ABD’nin üç büyükleri toplam ABD satışlarının yüzde 75’ine sahip oldu.</p>

  <p class="normal1">Sloan’ın 1929 yılının Ekim ayında “Kara Salı” gününde başlamış olan Büyük Buhran için bir ön hazırlığı yoktu. Ama biliyordu ki GM’i Avrupa pazarına açmak ABD’de araba satışlarının düşme dönemleri için tampon oluşturabilirdi. 1929 yılı kötü bir satış yılı olarak geçeceğinden Sloan için Avrupa pazarına bir daha bakmanın zamanı gelmişti. Aslında GM ihracatı 1929’daki 290.000 araçtan 1932 yılında sadece 42.000 araca düşmüştü.</p>

  <p class="normal1">İhracat GM için başarılı bir model olmayacaktı. Sloan sorunu anlamıştı: “Uzun yıllar önce anlamıştım ki en önemli üreticiler konumundaki ülkelerin, kendi pazarlarının, özellikle motor ulaşımı gibi hayati bir gereksinim söz konusu olduğunda dışarıdan sömürülmesine izin vermeye devam edeceklerini düşünmeye imkân yoktu.”</p>
</body>
</html>
