<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_64">Olgular Ekonomik Gelişmeyi Etkiliyor</h2>

  <p class="normal1">İspanya’nın en gelişmiş ekonomi bölgesi Navarre, Pamplona’nın başkent olduğu kuzey bölgesinde yer alır. 25 yıl önceki toptan bir yeniden örgütlenme planından sonra bu özerk bölge bir tarım bölgesinden yüksek derecede sanayileşmiş bir bölgeye dönüştü.</p>

  <p class="normal1">Planın başarısının bir kanıtı olarak, Almanya dışındaki en büyük Volkswagen fabrikası 1983 yılında Navarre’da inşa edildi. Burası bölgenin büyük otomotiv yedek parça üretim merkezi haline geldi ve Bosch, Siemens, Delphi Packard, TRW ve diğer tanınmış Avrupa, Japon ve Amerikan firmalarını kendine çekti.</p>

  <p class="normal1">Bu başarılı ekonomik dönüşümün uzun vadeli anahtarı yarı kamusal bir ekonomik gelişme kurumu olan SODENA’ydı (Navarre Ekonomik Gelişim Topluluğu) ve bu kuruluş yabancı firmaların bölgeye gelmesi için çalışıyordu. İki büyük yatırımcı Navarre Tasarruf Bankası ve yerel hükümetti. SODENA ekonomik gelişmede eşsizdir; çünkü dünyanın kamu tarafından yönetilen tek borsasıdır ve kâr amacıyla çalışır.</p>

  <p class="normal1">1990’ların ortalarında Jesus Zabalo, SODENA başkanı olarak atandı. Endüstri mühendisliği eğitimi almıştı ve fren ve oto parçaları üreticisi İspanyol bir firma olan Lucas Varity’nin eski başkanıydı. Biliyordu ki, bir karar almanın tek yolu, olguları incelemektir.</p>

  <p class="normal1">Zabalo, Navarre’ın gelecekteki gelişimi hakkındaki fikirlerini öğrenmek için yaklaşık 250.000 nüfuslu Pamplona’da, bölgenin diğer yöneticileriyle görüşmeye başladı. Bunların birçoğu en iyi yolun diğer oto parçası üreten firmaların buraya gelerek bölgenin bu alandaki mükemmel ününü perçinlemesi olduğunu düşünüyordu.</p>

  <p class="normal1">Bu tartışmalar sırasında -ki bunlar hayatı boyunca tanıdığı kimselerle yapılıyordu- Zabalo planları ve fikirleri dinledi. Ama yöneticiler aileleri ve çocukları hakkında muhabbete daldıklarında Zabalo ilginç bir gerçeğin farkına vardı: Navarre ailelerinin üniversite mezunu kızları bölgelerinde iş bulamıyorlardı.</p>

  <p class="normal1">Kız çocukların Madrid veya Barselona’ya yerleşmek zorunda kaldıklarını söyleyen bu bilgi Zabalo’ya bölgedeki iş ve işsizlik araştırmasını yapmak için fikir verdi. Raporun gösterdiği üzere, her ne kadar genel işsizlik düşükse de (yüzde 7 civarında) cinsiyet bağlamında incelendiğinde işsiz kadınların toplam sayısı bölgesel ortalamanın iki katından fazlaydı. Daha fazla araştırma gösterdi ki; çoğu işsiz olan bu kadınların üniversite eğitimleri ve lisans dereceleri vardı.</p>

  <p class="normal1">Açıkça, 25 yılda SODENA Navarre’a yeni iş imkânları getirmekte büyük iş başarmıştı ama bu yeni firmalar özellikle erkekler tarafından yerine getirilen mavi yakalı işler yaratmışlardı. Araştırma gösterdi ki bölgenin ağır işçilik gerektiren üretim çevresinde üniversite mezunu kadınlar için iş yoktu.</p>

  <p class="normal1">Olgularla donanımlı hale gelen SODENA arayışının odağını ağır makinelerden tıp ve biyoteknolojiye çevirdi. Ana sebep şuydu ki tıp, biyotıp ve biyoteknoloji şirketleri teknik eğitim alan kişilere dayanıyordu; yani bunlar kadınların çalışabileceği alanlardı. İki yıl boyunca ve çoğunlukla ABD’de, SODENA hikâyesini 75’ten fazla tıp ve biyotıp firmasına anlattı ve kendisini tıp firmaları için olası Avrupa merkezi olarak sundu.</p>

  <p class="normal1">Zabalo’nun iş arkadaşlarının sohbetinden çıkardığı bilgi olguları inceleme çalışmasına dönüşmüştü ve bu da SODENA’nın küresel sanayi arayışında hedefini değiştirmesine yol açmıştı.</p>
</body>
</html>
