<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_169">Sloan’ın Mirası</h2>

  <p class="normal1">Alfred Sloan’ın parlak yönetimi ve liderliği bugün her nasılsa eskimiş olarak görünüyor; çünkü onun birçok yenilikçi “ilkleri” bugün Amerikan iş âleminde standart uygulamalar haline geldi ve onun disiplin ve uygulamaları işletme bölümlerinde ve lisans derslerinde öğretiliyor. Sloan’ın temel prensipleri zamanla sınandılar ve büyük veya küçük örgütlerde etkin yönetsel liderliğin temel yapı taşları olarak duruyorlar.</p>

  <p class="normal1">Onun dehasının somut kanıtı ikinci ve daha ayrıntılı otobiyografisi olan General Motors’taki Yıllarım adlı kitabının son sayfasında görülebilir. Burada GM’in 1909 yılından 1962 yılına kadar yaptığı araç satışlarının çetelesi tutulmuş. 1923 yılında beş otomobil markası, GMC kamyonları ve denizaşırı satışların genel toplamı 798.555 adet. Kitap için satış rakamlarını kullandığı son yıl olan 1962’de ise GM genel toplam satışı 5.238.601’e yükselmiş. 4.440.046 araçlık net bir artış.</p>

  <p class="normal1">En önemlisi de, Sloan’ın Ford Model-T ile rekabet edebilmesi için stratejik olarak kullandığı Chevrolet modelinin 1923 yılındaki 454.386 satıştan 1962 yılındaki 2.555.081 araç satışına çıkması ve en çok satan ABD markası olmasıdır. Dahası Chevrolet birçok Amerikan ailesinin satın aldığı ilk GM otomobilidir ve ailelerin gelirleri arttıkça Sloan’ın “her amaç ve fiyat için bir otomobil” planı uyarınca daha pahalı olan Oldsmobile, Buick veya Pontiac’a yönelmişlerdir.</p>

  <p class="normal1">Bu sayfadaki her rakam sütununda satışlardaki artışlar hatırı sayılır yüksekliktedir. En göze çarpansa 1962 yılında denizaşırı üretimin 747.154 araca ulaşmasıdır (dört ülkede: Almanya, İngiltere, Avustralya ve Brezilya). Önce Vauxhall’ın sonra 1930 yılında Adam Opel AG’nin alımıyla başlayan denizaşırı üretim, o yıl toplam GM satışlarının yüzde 14’ünü oluşturmuştu. Bu denizaşırı otomobiller Sloan’ın yurtdışında üretim fabrikaları kurmasıyla oluşturulmuş yeni pazarları temsil ediyordu.</p>

  <p class="normal1">Olgular –Sloan’ın en sevdiği değişkenler– GM’in her bölüm ve alandaki üstün başarısını gösteriyordu: Pazar payı, kârlar ve satış hacmi. 40 yılın sonunda GM kendini düşük pazar paylı, Ford şirketinin ardından uzak ara ikinci oto üreticisi olmaktan, dünyanın en büyük oto üreticisine dönüştürmüştü. Ek olarak GMAC finansman birimi ve Frigidaire bölümleriyle kendisini zenginleştirmişti.</p>

  <p class="normal1">(Sloan’ın ölümünden iki yıl önce, 1964 yılı itibarıyla, ABD oto üretimi 7,9 milyon araca düştü. O yıl Japonlar 482.000 oto ürettiler bu da toplam dünya üretiminin sadece yüzde 3’üydü. Japonlar o zaman dünya pazarında önemli bir oyuncu değillerdi ve 1963 yılında yayımlanan Sloan’ın ikinci otobiyografisinde Japon oto markalarından söz edilmez. Bu rakamlar yirmi yıl sonra değişecekti; 1984 yılında Japon oto üreticileri dünyadaki bütün ülkelerden daha fazla araç üreteceklerdi ve ABD pazarının yüzde 30’unu ellerine geçireceklerdi.)</p>
</body>
</html>
