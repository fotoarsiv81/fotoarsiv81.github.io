<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_137">Smithsonian Kuruluşu - Başarılı Adem-i Merkeziyetçilik</h2>

  <p class="normal1">Bir örgütün iyi çalışmasında adem-i merkeziyetçiliğin etkinliği Smithsonian Enstitüsü’nde gözlenebilir. Bu meşhur Amerikan kurumu Sloan’ın GM’siyle benzer biçimde, etkili bir merkezi komite ile sayısız özerk müze ve araştırma merkezinden oluşur.</p>

  <p class="normal1">GM ile Smithsonian’ın farklı bölümleri arasında birçok benzerlik vardır, Smithsonian’da sadece halkla ya da tedarikçilerle doğrudan ilişki içinde olan farklı bölümler her zaman merkeze rapor vermezler, Smithsonian’daki en yüksek kademe ise sekreterliktir.</p>

  <p class="normal1">Esasen Smithsonian sadece bir müze işletmecisi olarak görülebilir ama bu bakış, bu büyük tarihi kuruluşun yaptıklarını ve başardıklarını küçümsemek olur. Bu kuruluşun 18 farklı müze veya galerisi vardır: Washington D.C.’deki Zooloji Parkı, yedi araştırma merkezi ve birçok dergi, postayla satış kataloğu, ürün geliştirme, eğlence vs. alanlarını kapsayan Smithsonian İş İlişkileri birimi bunlardan bazılarıdır.</p>

  <p class="normal1">(Gerçek şudur ki Smithsonian, Paris’teki Louvre ve Londra’daki British Museum’un ziyaretçilerinin toplamından daha fazlasını kendine çeker. Dulles Havaalanı yanındaki Hava ve Uzay binası dünyadaki en büyük kapalı alandır.)</p>

  <p class="normal1">Ziyaretçiler için birçok farklı sunumu olan Smithsonian, sadece motive edilmiş ve yüksek derecede adem-i merkeziyetçi bir işletme olarak verimli çalışabilir. Müzeler, galeriler ve hayvanat bahçesi, Anacostia Afro-Amerikan Tarihi ve Kültürü müzesi için en az 22.000 ziyaretçiden Ulusal Hava ve Uzay müzesi için 4,9 milyon ziyaretçiye kadar değişir.</p>

  <p class="normal1">Smithsonian’ın farklı bölümlerinin hepsi dört ana işletme biriminden birine rapor verir: İşletme yöneticisi, sanat sekreteri, bilim sekreteri ve son olarak de iş ilişkileri biriminin genel müdürüne. Bu dört insan da doğrudan sekretere rapor verirler, bunlar bir tür yönetim komitesi oluştururlar ve ana politikaya ve işletme konularına karar verirler.</p>

  <p class="normal1">Smithsonian hakkında az bilinen bir gerçek de 6.300 tam zamanlı çalışanının yüzde 80’inin devlet memuru olduğudur. Bu çalışanlar ABD ordusu veya diğer tam zamanlı federal memurlarla aynı maaşlandırmaya, sağlık ödemelerine vs. tabidirler. Ve bunların özel iş tanımlamaları –mesela sanat restoratörü veya hayvan postu doldurucusu– diğer devlet memurları gibi net biçimde tanımlanmış ve kodlanmıştır. Çalışanların kalan yüzde 20’si de farklı maaş ve imkânları olan “vakıf görevlileri”dir. Bu iki yönlü adam çalıştırma sistemi bütün çalışanlar devlet memuru olmadığından Smithsonian’a belli ölçüde devletten bağımsızlık sağlar.</p>

  <p class="normal1">Bu büyük kuruluşu yönetmek için ayrılan işletme bütçesi 600 milyon dolardır, bu paranın yüzde 70’i tahsisat, bağış ve sözleşmeli olarak devletten gelir. İşletme bütçesinin kalanı bireysel ve şirket üyeliği programlarıyla özel sektörden gelir. Kuruma yapılan genel bağışlar da vardır, bunlarla özel bir müze veya araştırma merkezi veya bazen özel, tek bir sergi veya araştırma projesi de desteklenebilir.</p>

  <p class="normal1">Para sağlama işi Smithsonian adı altında yapılır ve bölümler özellikle müzeler ve ulusal hayvanat bahçesi de ayrıca kurumun içinde maddi kaynak oluşturma amaçlı kampanyalar düzenler. Birçok bölümün hedeflenmiş gelirleri sağlamak için kendi üyelik programları da vardır.</p>

  <p class="normal1">Adem-i merkeziyetçilik bağlamında her müze, araştırma merkezi ve hayvanat bahçesi, kendi müdürü, kadrosu ve birçok özerk işlevi olan ayrı ve farklı bölümler olarak çalışır. Müzeler özel, tekrarı olmayacak sergiler söz konusu olduğunda bunları bağımsız olarak yapar ve merkezin onayı olmadan reklam kampanyaları da düzenleyebilirler. Ama bu kampanyaların belli standartlar dahilinde olmaları gerekir.</p>

  <p class="normal1">Merkez yönetim müzelerin performansını yıllık ziyaret rakamlarını inceleyerek denetler. Ama bu rakamlar durumun tamamen tespit edilmesini sağlamaz. Merkez büro ziyaretçi tepkileri, anket verileri ve daha da ilginci diğer küratör ve müze profesyonellerinin gözlemleri gibi diğer önemli değişkenleri de inceler.</p>

  <p class="normal1">Personel alma işi neredeyse tamamen bölümlere bırakılmıştır; ancak müze müdürü veya mali işler sorumlusu gibi önemli ve yüksek kademeler için merkez yönetimin karar vermesi gerekir.</p>

  <p class="normal1">Sloan’ın GM’i bütünleşmiş bir varlık haline getirmek için yaptığı başarılı şirket kampanyası gibi Smithsonian Magazine adlı dergi de iki milyon abonesiyle bir merkezi yönetici kavramını yerleştirmeye çalışmaktadır. Dergi Amerikan kültürü, sanatı, müziği, doğal tarihi ve modern toplumu hakkında yazılar içerir.</p>

  <p class="normal1">Smithsonian, birçok dalda işletmeleri kendisinin yürüttüğünün kamu tarafından hatırlanmasını sağlamak için, bireysel müze ve galerilerin üstüne internette bile kendi adını yazar. Bu isim yedi araştırma merkezinin başına da yazılır. Ek olarak beyaz veya sarı renkte parlayan bir güneş, bütün Smithsonian işletmelerinde etkin bir logo olarak görülür (tıpkı General Electric’in el yazısı logosu gibi).</p>
</body>
</html>
