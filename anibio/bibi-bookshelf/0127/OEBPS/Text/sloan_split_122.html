<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_121">Ana İşi Bütünleyen İş</h2>

  <p class="normal1">Ana iş dinamiği içinde bütünleyici bir iş bulmanın zor olmayan bir yöntemi de mevcut müşterilere fikirlerini sormaktır. Eğer bir firmanın müşterisiyle iyi işleyen, samimi bir ilişkisi varsa, müşteri bir rakip veya başka bir firma hakkında şikâyetlerini içeren bilgiler verebilir.</p>

  <p class="normal1">Yıllar boyunca New York’taki Leebo Matbaası yine Manhattan’da bulunan kozmetik sanayisi için yüksek kalitede dört renkli antetli kâğıtlar, kitapçıklar ve broşürler basıyordu. Bu rekabetin fazla olduğu bir işti ve yerel ve ulusal matbaalar Revlon, Chanel ve Manhattan’da yerleşmiş olan diğer kozmetik firmalarının işlerini almak için yarışıyorlardı.</p>

  <p class="normal1">Leebo’nun başkanı, ilave veya bütünleyici iş bulmak için müşterilerine diğer tip baskı işlerini sormaya başladı. Birçok görüşmede, müşterilerin daha az karmaşık baskı işlerinden duydukları memnuniyetlerini dinledikten sonra sık sık tekrarlanan büyük bir şikâyet duydu: Birçok matbaa her kozmetik kutusunda bulunan ince, katlanmış prospektüsü basmak istemiyor veya kötü basıyordu.</p>

  <p class="normal1">Paket prospektüsleri ince kâğıda basılıyordu ve kutuya girebilmesi için özel bir biçimde katlanması gerekiyordu. Leebo’nun başkanı diğer matbaaların bu zahmetli ve çok ayrıntılı işe niye girmek istemediklerini anlıyordu. Ama o ve meslektaşları o ince ayrıntıyı keşfedene kadar sorun üzerinde çalıştılar. Leebo mevcut müşterilerinden birinden yeni bir paket prospektüsü baskı işini alarak zorluk ve kârlılığı tartmak istedi.</p>

  <p class="normal1">Sonuçta bugün Leebo paket prospektüslerinde ustalaşmış durumda. Ve bu ustalığı sayesinde zengin kozmetik müşterilerinden işler almaya devam ediyor. Eğer Leebo başkanı diğer matbaaların işlerini ve diğer firmalar hakkındaki şikâyetleri soruşturmasaydı bu yeni iş alanı asla ortaya çıkmayacaktı.</p>

  <p class="normal1">Bu soruşturma adımı yöneticinin atacağı en kolay adımdır, özellikle işi iyi bilen bir satış sorumlusuyla birlikte müşterileri ziyareti âdet haline getirirse. Soruşturmanın yöntemi fazladan bir inceleme çalışması gerektirmez, sadece gayri resmi biçimde konuşmak ve bilgi almak üzere dinlemek yeterlidir.</p>
</body>
</html>
