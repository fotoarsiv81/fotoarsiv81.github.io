<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_136">Standart Hacim Kavramı</h2>

  <p class="normal1">Mali kontrol sistemindeki son adım, şirketin yatırım getirisinin uzun vadeli sonuçlarını hesaplamak için tasarlandı. Bu yeni ölçüm sistemi sabit noktalar oluşturup değişkenleri (hacim, maliyetler, fiyatlar ve sermaye getirisinin oranı) öngörülebilir bir formül içinde toparlamayı hedefliyordu.</p>

  <p class="normal1">Sloan’ın başkan olduğu 1923–1925 yılları arasında o ve mali komite, dev şirketi uyumlu bir bütüne dönüştürebilmek için yorulmaksızın çalıştılar. Zaman içinde Sloan’ın sistemi başarıya ulaştıkça “Durant’ın adamları” bile yenileştirilmiş ve yeniden yapılandırılmış örgütün, artık sözü geçen bir ABD otomobil üreticisi olduğunu fark etti.</p>

  <p class="normal1">Bölümler birçok alanda bağımsızlıklarından vazgeçmek zorunda kaldılar, özellikle mali alanda. Ama federal adem-i merkeziyetçiliğin sonuçları şirketin rekor satışlara ulaşmasına, gelirlerdeki artışa ve en önemlisi kâr elde etmesine yardım edecekti. Sloan biraz gururla şöyle diyecekti: “Mali kontrol ihtiyacı, krizlerin sonucunda ortaya çıktı. Kontroller krizlerin bir daha yaşanmamasını sağlamak için konuldu. Merkezi yönetim, bölümlerin iyi veya kötü işlediğini bilme gücüne ulaşmıştı.”</p>

  <p class="normal1">Kısaca, yeni oluşturulmuş GM iki aşamalı bir şirket başarısı için sahneyi hazırlamıştı: Maliyet ve finansmanın geniş çaplı kontrolü için güçlü bir merkezi otoritenin ortaya çıkışı ve adem-i merkeziyetçi bölümlerin özerkliğin kilit alanlarına kaydırılması. Sonuçta her bölümün çalışması ölçülebildi ve şirkete katkısı tespit edilebildi.</p>

  <p class="normal1">1941 yılında Sloan adem-i merkeziyetçiliği seçme kararını verdiğinde ne yarattığını biliyordu ve şöyle yazdı: “İlk adım merkezi veya merkezi olmayan bir yönetim biçimiyle çalışıp çalışmayacağımıza karar vermekti. Adem-i merkeziyetçilik serbest girişime benziyordu. Merkeziyetçilik ise tek tipliliğe. Biz serbest girişimde karar kıldık.”</p>
</body>
</html>
