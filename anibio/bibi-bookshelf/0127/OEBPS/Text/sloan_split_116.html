<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_115">Frigidaire</h2>

  <p class="normal1">Frigidaire ev aletlerinin geliştirilmesi ve başarılı satışları<br class="chapter" />
  Alfred P. Sloan, Jr.’ın parlak yöneticiliğinin başka bir yönüdür. Bu aynı zamanda Sloan’ın daha önce satışları önemli ölçüde düşürmüş olan ürün sorunlarına çözüm bulmak amacıyla araştırma-geliştirme konusunda riskler alabildiğini gösterir.</p>

  <p class="normal1">Durant 1918 yılında kendi parasıyla Guardian Frigerator şirketini satın almıştı, 1916 ve 1918 yılları arasında şirketin sadece 34 ürün satmış olması gerçeğine rağmen. Buzsuz buzdolabı özelliğini vurgulamak için şirketin adını Frigidaire olarak değiştirdi.</p>

  <p class="normal1">Sloan GM başkanının bu sıra dışı alımı yapma sebebini şöyle anlatıyor: “Durant, Birinci Dünya Savaşı mobilizasyon çabamızda, otomobil işinin tali olduğunun ilan edilmesi olasılığından endişeliydi ve ‘esas’ işi arıyordu.”</p>

  <p class="normal1">GM’in özgün modelin seri üretimi konusundaki ilk çabaları başarısız oldu; Frigidaire buzdolabı lüks bir mal olarak algılandı ve satışlar hayal kırıklığı yarattı. Şirket önemli zarara uğradı, bu zarar 1921 yılında toplam 2,5 milyon dolardı.</p>

  <p class="normal1">Şirket içinde, ürünü ve satış yöntemleri GM’in uğraş alanından oldukça farklı olan ve kâr getirmeyen bu beyaz eşya firmasından kurtulmak isteyenlerin sayısı gittikçe artıyordu. Ama tesadüfi dış gelişmeler belirleyici oldu; iki ayrı firma olarak alınan Domestic Engineering ve Dayton Metal Products (daha sonra bunlar DELCO’yu oluşturdu) 1918 yılında -ironik şekilde Birinci Dünya Savaşı’nın sonunda kendi uğraşları olan silah yapımına bir seçenek olarak- buzdolabı teknolojisi üzerine çalışıyorlardı. Bu yeni soğutma teknolojisi ev aletleri işinde kullanılmak üzere geliştiriliyordu.</p>

  <p class="normal1">Sloan Frigidaire sorununu inceledi ve DELCO’yu oluşturmak için alınmış yeni araştırma ve pazarlama ekipleriyle bu şirkete ikinci bir şans tanınabileceğini hissetti. Başlangıç olarak Sloan başka bir akıllı karar daha vererek Frigidaire firmasını Detroit’in otomotiv topluluğundan uzaklaştırıp Dayton’a nakletti.</p>

  <p class="normal1">Sloan’ın niyeti seri üretim yapmak, geliştirilmiş bir modeli standart hale getirmek ve üretim arttıkça maliyet düşeceğinden ortalama gelir sahibi ailelerin de buzdolabını almasını mümkün kılmaktı. Ama önce şu başarılı tespit yapıldı: “Frigidaire’in geleceğinin bazı araştırma sorunlarını çözmemize ve bundan sonra güvenli, ekonomik ve güvenilir biçimde çalışacak bir makine üretmeye bağlı olduğunu fark ettik.”</p>

  <p class="normal1">Birkaç yıl daha zarar ettikten sonra 1924 yılında Frigidaire küçük bir kâr elde etti. Yıllık üretimdeki artış yeni satış ve araştırma ekiplerinin başarısını gösteriyordu ve üretilen birim adedi 1922 yılındaki 2.100’den 1925 yılında 63.500’e çıkmıştı. Dayton’daki araştırmacılar diğer üreticileri zora sokan tasarım, güvenlik ve soğutma sorunlarından birçoğunu çözmüşlerdi.</p>

  <p class="normal1">Toplum akılda kalan adıyla bu yeniden tasarlanmış ve daha etkili hale getirilmiş buzdolabına ilgi gösterdi. 1927 yılı itibarıyla Frigidaire, küçük bir tahta dolap, büyükçe bir su tankı ve su soğutmalı kompresörden, hava soğutmalı iki silindirli bir kompresöre sahip çekici bir porselen dolaba dönüştü. 1922 yılının 417 kiloluk ve 714 dolarlık canavarı GM araştırma ekibi tarafından 181 kiloya düşürüldü, fiyatı da 468 dolara indirildi. Sloan şunları yazarken hafifçe böbürleniyordu: “1916-1928 yılları arasında başka hiçbir üretici veya kurum buzdolabı işine takdire şayan bir katkı yapamadı.”</p>

  <p class="normal1">Doğruydu; diğer buzdolabı firmalarının hiçbirinin ne araştırma yapmaya hevesleri ne de arkalarında GM kadar başarılı olan bir firmanın mali desteği vardı.</p>

  <p class="normal1">Frigidaire’in başlangıç yıllarına dair anlatılması gereken bir önemli hikâye daha var: Her marka buzdolabından çıkan dumanlar evlerde bazı ciddi sağlık sorunlarına yol açtı. Bu riskleri ortadan kaldırabilmek için birinin yeni bir kimyasal yöntem keşfetmesi gerekiyordu.</p>

  <p class="normal1">1929 yılında florine hidrokarbonlar denendikten sonra Frigidaire’deki kimyagerler Freon-12 adlı güvenilir bir bileşiğin Sloan ve Kettering’in bütün sorunlarını çözdüğünü söylediler. Bu yeni teknoloji, ev buzdolapları karşısındaki son güvenlik engelini de ortadan kaldırdı. Karakeristik fedakârlığıyla Sloan, bütün Amerikan firmalarının güvenli buzdolapları üretmeleri ve böylece de Amerikan evlerinin güvenli yerler haline gelmeleri için Freon-12 formülünün bütün diğer rakip şirketlere de dağıtılmasında ısrar etti.</p>

  <p class="normal1">Frigidaire ilk klimasını ve besin dondurucusunu üretti. 1956 yılı itibarıyla yirmi milyonuncu ürününü satmıştı, dokuz yıl sonra 1965’te de elli milyonuncu ürününü sattı.</p>

  <p class="normal1">Ama 1979 yılında, 1940’lar ve 50’lerdeki çamaşır makineleri, kurutucular, fırınlar gibi genişleyen Frigidaire ürün yelpazesine rağmen Westinghouse, Kelvinatör, Amana ve özellikle de General Electric, beyaz eşya pazarının kontrolünü ele geçirmişlerdi. Beyaz eşya onların esas işiydi, GM rekabet etmek için para harcamak istemedi ve o yıl Frigidaire adını ve fabrikasını White Consolidated Industries’e satmaya karar verdi.</p>

  <p class="normal1">Yıllar ve yüz binlerce buzdolabından sonra artık, buzdolabı kelimesinin (refrigerator) sıklıkla kullanılan Amerika’daki kısaltması fridge kelimesi Frigidaire’den geliyordu.</p>
</body>
</html>
