<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_15">Planlama Dehasının İlkeleri</h2>

  <p class="normal1">Unutulmamalı ki Sloan’ın bundan 85 yıl önce yaptığı şey bugün artık sıradan kabul edilse de -neredeyse doğal olarak ele alınıyor- o, GM’in başkanı olana kadar şirket sistemi bütünüyle yerleşmemişti. Liderlik gömleğini giydiği andan itibarense önce ABD’de sonra da dünyada şirket yapısı etkileyici bir biçimde değişecekti.</p>

  <p class="normal1">Sloan bir şirket örgütlenmesini bütün yönleriyle değiştirecek yeni fikirleri ve kavramları uygulamaya geçirdi. M.I.T.’den sonra Hyatt Rulman Şirketi’nde yeni işe başladığı günlerden itibaren meraklı zihni, modası geçmiş Amerikan işletme uygulamalarını geliştirmek için yöntemler aramaya başladı. Sloan’ın devrimci sistemindeki anahtar unsurlar şunlardı:</p>

  <p class="normal1">– Olgular ve veriler karar almanın belirleyici ve ana unsurlarıdır.</p>

  <p class="normal1">– Şirket, muhalefeti ve farklı görüşleri cesaretlendirmelidir.</p>

  <p class="normal1">– Merkezi bir güç ve kontrol altında, kurullar aracılığıyla adem-i merkeziyetçi bir biçimde örgütlenilmelidir.</p>

  <p class="normal1">– İşinde en yetkin insanlarla ama arada dostluk ilişkisi olmadan çalışılmalıdır.</p>

  <p class="normal1">– Başkan veya CEO oybirliğine dayanarak mutlak yönetici olarak çalışmalıdır.</p>

  <p class="normal1">Sloan, 1919’da yazdığı Şirket Yapılanması’ndaki yeniden örgütlenme sisteminin bütünleyici kısmını 1920 yılında, o dönemde GM’in başkanı olan Pierre du Pont’a sundu. Bu rapor berraklık ve incelikli ikna ediciliğin parlak bir örneğidir. Sloan eski despotça otoriteyi, sezgiye dayanarak karar vermeyi ve ahbap-çavuş ilişkisiyle işe çalışan almayı umutsuz bir yöntem olarak ifade ediyordu. Yapıt şöyle başlar: “Bu çalışmanın amacı General Motors şirketi için bir örgütlenme biçimi önermektir, bu şekilde şirketin geniş çaplı işletmesi içinde yetki sırası belirlenecek ve her bölümün eşgüdüm içinde çalışması için düzenlemeler yapılacaktır.”</p>

  <p class="normal1">Sloan yeni şirket düzeninin iki ana ilke doğrultusunda yönetilmesini talep ediyordu: Karar almada bölüm başkanlarına bağımsız yetki tanımak, ama işin makroekonomik alanlarında bu bölümlerin mali destek ve rehberlik için merkezi otoriteye bağlı olmasını sağlamak.</p>

  <p class="normal1">Yine de, dünya iş çevrelerinin geleceğini belirleyecek Amerikan şirket örgütlenmesi, ancak GM, Sloan’ın yenilikçi fikirlerini uygulamaya koyduğunda şekillenmeye başladı. Bu andan sonra bütün kamu kurumları ve özel kurumlar GM tarzını kendi bünyelerinde uygulamaya başladılar: Açıkça tanımlanmış adem-i merkeziyetçi bir yapı ve etkin bir lider veya başkan.</p>
</body>
</html>
