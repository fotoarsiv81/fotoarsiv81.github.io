<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_160">GM’in Kurumsal Reklamlarının Sonuçları</h2>

  <p class="normal1">1923 GM’in birinci sıradaki ABD otomobil üreticisi olarak hızla zirveye çıktığı yıldı. Bunun en önemli iki sebebi Alfred Sloan’ın cazip model ve fiyatlarla geniş bir oto yelpazesi sunması ve Henry Ford’un tek model, tek renk otomobilini değiştirmek istememesiydi. Ama GM’in başarısının üçüncü bir sebebi de Bruce Barton ve BDO’nun şirket ve bölümleri için yarattığı yenilikçi kurumsal aile temasıydı.</p>

  <p class="normal1">Kükreyen Yirmiler’in sonunda Amerikalıların gözünde GM yeni ve olumlu bir imaja sahipti. Sloan’ın merkeziyetçilik yoluyla şirket birliği oluşturma hedefi, reklamcılık alanında da başarılı olmuştu. Kurumsal iyi niyet kampanyası, iyi düşünülmüş ve iyi yapılmış bir kampanyanın etkinliğini gösterdi. BDO’nun Amerikan ailesi ile ilgili öykülerinde bütün Amerikalılar kendilerine ait bir şeyler buluyorlardı.</p>

  <p class="normal1">Her nasılsa gözden kaçansa GM içindeki işgücünün dönüşümünün önemiydi. Ayrı bölümleri uyumlu bir bütün olarak birbirine bağlamak Sloan ve arkadaşlarının her yeni üretim ve pazarlama kararını güven içinde alma yeteneğini kolaylaştırdı. Sloan şöyle dedi: “Bir politikayla bir yola çıkarsınız ve öngörülmeyen şeyler de zamanla yerlerine oturur.”4</p>

  <p class="normal1">GM’deki “öngörülmeyen şeyler” şirketin şunu kabul etmesiydi: Alfred P. Sloan, Jr. Amerikan iş âleminde tekrar tekrar görülmemiş bir yönetsel zekâ ortaya koyuyordu. Böyle yetenekli ve yenilikçi bir başkan tarafından yönetilen başarılı bir ekipte yer almak iyi bir şeydi.</p>
</body>
</html>
