<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_56">Sloan’ın Miras Aldığı GM Sistemi</h2>

  <p class="normal1">Sloan GM’de işletmeden sorumlu başkan yardımcılığına getirildiğinde şirket William C. Durant tarafından uzun yıllar gelişigüzel ve örgütsüz biçimde yönetilmişti. Durant etrafını uyduruk işler verdiği, çeşitli birimleri yöneten dalkavuklarla doldurmuştu. Bunlarla çok az toplantı yapar ve uzun vadeli satışlar veya envanter planlaması hakkında hiçbir rapor veya tahmin istemezdi. Çoğu iş arkadaşına göre Durant, borsadaki durumu ve yatırım danışmanlarıyla sık sık telefonla konuşmakla daha çok ilgiliydi.</p>

  <p class="normal1">Durant için başarıya giden yol GM’in üretebildiği kadar oto üretmesi, bunların satılması, gelir elde edilmesi ve sonra kârın hesaplanmasıydı. Aynı zamanda borsaya yoğun yatırım yaptığından, kısa vadeli satışların ilanı GM hisselerinin fiyatlarını yükseltirdi. Böylece onun kişisel yatırımlarının değeri de oldukça yükselirdi.</p>

  <p class="normal1">Pierre du Pont, ailesinin mal varlığının büyük bir kısmını yatırdığı şirketin Durant tarafından kötü bir biçimde yönetildiğini hissetti. 1919 yılında Du Pont, bilgili yöneticilerinden John Pratt’ı GM işletmesine burnunu sokmak üzere görevlendirdi. Pratt öğrendikleri karşısında hayrete düştü: “Paranın nasıl toparlandığını kimse bilmiyor ve ne kadar para sarf edildiği asla kontrol edilmiyordu.”</p>

  <p class="normal1">Pratt aynı zamanda bölümlerin uygun para ve kaynaklar için birbirlerine karşı kışkırtılmasının oy rüşvetçiliğine yol açtığını keşfetti. “Sen benim projemin sırtını sıvazla, ben de seninkinin” anlayışı her yeri sarmıştı. Sloan’ın biyografisinin yazarı bu olayları eski bir gelenek olan siyasi pazarlık olarak tanımladı: “GM, ironik olarak en eski siyasi geleneklerle, kütük yuvarlamacayla<sup class="calibre3"><a href="../Text/sloan_split_179.html#footnote-100-2" id="footnote-100-2-backlink">[2]</a></sup> yürütülüyordu. Bu uygulamada ‘ganimeti’<sup class="calibre3"><a href="../Text/sloan_split_180.html#footnote-100-3" id="footnote-100-3-backlink">[3]</a></sup> garantiye alabilmek için ortak fayda düşünülmeden oy ticareti yapılıyordu.”</p>

  <p class="normal1">Kısaca 1918 yılında Du Pont Şirketi’nin yönetim kurulu başkanı Pierre du Pont, Durant’ın gevşek yöneticiliğini ilk elden deneyimlemeye başladı. Du Pont firması GM’e yoğun yatırım yaptığından (50 milyon dolar) kendi yöneticilerini Durant’a gönderip onu daha yetenekli yöneticilerle çalıştırmak ve bu şekilde bir düzen kurmak hakkına sahipti.</p>

  <p class="normal1">Ama 1919 yılında Durant esaslı bir GM hissedarı olarak başkanlığına devam etti ve Pierre du Pont ve diğer yatırımcılar GM’i etkin olarak değiştirebilmek için hiçbir şey yapamadılar. İşte o yıl Alfred P. Sloan Şirket Yapılanması’nı Pierre du Pont’a verdi ve çalışması hatırı sayılır bir ilgiyle okundu. İşte, en sonunda, GM’i verimli bir şekilde, sadece olgulara dayanan bir sistemle yönetebilecek bir plandı bu.</p>
</body>
</html>
