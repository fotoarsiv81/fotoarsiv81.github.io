<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_159">Diğer Bölümler İçin “Aile” Kampanyası</h2>

  <p class="normal1">Sloan aile temasının kabulünden o kadar emindi ki, Frigidaire için de kullanılmasına onay verdi. 1927 yılında bir reklam gururla şöyle ifade ediyordu: “General Motors tarafından yapılan ve garantisi olan tek elektrikli buzdolabı.” Ve bir diğer sıra dışı iki sayfalık reklamdaysa başlık şöyleydi: “Mutfaktaki Otomobil.” Soldaki çizim Frigidaire’den yiyecek çıkaran insanları gösteriyordu, diğer sayfada ise bir kadın açık bir kapı önünde park edilmiş bir GM otomobilinden çıkan erkek konuğunu karşılıyordu. Metinde şunlar yazılıydı: “General Motors elektrikli buzdolabı pazarının otomobil pazarı kadar büyük olduğunu erkenden fark etti.” Büyük harflerle yazılmış General Motors adı yine iki sayfaya yayılıyordu.</p>

  <p class="normal1">GM, “Ünlü Bir Aile Hakkındaki Gerçekler” üst başlığını kullanarak araştırma laboratuvarları için özel reklamlar yaptı. Bir başlıkta “Dayton’da Gece ve Gündüz” yazılıydı ve GM otomobillerinin günde 24 saat kullanılarak çalışma ve mekanik sistemlerinde herhangi bir arıza olup olmadığının kontrol edildiği gerçeği vurgulanıyordu.</p>

  <p class="normal1">Gövdesinin Fisher olması özelliği bile reklam edildi. Çok güzel bir Beşinci Cadde<sup class="calibre3"><a href="../Text/sloan_split_185.html#footnote-100-8" id="footnote-100-8-backlink">[8]</a></sup> kadını müthiş bir yağmurda modern bir binanın üniformalı kapıcısının tuttuğu büyük, güvenli şemsiyenin altında duruyordu. Başlık: “Gümüş bir Sterlin kadar hakiki”ydi. Benzetme şuydu ki, Fisher gövdeli üstü kapalı otomobiller yolcuları kendini işine adamış bir kapıcı gibi koruyacaktı. Meşhur Fisher Fransız faytonu logosu küçük bir kare içinde yer alıyordu.</p>

  <p class="normal1">(Fisher kardeşler zarif fayton tasarımlı logosunu Napolyon devrinde almıştı ve el yapımı şase işçiliğine olan bağlarını göstermek için kullanıyorlardı. Amblem aslında iki farklı faytonu birleştiriyordu: Biri Napolyon’un taç giyme töreninde, diğeri ise Avusturyalı Marie Louise ile evlenmek için kullandığı faytondu.)</p>
</body>
</html>
