<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_14">Yeni Nesil Şirket Yöneticisi</h2>

  <p class="normal1">Alfred P. Sloan, Amerikan ulusunun ilk başarılı şirket yöneticilerinden biri olmanın yanında, yüksek bir maaşla çalışmış ve hisse senetleriyle milyonlarca dolar kazanmış bir adamdı da. Sloan’dan önce Amerika’da büyük bir kişisel servete sahip olmanın yolu (J.P. Morgan gibi Wall Street yatırımları veya Rockefellers gibi aileden kalan bir miras dışında) bir ürünün veya işlemin icadından geçerdi. Amerikan tarihinin özellikle başlarında bu tür mucit/öncü insanlar vardı; Andrew Carnegie, Thomas Edison ve Henry Ford gibi.</p>

  <p class="normal1">Üstelik Sloan ilk üniversite mezunlarından biriydi (M.I.T., 1895), sadece üniversite mezunlarının şirket yöneticisi olabilecek zekâya sahip olduğunu iddia eden 20. yüzyıl geleneğini başlatan küçük ama güçlü bir grup üniversite mezunundan biri. Oysa 1920 ve 1930’larda otomobil sanayisinde ve elbette GM’de de bu üniversite çocuklarını işe alma fikri rağbet görmezdi, onlara göre Henry Leyland (Cadillac), Dodge Kardeşler veya Walter P. Chrysler gibi şaselerde ve frenlerde elleriyle çalışabilecek insanlar otomotiv sektörüne daha uygundu.</p>

  <p class="normal1">Sloan M.I.T.’de elektrik mühendisliği eğitimi gördü ve düşünce sistemi bir mühendislik projesinin mantık çizgileriyle şekillendi. GM’in yeniden yapılanmasında uygun plan olarak benimsenip gerçekleştirilecek olan bu sistematik düşünce modeli, Sloan’ın 1919’da yazdığı başyapıtı olan Organization Study’e (Şirket Yapılanması) varan eğitimin bir sonucuydu. Bu yapıtı ayrıntılı olarak ele alacağız.</p>

  <p class="normal1">Sloan kendisini sayıları gittikçe artan, iyi yetişmiş ve eğitimli yeni nesil yönetici tipinin bir üyesi olarak algılıyordu. Ancak, ailesine önce New Haven’da sonra da New York Brooklyn’de üst orta sınıf bir yaşam sağlayan ve başarılı bir kahve ve çay tüccarı olan babası sayesinde, Sloan, zenginliğe sıfırdan başlayarak ulaşmak zorunda kalmadı.</p>

  <p class="normal1">Alfred P. Sloan’ın öğretilebilen ve tekrarlanabilir örgütlü bir sistem olarak algıladığı profesyonel yöneticiliğe olan inancı, eğitim gördüğü üniversiteye, M.I.T. Endüstriyel Yönetim Okulu’nun kurulması için bağışladığı 5 milyon dolarla kanıtlandı. 1965 yılında üniversite mütevelli heyeti, kurucusunu onurlandırabilmek için okulun adını M.I.T. Sloan Yönetim Okulu olarak değiştirdi. GM’de işletme geleneği anlayışıyla eğittiği yöneticilere ek olarak Sloan’ın mirası, ülkenin işletme okullarında profesyonel yöneticilerin gelecek kuşağını yetiştirecek eğitim biçimi olarak da devam edecekti.</p>

  <p class="normal1">Peter Drucker yıllar sonra bu konu hakkında şöyle yazmıştı: “O (Sloan) alçakgönüllü biri değildi. Amerikan ekonomisi ve tarihindeki yerinin önemini bilirdi.”</p>
</body>
</html>
