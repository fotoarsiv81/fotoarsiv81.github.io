<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_85">Süper Dondurma İrlanda’ya Geliyor</h2>

  <p class="normal1">Avrupa’daki Häagen Dazs başarısının ardından Ben and Jerry’s gibi diğer Amerikan firmaları kıtada iki dondurma üreticisi için yer olup olmadığına baktılar. Avrupa’nın kişi başına dondurma tüketiminde üçüncü ülkesi ve yeni ürünler için gelişen bir pazar olan İrlanda’da iki Amerikan girişimci dondurma liderliği için Häagen Dazs’la burun buruna ilerliyorlardı.</p>

  <p class="normal1">Murphy kardeşlerin hikâyesi Goliath’ın karşısındaki Davut’a benzer; ama henüz devin yenilişi yok. Bu hikâye, küçük bir firmanın yerleşik bir markadan pazarın uygun bir kısmından ufak bir pay alabilmek için akıllı adımlarla ilerlemesini anlatır. Bu aynı zamanda ilk yolu açtıktan sonra yeni bir marka olarak uluslararası pazara nasıl girileceğinin bir örneğidir.</p>

  <p class="normal1">Kieran ve Sean Murphy kardeşler New York, Rockland<br class="chapter" />
  County’den geliyorlardı ve babaları Finnbar, İrlanda doğumlu olduğu için çifte vatandaşlık taşıyorlardı. 40 yıl boyunca aileleri uluslararası bir firma olan Weleda Natural Care ve Weleda tıp ürünlerinin Amerika şubesini işletmişti. Her iki oğul da yeni yetmelik ve üniversite sonrası yıllarını aile işinin üretim, pazarlama ve satış bölümlerinde çalışarak geçirmişlerdi. Özel bir ürün hattı olan küçük bir firmayı yönetmekte ustalaşmışlardı.</p>

  <p class="normal1">Ebeveynlerinin emekli olma kararını vermesinden üç yıl önce, aile İrlanda’nın batı kıyısında küçük, pitoresk bir köy (nüfusu 2.000) olan Dingle’a (İrlandalı Kız filminin çekildiği yer) yerleşmek istedi. Burada büyük bir çiftlik aldılar, masaj ve aroma terapisi uygulanan doğal bir tedavi merkezi oluşturmak istiyorlardı. Bu işleri Kieran yürüttü.</p>

  <p class="normal1">Burada karışık sonuçlar alınan birkaç yıl geçtikten sonra Kieran başka bir iş kurmak istedi. Aklının bir köşesinde İrlanda’da oluşmaya başlamış olan ekonomik patlamada başarılı olabilecek bir Amerikan fikrini bulmak vardı, bir hizmet ya da ürün. 1999 yılında Avrupa ve İngiltere’de dolanırken büyük şehirlerde Häagen Dazs dondurması alabildiğini fark etti, en nihayet Dublin’de de böyle bir kafe keşfetti.</p>

  <p class="normal1">Yazın, birçoğu Amerikalı olan turistlerle dolan Dingle, küçük, Amerikan tarzı bir dondurma dükkânını besleyebilir miydi?</p>

  <p class="normal1">2000 yılında Murphy biraderler yeni, ulusal bir İrlanda markasını sunmak üzere bir dondurma dükkânı açmaya karar verdiler. Sean, Penn State Üniversitesi’nde bir dondurma yapma okuluna gitti. Yeni dondurma imalatı ekipmanı Londra üzerinden gönderildi, bu da fazladan para ve zamana mal oldu.</p>

  <p class="normal1">2000 yılının Nisan ayında Murphy’ler Dingle merkezinde küçük, yeni döşenmiş bir dükkânda dondurma imalat ekipmanını kurdular. Umdukları, yazın turistler gelmeden önce üretim ve satış tezgâhlarını yoluna koymaktı. Büyük umutlarla ve potansiyel olarak kârlı bir kariyer vaadi taşıyan ilk çikolatalı dondurmalarını ürettiler. Ve çok şaşırdıkları bir şey oldu, yerel süper-zengin İrlanda kreması ancak çikolata yağı üretmişti! Yerel süt pastörize edilmişti ama homojenize edilmemişti, bu da dondurma yapmak için şarttı. Neyse ki İrlanda’da bir homojenize süt üreticisi vardı.</p>

  <p class="normal1">İlk yaz işler iyi gitti. Bu işe kuşkuyla yaklaşan yerel halk bile yavaş yavaş Amerikan dondurmasının lezzetli, ferahlatıcı olduğuna karar vermişti ve biraz pahalı olmasına değerdi. Ama mevsim sonunda, köy kendi küçük, yerel nüfusuna geri döndü ve dükkân kapatıldı. Kardeşler ertesi yıl yaz mevsiminde yine Amerikalılarla dolacak başka bir İrlanda tatil yöresinde ikinci bir dükkân açarak işi genişletme planları yaptılar.</p>

  <p class="normal1">Ama Murphy’ler Batı İrlanda’daki diğer turistik yörelerde kira fiyatlarını kontrol ettiklerinde kiralanacak yer için istenen yüksek kira bedelleri onları şok etti. Yılda sadece dört ya da beş ay satış yapacak ikinci bir dükkân kâr edemeyebilirdi. Ve turizm sezonu dışında hiçbir yiyecek konsepti -kırmızı biberli kuru fasulye, hamburger, balık ve patates kızartması- köyler kendi küçük nüfuslarına döndükleri için makul görünmüyordu.</p>

  <p class="normal1">Murphy’ler dikkatlerini süpermarket işinde Häagen Dazs’a meydan okumak için ambalajlanmış dondurmaya çevirdiler. Ama yetersiz sermayeli ve tanınmamış küçük bir firma nasıl olur da aynı pazarda multimilyar dolarlık bir süper gücü alt edebilirdi?</p>

  <p class="normal1">Sermaye, bir ulusal İrlanda kalkınma örgütüyle özel sermayenin birleşiminden oluşan ekonomik yardımla geldi. Bu yeni fonlarla firma dükkân ve süpermarketler için toptan ambalajlı dondurma üretmek amacıyla Dingle dışında bir fabrika alanı kiraladı. Farklılaştırma, özellikle İrlandalı damağı için yerel tatlarla zenginleştirilmiş özel bir ürün geliştirmekle geldi. Amerikan markası ise kendi dondurmasını Fransa’da üretiyordu.</p>

  <p class="normal1">Bu tamamen İrlandalı yerel üretimi belirtmek için Murphy’ler internet sitelerinde dondurmanın ülke içinde üretildiğini vurguluyor ve dondurma çeşitlerinin isimlerini İngiliz ve İrlanda dillerinde (mesela risini = romlu kuru üzüm, fanaile = Fransız vanilyası ve seacláid = saf çikolata) etiketlere basıyordu.</p>

  <p class="normal1">Bugün Murphy dondurması İrlanda’nın büyük şehirlerindeki önemli süpermarketlerde satılan, ödül kazanmış bir dondurma. Dondurma tüketimi gittikçe arttığından Murphy kardeşler yeni ulusal damak tadı için talebi karşılayabilecek konumdalar. Ve hatta Murphy dondurmalarının İrlanda’dan diğer Avrupa Birliği ülkelerine ihraç edilmesi ve Häagen Dazs’la rekabete girmesi bile mümkün olabilir.</p>
</body>
</html>
