<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_129">Yönetim Kurulu Planı Uyguluyor</h2>

  <p class="normal1">1921 yılında yeni yönetim kurulu can çekişmekte olan şirkete derhal hayat vermeye girişti. Üyeleri Pierre du Pont, Sloan, John Raskob ve J. Armory Haskell’di. Sloan bu dörtlü hakkında ilginç bir gerçeği dile getirir: Aralarında hiçbirinin otomotiv deneyimi yoktur. (Sloan: “Ben araba işinde hâlâ pek gelişmiş değildim.”</p>

  <p class="normal1">1920’den önceki yıl, GM satışları bütün zamanların en yüksek rakamına ulaşmıştı: 393.075 araca. Sonra 1921 yılında savaş patlayıp araç talebi azalınca satışlar birden 214.799 araca düştü, 178.275 araçlık ya da yüzde 46 oranında bir düşüş söz konusuydu. Net satış gelirleri de aynı şekilde 262.833 milyon dolara inmişti, bu yine yüzde 46 oranında bir düşüşe tekabül ediyordu.</p>

  <p class="normal1">Şirket kendini ciddi finans ve stok sorunları içinde bulunca, 1921 yılında yönetim kurulunun yeniden örgütlenmesinde isabetli ve isabetsiz kararlar söz konusu oldu. GM yaşamak için soluk almaya çalışırken William Durant’ın şirketle olan ilişkisi kesilmişti ve karar verme yetkisi yönetim komitesine aitti...</p>

  <p class="normal1">Oto üretiminde hiçbir bilgileri olmamasına rağmen bu dört adamın GM’e otomobil konusunda uzman olanların bakamayacakları bir biçimde baktıkları da akla yatkın bir düşüncedir.</p>

  <p class="normal1">Bu kurul oto yapım deneyimiyle kısıtlanmamıştı ve nihayetinde şirket için yararlı olan devrimci çözümleri uygulamaya koyuldular. Aslında, bu grup sadece daha fazla otomobil satmaya değil; otomobil işinde üretim faaliyetinin uzun vadeli başarısıyla ilgili kritik ve genel sorunları çözmeye de odaklandı.</p>

  <p class="normal1">(Bu dörtlü grup, üç büyük otomobil şirketinin hiçbirinde en üst yönetimin otomobil işinde akıllı ve deneyimli olmamasının belki de Amerika’da son kez görüldüğü koşulları temsil ediyorlardı. Gelecek 60 yılda mesela Charles Wilson, Lee Iacocca ve Jurgen Schrempp otomobil şirketlerinde en üst görevleri alabilmek için geçmiş otomobil deneyimlerine dair etkileyici özgeçmişlerini sunacaklardı.)</p>

  <p class="normal1">Bu yönetim kurulunun çalışması, adanmış bir grubun uyumlu işleyişini gösterdi. Sloan 1921 yılında sorunları çözmek için kurulun resmi olarak 101 defa toplandığını gururla belirtir. Üyeler sorunu derinliğine anlayabilmek için bütün GM fabrika ve ofislerini gezmeye karar verdiler. Ama bu şirkette neyin yolunda gitmediğini Sloan biliyordu: “Anladık ki GM’in üretilen arabalarla ilgili açık bir politikası yoktu ve bu da işin bundan sonraki düzeni olacaktı.”</p>
</body>
</html>
