<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_110">Sloan’ın İlk Alımları</h2>

  <p class="normal1">1916 yılında Alfred Sloan, United Motors’un başkanı olduğunda ilk olarak aksesuvar ve yedek parça firmalarını satın alma işine girişti. İlk alımlar Harrison Radyatör ve korna imalatçısı Klaxon’du.</p>

  <p class="normal1">(Arabalar için elektrikli kornalar ilk olarak 1908 yılında<br class="chapter" />
  Lowell-McConell tarafından üretildi. Bu firmanın başkanı kornaya Yunanca “klaxo”, çığlık atmak fiilinden uyarladığı Klaxon adını koydu. Bu unutulmaz sesli ürün birden o kadar popüler oldu ki, birkaç yıl sonra, tehlikeli viraj girişlerine konulan işaretlerde “Klaxon Çalın” yazıyordu.)</p>

  <p class="normal1">Aynı derecede önemli olan bir başka şey Sloan’ın United Motors Servis şirketini kurmasıdır, bu yeni şirket satış sonrasında parça ve hizmet sunan ilk şirketlerden biriydi. 20 şehirde örgütlendi ve ülkenin daha küçük şehirlerinde de ek bağlantılar kurdu. Bu şirket GM’in Mr. Goodwrench olarak bilinen satış sonrası servisinin öncüsüydü.</p>

  <p class="normal1">Sloan 1921 yılında GM başkanlığına geldiğinde yan şirketler, beş otomobil markasını üretebilmek için gereken bütün parçaları sunacak biçimde hazırdılar. Sloan ilk olarak otomobiller ve kamyonlar gibi “dayanıklı ürünler” üzerine yoğunlaşacaktı, daha sonra da GM’in buzdolabı, havacılık ve dizel lokomotifler gibi sonradan alınmış diğer alanlardaki firmalarının satışlarını yükseltmeye girişti.</p>
</body>
</html>
