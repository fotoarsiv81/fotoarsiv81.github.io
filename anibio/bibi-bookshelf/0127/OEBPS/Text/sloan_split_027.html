<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_31">Askeri Emir-Komuta Zinciri</h2>

  <p class="normal1">ABD ordusu en alttan en üst rütbeye kadar bir emir-komuta zinciri uygular. Bu kanıtlanmış yöntem, emir ve kararların en aşağıya kadar verimle iletilmesini sağlar. Muhalefet veya şikâyetleri ifade etmek için orduda kullanılan yöntem “emir-komuta zincirinde bir üst rütbedekine başvurmak”tır. Bunun için müştekinin önce bir basamak yukarıya çıkması gerekir. Oraya varınca bir sonraki basamağa çıkmak için izin alabilir veya alamayabilir. Birçok kereler olası adaletsizlikler veya büyük şikâyetler bir basamak üstte çözülebilir. Ve eğer bir basamak daha üste çıkma izni verilmezse sorun orada halledilir.</p>

  <p class="normal1">1960’larda ABD ordusu bu sistemin geçerli bir şikâyeti olan personeli bir üstle karşı karşıya kalmaya zorlaması nedeniyle sınırlandırıcı olabileceğini fark etti. Ordu; askerlerin emir-komuta zincirini aşarak gizlice askeri savcıyla bir seferlik konuşmalarını mümkün kılan yeni bir yöntem uygulamaya karar verdi. İşlem askeri bir avukatın çalıştığı GAS bürosunu ayda bir gece açık tutmaktı. Bu açık görüşe dair bilgi bütün kıtalarda haftalık olarak duyuruluyordu.</p>

  <p class="normal1">Emir-komuta zincirindeki bu son çare nadiren kullanılıyordu. Ama var olduğunu bilmek birliklere gerektiğinde kullanabilecekleri bir emniyet sübabı sunuyordu.</p>

  <p class="normal1">Çalışanların düşünceleri için emniyet sübapları sunan şirketler eğer şikâyetler duyulursa bunların nadiren skandala dönüşeceğini göreceklerdir. Yaygın bir yöntem, çalışanları, şirketin yararına olabilecek değişim düşüncelerini ifade etmeye teşvik eden organizasyonların oluşturulmasıdır. Gerçi Sloan GM’de böyle bir resmi öneri fikrine öncülük yapmadı ama çalışanlar biliyorlardı ki; şirkette bir açıklık sistemi vardı ve Alfred Sloan muhalefeti destekliyordu. GM’de hava soğutmalı motor ve Cadillac’ın kurtuluşu hakkındaki anekdot ve hikâyeler şirket bilgileri haline geldi.</p>
</body>
</html>
