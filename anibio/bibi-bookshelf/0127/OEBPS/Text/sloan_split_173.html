<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">XI<br class="chapter" />
  İşin Doğrusunu Yapmak: Sloan Yolu</h1>

  <p class="normal1">1941 yılında yazılmış ilk otobiyografisi olan Beyaz Yakalı Bir Adamın Maceraları’na Alfred P. Sloan, Jr. 1940’ta montaj hattından çıkmakta olan GM’in 25 milyonuncu otomobilinin fotoğrafını eklemişti. Yan sayfada ise rekor kıran bu GM otomobilinin tarihi önemi sebebiyle verilen kutlama yemeğinde Sloan ve William Crespo Durant’ın sahnede birlikte durdukları fotoğraf yer alıyordu.</p>

  <p class="normal1">Durant, Sloan’ın elini gönülden ve minnettar bir ifadeyle sıkıyor ve halefi bir zamanlar şöyle tanımladığı adamı sunmak için mikrofona doğru gidiyor: “Sıra dışı vizyon, cesaret, cüretkârlık, hayal gücü ve ileri görüşlülüğe sahip olan bir adam.” Du Pont şirketinin sahip olduğu hisseler sayesinde Durant’ın GM başkanlığından uzaklaştırılmasından 25 yıl sonra, o gece,<br class="chapter" />
  Alfred Sloan orada bulunan herkesin ve tüm Detroit otomobil camiasının GM’in William Durant’a muazzam bir borcu olduğunu hatırlamasını istedi.</p>

  <p class="normal1">Adını verdiği otomobil firmasının 69 yaşındaki kurucusunu tekrar gündeme getirmek bir âlicenaplık ve asalet örneğiydi. Talihsiz Durant 1929’daki borsa krizinde servetini kaybetmişti ve 1941 yılı itibarıyla vaktini bowling salonlarında geçiren biri haline gelmişti. Sloan şöyle yazdı: “(Kutlamanın) en değerli kısmı örgütümüzün, GM’in yaratıcısı ve bizim ilk liderimiz olan<br class="chapter" />
  William C. Durant’a vefa borcumuzu ödeyebilme fırsatını bulabilmemizdi.”</p>

  <p class="normal1">Sloan, Durant’ın GM’deki otoriter diktatörlüğünü eleştirirken açık sözlüydü, ama asla kötü niyetli olmamıştı. Durant’ın ayrılmasından mutluluk duyup, “eğer William Durant benim dediğimi yapsaydı bu hallere düşmezdi” türünden ifadelere hiç yer vermedi.</p>

  <p class="normal1">Sloan’ın adaletinin bir başka örneği, GM 1940’lı yılların başında yönetim uzmanı Peter Drucker’dan şirket içindeki yönetim yapısının derinliğine bir incelemesini istediğinde ortaya çıktı. Sonuç önemli bir kitap olan 1946 yılında yayımlanmış Şirket Kavramı’ydı. Bu büyük bir ABD şirketi hakkında yapılmış tek incelemeydi ve daha sonra büyük ticari örgütlerin nasıl kadrolandırılması ve örgütlenmesi gerektiği üzerine Henry Ford III ve Japon sanayiciler tarafından bir şema olarak kullanıldı. (Japonya’da ve Avrupa’da adem-i merkeziyetçilik terimi “bölümlere ayırma” anlamında kullanıldı.)</p>

  <p class="normal1">Sloan, yabancı birinin GM’in nasıl yönetildiğini gözleyip yazmasına taraftar değildi. Drucker’la ilk buluşmasında duygularının bu yeni işe alınmış danışman tarafından bilinmesini istedi: “Büyük ihtimalle duymuşsunuzdur, Bay Drucker, sizin burada çalışmanıza ben önayak olmadım. Bu çalışmanın bir manası olmadığını düşünüyorum. Meslektaşlarım beni dinlemediler. Bu nedenle benim görevim sizin elinizden gelenin en iyisini yapmanızı sağlamaktır. Yardımım gerektiği her zaman gelin beni görün.”</p>

  <p class="normal1">Sloan sözünü tuttu, sık sık Drucker’ı ofisine davet etti, sorusu varsa cevaplamaya hazır olduğunu söyledi. 1946 yılında Drucker’ın kitabı yayımlandığında hemen ses getirdi ve iş âleminde büyük yankı yarattı, özellikle Drucker’ın şirket ve kültürü hakkında fazla eleştirel olduğu düşünülen GM’de. Ama Sloan kitabı (ve önemini) bir kenara bıraktı. Sanki yüzeysel ve istenmeyen bir iplik parçasıymış gibi. Drucker’ın kitabını eleştirmedi, görmezden geldi.</p>

  <p class="normal1">Sloan, Drucker’ın GM hakkında inandığından daha farklı sonuçlara ulaşmasına rağmen iyi çalışan analitik bir zihni olduğunu anladı. Sloan sık sık, daha önemli ve daha açıklayıcı olan ikinci otobiyografisi için Drucker’ın düşüncelerini aldı ve onun adını kendi kurduğu M.I.T. İşletme Bölümü’nün profesör adayları listesine yazdı.</p>

  <p class="normal1">William Durant’ı geri getirme hareketi ve Peter Drucker’a nazik ve saygılı davranmak yapılacak en doğru işlerdi. İşin doğrusunu yapmak Alfred Sloan’ın GM yıllarında kullandığı sağlam ve yol gösterici bir ilkeydi.</p>
</body>
</html>
