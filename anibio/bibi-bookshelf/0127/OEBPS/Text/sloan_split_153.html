<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_150">Otomobil Bayileriyle Yeni Anlaşmalar</h2>

  <p class="normal1">1980’lerdeki bir otomobil tüketicisi araştırması, her Amerikalının zaten bildiği bir gerçeği ortaya çıkardı: Ülkenin her yerindeki müşteriler kendi mahallelerinde bulunan bayilerden yeni veya eski otomobil almaktan nefret ediyorlardı. Bayiler ve bunların satış görevlileri oto alımında seçenek özgürlüğü olmayan, saf bir insan topluluğundan muazzam (ve haksız yere) kazanç sağlayan; çalmakta ustalaşmış kazıkçılar olarak nitelendiriliyordu.</p>

  <p class="normal1">Bayiler her ne kadar gerçek dışı olsa da bu düşünceyi değiştirmek için hiçbir adım atmadılar ve karşı görüş geliştirmediler. Komedyenler, çizgi filmler, filmler ve televizyon programları mahallesindeki oto bayisine oto almak için giden bir Amerikalının dehşet verici deneyimini sergilediler. Yeni oto alımı böylece huzursuz bir ulusal törene; bayilik, bayi çalışanları ve bu kötülemeye izin veren, oto şirketlerine karşı önyargı uyandıran acı verici bir seremoniye dönüştü.</p>

  <p class="normal1">Asıl işletme gerçekleri farklıydı: Acenteler yüzde 5 ila 10 arasında alçakgönüllü kârlar ediniyorlardı, otomobilleri stoklamak ve göstermek için gereken büyük sermaye yatırımı ve yoğun envanter gerekliliği düşünüldüğünde, düşük bir kâr marjıydı bu. Kimsenin söylemediği gerçek ise acentelerin kredilendirmeden, sigorta işlemlerinden ve satış sonrası parça ve servis sunumundan esaslı kârlar kazandıklarıydı.</p>

  <p class="normal1">Peki, oto bayileri hakkında ulus çapında bu olumsuz duygular nasıl gelişmişti? Ve bu işin kökünde yatan sebep neydi?</p>

  <p class="normal1">Cevabın bayilerle hiçbir ilgisi yoktu ama üç büyük ABD oto üreticisiyle oldukça ilgisi vardı; çünkü bunlar İkinci Dünya Savaşı’ndan sonra o kadar çok acentelik dağıtmışlardı ki, ülkenin birçok yerinde pazar doygunluğu aşılmıştı. Kuzeybatı ve Ortabatı’da büyük nüfuslu yerlerde aynı markanın acenteleri her şehirde birden ortaya çıkmıştı. Bu durum Güneybatı ve Batı’da daha azdı. Bu yeni araba anlaşmazlığı ülke çapında sürüyordu.</p>

  <p class="normal1">Aynı yerel nüfus için rekabet eden acenteler, her kuruş kâr için uğraşmak zorundaydılar. Sonuç, otomobil başına değecek bir kâr edinmeye çalışan maliyet bilincine sahip işletmelerdi; çünkü bütün oto şirketlerinin bütün modellerinin iç içe bulunduğu yerlerde büyük paralar kazanmak imkânsızdı. Böylece acenteler kâr etmek için mücadele ettikçe fiyat için sürekli bir pazarlık yaşanması kaçınılmazdı.</p>

  <p class="normal1">İşte bu konu hakkında üç büyük Amerikan oto üreticisinin aşırı doygunluğunu incelemiş olan Japonlar harekete geçti.<br class="chapter" />
  Japonlar otomobil satın alan Amerikalıların pazarlık yapmaktan sıkıldıklarını anladılar. Toyota, Nissan ve Honda yeni alınan otomobillere indirimsiz sabit bir fiyat koyarak satın alma deneyimini değiştirmeye karar verdiler. Müşteri fiyatın ne olduğunu biliyordu ve bunu ödüyordu. Aslında, diyordu Japonlar, bir otomobilin bir gömlekten veya bir buzdolabından farkı yoktur, sabit bir fiyatı vardır ve pazarlık yapılmaz.</p>

  <p class="normal1">Dahası Japonlar acenteleri için daha geniş satış bölgeleri oluşturmaya karar verdiler, böylece bayiler aynı alanda aynı müşteriler için rekabet etmeyeceklerdi. Bayiler üretici baskısından kaçınmak için yayıldı. Çalışacak çok geniş bir alan olunca, Japon araba acenteleri, sıkıcı pazarlıklara bulaşmadan ve yakında bulunan diğer bayilerle rekabet edeceğim diye uğraşmadan sadece satışa ve servise odaklanabileceklerdi. (Bugün ABD’de yaklaşık 5.000 Chevrolet acentesi ve sadece 1.100 Toyota acentesi vardır.)</p>

  <p class="normal1">Zaman içinde Amerikalılar bayinin yerli ve yabancı otolar için üreticiye ödediği sabit fiyatın nelerden oluştuğunu anlamaya başladılar. İnternetten etiket fiyat bilgileri yayımlandı, üreticinin acenteye verdiği fatura, acente hazırlık ücreti ve araçları acenteye getirmek için ödenen nakliye ücreti de dâhil olmak üzere. Artık müşteriler bayiyle çekişmek isteyip istemediklerine karar verebileceklerdi.</p>
</body>
</html>
