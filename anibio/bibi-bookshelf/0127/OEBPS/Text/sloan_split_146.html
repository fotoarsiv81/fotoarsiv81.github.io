<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_143">Bayinin Alanını Belirleme Konusunu Yeniden Düşünmek</h2>

  <p class="normal1">Sloan’ın hemen yanıtlaması gereken bir başka soru da bir coğrafi alanda kaç acentenin bulunması gerektiğiydi. Ayrıca, bir şehir veya köyün kendi acentesini geçindirip geçindiremeyeceğini anlayabilmek için gerekli istatistiksel değişkenler nelerdi? Sloan için iki amaç belliydi: “…pazara olabildiğince etkin girmek ve sonuçta bu işi acentelerimiz yapacağından uygun sayıda acente sahibi olmak gerekiyordu.”</p>

  <p class="normal1">Cevabı bulabilmek için GM ekonomik bir araştırma başlattı; nüfus, gelir, eğer mümkünse acentenin geçmiş performansı ve mevcut iş çevreleri incelendi. İnceleme, zamanı için devrimciydi, ama Sloan her zaman olduğu gibi GM politikasını değiştirmeden önce, özellikle acente gibi hassas bir konuda, olgulardan oluşan daha büyük resmi görmek istiyordu.</p>

  <p class="normal1">Küçük bölgelerde GM, acentelerin geçmiş performanslarını inceleyebiliyor ve amaçlara nasıl ulaşıldığını belirleyebiliyordu. Daha kalabalık nüfuslu şehir bölgelerinde sorun daha karmaşıktı. GM mahalle bazında nüfus verilerini derledi ve belli bir coğrafi alandaki potansiyeli değerlendirdi.</p>

  <p class="normal1">(Büyük üçlü, yıllarca tek arabalık acente anlayışında ısrar etti, aynı şirketin iki modeline bile izin vermedi. Ama Avrupalı otomobil üreticileri yeni bir acente kurmaktansa mevcut bir acenteyi kullanmanın daha kolay olduğuna karar verdiler ve başarılı bir biçimde tek arabalık acente alışkanlığını bitirdiler. Sonuçta mesela bir Buick, Buick-Volvo acentesi haline geldi. Gerçi büyük üçlü “ikililer” denen bu tarz acentelerden hoşlanmadı; ama onlara yasaklama davası da açamadılar ve ülke çapında birçok ikili acente ortaya çıktı.)</p>
</body>
</html>
