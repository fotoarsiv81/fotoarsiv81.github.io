<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_141">Bayi Araştırması Bulguları</h2>

  <p class="normal1">Herhangi bir değişimi uygulamadan önce Sloan olguları toplamakta ısrar ederdi. Bu iş ülke çapında bayileri ziyaret etmeyi ve onlarla yüz yüze görüşmeler esnasında nitelik araştırması yapmayı içerirdi.</p>

  <p class="normal1">Sloan 13.000’den fazla GM acentesiyle görüşmek zorunda kaldığında, bunların her birinin otomobillerin nasıl satılması ve tanıtılması gerektiği üzerine farklı görüşleri olan girişimciler olduklarını keşfedecekti. Satıcılar GM otolarının satış ve servisinde en ön saftaydılar. Bunların şirket için arz ettiği önem konusunda dikkatliydi: “Gerçi 1920’lerde GM’in ekonomik konumu hakkında olguları toplamakta muazzam aşama kaydetmiştik ama o zamanlar bayilerimizin ekonomik konumları hakkında hâlâ hiçbir şey bilmiyorduk.”</p>

  <p class="normal1">1920’lerin ortasında yeni otomobil için talep artmıştı ve özellikle GM otomobil satışları hızla yükselmişti. Bununla birlikte yeni filizlenen bir ikinci el oto pazarı ortaya çıkmıştı, bu durumda ABD’li otomobil üreticileri dağıtım ağlarında değişiklikler yaşadılar. Sloan bu belirgin kaymayı kolay satıştan zor satış dönemine geçiş olarak nitelendirdi.</p>

  <p class="normal1">Olgularla işini yürüten Sloan, geçmişteki verimsizlikleri değiştirmenin bayilerle birlikte çalışmaya bağlı olduğunu biliyordu. Yola olguları bulmak için çıktı. Burada da Sloan ne anlatılan öykülere ne de önsezilere inandı. GM’in uzaktaki bayilerinin de Michigan ve Ortabatı’daki acentelerle aynı düşünceleri ve sorunları paylaşıp paylaşmadıklarını öğrenmek istiyordu. Sloan o zamanların ya da daha sonrasının büyük şirketlerinin bazı başkanlarının yaptıklarını yaptı: “Özel bir demiryolu vagonunu ofis olarak düzenledim ve birkaç iş arkadaşımın yoldaşlığında ülkenin neredeyse bütün şehirlerini dolaştım, günde beş ila on arası bayiyle görüşüyordum.”</p>

  <p class="normal1">Sloan bu satıcılarla karşılaştığında notlar alıyordu, onların eleştiri ve önerilerini kaydediyordu. Bu samimi görüşmeler sayesinde Sloan, satıcı ağının doğasını ve gereksinimlerini anladı. Bayiler bu görüşmelerde Sloan’ın eleştiri ve hoşnutsuzluğu açık görüşlülükle karşıladığını görmüş olmalı. Ve haklıydılar; Sloan sadece onların samimi görüşleriyle ilgileniyordu.</p>

  <p class="normal1">Merkeze döndüğünde bütün bayi görüşlerini tekrar okudu, 1927 yılında yeni bir bayi düzenlemesi uygulamaya karar verdi; çünkü en sonunda fark etmişti ki her iki tarafın da ortak hedef ve çıkarları vardı. Eğer bizzat buralara gidip yüz yüze görüşmeler yapmasaydı ve olguları derlemeseydi bu sonuçlara asla ulaşamazdı.</p>
</body>
</html>
