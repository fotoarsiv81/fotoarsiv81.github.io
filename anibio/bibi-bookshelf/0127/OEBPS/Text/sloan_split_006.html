<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">I<br class="chapter" />
  Büyük Başarı: Sloan Sistemi</h1>

  <p class="normal1">Alfred P. Sloan, Jr. (1875-1965) otomotiv sanayisinde kullanılan üretim yöntemlerini, örgütlenme yapısını, pazarlamayı, satışı, dağıtımı, finansı ve reklamları -kısaca ABD otomobil yapım ve üretiminin her yönünü değiştirdi. Dahası bu etkileyici değişimin, bu eksiksiz sanayi yenilenmesinin yanı sıra, Amerikan iş dünyasında ondan önce kimsenin yapmadığı ve ondan sonra da belki hiç kimsenin yapamayacağı bir devrimi de gerçekleştirdi.</p>

  <p class="normal1">1963 yılında yayımlanan My Years with General Motors (General Motors’taki Yıllarım) adlı ikinci özyaşamöyküsünün başında, “Büyük Fırsat-I” başlıklı bölümde Sloan, otomobil yapımında ve pazarlamasında Amerikan sistemini icat eden iki kişiden bahseder: “Bay Durant (GM) ve Bay Ford’un olağandışı vizyonları, cesaretleri, cüretkâr hayal güçleri ve öngörüleri vardı… Yöntem ve somut gerçeklere bağlı bir yönetim disiplinleri olmadan… kişiliklerini herkese aşıladılar.”</p>

  <p class="normal1">Sloan’ın gelecekte şirket dünyasına getireceği dönüşümün özü; disiplin, yöntem ve olgulara olan gereksinimdi. “Sloan Sistemi”ni uygulamak için ne zaman bir fırsat çıksa, Sloan hazırdı. 1923 yılında General Motors’un başkanı olduğunda şöyle demişti: “Bana büyük bir başarı kazandıracak, gerçek bir fırsat bulunduğu, bundan uzun süre önce aşikârdı.”</p>

  <p class="normal1">Alfred P. Sloan’ın General Motors’taki öyküsü, Amerikan iş dünyası içinde, liderlik ve yönetim yeteneği açısından eşsizdir.</p>
</body>
</html>
