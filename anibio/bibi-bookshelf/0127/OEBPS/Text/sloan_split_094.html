<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_94">Sloan, Du Pont Firmasının Kadrosunu Devralıyor</h2>

  <p class="normal1">20. yüzyılın ilk yıllarında Du Pont firması barutlu patlayıcı üreticiliğinden bir kimya firmasına dönüştü. Firmanın modernleşmesinden sorumlu olan du Pont ailesinden üç kuzen, Thomas, Alfred ve Pierre, Massachusetts Institute of Technology (M.I.T.) mezunuydu. Yeniçağın yeni bir sanayileşme biçimi getireceğinden emindiler.</p>

  <p class="normal1">Du Pont grubu için GM hisseleri alımı gerekli bir riskti; Birinci Dünya Savaşı’nın bitmesiyle Du Pont firmasının bir zamanlar onlara özel olan kârlı askeri işleri artık bitmişti. Yeni kimyasal bölümlerden eşit miktarda kâr elde edilebilmesi olasılığı kalmamıştı. Başka sanayilere dönüşmek zorundaydı ve yeni filizlenen otomobil sanayisi umut vaat ediyordu. Ek olarak, kendi Fabrikoid ve Pyralin boyaları ve cila ürünleri için GM’de çekici bir pazar bulabilirdi.</p>

  <p class="normal1">Du Pont firması önce GM’in hisselerinin yüzde 24’üne sahipti, GM 1920 yılında iflasla karşı karşıya kaldığında bu hisseler yüzde 50’ye yükseldi. M.I.T.’den 1890 yılında kimya mühendisi olarak mezun olan Pierre du Pont, iş arkadaşlarıyla birlikte Du Pont firmasında yeni bir yönetim yapılanması gerçekleştirmişti.</p>

  <p class="normal1">Pierre du Pont, 1920 yılında GM başkanlığına geldiğinde (ilk buluşmalarında Sloan’ın yaptığı acil çağrıya kulak vererek) Du Pont firmasının bazı eğitimli mali yöneticilerini kendisiyle birlikte getirdi. Bunlardan biri başlangıçta Du Pont firmasının büyük miktarda GM hissesi almasını öneren ve hem GM hem de otomobil sanayisinin kârlı bir geleceğe sahip olduğuna inanan John Raskob, ikinci kişiyse Donaldson Brown’du.</p>
</body>
</html>
