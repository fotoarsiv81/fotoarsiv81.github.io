<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_164">MasterCard’ın “Paha Biçilemez” Kampanyası</h2>

  <p class="normal1">1997 yılında MasterCard “Paha Biçilemez” başlıklı yeni bir dizi reklama başladı. Bu kampanyada Amerikalılar günlük ortamlarında kredi kartlarını arkadaşlarına ve ailelerine hediyeler vermek gibi bencil olmayan amaçlarla kullanıyorlardı. Slogan şöyleydi: “Paranın satın alamayacağı bazı şeyler vardır. Geri kalan her şey için MasterCard yeter.”</p>

  <p class="normal1">MasterCard’ın kredi kartından başka ürünü veya ürünleri olmadığından bu reklam kurumsal değil de tüketici-yönelimli olarak kabul ediliyor. MasterCard ve rakipleri kendi kartlarını kullananların sayılarını ve kredi kartlarına sahip olanların da kart kullanımını arttırmak istiyorlar. Katılan bankaların veya özel kart veren kurumların belirlediği farklı faiz oranları ve ödeme biçimleri (ve puan veya mil toplamaları özellikleri) dışında bu kartların birbirinden farkı yok; yani MasterCard veya Visa veya American Express bunların hepsi aynı.</p>

  <p class="normal1">“Paha biçilemez” kampanyasının başarısı (küresel olarak 97 ülkede ve 47 dilde yayımlandı) sadece MasterCard’ın kâr performansını arttırmakla kalmadı, aynı zamanda çok yönlü bir faydası da oldu. Şirketin çalışanları arasında etkileyici bir iyi niyet başlattı. Aslında bir kredi kartı kullanımını, bireysellik veya bencillikten başkalarını memnun etme düşünceliliğine yönelterek kampanya para harcamayı (kötüyü) harika, yararlı davranışa (iyiye) dönüştürmüş oldu.</p>

  <p class="normal1">Kredi kartı kullanımındaki ve reklamlarındaki “ben de” benzerliği içinde, MasterCard’ın bu şirket kampanyası farklı ve olumlu bir kimlik edinmek amacını taşıyan ancak hatırlanmayan reklam kalabalığına son vermiş oldu. Tüketicilerin sıcak ve hoş olan bu reklama olumlu yaklaşımları sayesinde kart için yeni bir imaj oluşturulmuş oldu.</p>

  <p class="normal1">Ekim 1997 yılında başladığından beri MasterCard’ın “Paha Biçilemez” kampanyası küresel reklamcılıkta bir durum çalışması olacak kadar değerli hale geldi. Sanayideki bütün büyük yaratıcılık ödülleriyle birlikte 100’den fazla bireysel ödül aldı. “Paha Biçilemez”, MasterCard’ın işini büyütmesine yardım etti ve bu kampanyanın şimdiye kadar yaratılmış en başarılı kampanyalardan biri olduğu sürekli vurgulanır.</p>

  <p class="normal1">Bu kampanyanın MasterCard işgücüne gurur duygusu aşılama başarısı 1920’lerin başında GM’de “Aile” kampanyasından sonra ortaya çıkan olumlu gelişmeye benziyor. Birçok reklamcı, Sloan gibi, çalışanlarının moralinin şirket kârlarından başka ve daha büyük değişkenler tarafından etkilenebileceğini fark etti.</p>
</body>
</html>
