<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_112">Sloan GMAC’i Yeniden Canlandırıyor</h2>

  <p class="normal1">1919 yılında ulusal bankaların otomobil finansmanındaki kârlı pazarı görememeleri nedeniyle doğan boşluğu GMAC doldurdu. Bankaların ilgisizliğinin birçok sebebinden biri, çeşitli patlama ve çöküşlerle dalgalanan ülke ekonomisiydi. Bankalar haklı olarak ekonomik düşüşlerde zamanında ödenemeyecek potansiyel otomobil borçlarının sayısının oldukça fazla olabileceğini düşünüyordu. Bankalar geniş bir ikinci el araba satışı ağı kurmakla ilgilenmiyorlardı.</p>

  <p class="normal1">Sloan temkinli banka sisteminin elinin tersiyle ittiği ve diğer sanayicilerin tepkisel bir şekilde “zevk” için asla borç verilmemesi gerektiğine dair tamamen püritanik bir görüşe kendilerini hapsettikleri alışılmamış bir konuya el attı.</p>

  <p class="indentmetin">Onlar (bankalar) tüketici kredisinin ortalama insana verilmesinin çok büyük bir risk olduğuna inanıyorlardı… Çünkü tüketimi kışkırtan şeyin tasarrufu engelleyeceğini düşünüyorlardı.</p>

  <p class="normal1">Raskob GM’in bir tür kredi finansmanıyla geniş satıcı ağını desteklemesi gerektiğini fark etmişti. Esasen bir otomobil üreticisinin bir kredi verme kurumuna dönüşebileceği fikri<br class="chapter" />
  Raskob’un dehasının bir ürünüydü. 1919 yılında şirketlerin müşterilerine kredi finansmanı sağlamasını engelleyebilecek hiçbir yasa olmadığı ve bankacılık sanayisi GMAC’in kredi vermede önemli bir kurum haline geleceğini kestiremediği için GMAC başarılı olmuştu.</p>

  <p class="normal1">Otomobil satıcıları ağı genellikle sadece peşin paraya otomobil satıyordu. Otomobil sahipliği sadece zengin insanlara özgü olduğunda bu sistem işe yarıyordu, ancak Henry Ford’un geniş kitleler için üretilen Model-T’si sayesinde birçok orta gelirli Amerikalı otomobil satın almaya başlamıştı. Birinci Dünya Savaşı’ndan sonra ulus kısa vadeli bir mali patlama yaşadığında satıcılar bir yandan stokları arttırırken, diğer yandan da nasıl kredi verebileceklerini yeniden incelemeye başladılar. Sorun bu yeni ortaya çıkmış, ilk kez araç satın alanlar sektörünün nasıl finanse edileceğiydi.</p>

  <p class="normal1">Üretilen bütün araçları satıcılar aracığıyla tüketiciye ulaştıramazsa GM para kazanamazdı. Bu soruna yanıtsa GM satıcıları aracılığıyla az bir peşinat ve arkasından makul faizle kredi finansmanı yapan GMAC’ti.</p>

  <p class="normal1">Raskob’la çalışırken Sloan’ın borç verme araçlarını yeniden düzenlemesi gerekti: “Başlangıçta iki öncelikli amacımız vardı, sistemin (GMAC) sağlamlığını yerleştirmek ve makul faiz oranlarıyla tüketiciye ulaşmak.”</p>

  <p class="normal1">Sloan olgulara dayanan karakteristik yönetim tarzıyla, 1927 yılında Columbia Üniversitesi Ekonomi Bölümü Başkanı Profesör E. R. A. Seligman’ın GM tarafından yaptırılmış olan kredi konusundaki çalışmasına dayanıyordu. Bu ufuk açan iki ciltlik Taksitle Satış Ekonomisi başlıklı kitap ABD’de borçlanma hesaplarını sonsuza kadar değiştirdi. Seligman (tüketici) borç ve kredinin olumsuz çağrışımlarını ortadan kaldırabilmek için farklı bir terminoloji kullanmış ve daha olumlu bir durumu ifade etmişti (“üretici borç” ve üretici kredi”).</p>

  <p class="normal1">Bu çalışma, taksitli alımların daha fazla kabul edilmesini sağladı. Sloan çalışmanın ana fikrini özetledi: “Borç sadece talebi geliştirmekle kalmıyor, aynı zamanda ekonomiyle etkileşim kurarak gerçekte alım gücünü de yükseltiyor.”</p>

  <p class="normal1">GM için GMAC aracılığıyla artan alım gücü, şirket için atılmış ek bir olumlu adım anlamına geliyordu. Aynı zamanda tüketiciye bu rekabet ortamında başka hiçbir Amerikan otomobil üreticisinin sunmadığı bir avantaj daha sunuyordu. Birçok alıcı için finansman kolaylığı nedeniyle tek seçenek bir GM otomobiliydi.</p>

  <p class="normal1">Daha sonra 1950’lerde GM’in hükümet müdahalesi tehdidi altında olduğu dönemde bile şirket, GMAC’i müşterileri diğer kredi veren kuruluşlarla ilişkiye girmekten alıkoymadığını belirterek savunuyordu. Hükümetin ticaret kısıtlamaları ortadan kalktı ve GMAC yeni oto alımlarını kredilendirmeye devam etti. Sloan karşılıklı çıkarı açıkça görmüştü: “GMAC’in GM’e sunduğu avantajlar arada ahenkli bir ilişki yaratıyor, aynı müşteriyle aramızda olduğu gibi.”</p>

  <p class="normal1">GMAC’in tarihi istatistikleri şaşırtıcıdır: 1919 yılından beri 41 ülkede yaklaşık 160 milyon aracın alımı için 1,3 trilyon dolar kredi finansmanı yapıldı. Gelir gücü küresel finans kurumlarını kıskandırdı. 1985 yılı itibarıyla bu şirket ilk 1 milyar dolarını kazandı ve 2003 yılı itibarıyla 2,8 milyar dolar kazancın üzerine çıkmıştı.</p>

  <p class="normal1">Bugün GMAC ev kredisi, taşınma, sigorta ve hatta GMAC Bankası gibi diğer finansal hizmetlerle sağlam bir mali kurumdur.</p>
</body>
</html>
