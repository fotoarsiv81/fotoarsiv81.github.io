<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">III<br class="chapter" />
  Müşteriye Seçenekler Sunmak</h1>

  <p class="normal1">Amerikan tüketiciliğinin tarihi. Henry Ford, bir öncü. GM modelleri. Sloan GM’in model sorununu çözüyor. Sloan GM’in lüks otomobilleri arasındaki fiyat uçurumunu azaltmak zorunda. Sloan La Salle modelini sunuyor. GM tasarım bölümü ve Harley Earl. Sloan yıllık GM modelini başlatıyor. Bilgisayar sanayisi seçenekler sunuyor. Hallmark seçenekler sunuyor. Müşterilere seçenekler sunma üzerine yönetim dersleri ve çok fazla seçenek sunmanın olumsuzlukları.</p>

  <p class="normal1">Alfred P. Sloan, Jr.’ın pazarlama dehası kısmen onun tüketicilerin temel otomobil gereksinimlerinin ötesini görme becerisine dayanıyordu. Henry Ford çok sayıda üstü açık Model-T’yi düşük fiyatla ve sadece siyah renkle piyasaya sürünce, Sloan Amerikan arabalarının biçim, renk ve aksesuvarda farklılıklar sunabileceğini fark etmişti. Birinci Dünya Savaşı’ndan sonra ülkenin büyüyen ve yayılan zenginliğinin tüketicilerin otomobillere yapılan eklemelere daha fazla para ayırabilmelerini sağladığına inanmıştı.</p>

  <p class="normal1">Sloan şöyle bir kumar oynuyordu: Piyasadaki rakiplerinin sunduklarından daha süslü, aksesuvarlı ne kadar çok model çıkarırsa o kadar çok oto alıcısına seslenebileceğini düşünüyordu. En düşük gelirli alıcıdan rahatlık, lüks ve beygir gücüne en fazla fiyatı verecek alıcıya kadar her tip tüketiciyi memnun edebilmek için, geniş bir yelpaze içinde farklı birçok modeli piyasaya çıkarabilirdi.</p>

  <p class="normal1">Oto piyasasını eskiden yeniye dönüştürecek dört değişkeni tanımlamıştı: “...pazarı bir kez daha dönüştürebilmek için yeni unsurlardan oluşan bir bileşke ortaya çıkmıştı. Bu yeni unsurlar dörde indirilebilir: taksitli satış, ikinci el araç ticareti, üstü kapalı araba ve yıllık model.”</p>
</body>
</html>
