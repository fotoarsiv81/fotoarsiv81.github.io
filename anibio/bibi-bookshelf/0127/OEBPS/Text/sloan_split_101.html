<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_101">Sihirbaz Çocuklar</h2>

  <p class="normal1">1949 yılında Henry Ford, GM’yle saldırgan bir rekabete girebilmek için uzun vadeli bir plan yaptı; Hava Kuvvetleri’nin istatistik grubundan 10 adamı işe alarak Ford’da yeni bir takım çalıştırmaya başladı. Bunlar şirketin düzene girmesinden sorumlu olacaklar ve daha da önemlisi çökmek üzere olan şirketi başarılı başlangıç günlerine döndürebilmek için yenilikler keşfedeceklerdi.</p>

  <p class="normal1">Bu on kişiye “sihirbaz çocuklar” deniyordu ve tarihte böyle kalabalık bir grubun kolektif olarak bir şirketin yeni liderliğini oluşturmasının başka bir örneği yoktur. Aslında Henry Ford, sanki geçmiş sezonlarda üst üste kaybeden bir beyzbol takımı gibi, takımın eski oyuncularını ya sattı ya da kovdu ve hepsi de denenmemiş ancak heyecan ve güvenle parlayan 10 yeni oyuncuyla kadrosunu yeniledi.</p>

  <p class="normal1">Grup, Litton Sanayi’de şöhreti ve başarısızlığı yaşamış olan Tex Thornton; daha sonra Stanford Üniversitesi İşletme Bölümü’nün dekanı da olacak Ford başkanı Arjay Miller ve Ford başkanı olup daha sonra John F. Kennedy ve Lyndon Johnson’un başkanlıklarında savunma bakanı olarak görev yapacak ünlü Robert McNamara tarafından yönetiliyordu.</p>

  <p class="normal1">Sihirbaz çocukların teorisi maliyetleri düşürmek ve kârı arttırmak için karmaşık hesaplarla belirgin yollar bulmaktı. Takımın en büyük başarısı 1949 model Ford’un tasarım ve üretimiydi, bu model tasarımdan üretime sadece 19 ayda geçti. Bu yeni başarılı model, Ford’un ABD pazarında yeniden rekabet etmesine yardım etti.</p>

  <p class="normal1">Sonunda sihirbaz çocukların çabaları sayesinde (ancak bunların her yeniliği de başarılı olmadı, kötü talihli Edsel ve 1957 Mercury Turnpike Cruiser dâhil) Ford dünyanın dördüncü büyük şirketi oldu. Bu başarının bütün itibarı Henry Ford’a aittir; çünkü o büyükbabasının fark edemediğini, yani Alfred P. Sloan, Jr.’ın öncülüğünde başlamış olan yeni adem-i merkeziyetçi şirket yönetiminde yöneticilerin hayati öneme sahip olduğunu görmüştür.</p>

  <p class="normal1">II. Henry Ford ilave kadrosu hakkında parlak bir karar daha aldı, Lee Iacocca’yı Ford’un genel müdürlüğüne atadı. Iacocca büyük satış rakamlarına ulaşacak yeni Mustang’i tasarladı. 1965 yılında piyasaya çıkan spor model ilk gününde şaşırtıcı bir satış rakamı olan 22.000 arabaya ulaştı ve ilk iki yılında bir milyon adet satış yaptı. Iacocca’nın çarpıcı başarısı Henry Ford’un 1978 yılında onu Ford başkanlığından kovmasını engellemedi, bu davranış ise Alfred P. Sloan, Jr.’ın performansa dayalı adil liderliğinden ziyade, despotik büyükbabasının diktatöryel tarzına benziyordu.</p>
</body>
</html>
