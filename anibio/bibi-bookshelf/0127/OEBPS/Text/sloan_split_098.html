<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_98">Charles E. Wilson</h2>

  <p class="normal1">Sloan’ın en iyilerle çalışmak yaklaşımını derinlemesine açıklamak için tanıtılması gereken son insan Sloan’ın 1940 yılında Knudsen’den sonra kendi eliyle GM başkanı yaptığı Charles E. Wilson’dur. Wilson daha sonra GM’i bırakınca Başkan<br class="chapter" />
  Eisenhower’ın kabinesinde başarılı bir savunma bakanı olarak da görev yapmıştır.</p>

  <p class="normal1">Wilson en çok bir cümlesinin yanlış yorumlanmasıyla yol açtığı ulusal feryatla bilinir. 1953 yılında Savunma Bakanlığı için yapılan Senato görüşmesinde şöyle demiştir: “Ülke için iyi olan GM için, GM için iyi olan ülke için de iyidir diye düşündüm.” Ama bu cümle medya tarafından kısaltıldı ve çarpıtılarak şu şekle sokuldu: “GM için iyi olan ülke için de iyidir.” Bu cümlede gerçeğe yakınlık vardı ama bu ifade, kızgın medya ve GM’i otomobil sanayisi içinden ve dışından eleştirenler tarafından kibirli bir övünmeye indirgenmişti.</p>

  <p class="normal1">Wilson 1909 yılında Carnegie Teknoloji Enstitüsü’nden elektrik mühendisi olarak mezun oldu. Kariyerinin başında Westinghouse Electric Şirketi’nde otomobil elektrik donanımı üretiminde çalıştı. 1919 yılında bir GM yan kuruluşu olan Remy Electric’te başmühendis ve satış müdürü oldu, bu firma daha sonra 1926 yılında adını değiştirerek el motorlarının, jeneratörlerin ve alternatörlerin tanınmış üreticisi Delco-Remy’ye dönüştü.</p>

  <p class="normal1">Wilson, Delco-Remy’de parlak ve vicdan sahibi bir yönetici olarak Sloan’ın dikkatini çekti ve 10 yıl sonra 1929 yılında Sloan onu Chevrolet’de üretim başkan yardımcılığına atadı. Bu, Sloan’ın yaptığı hürmetkâr bir atama oldu: Eğer Wilson otomobil üretiminde elektrik parçaları üretiminde olduğu kadar başarılı olursa, o zaman GM içinde parlak bir yönetici kariyeri olurdu. Kısa süre sonra Wilson, GM’in şirket yönetiminin merdiveninde başka bir önemli adım olan politika komitesine atandı.</p>

  <p class="normal1">Sloan, Knudsen ve Wilson’un otomobil üretimine geçmeden önce GM’in otomobille ilgili olmayan yan şirketlerinde işe başlamış olmaları ilginçtir. Daha önce belirtildiği gibi, 1921 yılında GM başkanı olmadan önce Sloan’ın otomobille ilgili hiçbir deneyimi yoktu. Sloan bir otomobilin mekaniklerini anlamaktan ziyade adem-i merkeziyetçiliğe dayanan etkin yönetimle daha çok ilgiliydi.</p>

  <p class="normal1">Knudsen 1940 yılında savaş görevi nedeniyle GM başkanlığından ayrılmak zorunda kaldığında, GM politika komitesi bir üçlü grup (triumvira) kurarak GM’in CEO’luğuna Wilson’u atama kararı aldılar. Perde arkasında, Du Pont yönetime Wilson’un atanmasına sıcak bakmadı ve ufukta görünen savaş olasılığı nedeniyle Sloan’ın CEO olarak kalmasında ısrar etti. Sloan bu görevi altı yıl yaptı ve 1946’da bu görevden ayrıldı.</p>

  <p class="normal1">GM savaşa herhangi bir ABD şirketinden daha fazla katkı yaptı. Wilson verimli biçimde örgütlenmiş GM’i tank, kamyon ve diğer ekipman üretimi için yeniden yapılandırdı. 1946 yılında ABD Liyakat Madalyası’yla ödüllendirildi, savunma için üretime katkıda bulunan kadınlar ve erkeklerden oluşan GM çalışanlarına duyulan saygının ifadesi olarak onun liderliği ödüllendirilmişti. Wilson’un savaş zamanındaki zahmetli çalışması Peter Drucker tarafından tarihe kaydedildi: “Şirketin baş işletme memuru olarak o (Wilson) savunma üretimine dönme işinin sorumlusuydu... İki yıldan uzun bir süre boyunca tek bir gün bile tatil yapmadı ve geceyi çok ender olarak bürosundan uzakta geçirdi.”</p>

  <p class="normal1">Savaştan sonra Wilson, Sloan’ın yirmi beş yıl önce GM’de başkan ve CEO olarak deneyimlediğinden farklı bir iş ortamı ile karşılaştı. Dinamik Walter Reuther’in liderliğinde The United Auto Workers (Birleşik Oto İşçileri) 1945-1946 yıllarında 119 günlük bir greve gitti. Sendika otomobil şirketlerinde ortak olarak kabul edilmek istiyordu. BOİ hastane masraflarının tamamının karşılanması ve hastalık izinleri dâhil amaçlarının çoğunu elde etmekte başarılı oldu.</p>

  <p class="normal1">Wilson aynı zamanda GM çalışanlarının akıbetleri ve ABD’de seri üretim işlerinde çalışan işçilerin statüleriyle ilgili olarak da endişeliydi. Peter Drucker’la bu konuda aynı fikirleri paylaşıyorlardı: “Vasıfsız bir işçiyi, üreticilikte olduğu kadar bir yurttaş olarak da etkin kılmalıyız. Hadi bunun ne demek olduğunu bulalım.”</p>

  <p class="normal1">Wilson GM çalışanları arasında düzenlediği “işim ve işimi niye seviyorum” başlıklı bir yarışmayla aradığı yanıtı hünerli biçimde sorguladı. Şirket çalışanları şaşırtıcı bir şekilde 200.000 yazı yazdılar. Sonuçlar gösterdi ki işçiler tatmin olmak için maaştan daha fazlasını istiyordu; bir iş tatmini duygusu istiyordu. Çalışanlar yaptıkları işten tatmin olmak istiyorlardı. Ama en çok kafa karıştıran sonuç, GM’de çalışma gururuyla BOİ üyesi olma gururunun birbirinden bağımsız olmasıydı.</p>

  <p class="normal1">Drucker GM’in sendikalarla süren sorunu hakkında Wilson’u sorguladı. Wilson’un farklı bir bakış açısı vardı ama Sloan’ın pratik sesi duyuluyor gibiydi: “İş ilişkilerinin sınanması söylemden ibaret değildir. Sınama sonuçlardır.”</p>

  <p class="normal1">GM’deki hat işçilerinin maaş zamları için bir formül bulma sorumluluğunu Sloan Wilson’a vermişti. Bu, GM’de “yıllık gelişme faktörü” uygulamasının başlangıcıydı, bunun sayesinde işçiler için sabit zammın miktarı belirleniyordu ki bu, dönemi için oldukça devrimci bir kavramdı.</p>

  <p class="normal1">Kısaca Charles Wilson; İkinci Dünya Savaşı’ndan önceki Sloan-Knudsen devrinin yönetim biçimiyle, savaştan sonra ortaya çıkan daha modern yaklaşım arasında köprü görevi gördü. Kendisinden önce gelen her iki yöneticiden daha fazla işçi sorunlarıyla ilgilendi, kâr paylaşımı ve çalışanların emeklilik harçlarının borsaya yatırımı da bunlara dâhildi. Bu son çabayla, Wilson ve GM (Peter Drucker’ın deyişiyle) “Amerikan işçilerini Amerikan kapitalistlerine” dönüştürmeye başladılar.</p>
</body>
</html>
