<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_108">General Motors’un İlk İşleri</h2>

  <p class="normal1">ABD şirketler dünyasında William Durant dikey bütünlenmenin öncülerinden biri olarak ele alınabilir. Onun ileri görüşlülüğü sayesinde farklı aksesuvar ve yedek parça şirketleri, satın alma yoluyla GM bünyesinde toplandı. Otomobil şirketlerinin genel otomotiv üretim işinin dışındaki diğer üretim disiplinlerinin eşsiz becerilerine ihtiyaç duyacağını öngördü. Şirket alımı bu becerileri şirket bünyesinde toplamanın en verimli ve kolay yoluydu.</p>

  <p class="normal1">Şu hususu hatırlamak önemlidir ki, 1903 yılında David<br class="chapter" />
  Buick’le işbirliği yaparak ilk binek otomobilini üreten William Durant, o zamanlar filizlenmeye başlayan otomobil sanayisinin sınırsızlığını hayal edebilen ilk yöneticilerden biridir. 1908 yılında ABD otomobil satışları ancak 65.000’di ve çoğunlukla arabasını günlük sürüşe çıkarmaktan hoşlanan zengin insanlardan oluşan kısıtlı bir pazara yönelikti. Buick bir numaralı ABD markasıydı, 6.181 satış yapan Ford’a kıyasla 8.487 otomobil satıyordu.</p>

  <p class="normal1">Sloan o ilk yıllarda Durant’ın olağanüstü ve eşsiz vizyonunu överek şöyle yazdı: “Bay Durant yıllık 1 milyon otomobilin satılacağı günleri bekliyordu -bu nedenle hep spekülatif fikirlerin savunucusu olarak görüldü.”</p>

  <p class="normal1">1914 yılı itibarıyla, altı yıllık kısa bir sürede, sanayi yaklaşık 500.000 otomobil üretti, bu üretimin 146.000’i GM<br class="chapter" />
  (Buick, Cadillac, Oldsmobile ve Oakland [Pontiac]) tarafından üretilmişti. Bu, pazarın yüzde 29’una karşılık geliyordu.<br class="chapter" />
  Buick’in 90.925 aracıysa toplam GM üretiminin yüzde 62’sini oluşturuyordu.</p>

  <p class="normal1">1908 ve 1910 yılları arasında Durant 25 şirketi GM bünyesinde topladı; 11 otomobil, 2 elektrolamba, 12 aksesuvar ve oto parçası üreticisi. Bu GM’in dikey bütünlenme ve farklı zevkler için farklı araçlar üretme, yani çoklu marka stratejisinin başlangıcıydı. 1908 yılındaki bir Buick kullanma kılavuzu “bütünlenmiş üretimin” tasarrufunu vurguluyor; şirketin Detroit’te dingil, yay, döküm üreticilerinin tam ortasında, zamanında mal teslimini mümkün kılacak şekilde Buick fabrikasının bitişiğinde bulunan taktiksel coğrafi yerleşimini belirtiyordu.</p>

  <p class="normal1">(Lüzumsuz Terimler Sözlüğü: Fransız kâşif Antoine Cadillac, St. Clair gölünün batısındaki alanın isim babasıdır, buraya le detroit (boğaz) demiştir, bu Fransızca kelime Amerikan telaffuzuna dönünce Detroit, motor şehrinin adı olmuştur.)</p>
</body>
</html>
