<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_171">İşte Yenilikler ve Siyaset</h2>

  <p class="normal1">Sloan, GM yönetimindeyken bölümlerin yönetim kadrosu için hisse senedi opsiyonlarını bir tür yönetici maaşı olarak yerleştirdi. Bu, Amerikan şirket sisteminde bir kişinin (veya bir ailenin) iş sahibi olmasından hisselerin büyük bir çoğunluğunun şirketi yöneten profesyonel idarecilerin elinde bulunduğu bir hissedarlar toplumuna dönüşümü başlattı.</p>

  <p class="normal1">Sloan ömür boyu bir Cumhuriyetçi olarak yaşadı ve otomobil işinin makro ve mikro ekonomisini etkileyebildiği için siyasetle yakından ilgilendi. Bariz bir biçimde GM’i her zaman tarafsız bir yolda tutmak istedi, böylece herhangi bir siyasi tartışmada taraf tutmak zorunda kalmayacaktı. Bir şirketin bir siyasi parti veya adaydan veya kışkırtıcı bir davadan yana olmasının aslen yanlış olduğunu düşünüyordu.</p>

  <p class="normal1">Biyografisinin yazarı Sloan’ı mükemmel bir yönetici yapan bir özelliği şöyle özetledi: “GM’in kârlılığını etkilemeyen bütün konuları bir tarafa koymak onu işinde olağanüstü başarılı yapan hususlardan biriydi.”</p>

  <p class="normal1">İkinci otobiyografisinin son sözcükleri bile süreklilik ve yeniden doğuş temalarını yansıtıyor: “Öyleyse yaratma işi sürer.”</p>

  <p class="normal1">Bugünün yönetici ve liderler için Sloan’ın son dersleri, onun pratik ve sağlam sistemlerinin “sürdüğüdür.” Onun General Motors’taki sıra dışı kariyer başarısının kanıtları, adını taşıyan dört özel vakıftır. Bu vakıflar Amerikan halkına eğitim, tıbbi bakım, kültür, iş öğrenimi ve otomobil tarihini sunarlar.</p>

  <p class="normal1">Her yıl gelirini önemli ölçüde artıran New York’taki Alfred P. Sloan, Jr. Vakfı ülkedeki kâr amaçlı olmayan örgütlerin en önemlilerinden biri olarak değerlendirilir ve vakıf, değerli kurum ve projeleri destekler.</p>
</body>
</html>
