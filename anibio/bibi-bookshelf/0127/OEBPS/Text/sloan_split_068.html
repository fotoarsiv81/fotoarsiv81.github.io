<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_69">Yurtdışı Üretimde İlk ABD Başarıları</h2>

  <p class="normal1">Kendi adını taşıyan Pittsburgh merkezli şirketin kurucusu H.J. Heinz, 1886 yılında yedi Amerikan ürününü İngiltere’ye götürerek ilk yurtdışı seferini yaptı. Bu ürünler Londra’daki prestijli bir dükkân olan Fortnum ve Mason tarafından kabul edildi. Heinz, 1919 yılında İngiltere’de ilk fabrikasını kuruncaya kadar ihracat yapmaya devam etti. (Yerel imal edilen pişmiş kuru fasulye konservesi ve şişede satılan salata soslarını seven birçok İngiliz, Heinz’in bir İngiliz firması olmadığını keşfettiklerinde şaşırmışlardı.)</p>

  <p class="normal1">Aynı şekilde Colgate şirketi de 1928 yılında Palmolive-Peet firmasını bünyesine kattıktan sonra, 1929 yılında İngiltere’de üretime geçti. Bu firma Colgate için bir sıçrama tahtası oldu ve buradan kıtaya yayıldı, o zamandan beri de diş bakımı, sabun ve deterjan ürünlerinde pazarın hâkimi oldu. Bugün Colgate gelirlerinin yaklaşık yüzde 70’i uzun zamandır yerleştiği Avrupa, Çin ve Güney Amerika’dan kaynaklanıyor.</p>
</body>
</html>
