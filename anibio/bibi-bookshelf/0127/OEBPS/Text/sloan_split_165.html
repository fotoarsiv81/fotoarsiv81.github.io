<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_161">General Electric: Benzer Bir Kurumsal Reklam Kampanyası</h2>

  <p class="normal1">General Motors ve General Electric arasında geçen yüzyıldaki benzerlikler çok ve çeşitlidir: İlk isimlerinin aynı olması, iyi bilinen iki harfli GM ve GE simgeleri ve kendi alanlarındaki pazar egemenlikleri, ikisi de kârlı kredi kurumları kurması (GMAC ve GE Capital) ve bu kurumların şirkete para aktarmaya devam etmesi vs. Bu liste uzatılabilir ve belki de GE’nin önceki CEO’su Jack Welch, Amerikan şirket yönetim dehası<br class="chapter" />
  Alfred Sloan’ın varisi olarak ilan edilebilir.</p>

  <p class="normal1">Ama GE’nin 1920’lerde bir kurumsal reklam kampanyasına girme kararının, ülkenin iki büyük şirketini aynı zamanda aynı reklam ajansında, ikisinin de Bruce Barton ve BDO tarafından planlanmış ve uygulanan bir iyi niyet kurum kampanyasında birleşmesinin başka bir hikâyesi de var.</p>

  <p class="normal1">Tarihsel olarak 1920’lerde GE esas itibarıyla bir ağır sanayi elektrik ekipmanı üreticisi olarak biliniyordu (türbinler ve motorlar). Ampulleri (o zamanlar lamba denirdi) ve elektrikli vantilatörleri doğrudan halka sunulan birkaç ürününden ikisiydi. Mantıklı düşünüldüğünde ülkenin çok çeşitli fabrikalarına ve demiryollarına satış yapan bir şirketin, tüketici pazarı için herhangi bir halkla ilişkiler kampanyasına girmesine gerek yoktu. İnsanların GE hakkında hatırladıkları –eğer bir şey hatırlıyorlarsa– Thomas Edison’un işi başlattığı ve 1892 yılında şirketleştiğiydi.</p>

  <p class="normal1">1922 yılında iki yönetici, Owen Young ve Gerard Swope, şirketin liderliğini eski terbiyeye sahip muhafazakâr bir iş adamı olan CEO Charles Coffin’den aldılar. Young, Boston Üniversitesi mezunu bir avukattı, ilk uzmanlık alanı aracılık ve müzakereydi. Amerikan Radyo Şirketi’nin (RCA) kurulmasına yardım etmişti. Swope, Sloan’ın M.I.T.’den dönem arkadaşıydı, GE’nin yan kuruluşlarından biri olan Western Electric’te yönetici olarak çalışmıştı.</p>

  <p class="normal1">(Daha sonra hem Sloan hem de Swope, M.I.T.’de “Mühendislik Yönetimi” denen bir dersin danışmanlığını yapan bir kurulun üyeleri oldular. Bu ders M.I.T.’deki iş idaresi kürsülerinde verilen maliye, muhasebe, hukuk, pazarlama ve diğer konuları kapsıyordu.)</p>

  <p class="normal1">Owens ve Swope yeni tüketicilik çağına dair farklı ve ilerlemeci bir vizyonu paylaşıyorlardı. İlk görevlerinden biri halkın GE’yi algılamasını geliştirmek ve değişik ve ayrı yan üretim kuruluşlarını tek bir bütün içinde birleştirmekti. İkinci husussa GE’nin kendi marka veya şirket adlarıyla ürün satan birçok kuruluşu vardı, bunlar GE ile bir ilişkiyi vurgulamadan, onun Edison’la tarihi ilişkisine veya değerli iki harfli logosuna başvurmadan çalışıyorlardı.</p>

  <p class="normal1">Swope’un şirketin halk için daha fazla elektrikli ürün üretmesi konusunda kısa vadeli bir planı vardı. 1920’lerde başlayan dönemin yeni bir zengilik çağı olduğunu görüyordu ve GE’nin de yeni filizlenmeye başlamış radyo, lamba, tost makinası ve diğer ev aletleri taleplerini karşılayacak konumda olmasını istiyordu. Şirket tüketicisinin taleplerini karşılayabilirdi, ama halkın gözünde olumlu bir imaj yaratmaya ihtiyacı vardı.</p>

  <p class="normal1">Bruce Barton, GE ile ilgili sorunu tespit etti. Bu sorun görünüşte GM’in sorununa benziyordu. Her iki şirket de halk nezdinde olumlu veya belirli bir imaj yaratamamışlardı. Aslında her ikisi de Wall Street tröstleri tarafından işletilen ve ortalama Amerikalı işçiyi çok az önemseyen büyük şirketler olarak görünmelerinden zararlı çıkmışlardı. Her ikisinin çalışanlarında da düşük moral gözleniyordu ve her iki şirketin de birçok farklı bölümlerini uyumlu bir bütünde birleştirmeye ihtiyaçları vardı.</p>

  <p class="normal1">Barton, GM için iyi olanın GE için de iyi olacağına karar verdi: Büyük bir şirket amacı ve bir varoluş sebebi geliştirecek kurumsal bir reklam kampanyası. Harici kampanyanın amacı, logonun önemini artırarak her GE reklamında yer almasını sağlamaktı. Daha önemlisi “GE” harflerinin soğuk “General Electric Firması” ifadesinden daha hoş görüneceğine karar verildi. Yine GM’in sonunda yer alan “şirket” sözcüğü gibi GE’nin sonunda bulunan “firma” kelimesinin, halkın gözünde olumlu ve sıcak bir imaj oluşturulmasını engelleyecek olumsuz bir kelime olduğu düşünülmüştü.</p>

  <p class="normal1">İlk BDO reklamlarından birinde GE’nin daire içine alınmış logosu sayfanın tepesinde ve oldukça büyük bir şekilde yer alıyordu. Başlık basitçe şunu söylüyordu: “Bir Dostun Adının İlk Harfleri.” İlk paragrafta, “bu harfleri elektriğin çalıştırdığı birçok alette bulacaksınız” yazıyordu. İki kısa paragraf sonra metin şöyle bitiyordu: “Yani G-E harfleri bir markadan çok daha fazlasıdır. Bunlar bir hizmetin amblemi, bir dostun adının ilk harfleridir.” Barton, GM için “aile” demek suretiyle elde ettiğini, GE için “dost” diyerek yapacaktı.</p>

  <p class="normal1">Bu harfler bütün reklamlarda böyle önemli biçimde yer almasının dışında yan şirketlerin bütün ürünlerine de damgalanıyordu. GE logosu her yerde görülmeye başlandı. Barton ve ajansı GE’nin çeşitli bölümleri için yayınlanan haber bültenlerinde reklamı basmaya başladılar. Anlam açıktı, Edison Lamba Şirketi’nde çalıştığınızı düşünebilirsiniz, ama sizin gerçek işvereniniz GE’dir. Barton GE’ye “kendi örgütünün reklamların bilincinde olmasını” sağlamasını önerdi.</p>

  <p class="normal1">(GE harflerinin kökeni bilinmemektedir. New York’taki –GE’nin doğum yeri– Schenectady Müzesi’nin arşivi bu logonun ilk olarak 1898 yılında kordonsuz bir pervanede bir madalyon olarak görüldüğünü söylüyor, ancak tasarımcının adı bilinmiyor. Ama bazı tarihçiler de benzer bir logonun asırlar önce bir Çinli savaşçı tarafından savaş nişanı olarak kullanıldığını söylüyorlar.)</p>

  <p class="normal1">Aslında GM ve GE kampanyaları birkaç sözcük değişikliğiyle aynıydı. GM’i birleştirmek için George Washington’un yola çıkışı, başlangıçta kendi pazarlamaları ve reklamları üzerindeki özerk kontrollerini yitirmekten rahatsız olan GE yan kuruluşlarını da simgeleyebilirdi. Bu dev kuruluşlar için “dost” ve “aile” yer değiştirebilirdi.</p>

  <p class="normal1">Ama halk için yapılan reklamlar söz konusu olduğunda, Barton’un her iki şirket için yarattıkları arasında önemli bir fark vardı. Owens ve Swope, Sloan ve GM yönetim kurulunun sahip olmadığı, bilinen bir toplumsal vicdana sahiptiler. Swope, Chicago’daki meşhur Jane Addams’s Hull House yerleşim programlarında bir yıl başkan olarak çalışmıştı. Owens ise Alman tazminatlarını belirlemek için Birinci Dünya Savaşı’ndan sonra kurulan bir komitede çalışmıştı. Her iki adam da çalışanların güvenliğiyle ve iş bulma programlarının geliştirilmesiyle samimi bir biçimde ilgiliydiler. Bu devrimci sosyal fikirlerin bazıları Franklin Delano Roosevelt’in Yeni Düzen programının maddeleri oldular.</p>

  <p class="normal1">Bruce Barton sosyal reform görevini yerine getiriyordu. GM’in çağırılan doktor veya papaz reklamlarında kullandığı etkileyici çizimler ve şu kışkırtıcı başlıkla bir sayfalık bir reklam yarattı: “Küçük bir elektrik motorunun yapabildiğini yapan her kadın saatte 3 sente çalışıyor demektir!” Bir kadın lavaboya eğilmiştir, kederli gölgesi üç misli daha büyük olarak duvara yansımıştır. Metin: “Evde elektriğin hakkından gelemediği sadece birkaç kasvetli iş vardır.” Amerika, elektrik ve General Electric tarafından üretilen ve zaman tasarrufu sağlayan ev aletleri sayesinde karılarını ve annelerini kurtarabilirdi.</p>

  <p class="normal1">GE’nin şirket içi ve şirket dışı kampanyaları başarılı bulundu. 1920’ler boyunca GE, Swope’un şirket geleceğinin büyüyen tüketici malları alanında olduğu vizyonuna bağlı kalarak buzdolapları ve radyolar gibi yeni tüketici ürünleri çıkardı. Bütün GE ürünleri artık tanınmış olan logoyla damgalanıyordu. Reklamlar şirketi uyumlu bir birime dönüştürmüştü. İzleyen 80 yılda alınan sonuçlar kurumsal iyi niyet kampanyasının sürdürülmesi ve olumlu bir halk algılamasının geliştirilmesi oldu.</p>

  <p class="normal1">En başarılı iyi niyet kampanyalarından biri GE’nin şu kampanyasıydı: “Biz hayata iyi şeyler katarız”</p>
</body>
</html>
