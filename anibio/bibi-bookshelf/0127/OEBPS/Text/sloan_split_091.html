<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_91">Örgüt Şeması</h2>

  <p class="normal1">Sloan şirketin bütünü ve farklı örgütsel bölümleri için ayrıntılı örgüt şemaları çizdi. 1937’de GM için bir dönüm noktası teşkil eden şemada Sloan, hissedarları en tepeye yerleştirdi. Bunu şirketin öncelikli amacının hissedarlara ait özkaynakları geliştirmek olduğunu göstermek için yaptı. Hissedarların altına yönetim kurulunu koydu ve bu kısımda da iki alt bölüm yer alıyordu: politika komitesi ve yönetim komitesi. Bu ikisi de bir sonraki şema düzeyine bağlanıyordu: CEO ve yönetim kurulu.</p>

  <p class="normal1">CEO’dan iki yöne çıkan oklar da özel politika gruplarını gösteriyordu; dağıtım, mühendislik, üretim, halkla ilişkiler, işgücü ilişkileri, denizaşırı operasyonlar, yönetici personel ve mali ilişkiler. Sloan için politik kararları alan bölümlerin ve onun alt kısımlarının işletme bölümlerinin üstünde yer alması gerektiği kesindi. Onun adem-i merkeziyetçi sisteminde ayrıca belirgin olan bir husus da politika kurullarının CEO’ya rapor vermeleriydi.</p>

  <p class="normal1">1920’li yıllar boyunca Ford’daki örgütlenme şeması çok daha farklı görünüyor olmalıydı; en tepede sadece Henry Ford vardı. Ford’un şirketinde yöneticilerin fikirlerini beyan etmeleri için hiçbir yöntem yoktu, özellikle Henry Ford’unkinden farklı olan fikirleri. Üretilen tek araç Model-T olduğu zamanlarda, şirket bir amacı başarıyla gerçekleştirmek için harekete geçmiş verimli bir ordu gibi çalışıyordu.</p>

  <p class="normal1">Sloan’ın önünde diğer ABD iş örgütlenme şemaları olduğu halde onun çizdiği 1937 şeması en ayrıntılı olandır; çünkü sekiz ana işletme grubu içinde ele alınması gereken birçok bölüm vardı (denizaşırı, aksesuvar, otomobil, kamyon ve kaporta, vs.). Bu sekiz ana grup içindeki 75’ten fazla alt bölüm, özel işletme işlevlerinden oluşmuştu (GM Kredi Şirketi, Frigidaire, Buick, Bendix Havacılık, GM Güney Amerika vs.). Ve bütün bu bölümlere yöneticilerin atanması gerekiyordu.</p>
</body>
</html>
