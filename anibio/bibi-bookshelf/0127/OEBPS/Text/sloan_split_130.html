<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_128">Beş Hedef</h2>

  <p class="normal1">Daha sonra Sloan iki ilkeyi beş öncelikli hedefle birleştirdi:</p>

  <p class="indentmetin">1. Şirketin faaliyetini oluşturan farklı bölümlerin sadece birbirleriyle ilişkilerinde değil, merkezle olan ilişkilerinde de işlevlerini kesin biçimde belirlemek.</p>

  <p class="indentmetin">2. Merkezi örgütün statüsünü belirlemek ve bu merkezi örgütün faaliyetini şirketin bütünüyle eşgüdüm içine sokmak.</p>

  <p class="indentmetin">3. Şirketin bütün yöneticilerinin kontrolünü başkanda birleştirmek.</p>

  <p class="indentmetin">4. Doğrudan başkana rapor veren yöneticilerin adedini makul bir sayıya indirmek.</p>

  <p class="indentmetin">5. Her bölümde diğer bölümlerin de danışman olarak katılacakları zeminleri oluşturmak.</p>

  <p class="normal1">Sloan’ın metni hafif değildi ve bu ayrıntılı hedeflere “büyük lokma” olarak bakıyordu. Ancak bu beş noktada modern ve verimli bir şirket sisteminin asıl temeli rahatlıkla görülür. Bölüm başkanları birçok alanı kontrol edeceklerdi; ama hepsini değil ve diğer konular GM başkanının işi olacaktı. Başkanın bunun dışında da ayrıca geniş güçleri kalacaktı. Aslında bu ABD politik sisteminden fazla farklı olmayan demokratik bir sistemdi, tanımlanmış yetki ve güçlerin birbirlerini denetlemeleri ilkesiydi.</p>

  <p class="normal1">Son tahlilde, yerleşmiş geleneklere ve kurumlara karşı çıkan biri olan Sloan, William Durant ya da Henry Ford’un diktatöryel, tek adam yönetiminin sonlanmasını önermişti. Sloan yıllar sonra şunları söyleyecekti: “Böylece çalışmadaki örgüt ilkeleri modern GM için sanayi örgütlenmesinde tam merkeziyetçilikle tam adem-i merkeziyetçiliğin aşırılıkları arasındaki mutlu orta yolu bulmuş oldu.”</p>

  <p class="normal1">Bu “mutlu orta yolu” yaşayabilmek için Sloan’ın önerisinde son bir cümle daha vardı, şirketi adem-i merkeziyetçi bir şekilde yeniden biçimlendirebilmek için yeni çizilmiş bir örgüt şeması. Bu açık ve net plan, teoriyi açıklamak için şekli kullanan Sloan’ın mantık ve yeteneğini gösterir. Şirket Yapılanması’nın ağır üslubu iyi düşünülmüş ve iyi yapılandırılmış bir şemayla açık ve net bir şekilde basitleştirilmişti.</p>

  <p class="normal1">Ocak 1921’de bu şemada 110 ayrı örgütsel ve işlevsel kutu vardı. GM bölümlerinin başkanları (bunların hepsi orta kademede “işletme kadrosu” düzeyindeydi) yeniden örgütlenen şirket hiyerarşisindeki yerlerini açıkça görebiliyorlardı. Artık onların finansman, emlak, araştırma ve tasarım üzerinde yetkileri kalmamıştı. Bunun yerine yönetim kuruluna doğrudan rapor vermeleri gerekiyordu.</p>

  <p class="normal1">1921 şemasında her özel isimli şirket varlığı yani arabalar, kamyonlar ve otomotiv yedek parçası firmaları kendi farklı kutularını açıkça görüyorlardı. Bölümler ayrıca fark ettiler ki, kendi özerkliklerinin sonucu olarak yükselebilir veya düşebilirlerdi. Bütün örgüt yollarının başkana çıkmasının yanında önemli olan bir başka husus da Chevrolet gibi önemli bir bölümün bile GM denen daha büyük varlığın sadece bir bölümü olduğunun görülmesiydi.</p>

  <p class="normal1">Tam yetkili başkan olarak bütün GM bölümlerini uyumlu çalışan bir şirkete dönüştürmesi Alfred P. Sloan’ın yaklaşık on yılını aldı. Sonuçta büyük ve başarılı bir amaç için birbirleriyle uyum içinde çalışan merkezi otoriteyle adem-i merkeziyetçi yönetimin verimli evliliği ortaya çıktı.</p>

  <p class="normal1">Peter Drucker 1943 yılında şirketin tarihi dönüşümünü şöyle yazdı:</p>

  <p class="indentmetin">Böylece GM federalizm konusunda bir deneme haline geldi –bütün olarak fazlaca başarılı bir deneme. GM en fazla şirket birliğini en büyük bölümsel özerklik ve sorumlulukla birleştirmeye çalışıyordu. Yerel kendini yönetim sayesinde, birliği kurmayı amaçlıyordu.</p>
</body>
</html>
