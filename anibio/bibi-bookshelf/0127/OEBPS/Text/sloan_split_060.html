<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_62">Olguların Analizi</h2>

  <p class="normal1">Sloan’ın GM’deki 40 yıllık başkanlığı sırasında ulus, ticari veri toplamanın yöntemlerinde radikal bir değişim yaşadı. Roper firması ilk kamuoyu araştırma firmalarından biriydi ve bu firmanın katkıları ABD şirketlerinin Amerikan halkı hakkındaki gerçekleri edinme yöntemini sonsuza kadar değiştirdi.</p>

  <p class="normal1">Zaman içinde yeni filizlenmeye başlamış olan araştırma sanayisi, tüketicileri ürünler ve politikalar hakkında sorgulayan küçük ve orta ölçekli firmalardan oluşan bir grup doğurdu. Gelişkin telefon incelemeleri, kamuoyunu günlük bazda izliyordu. İki yönlü işleyen hedef grup uygulamaları neredeyse her büyük şehir ve banliyöde bulunur hale geldi.</p>

  <p class="normal1">Sloan’ın gösterdiği gibi herkes hayati önemdeki olguları bilmek istiyor. Her yıl firmalar araştırma için yeni yöntemler geliştiriyorlar, elde edilen olgularla sorunlarını çözebilmek amacıyla ulusun zihninin içine bir veya iki adım daha atmak için çalışıyorlar.</p>

  <p class="normal1">En yeni yöntemlerden biri de telefon veya e-posta aracılığıyla müşteri yorumlarını incelemek. Büyük veya küçük firmalar veya örgütler müşteri yorumlarından veya verilerinden değerli bilgilerle dolu bir hazine sandığı oluşturuyorlar. Eğer bunlar bir şekilde tahlil ediliyorlarsa ortaya çıkan raporlar genellikle sadece yüzeysel verileri gösteriyor, mesela şikâyetlerin toplamı ve bunların sıklığa göre ayrımı gibi.</p>

  <p class="normal1">Her ne kadar hızla toplanan bu olgular faydalı olsa da, sadece yön belirlemeye yarıyorlar ve müşterilerin hoşnutsuzluğunun sebeplerini ortaya koyamıyorlar. Bu verilerin metin biçiminde elektronik olarak kaydedilmesi daha büyük tahliller için imkân yaratıyor. Bilgisayar yazılımcıları, ilk olarak şirketlerin bu metin verilerini incelemesi için minimal programlar geliştirdiler ve sayısal bir bakış sundular. Bu raporlar şimdilik “ne”yi söylüyor ama “niçin”i söyleyemiyor.</p>

  <p class="normal1">Buradaki sorun olguların basit hesabını geliştirmek ve bu ifadelerin arkasında gizlenen anlamı bulabilmek amacıyla bir program geliştirmekti. Çözümse Florida, Jacksonville’de kurulan Intelligenxia adlı yeni bir firmadan geldi.</p>

  <p class="normal1">Intelligenxia, Virtual Analyst adlı bütün elektronik belge metinlerini izleyip tahlil edebilen gelişkin bir bilgisayar programı yarattı. Bu program önemsenmeyen veya tahlil edilmeyen bilgiyi alıp, bunu verimli bilgiye dönüştürüyor. Değişik format ve platformlardaki çoklu belgelerden anahtar anlamları hızla çıkararak, saklı ilişkileri buluyor.</p>

  <p class="normal1">Bu tip ileri bir içerik analizi eğer çok sayıda kayıt derlemesi ya da bir firmanın sürekli ve sabit olarak biriken ve tahlil edilmeyen metinsel verileri varsa yararı oluyor. Bilginin kudret olduğuna dair eski deyiş, birikmiş metin kayıtlarının incelenmesi konusunda geçerli hale geliyor. Şimdilerde bu firma Savunma Bakanlığı’na alan istihbaratının toplanmasında yardım etmekte.</p>

  <p class="normal1">Intelligenxia karar almayı harekete geçiren türde olguları derliyor, bu da Sloan’ın ısrar ettiği gibi gerçeklerin ama sadece gerçeklerin sonucu belirlemesi ilkesiyle uyumlu.</p>
</body>
</html>
