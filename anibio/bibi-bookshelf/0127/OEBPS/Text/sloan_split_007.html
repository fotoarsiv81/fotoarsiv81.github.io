<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_12">Sloan’la Karşılaşmak</h2>

  <p class="normal1">Sloan’ın 42 yıldan fazla yönettiği grup General Motors’tu (GM). GM, Sloan’ın başkanı ve en büyük hissedarı olduğu Hyatt Rulman Şirketi’ni (Newark, New Jersey) satın aldıktan sonra, Sloan GM’de çalışmaya başladı. O tarihte GM başkanı olan William Crapo Durant, Sloan’ı United Motors Company adlı yeni kurulan ve GM için otomobil aksesuvarları üretmek amacıyla kurulmuş bir şirkete başkan olarak atadı.</p>

  <p class="normal1">Sloan 1920 yılında, Pierre du Pont’un başkan olduğu dönemde United Motors’un başkanlığından GM’in uygulamadan sorumlu başkan yardımcılığına atandığında, firma örgütsel ve mali düzensizlik içinde, birbirine kabaca bağlanmış bir araba üretim bölümleri toplamıydı. 1921 yılında beş bölümde yapılan toplam otomobil üretimi sonucunda GM, ABD otomobil pazarında yüzde 12 gibi küçük bir paya sahipti. Ford Motor Company ise yüzde 60’lık payıyla o dönemde pazardaki hâkimiyetini ortaya koyuyordu (GM, ABD otomobil üretiminde ikinci sıradaydı).</p>

  <p class="normal1">Henry Ford, Model-T montaj hattı uygulamasında o kadar başarılı olmuştu ki -seri üretim, adil ücretler, düşük satış fiyatını karşılayacak büyük hacim- “Fordizm” kelimesi dünya çapında başarılı seri üretimi ve tam istihdamı ifade etmek için kullanılır hale gelmişti. Rus devriminin liderleri bile bu tuhaf sloganı kullanıyordu.</p>

  <p class="normal1">Ford’un 1910 ile 1920 arasındaki on yıllık şaşkınlık verici satış ve üretim başarısı, Sloan’ın Hyatt Rulman Şirketi için bir nimet olmuştu. Ford Motor Company bu New Jersey merkezli şirketin yıllık bilyeli yatak üretiminin neredeyse yüzde 50’sini satın alıyordu. Aslında işin gülümseten yanı şudur ki Alfred P. Sloan, Jr. otomobil piyasasındaki şöhret ve zenginliğine kısmen Henry Ford’un Model-T’sinin yardımıyla ulaşmıştı.</p>

  <p class="normal1">Büyük ihtimalle, 1920’lerin başında Ford’un pazar hâkimiyeti Alfred P. Sloan dışında herkese üstesinden gelinemez bir meydan okuma olarak görünmüştü. Ancak Sloan çok geçmeden Ford’un şişirilmiş bir canavar, devrilemese bile en azından meydan okunabilecek, sallantıda bir dikilitaş olduğunu algılamıştı. Bu düşüncesini 1920’de GM uygulama direktörü ve üç yıl sonra da GM başkanı olduğunda sınayabilecekti.</p>

  <p class="normal1">GM’in üstünlüğü Amerikan otomobil alıcısının renk, tip ve modelde çeşitlilik isteklerini fark edemeyen Henry Ford tarafından desteklenmiş oldu. “İnsanlar istedikleri renkte bir Model T’ye sahip olabilirler, siyah olduğu sürece” sözleri, değişime ne kadar isteksiz olunduğunu simgeleyen, kötü şöhretli bir diktatör ifadesiydi.</p>

  <p class="normal1">1923 yılının sonu itibarıyla Ford’un ABD’deki toplam otomobil satışındaki pazar payı yüzde 60’tan yüzde 52’ye düşmüştü. Bu düşüş, 1929’da üretilen Model-A’nın Ford’un pazar payını biraz canlandırdığı iki yıl hariç her yıl sürdü.</p>

  <p class="normal1">1936 yılı itibarıyla GM’in iç pazardaki payı yüzde 43’e tırmanmıştı, Chrysler pazarın yüzde 25’ini elinde tutuyordu. Ford ise yüzde 22’lik bir pazar payına sahipti. 1923’teki yüzde 60’lık paydan sonra, 38 puanlık sarsıcı bir düşüş yaşıyordu.</p>

  <p class="normal1">Aradaki 13 yıl boyunca Alfred P. Sloan, ABD’de büyük bir sanayi kolunda yaşanan en yüksek pazar payı dönüşümünü gerçekleştirmiş, GM’e ve hissedarlarına büyük kâr ve kendisine de büyük prestij kazandırmıştı. Bu zaman süresince uzun yıllardır tasarlamış olduğu şirket yönetimi hakkındaki fikir ve kavramları da uygulamaya koymuş, GM’in kesintisiz şekilde süren kâr ve başarı dolu yılları onun yeniden örgütlenme stratejisinin parlaklığını doğrulamıştı.</p>
</body>
</html>
