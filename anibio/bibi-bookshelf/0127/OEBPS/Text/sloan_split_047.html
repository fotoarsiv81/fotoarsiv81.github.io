<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_50">Marriott Konukseverlik Seçenekleri</h2>

  <p class="normal1">2004 yılında Amerika’da otelcilik sektörü 86 milyar dolarlık bir pazardı ve gelir lideri 9,2 milyar dolarla Marriott’tu. Hiçbir şirket tüketiciye hem ABD’de hem de denizaşırı ülkelerde en ucuz ve en lüks konaklama seçeneklerini sunmakta Marriott kadar başarılı olmadı. Düzenli otel işinden elde ettiği yüzde 21’lik pay (odalarında banyo olmayan ve sınırlı hizmet veren ekonomi sınıfı otelleri hariç) diğer iki otel zincirinin -Hilton yüzde 16 ve Starwood yüzde 11- önündedir.</p>

  <p class="normal1">Dünya çapındaki oteller zincirinde aynı şekilde önemli olan, ekonomik konaklama zincirleri Fairfield Inn ve Residence Inn otellerinde Marriott markası, JW Marriott Hotels and Resorts adına zarar vermeden başarıyla kullanılmıştır. Bunun tek istisnası 1995 yılında bünyeye katılan ve Marriott otelleri tarafından işletildiği ilan edilmeyen lüks bir konaklama zinciri olan Ritz-Carlton otelleridir. (Bu orta fiyat segmentine karşılık gelen adın, lüks otel zincirlerinde kullanılmaması durumudur, tıpkı Ford’un Jaguar otomobillerine adını vermemesi gibi.)</p>

  <p class="normal1">Marriott firması, 1927 yılında kurucusu J. Willard Marriott’un Washington D.C.’de A&amp;W adlı bir biracı açması ve adını Hot Shoppe koymasından itibaren kendini tekrar tekrar yeniledi. 1937 yılında In Flight Catering adını alan firma, Amerikan Havayolları’na ve şu an varlığı son bulmuş Eastern ve Capital Havayolları’na, yiyecek (catering) servisi sunmaya başladı.</p>

  <p class="normal1">Sonraki 30 yılda firma özellikle yemek servisi işinde kaldı, Hot Shoppes adı altında Washington D.C. ve Maryland, Baltimore’da bir dizi başarılı kafeterya işletti. İkinci Dünya Savaşı boyunca uygun fiyatlı, kaliteli yemekleriyle ülkenin başkentinden geçen askeri personele hizmet sundu.</p>

  <p class="normal1">1957 yılında firma Virginia, Arlington’da Marriott Twin Bridges Motor Hotel adlı ilk 365 odalı otelini açtı. Bu Marriott adının ilk defa bir marka olarak kullanılmasıydı. Yedi yıl sonra firma adını, Marriott-Hot Shoppes olarak değiştirdi.</p>

  <p class="normal1">O noktadan sonra firma oteller inşa ederek veya satın alarak otelcilik alanına kaydı. İşletme modeli, firmanın sahip olduğu yerlere otel inşa etmesi veya imtiyaz verme (franchising) yoluyla otel işletmesiydi. Marriott mülklerinin yüzde 40’ının acente (franchise) sahipleri tarafından işletildiğini duymak birçok kişi için şaşırtıcı olabilir. Bu haliyle Marriott, inşaat planı, tasarım ve dekorasyon hizmetleri sunarak ve personeli eğiterek yardım ediyor. Firma acente ve teşvik primleri alırken emlak sorunlarıyla da uğraşmıyor.</p>

  <p class="normal1">(Konaklama sanayisi, kullanımdaki oda başına gelir demek olan REVPAR [Revenue per available room] terimini kullanıyor. Bu hem tekil otellerin hem de toplu olarak oteller zincirlerinin verimliliğini ölçmekte kullanılan bir terimdir. REVPAR bir odanın doluluk oranı ve odanın ortalama fiyatı birleştirilerek hesap edilir.)</p>

  <p class="normal1">Marriott ve yan kuruluşları bugün ABD’de yedi, diğer ülkelerde ise beş otel markasına acentelik sunuyor. Yerli işletmeler arasında Marriott Hotels, Resorts and Suites; Courtyard; Residence Inns; Fairfield Inn Hotels; TownePlace Suites; SpringHill Suites ve Renaissance Hotels var.</p>

  <p class="normal1">Marriott’un en ucuz odasından en pahalı Ritz-Carlton’a kadar olan işletmeleri incelendiğinde Sloan’ın beş markadan oluşan GM üretimi ve onun sloganının bir türü görülür: “Her fiyat ve amaç için bir otel odası.” Bu kademeli fiyata ve farklı niteliğe dayalı Marriott stratejisi her tür müşteriye hizmet sunma olanağını tanıyor.</p>

  <p class="normal1">Marriott’un beklentisi de tıpkı GM’de olduğu gibi müşterilerin gelirleri arttıkça en ucuz odalardan delüks Ritz-Carlton’a sıçramaları ve birinci sınıf, ya da Cadillac, bir servis almaları.</p>
</body>
</html>
