<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_99">Kadrolaşma Dehası William Bernbach</h2>

  <p class="normal1">Alfred Sloan’ın örgüt ve yönetimdeki devrimiyle ortaya çıkan otomobil sanayisindeki dönüşümün bir benzeri reklam sanayisinde William Bernbach’ın dehasıyla gerçekleşti. 1998 yılında Advertising Age adlı derginin 20. yüzyılın en önemli reklamcıları listesinde William Bernbach en etkili yönetici seçildi.</p>

  <p class="normal1">Tarihsel olarak Bernbach’tan önceki reklamların çoğu sıkıcı, televizyondaki insanların donuk, sıradan konuşmalarından ibaretti. O ilk günlerde reklam ajansları reklamları hatırlanabilir yapmak için çoğunlukla tuhaf teknikler kullanıyordu: 1961 Hertz kiralık oto reklamında bir adamın üstü açık arabaya kayıkla gelmesi ya da 1953 yılında Alka Seltzer’in çizgi filmindeki Speedy karakterinin tabletten bedeni, tabletten şapkası ve “suda eriyen” asası gibi.</p>

  <p class="normal1">Bernbach tüketicinin daha zeki olduğuna ve bir reklam kampanyasında üstü kapalı olarak iletilen mesajı düşünce ve resim olarak tamamlayabileceğine inanıyordu. 1949 yılında Maxwell Dane ve Ned Doyle ile birlikte Doyle, Dane, Bernbach (DDB) ajansını kurdu.</p>

  <p class="normal1">Klasik DDB reklamı, bir Volkswagen Tosbağası’nın, kışkırtıcı bir başlık, “Küçük Düşünün” altındaki tek karelik bir fotoğrafıdır. (Bu 1959 yılı reklamı Advertising Age tarafından 20. yüzyılın en iyi reklam kampanyaları arasında birinci seçildi.) Diğer unutulmaz DDB kampanyaları; Lawrence Olivier ve Louis Armstrong’un yer aldığı Polaroid, Amerikan Tourister bavullarını test eden gorilla, Jack Gilford’un Cracker Jack “paylaşma” reklamı ve Life Cereal için “Mikey Onu Beğenir!” reklamlarıdır.</p>

  <p class="normal1">Bernbach samimi, akıllı ve davetkâr reklamcılığın işe yarayabileceğini kanıtladı ve bunu Avis oto kiralama şirketinin, “Biz Daha Çok Çalışıyoruz” kampanyasıyla gösterdi. Bu kampanyayla bu şirket, 1962 yılında yüzde 11 pazar payından 1966 yılında yüzde 35 pazar payına yükseldi. Bernbach ve DDB kadrosu Avis personeliyle üç ay geçirdi ve şirketin müşteri servisini geliştirmesi gerektiğini önerdi.</p>

  <p class="normal1">Başlangıçtan itibaren DDB, Bernbach’ın reklamcılık tutkusunu paylaşan ve onun yaratıcı tarzını öğrenmek için istekli olan sanat yönetmenleri ve reklam yazarları aramaya başladı. Format, izleyicinin bakışını ürüne veya mesaja çekmek için basit, temiz bir fotoğraftı.</p>

  <p class="normal1">Reklam ajansının tuhaf ancak etkili reklamları bu yaratıcı insanın önderliğini izlemek isteyen yetenekli gençlerin ilgisini çekti. İşe başladığı andan itibaren DDB birçok yetenekli reklam yazarı ve sanat yönetmeninin ilgisini çekti. Helmut Krone,<br class="chapter" />
  George Lois, Bob Gage, Phyllis Robinson, Mary Wells, Roy Grace, Julian Koenig, Marvin Hoeing, Bob Levinson, Rone<br class="chapter" />
  Rosefeld, Paula Green ve diğerleri ajansın yıldızlardan oluşan kadrosuna katıldılar.</p>

  <p class="normal1">Bu insanlardan birçoğu Bernbach formatını öğrendiler ve kendi ajanslarını kurup özel ve farklı DDB tarzını daha da geliştirdiler (mesela Wells, Rich ve Green; Papert, Koenig ve Lois; Rosenfeld, Sirowitz ve Lawson gibi.)</p>

  <p class="normal1">Bir yönetici olarak Bernbach yumuşak huylu bir insan görünümü sergiledi ve asla duygularını belli etmedi. Yaratıcı kadroların işlerini sunarak övgü bekledikleri bir guru olarak kendini kabul ettirdi. Bernbach en yeteneklilerden oluşan bir tür “A-Takımı” oluşturdu ve düzenli biçimde onların egolarını okşadı. Amaç “Bill’in Çocukları”ndan biri olarak bilinmekti.</p>

  <p class="normal1">Bernbach dikkatini sürekli olarak reklamın hedefe ulaşıp ulaşmadığına çevirmişti. Şöyle derdi: “Bu güzel, bu çok güzel ama doğru değil” ve yaratıcı takım geri dönüp daha iyi bir reklam bulana kadar çalışırdı. Ya da fazla bir kelime veya cümlenin kesilmesini isterdi. Onun inancı şuydu: “Kötü bir ürün için iyi reklam yapmak her zaman hatadır.”</p>

  <p class="normal1">Bernbach’ın işi her zaman müşteriye sonuç verecek o eşsiz satış noktasını bulmaktı. Birçok durumda bu nokta, yaratıcı kadronun ajansın müşteri temsilcileriyle birlikte işi öğrenmek için müşteriyle vakit geçirmesinden sonra bulunurdu. Bu durumların en unutulmazlarından biri DDB sanat yönetmeni Bert Steinhauser, Heinz ketçaplarının, şirketin Pittsburgh’daki fabrikasında kıvam testini gözlemlerken cereyan etti. Bunun sonucunda “yavaş” ketçap kampanyası ortaya çıktı, bu kampanya uzun yıllar devam etti ve Heinz şirketini ketçap pazar payında Hunt ve Del Monte firmalarının önünde götürdü. Bugün DDB’nin müşteri gözlemleri sayesinde Heinz ketçap alanında tektir ve hiçbir iyi restoran başka marka kullanmaz.</p>
</body>
</html>
