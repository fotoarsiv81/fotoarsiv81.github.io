<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="solbaslik">Önsöz</p>

    <p class="sagnormal">Çoğunlukla yaratıcı ruhu tanımayı ve takdir etmeyi beceremeyiz.</p>

    <p class="sagnormal">Alfred P. Sloan, Jr.</p>

    <p class="normal1">&nbsp;</p>

    <p class="normal1">Public Broadcasting System (PBS) kanalındaki bir televizyon programının sonunda yer alan tanıtım yazılarında şöyle bir cümle geçer: “Bu program Alfred P. Sloan Vakfı’nın sponsorluğunda gerçekleştirilmiştir.” Ünlü Rockefeller ve Carnegie aileleri gibi, bütün bir PBS belgeseline kaynak aktaracak kadar çok para biriktirmiş olan bu Alfred P. Sloan kimdir?</p>

    <p class="normal1">Bu sorunun yanıtını bulmak için www.sloan.org adresli internet sitesini ziyaret edebilir ve buradan söz konusu vakfın 1934’te kurulduğunu ve hayırseverlik hizmetlerinin bilim, ekonomi, eğitim ve kültür gibi alanlara yayıldığını öğrenebilirsiniz. 2003 yılı sonu itibarıyla vakfın toplam yatırımlarının piyasa değeri, 1,3 milyar dolar gibi hayret verici bir rakama ulaşmıştı.</p>

    <p class="normal1">Konu biraz daha araştırıldığında Sloan’ın 1946 yılında New York’ta dünyanın önde gelen kanser araştırma ve tedavi merkezlerinden biri olan Memorial Sloan-Kettering Kanser Merkezi’nin kurucularından biri olduğu ortaya çıkar. Massachusetts Institute of Technology’deki (M.I.T.) saygın Sloan İşletme Okulu’na kaynak sağlayan da odur. Nihayet liste Alfred P. Sloan Müzesi’yle biter -Michigan, Flint’teki tarihi otomobiller ve bölgesel tarih merkezi.</p>

    <p class="normal1">İnternet sitesinin “yaşamöyküsü” bölümünde Alfred P. Sloan, Jr.’ın bütün parasını General Motors Corporation’da (GM) geçen neredeyse altmış yıl zarfında, başkan ve yönetim kurulu başkanı (CEO) sıfatıyla hizmet veren bir çalışan olarak kazandığını öğrenirsiniz. Başardığı işler yönetim ve liderlik kazanımlarının evrensel zirvesi olarak nitelendirilir. Onunki Amerikan iş dünyasında bir benzeri daha olmayan bir kariyer başarısıdır.</p>

    <p class="normal1">Temel gerçek şudur ki, Alfred P. Sloan, Jr. General Motors’un dizginlerini eline aldığında modern şirket örgütlenmesi kavramını sonsuza kadar değiştirmiştir.</p>
  </div>

  <div class="calibre1" id="calibre_pb_4"></div>
</body>
</html>
