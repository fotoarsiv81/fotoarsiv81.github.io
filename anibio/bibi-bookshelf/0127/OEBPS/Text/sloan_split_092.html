<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_92">Doğru İnsanları Seçmek</h2>

  <p class="normal1">Alfred P. Sloan, Jr. çok az yöneticide görülen bir özelliğe sahiptir: İki işletme otobiyografisi yazmıştır. 1940 yılında yayımlanan Beyaz Yakalı Bir Adamın Maceraları’nda, Sloan’ın kendisini bir grup insanla bir ofiste çalışan profesyonel bir yönetici olarak nasıl algıladığına dair fikirlerini sunar. Daha sonraki kitabı olan General Motors’ta Geçen Yıllarım’daysa, Henry Ford ve GM’in başkanlığını yapmış olan William Durant’ın diktatörsel yönetim biçimlerine birçok göndermeler yapar. Sloan GM gibi daha büyük ve çeşitlilik içeren bir şirketin belli yetenekleri olan profesyonel yöneticilerle çalışması gerektiğini açıkça görmüştü.</p>

  <p class="normal1">Sloan sınırsız, tartışılamaz güçlere haiz bir “sahip” tarafından yönetilen Amerikan şirketleri dönemini bitirmeyi başarmıştı. Böylece, “yönetici” dönemine geçişin ve bu değişiklikle birlikte orta ve yüksek düzeydeki yöneticilerin bir şirketin büyümesinde ve karar mekanizmalarında yer alabilmelerinin öncüsü oldu. Sloan, kendisiyle birlikte GM’in yaşadığı genişleme sayesinde ortaya çıkan birçok iş için doğru insanları bulma, koruma ve ödüllendirmekte büyük yetenek sahibiydi. Doğru insanları seçmek için sıradan bir Sloan formülü yoktu; hırs, özerklik veya deneyim için çoğunlukla klişeleşmiş vecizeleri bulunmazdı. Sloan insanları işe alırken şunları söylerdi:</p>

  <p class="indentmetin">Siz benim insanlardan anlayan biri olduğumu düşünürsünüz. İnanın bana öyle biri yoktur. İnsanlarla ilgili kararları doğru veren insanlar vardır ve bu yavaşlık anlamına gelir. Bir de bu konuda yanlış kararlar veren ve boş zamanlarında pişmanlık duyan insanlar vardır.</p>

  <p class="normal1">Sloan 30 gün kuralının güçlü bir taraftarıydı, bu kurala göre eğer GM doğru bir yönetici seçimi yaptıysa, şirket yeni işe alınan kişiyi ilk 30 gün içinde GM sistemi içinde yeterince eğitecek ve böylece bu insan kariyerinin geri kalan kısmında yetenekli bir yöneticilik sergileyebilecekti.</p>

  <p class="normal1">Şirket Kavramı adlı kitabını yazmak için iki yıl boyunca GM toplantılarına katılan Peter Drucker’ı şaşırtansa şuydu; “politika üzerine kararlardan ziyade insanlar” hakkında tartışmak için çok fazla zaman harcanıyordu. Onu daha da şaşırtansa CEO Sloan’ın birçok insanın işe alınmasında faal bir rol oynamasıydı. Bir aksesuvar bölümüne usta teknisyen olarak yeni bir personel alınması için bir seçim yapılması gerektiği bir gün, Drucker, Sloan’la şunları konuşmuştu:</p>

  <p class="indentmetin">Drucker: “Bay Sloan bunun gibi küçük bir iş için dört saat harcamayı nasıl göze alabiliyorsunuz?”</p>

  <p class="indentmetin">Sloan: “Bir adamı işe almak ve onu doğru yere yerleştirmek için dört saat harcamazsak hatamızı temizlemek için dört yüz saat harcamamız gerekir. Benim o kadar vaktim yok.”</p>

  <p class="normal1">Drucker, GM’deki bu işe alma tartışmalarının nasıl hararetli ve heyecanlı hale geldiğini anlatır. Komite üyeleri düşüncelerini Sloan’ın önünde özgürce söyleyebileceklerini biliyorlardı. Bazen Sloan tartışmadaki yandaş ve karşıt görüşleri dinler ama kendisi farklı bir karar verirdi, özellikle eğer işe alınacak insanın yeterince dikkate alınmadığını hissederse.</p>

  <p class="normal1">Bir yönetici hakkında Sloan şöyle konuşmuştu: “Tamam bu adam ne fazlasıyla parlak ne de hızlı ve hatta sıkıcı görünüyor. Ama işini her zaman doğru yapmadı mı!” Ve bu aday, Drucker’ın bildirdiğine göre, daha sonra büyük bir GM bölümünün en başarılı yöneticilerinden biri oldu. İşini Sloan’ın müdahalesi sayesinde kurtarmıştı.</p>

  <p class="normal1">Sloan’ın GM’de birlikte çalıştığı ya da işe aldığı insanları incelemek önemlidir; çünkü bu iş arkadaşlarının yetenekleri onun daha sonraki kadrolaşma kararlarını etkiledi. Sloan bu adamların bazılarını Durant ve Du Pont idarelerinden miras aldı ama hepsinin de sıra dışı yetenekleri olduğunu anlayacak kadar deneyimliydi.</p>

  <p class="normal1">Aslında eğer Sloan; Walter Chrysler, John Raskob, Donaldson Brown ve onlar gibileriyle birlikte çalışamasaydı yöneticilikte inandırıcı bir “Sloan Sistemi” hiçbir zaman var olamazdı.</p>
</body>
</html>
