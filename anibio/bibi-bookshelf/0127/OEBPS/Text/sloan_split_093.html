<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_93">Walter P. Chrysler</h2>

  <p class="normal1">Walter P. Chrysler, bir otomobil şirketini işletmek ve kadrosunu oluşturmak için verimli bir yöntem bulmak konusunda Alfred P. Sloan’ı en fazla etkileyen isimdir. Otomobil üretimi konusunda eğitim almamış olan Sloan, Walter Chrysler’in heyecanına, (kendi kendine edindiği) otomotiv bilgisine ve mühendislik dehasına sahip insanlar bulması gerektiğini fark etmişti. Sloan ve Chrysler GM’de kısa bir süre birlikte çalıştılar -sadece birkaç yıl- ama yakın dostlukları 1940 yılında Chrysler’in ölümüne kadar devam etti.</p>

  <p class="normal1">Walter Chrysler’in GM’deki kariyeri 1911 yılında William Durant onu Buick firmasının işletme müdürü olarak atadığında başladı. 1916 yılı itibarıyla Chrysler’in enerjik ve anlayışlı liderliği sayesinde Buick dünyada üretilen en başarılı otomobil oldu, üretim günde 40 araçtan 500 araca çıktı.</p>

  <p class="normal1">Packard Motors, Chrysler’e başkanlık teklif edince, Durant onun Buick’teki maaşını 50.000 dolardan 500.000 dolara çıkardı. Ve tabii Chrysler GM’de kaldı. Şunu belirtmek gerekir ki Chrysler’in liderliği altında Buick yıllık 50 milyon dolar kâr ediyordu ve Durant’ın bu “yüksek” maaş önerisi gayet yerindeydi.</p>

  <p class="normal1">İronik olarak Chrysler, GM hiyerarşisinde başkan yardımcılığına yükselince Durant’ın yönetim tarzının savrukluğunu birinci elden deneyimledi. Dinamik Durant ve parlak otomotiv dehası Chrysler arasında bir alan çatışması ortaya çıktı, esas itibarıyla Chrysler’in üretim verimliliği konusundaki amaçlarıyla Durant’ın fazla iş yapmayan eşi dostu etrafında toplama alışkanlığı çarpışıyordu.</p>

  <p class="normal1">Buna ek olarak Chrysler, Durant’ın toplantılar esnasında sürekli telefon görüşmeleri yapmasını veya telefonla Wall Street’le görüşürken, Chrysler, Sloan gibi en önemli adamlarını GM’in New York’taki binalarının koridorlarında bekletmesini de hoş görmüyordu.</p>

  <p class="normal1">Nihayet Chrysler kızgınlık içinde pes etti ve 1920 yılında GM’i terk etti. Durant’ın aşırı genişlemesinin kısa sürede mali bir sıkışıklıkla sonuçlanacağını öngörmüştü ve 1920 yılında GM’in bütçe ve envanter krizi açığa çıktığında haklılığı kanıtlandı. O zaman Du Pont şirketinin baş yöneticileri Pierre du Pont ve John Raskob şirketi kurtarmak için GM’de boy göstermeye başladıklarında Walter Chrysler, mali bakımdan perişan durumdaki Willys-Overland firmasından CEO olması için iyi bir teklif almıştı. Willys’teki iki yıllık sözleşmesi sonunda Chrysler borç batağıyla mücadele eden şirketin 48 milyon dolarlık borcunu 18 milyon dolara indirmeyi başarmıştı, herhangi bir sanayi kolu için olağandışı bir tasarruftu bu.</p>

  <p class="normal1">GM 1920’lerin ortasında lider otomobil üreticisi olarak Ford’u geçtiğinde, Sloan eğer bu eğilim devam ederse GM’in federal hükümet tarafından tekelleşme konusunda artan bir dikkatle izleneceğini hissetti. Otomobil ve kamyon piyasasında yüzde 50’den fazla bir pazar payı şirketin hayrına olmayacaktı. Bu soruna Sloan parlak bir çözüm buldu: “Sloan onu (Walter Chrysler) tek başına harekete geçmesi için ikna etti. Chrysler’in kendi adını taşıyan otomobil şirketiyle ortaya çıkmasının bir sebebi, Sloan’ın Ford hızla çökerken GM’in kendi çıkarı için güçlü bir rakibe ihtiyacı olduğunu açıkça görmesiydi.”</p>

  <p class="normal1">Sloan GM’de birlikte çalıştıkları dönemde Walter Chrysler’le arkadaşlık kurmuş ve onda bir aracın teknik girdi ve çıktılarını bilen başarılı bir otomobil şirketi yöneticisi örneği bulmuştu. Chrysler, Sloan’la sohbetleri sırasında William Durant’ın savruk liderlik tarzından ilk şikâyet edenlerden biriydi. Sonra Walter Chrysler şirketi terk ettiğinde bu durum Alfred P. Sloan’ın şirketin en tepesine yükselebilmesi için güçlü bir açılım yaratmıştı. Ve Sloan GM başkanı olduğunda Walter Chrysler’e kendi firmasını kurmasını önerebilmişti.</p>

  <p class="normal1">1928 yılında artık başarılı bir otomobil şirketi sahibi ve efsanevi bir milyoner olan Walter Chrysler, Time dergisi tarafından yılın adamı seçilmişti. New York, Manhattan’da Doğu 42. ve Doğu 43. caddeler arasındaki araziyi satın aldı ve mimar William Van Allen’le birlikte muhteşem art-deko Chrysler binasını yaptı. Empire State gökdeleni yapılana kadar bu bina, 77 katıyla dünyanın en yüksek binasıydı. Walter Chrysler kendi gökdeleninden baktığında Batı 57. caddede bulunan daha küçük ve daha gösterişsiz GM binasını rahatlıkla görebiliyordu.</p>
</body>
</html>
