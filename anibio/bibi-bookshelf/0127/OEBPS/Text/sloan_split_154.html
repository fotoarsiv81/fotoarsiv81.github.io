<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_151">Mega Bayiler</h2>

  <p class="normal1">Birkaç yıl önce, var olan işlerden gelecek yeni bir kâr dalgasını yakalamaya çalışan yatırım bankacıları gözlerini sabit ve değişmeyen Amerikan oto acente işletmeciliğine çevirdiler. Wall Street’i ilgilendiren şu aykırı gerçekti: Yılda 100 araba satan bayiyle 1.000 araba satan bayi üreticiye aynı parayı ödüyordu. Yerel veya yabancı oto şirketleri satış fiyatında büyük çaplı alım indirimi uygulamıyordu.</p>

  <p class="normal1">(Herkes için aynı fiyat kuralının tek istisnası, ABD oto üreticileri tarafından indirim uygulanan oto kiralama şirketleridir. Herz ve Avis her yıl çoğunlukla aynı modelden binlerce yeni otomobil alırlar. Üreticiler bu araçların satış için olmamaları nedeniyle bayi satışlarını engellemeyeceğini iddia ederler.)</p>

  <p class="normal1">Bu konuda yenilikçi bir fikir ortaya çıktı: Mega bayiler büyük sayıda araç satabilirlerdi ve böylece şirketlerden hatırı sayılır bir indirim talep edebilirlerdi. İndirim aldıkça mega bayi araçları daha düşük bir fiyattan tüketiciye satabilirdi. Zaman içinde hacimli satışlar düşük kâr marjını telafi ederdi. Amaç Wal-Mart tarzı düşük fiyatlı bir oto bayiliği yaratmaktı.</p>

  <p class="normal1">Bu radikal fikir Auto Nation, United Auto Group, Sonic ve diğer büyük çaplı oto acenteliğini başlattı. Bu yeni mega şirketler hisse senedi ihraç ettiler ama; Wall Street’in dediğine göre elde edilen sonuçlar biraz karışık.</p>

  <p class="normal1">Satışların vasat seyretmesinin sebebi, mega bayilerin olası bir indirimi alabilmek için büyük rakamlara ulaşacak müşterileri çekememeleri nedeniyle üreticilere baskı uygulayabilecek satışlara ulaşamamalarıydı. Dahası üreticiler bir bayinin pazarı belirlemesini önlemek için belli bir bölgedeki acente sayısını sınırlandırmaya başladılar. Mega bayiler kuruldu ama şimdiye kadar alımda esaslı tasarruflar sunamadılar.</p>
</body>
</html>
