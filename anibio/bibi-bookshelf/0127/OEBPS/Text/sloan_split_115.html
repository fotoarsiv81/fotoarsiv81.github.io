<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_114">Dizel Lokomotifler</h2>

  <p class="normal1">1930’larda ABD’deki demiryolları için tek tip bir motor bulunuyordu, o da buharlı olandı. Ancak 10 yıl içinde dizel hâkim tip lokomotif haline geldi. Amerikan demiryolu topluluğunu şok edense önde gelen dizel lokomotif üreticisinin GM şirketi olmasıydı.</p>

  <p class="normal1">Buhardan dizele geçiş demiryolu sanayisi için önemli miktarda tasarruf anlamına geliyordu. Sloan GM’in liderliğe yükselişi için iki sebep gösterdi: “Birincisi, basitçe bizim daha hafif, daha hızlı dizel motorlar yapmak için daha azimli oluşumuzdu… İkinci sebepse lokomotif sanayisine otomobil sanayisinin üretim, mühendislik ve pazarlama kavramlarını getirmiştik.”</p>

  <p class="normal1">1827 yılında John Stevens New Jersey, Hoboken’de yapabileceklerini sergilediğinden beri buhar, Amerikan tren yolu sistemi için güç kaynağı tercihi olmuştu. 1830 yılında Peter Cooper ilk Amerikan yapımı buharlı lokomotifi üretti, meşhur Tom Thumb makinasını. Dizeller en sonunda buharı geçti; çünkü buhar pahalı bir hammadde kullanıyordu ve pahalı emek-yoğun bakım masrafları söz konusuydu.</p>

  <p class="normal1">Romantik buhar treni üretimine takılıp kalmayan GM, lokomotiflere oto tasarımı ve yeni teknoloji konularına baktığı gibi bakmaya başladı. Dizel teknolojiyi ilk düşünen yine araştırma dehası Charles Kettering’di. Sloan’ın araştırma alanı, personeli, yatırımı ve en önemlisi Sloan’ın desteğini içeren bir sermaye planını mümkün kıldı.</p>

  <p class="normal1">1929 yılında Kettering dizelle ilgili yeni çalışmalarda başarılı olduktan sonra GM iki şirket aldı: Her ikisi de Cleveland’da bulunan ve dizel yapım tesislerine sahip olan Winston Engine ve Electro-Motive Engineering. Bu yeni alımlar Sloan’a benzinli-elektrikli otomobil üretiminde yeni teknoloji ve 1929 yılında otomobil pazarındaki düşüşten korunmak için olası bir sığınak sağladı. Aslında Sloan, Durant’ın yıllar önce yaptığını yapıyordu, yeni teknolojileri olan yeni şirketler bulmak ve her ihtimale karşı bunları GM’in heybesine koymak.</p>

  <p class="normal1">Uzun yıllar Kettering’in yeni dizel modeli, ticari satış içermeyen deneysel bir kavram oldu. Ancak ABD demiryolu şirketleri buharlı lokomotif kullanımından kaynaklanan yükselen malzeme ve emek masrafları için kesin çözümler bekliyorlardı. GM’in iki devirli makinesi, Burlington demiryolu şirketinin başkanı olan Ralph Budd’ın dikkatini çekti: Budd makineyi 1933 yılındaki Chicago Gelişim Yüzyılı Sergisi’nde Chevrolet montaj fabrikası pavyonunu çalıştırırken görmüştü.</p>

  <p class="normal1">Dizel motoru geliştirmeyle geçen bir yılın sonunda, 1934’te GM’in dizel makinesi Ralph Budd’ın Zephyr adını verdiği buhar lokomotifi içinde, şimdi bir efsane haline gelmiş olan “gün batımından şafağa” hattında, Denver-Chicago arasında çalışmaya başladı. Zarif biçimde tasarlanmış olan Zephyr 1.015 mili 13 saat 5 dakikada alıyordu, saatte ortalama 123 kilometre yapıyor ve dünyanın uzun mesafe demiryolu rekorunu kırıyordu.</p>

  <p class="normal1">Makinenin başarısı Kettering’i dizel yakıtla çalışan lokomotifleri üzerinde başka deneyler yapmak için ek ödenek istemeye yönlendirdi. Aşağıdaki diyalog Sloan ve Kettering’in kendi araştırma projelerine duydukları güveni ifade ediyor:</p>

  <p class="indentmetin">Ne kadar paraya ihtiyacı olduğunu sordum.</p>

  <p class="indentmetin">Bay Kettering 500.000 dolar kadar gerektiğini düşündüğünü söyledi.</p>

  <p class="indentmetin">Bu kadar az bir parayla bize bir lokomotif veremeyeceğini söyledim.</p>

  <p class="indentmetin">“Biliyorum” dedi dostça, “Ama düşündüm ki, eğer o kadar para harcarsak sen gerisini de bulursun.”</p>

  <p class="indentmetin">İstediği parayı aldı.</p>

  <p class="normal1">1963 yılında Sloan ikinci otobiyografisini yayımladığında GM’in Elektromotor bölümü dünya çapında 25.000’den fazla dizel lokomotif satmıştı.</p>
</body>
</html>
