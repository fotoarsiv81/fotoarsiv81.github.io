<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_155">Sloan, Bruce Barton’u Buluyor</h2>

  <p class="normal1">Sloan’ın birçok yönetsel kararının parlaklığı mükemmel çizilmiş piramitler gibi şekillenir, en alttaki yayvan kısımlar düşüncesinin genişliğini gösterir, üst düzeylerde araştırma çalışmaları yer alır ve en üstteki en küçük üçgende de politikayı uygulamak için seçilen insan bulunur. Kettering araştırma piramidinin en üstünde yer alıyordu, Raskob ve Brown finans üçgeninin zirvesindeydiler ve Knudsen de Chevrolet üretiminin tepesindeydi. Harley Earl ise tasarım piramidinin şahikasında yer almaktaydı.</p>

  <p class="normal1">Sloan’ın şimdiki ihtiyacı ise şirket için reklam kampanyasını yürütecek en becerikli ve yetenekli kişiyi bulmaktı. Yine yaptığı seçimle bu işi yapabilecek insanı sezgisel olarak bulma becerisini gösterdi. Parlak bir sözcük ustası üzerinde karar kıldı, bu kişi Amherst Üniversitesi mezunu ve bir papazın özgüven sahibi oğlu olan Bruce Barton’du. Barton 1919 yılında kurulmuş olan BDO reklam ajansının kurucularından biriydi, firmanın adı Bruce Barton, Roy Durstine ve Alex Osborn’un soyadlarının ilk harfleriyle oluşmuştu. (1928 yılında George Batten kendi harfini ekleyecek ve firma meşhur BBDO haline gelecekti.)</p>

  <p class="normal1">Barton reklamcılıktaki ani yükselişine ürün ve şirketleri olumlu, insani niteliklerle birleştirecek kesin bir dil üzerinde ısrar ederek ulaştı. İlk yaptığı iş olan, P.P. Collier’in yayımladığı The Harvard Classics adlı kitap dizisiyle, (50 önemli tarihi edebi ve felsefi çalışmanın antolojisi. Mesela The Aeneid, Don Kişot, İngiliz ve Amerikan şiir ciltleri vs.) okuyucunun dikkatini çekmekteki dehasını ortaya koydu. Ama Barton şu cümleyle başlayan reklamı yazmadan önce satışlar gayet düşüktü: “Bu, ölüme giden Marie Antoinette’in hikâyesi” Bu ilan okuyucuyu tanınmış edebi klasiklere aşina olmanın faydası hakkında bilgilendiriyordu. Bu reklam sayesinde edebi serilerin satışı 400.000 sete ulaştı.</p>

  <p class="normal1">Daha sonra Birinci Dünya Savaşı esnasında Barton meşhur Salvation Army (Protestan yardım kuruluşu) sloganını yazdı: “Bir adam yıkılabilir. Ama asla terk edilmez.” Savaş zamanı yaptığı işlerin doruğu New York’luları hedef alan bir Zafer İkrazı kampanyasıydı. Bu reklam (ki Manhattan’da yaşadığı için Sloan’ın da dikkatini çekmiş olmalı) şu şekilde biliniyordu: “Ben New York’um ve bu benim inancım”. Böylece bu dev metropole kendi kişiliğini veriyordu. David Farber şöyle yazıyor: “[Barton’un] reklamları New York’luları ne kadar âlicenap bir şehirde yaşadıklarını takdir etmeye yönelterek onları onurlandırıyordu, bunun sonucunda da onların savaş bonoları alımlarını hızlandıracaktı.”</p>

  <p class="normal1">Sloan’ın aklının bir köşesine şöyle bir fikir yerleşmiş olmalıydı; eğer iyi yazılmış ve edebi bir reklam New York için sıcak ve farklı bir karakter oluşturuyorsa, o zaman GM şirketi için de benzer, olumlu bir sonuç almak mümkündür.</p>

  <p class="normal1">Barton her zaman özgüvenini ve olumlu heyecanını ortaya koyuyor, işin haylazlık veya pazarlık kısmıyla asla ilgilenmiyordu. Kendine ve işine gerçekten inanıyordu. Amacı GM’i kişisel ve insani bir şeye dönüştürerek, şirketi Amerikan ailesinin bir sembolü haline getirmekti. Hayatı boyunca birçok unutulmaz cümle dile getirdi. Bunlardan bazıları: “Eğer çocuğunuza sadece bir hediye verebilecekseniz bırakın bu coşku olsun” ve “İyi günlerde insanlar reklam yapmak ister, kötü günlerdeyse buna mecburdurlar”dır.</p>

  <p class="normal1">Böylece 1922 yılında Sloan, GM şirket imajına hayat vermesi için Barton ve ajansına yöneldi. Sloan’ın biyografisinin yazarı şunu ifade eder: “Sloan’ın bildiği Barton, hevesten, işi yapabileceğine dair güçlü inancından ve taşan yaratıcılıktan ibaretti.”</p>

  <p class="normal1">Bunlar, tam da Sloan’ın, GM ismini kamuoyuna tanıtacak insanda aradığı niteliklerdi.</p>
</body>
</html>
