<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sloan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_111">GM’in GMAC Hikâyesi</h2>

  <p class="normal1">Sloan’ın büyütmesi ve geliştirmesi gereken bir iş kalmıştı geriye: 1919 yılında Jacob Raskob’un kurduğu sarsıcı GM Kredi Şirketi (GMAC). Bu finans bölümü Sloan’ın seyrek içgözlemlerinden birini meydana çıkardı, Sloan şöyle yazdı: “Otomobil işine yabancı olan biri nasıl olup da GM’in ABD’deki en önemli finansman kurumlarından birine sahip olduğuna ve müşteriye finansman sağladığına şaşırabilir.”</p>

  <p class="normal1">General Motors’un pazarı belirlediği parlak ve düşük satışlı karanlık yıllarında önemli kârlar elde eden hep GMAC olmuştur, bütün şirket içinde en fazla yatırım getirisi olan kısım odur. Uzun zaman boyunca GMAC ülkedeki yıllık toplam araç kredilendirmesinde yüzde 16-18 arası paya sahiptir.</p>

  <p class="normal1">Sloan bu sıra dışı fırsatın niye GM’de ortaya çıktığını anlamıştı:</p>

  <p class="indentmetin">Seri üretim, tüketici finansmanı ihtiyacı hakkında geniş bir yaklaşım gerektirdi, bunu bankalar o zaman fazla önemsemiyorlardı. Bankalar bu ihtiyacı karşılamayı ihmal ettiler.</p>

  <p class="normal1">GMAC’ten önce Amerikalı tüketici taksitli satışlarla mobilya, dikiş makinesi (Singer modeli) alabiliyordu ve elbette ev ipotekleri sistemi vardı. 1915 yılında ilk taksitle otomobil satışını Willys-Overland şirketi yaptı. Sloan, Willys’in sahibi John Willys’le olan dostluğu nedeniyle Guaranty Securities şirketinin yöneticilerinden biri olmayı kabul etmişti.</p>

  <p class="normal1">1920’lerde tüketici dar gelirli vatandaşlara borç vermek için kurulmuş mali kurumlar olan Morris bankasından da borç alabiliyordu. Morris bankası maddi teminat istemiyordu ama buna karşın iki kefil istiyordu. Bir süre için Amerika’nın düşük gelirli sınıflarına tek borç para verenler onlardı. 1920’lerin ortasında ticari bankalar bireysel kredileri başlattığında bu banka ortadan kayboldu.</p>
</body>
</html>
