<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre12"><br class="calibre17" /></h1>

  <h1 class="calibre12"><br class="calibre17" /></h1>

  <h1 class="calibre12">2</h1>

  <h2 class="calibre14">DÂR-ÜL HARB</h2>

  <p class="calibre15">İnsan tarihi boyunca birçok uygarlık yükselmiş ve çökmüştür; Çin, Hindistan, Yunan, Roma ve bunların daha öncesinde Ortadoğu'nun antik uygarlıkları ilk akla&nbsp;gelenlerdir. Avrupa tarihinde ortaçağ denilen yüzyıllarda, dünyanın en ileri&nbsp;uygarlığı tartışmasız bir biçimde İslam uygarlığıydı. İslam'la boy ölçüşebilecek&nbsp;-hatta bazı bakımlardan onu geride bırakabilecek- uygarlıklar Hindistan ve&nbsp;Çin'di ama bunların ikisi de belli bir bölgeyle ve bir etnik grupla sınırlı&nbsp;kalmış ve dünyanın geri kalanı üzerindeki etkileri buna paralel olarak az&nbsp;olmuştu. Buna karşılık, İslam uygarlığı hem bakış olarak hem de özlemleri&nbsp;bakımından kesinlikle evrenseldi.</p>

  <p class="calibre15">Peygamber'in Müslümanlara vasiyet ettiği temel görevlerden biri cihattı. Bu sözcük Arapça'da çaba ya da uğraş anlamına gelen c-h-d kökünden gelir. Klasik&nbsp;metinlerde bu sözcük sık sık mücadele ve dolayısıyla savaşmak anlamında&nbsp;kullanılıyordu. Kuran'da "Allah yolunda cihat" (örneğin, IX, 24; LX,1 gibi)&nbsp;ifadesi sık sık geçer ve bu ifade yerine göre ahlaki mücadele ve silahlı mücadele olarak yorumlanır. Genelde bağlama bakarak bu anlamlardan hangisinin amaçlandığını anlamak oldukça kolaydır.&nbsp;Kuran'da cihat sözcüğü, bu iki ayrı ama ilişkili anlamda, birçok yerde geçer.&nbsp;Peygamber'in egemen pagan yönetime karşı mücadele eden bir azınlığın lideri&nbsp;olduğu Mekke dönemi ve sonrasına denk düşen ilk bölümlerde, cihat sözcüğüyle,&nbsp;modernist yorumcuların sevdiği, ahlaki mücadele kastediliyordu. Peygamber'in&nbsp;devletin ve ordunun başına geçtiği Medine dönemine denk düşen sonraki bölümlerde&nbsp;ise sözcük daha açık olarak pratik çağrışımlar yapıyordu. Birçok yerde sözcük&nbsp;hiç tartışmasız bir biçimde askeri anlam taşır. Bunun iyi bir örneği, IV, 95'tir: &nbsp;&nbsp;&nbsp;"Müminlerden, özrü olanlar hariç, oturanlar ile malları ve canlarıyla Allah yolunda cihat edenler bir olmaz. Allah malları ve canlarıyla cihat edenleri derece bakımından oturanlardan üstün kıldı. Gerçi Allah hepsine de&nbsp;güzellik (cennet) vadetmiştir; ama mücahidleri, çok büyük bir ecirle üstün&nbsp;kılmıştır." Aynı duyguya VIII, 72; IX, 81, 88; LXVI, 9 ve benzeri örneklerde&nbsp;rastlanır.</p>

  <p class="calibre15">Bazı Müslümanlar, özellikle dış dünyaya hitap ederken, cihat görevini manevi ve ahlaki anlamda açıklar. Kuran'daki ilgili ayetleri ve Peygamber'in yaşamına&nbsp;ilişkin hadisleri aktaran daha önceki otoritelerin ezici bir çoğunluğu cihadı&nbsp;hep askeri anlamıyla tartışmıştır. İslam hukukuna göre, dört tür düşmana karşı&nbsp;savaşmak mubahtır: kafirler, mürtetler [dönmeler -çev.] asiler ve eşkıyalar. Bu&nbsp;dört savaş türü de meşru olmakla birlikte, yalnızca ilk iki tür cihat sayılır.&nbsp;Böylelikle cihat bir dini vecibe olur. Kutsal savaş vecibesini tartışan klasik&nbsp;İslam uleması saldırı ve savunma amaçlı savaş ayrımı yapar. Saldırıda, cihat bir&nbsp;bütün olarak Müslüman cemaatinin görevidir ve bu yüzden gönüllülerle askerler&nbsp;tarafından yürütülebilir. Savunma savaşında ise cihat, eli ayağı tutan her birey&nbsp;için bir görevdir. Usame bin Ladin ABD'ye savaş ilan ederken bu ilkeden medet&nbsp;umuyordu.</p>

  <p class="calibre15">Kayıtlı on dört yüzyıllık Müslüman tarihinin çoğu döneminde, cihat genelde İslam güçlerinin ilerleyişi ya da savunulması için silahlı mücadele anlamına gelecek&nbsp;şekilde yorumlanmıştır. Müslüman geleneğinde, dünya ikiye ayrılır: Müslüman&nbsp;yönetimlerin ve İslam hukukunun egemen olduğu İslam Yurdu (Dar-ül-lslam) ve&nbsp;insanların yaşadığı ama daha önemlisi, kafirlerin yönetiminde olan, dünyanın&nbsp;geri kalanı Savaş Yurdu (Dar-ül-Harb). Bu varsayıma göre, cihat görevi, geçici&nbsp;ateşkes dönemleri hariç, dünya ya Müslümanların inançlarını benimseyene ya da&nbsp;Müslüman yönetime tabi olana kadar sürecektir. Cihat için savaşanlar iki&nbsp;dünyanın nimetlerine de hak kazanır; bu dünyada ganimet, öteki dünyada cennet.&nbsp;Birçok başka meselede olduğu gibi burada da, Kuran'm yol göstericiliği&nbsp;hadislerde, yani Peygamber'in yaşarken söyledikleri ve yaptıklarından oluşan&nbsp;gelenekte, vurgulanmış ve ayrıntılı bir biçimde gösterilmiştir. Bunların birçoğu&nbsp;kutsal savaşla ilgilidir. Birkaç örnek verecek olursak:<br class="calibre2" /></p>

  <p class="calibre15">Cihat, ister mümin isterse münafık olsun, her yönetici altında sizin görevinizdir.</p>

  <p class="calibre15">Cephede bir gün ve bir gece savaşmak, bir ay oruç tutmaktan ve namaz kılmaktan iyidir.</p>

  <p class="calibre15">Bir karıncanın ısırması şahadet eden birini bir kılıç darbesinden daha çok acıtır çünkü bu darbeler onun için baldan tatlıdır, sıcak bir yaz gününde soğuk&nbsp;sudur.</p>

  <p class="calibre15">Şahadet yoluna girmeden ölen biri bir kafir gibi ölür.</p>

  <p class="calibre15">Allah Cennet'e zincirlerle sürüklenen insanlara (İslam'ı zorla kabul edenlere) şaşar.</p>

  <p class="calibre15">Ok atmayı öğren çünkü okçuyla hedefi arasındaki mesafe Cennet bahçeleriyle arasındaki mesafedir.</p>

  <p class="calibre15">Cennet kılıçların gölgesindedir.</p>

  <p class="calibre15">Gelenekler cihat için yürütülen savaşın bazı kurallarını da belirlemiştir:</p>

  <p class="calibre15">Esirlere iyi muamele ediniz. Ölülerin malları dışında yağma caiz değildir. Allah kadınların ve çocukların öldürülmesini men eder. Müslümanlar, hukuka uygun&nbsp;olmaları koşuluyla, anlaşmalarına sadıktır.A<br class="calibre2" /></p>

  <p class="calibre15">Ulemanın şeriat üzerine yazdığı standart metinlerde normal olarak bir bölüm, kafirlere ve mürtetlere karşı düzenli savaş olarak askeri anlamda yorumlanan&nbsp;cihada ayrılır. Ama bu metinler doğru davranışı, düşmanlıkların başlaması ve&nbsp;sona erdirilmesi, savaşçı olmayanlara ve esirlere, elbette elçilere, yapılacak&nbsp;muamele gibi meselelerde savaş kurallarına saygı gösterilmesini emreder.</p>

  <p class="calibre15">Hz. Muhammed'in yaşadığı dönemle başlayan yazılı İslam tarihinin büyük bölümünde, cihat sözcüğü asıl olarak askeri anlamda kullanılmıştır. Hz. Muhammed&nbsp;peygamberlik misyonunu doğduğu şehir Mekke'de başlatmıştır ama kendisi ve&nbsp;izleyicilerinin şehri yöneten pagan oligarşisinin zulmüne maruz kalması yüzünden&nbsp;Medine'ye göç etmişti; burada yerel kabileler tarafından iyi karşılanmış ve&nbsp;Peygamber önce hakem, ardından da hükümdar olmuştur. Bu göç Arapça'da Hicret&nbsp;olarak bilinir; sözcük İngilizce bazen yanlış telaffuz edilmekte, bazen de&nbsp;"kaçış" olarak yanlış tercüme edilmektedir. Müslüman çağ Hicri takvimle başlar.&nbsp;İlk cihat Peygamber tarafından doğduğu şehrin yöneticilerine karşı verilir ve&nbsp;Hıristiyan takvimine göre 630'da, Hicri takvime göre 8. yılın Ramazan ayında&nbsp;Mekke'nin fethiyle son bulur. Mekke yöneticileri neredeyse hiçbir direniş&nbsp;göstermeden teslim olur ve Peygamber'e ya da bir Müslüman'a karşı işledikleri&nbsp;özel bir suçtan dolayı suçlananlar dışında, anlaşmalara sadık kalmaları&nbsp;koşuluyla, Mekkelilerin canlarına ve mallarına dokunulmaz. Bundan sonraki görev Müslüman otoriteyi Arabistan'ın geri kalan kısmına. Peygamber'den sonra, halifeler döneminde de bütün dünyaya yaymaktır.</p>

  <p class="calibre15">1. Cihat üzerine bu ve diğer metinler Peygamber'in hadislerinin derlendiği kitaplarda bulunabilir; bunların bazılarının İngilizce çevirileri de vardır.&nbsp;Yukarıdaki aktarma Ala al-Din Ali ibn Husam al-Din al-Muttani'nin Kanz al-UmmaV ından alınmıştır; 8 cilt, (Haydarabad, 1312; 1894-1895), c. 2, s. 252-286.</p>

  <p class="calibre15">İslam çağının ilk yüzyıllarında bu mümkün görünüyordu, aslında beklenen sonuçtu. Hayli kısa bir zaman diliminde muzaffer Müslüman ordular eski Pers&nbsp;İmparatorluğu'nu yıkmış ve bütün topraklarını halifenin yönetimine sokmuştu;&nbsp;böylelikle Orta Asya ve Hindistan'ı istila yolu açılıyordu. Batı'da, Bizans&nbsp;İmparatorluğu henüz yıkılmamıştı ama topraklarının büyük bir bölümünü&nbsp;kaybetmişti. O zamanlar Hıristiyan olan Suriye, Filistin, Mısır ve Kuzey Afrika&nbsp;bölgeleri alınmış, zaman içinde Müslümanlaştırılmış ve Araplaştırılmıştı. Bu&nbsp;bölgeler Avrupa içlerine doğru yayılma, İspanya, Portekiz ve Güney İtalya'nın&nbsp;büyük bir bölümünün fethi için üs hizmeti görecekti. Sekizinci yüzyıl&nbsp;başlarında, muzaffer Arap orduları Pireneler'den Fransa içlerine doğru&nbsp;ilerliyordu.<br class="calibre2" /></p>

  <p class="calibre15">Neredeyse hiç ara vermeksizin zaferlerin kazanıldığı birkaç yüzyılın ardından, Arap cihadı sonunda durduruldu ve Hıristiyan Avrupa tarafından püskürtüldü.</p>

  <p class="calibre15">Doğu'da, BizanslIlar büyük Hıristiyan şehri İstanbul'u elinde tutmayı başarmış ve bir dizi Arap saldırısını püskürtmüştü. Batı'da, İspanya tarihinde&nbsp;Reconquista, yani Yeniden Fetih denen, uzun ve sancılı bir süreç başlamış ve bu&nbsp;süreç Müslümanların İtalya ve Iber Yarımadası'nda zaptettiği topraklardan&nbsp;çıkarılmasıyla noktalanmıştı. Ayrıca Reconquista'yı Ortadoğu'ya taşımak ve&nbsp;yedinci yüzyılda Müslümanlar tarafından fethedilen Mesih'in doğum yerini&nbsp;kurtarmak için bir saldırı da başlatıldı. Haçlı Seferleri olarak bilinen bu&nbsp;girişim tam bir başarısızlıkla sonuçlandı ve Haçlılar bozguna uğratıldı.</p>

  <p class="calibre15">Ama cihat sona ermiş değildi. Yeni bir sayfa açılıyordu ama bu kez sayfayı Araplar değil, İslam'ı sonradan kabul eden Türkler ve Tatarlar açacaktı. Bu&nbsp;güçler o tarihe kadar Hıristiyan olan Anadolu'yu istila etmiş ve Mayıs 1453'te&nbsp;İstanbul'u ele geçirmişti; İstanbul o tarihten sonra İslam cihadının liderliğini yapan ilk halifelerin halefi olan Osmanlı sultanlarının başkenti olacaktı Balkanlardaki OsmanlIlar ve Rusya'daki Müslüman Tatarlar, bu&nbsp;kez Doğu'dan, Avrupa'yı yeniden fethe çıktılar ve bir süre başarılı da&nbsp;göründüler.</p>

  <p class="calibre15">Ama Avrupa Hıristiyanlığı bir kez daha istilacıları püskürttü ve yine İslam topraklarına karşı, bu defa daha başarılı olan,, bir karşı saldırı başlattı.&nbsp;Artık İslam cihadı tamamen savunmaya çekiliyordu; İspanya ve Rusya'da&nbsp;Reconquista'ya, Hıristiyan tebaanın Osmanlı İmparatorluğu'ndaki ulusal kurtuluş&nbsp;mücadelelerine ve nihayet, Müslümanların gözünden, İslam'ın kutsal topraklarına&nbsp;yapılan kafir saldırılarına karşı direniş vardı Daha sonra bu emperyalizm dönemi&nbsp;olarak adlandırılacaktı.</p>

  <p class="calibre15">Bu gerileme döneminde bile, cihat amaçlı saldırı kesinlikle terk edilmedi. Daha 1896 tarihinde, Afganlar bugün kuzeydoğu Afganistan olarak bilinen dağlık&nbsp;Hindukuş bölgesini istila ettiler. O tarihe kadar bölge halkı Müslüman değildi&nbsp;ve Müslümanlar tarafından Kafiristan olarak adlandırılıyordu. Afgan işgali&nbsp;ardından bölgeye Nuristan adı verildi. Aynı dönem içinde, Afrika'da Müslüman&nbsp;olmayan halklara karşı çeşitli türden cihat seferleri düzenlendi. Ancak artık&nbsp;cihat kavramı, pratiği ve deneyimi ağırlıklı olarak savunma amaçlıydı.</p>

  <p class="calibre15">Cihat sözcüğünün esas olarak askeri anlamda kullanılması modern zamanlarda da sürdü. Osmanlı İmparatorluğu döneminde, AvusturyalIlara karşı verilen savaşta&nbsp;bir ileri üs olan Belgrad şehrine, şiirsel bir ad takılmıştı: Dar-ül-Cihat. On&nbsp;dokuzuncu yüzyıl başlarında, Mısır'ı modernleştiren lider Mehmet Ali Paşa,&nbsp;silahlı kuvvetleri ve yönetim kademelerini Fransız ve İngiliz usulüne göre&nbsp;yenileştirdi ve bir "savaş birimi" oluşturdu. Bu birime Arapça Divan el-Cihadiyye adı verildi, başkanına da cihadın yönetiminden sorumlu kişi anlamında&nbsp;Nazır el-Cihadiyye. Cihat sözcüğünün kutsallığını kaybetmesi ve yalnızca askeri&nbsp;çağrışımlarını korumasına ilişkin başka örnekler de bulunabilir. Modern zamanlarda sözcüğün hem askeri hem de ahlaki kullanımı yeniden canlandırıldı ve farklı gruplar tarafından&nbsp;farklı algılandı ve uygulandı. Bugün cihat adına savaştığını iddia eden, Keşmir,&nbsp;Çeçenistan, Filistin ve başka yerlerdeki örgütler sözcüğü kesinlikle ahlaki&nbsp;anlamda kullanmamaktadır.</p>

  <p class="calibre15">Cihat bazen Haçlı Seferi'nin Müslüman muadili olarak takdim edilir ve ikisi de az çok eşit sayılır. Bu bir anlamda doğrudur da; ikisi de kafir düşmanlara karşı&nbsp;doğru inancı savunmak için kutsal savaşlar açmak ve yürütmek iddiasındadır. Ama&nbsp;bir fark vardır aralarında. Haçlı Seferleri Hıristiyan tarihinin geç bir&nbsp;dönemindeki gelişmedir ve bir bakıma Incil'de ifade edilen temel Hıristiyan&nbsp;değerlerden radikal bir kopuştur. Hıristiyanlık yedinci yüzyıldan beri&nbsp;saldırılara maruz kalmış ve çok geniş bir coğrafyayı Müslümanlara kaptırmıştı;&nbsp;dolayısıyla kutsal savaş, daha genelde, haklı savaş eskiden beri bilinen bir&nbsp;kavramdı. Yine de, İslam'la Hıristiyanlık arasındaki uzun mücadelede. Haçlı&nbsp;Seferleri geç bir tarihte yaşanmış, sınırlı ve görece kısa sürmüş bir olaydır.&nbsp;Cihat ise İslam tarihinin başından beri, kutsal metinlerde, Peygamber'in&nbsp;hayatında ve onun yandaşlarıyla, doğrudan haleflerinin eylemlerinde mevcuttu.&nbsp;Cihat bütün İslam tarihi boyunca sürmüş ve bugüne kadar etki gücünü korumuştur.&nbsp;Haçlı sözcüğü adı üzerinde haçtan gelir ve başlangıçta Hıristiyanlık için kutsal&nbsp;savaş anlamına geliyordu. Ancak sözcük Hıristiyan dünyada bu anlamını çoktan&nbsp;yitirmiştir ve genel olarak iyi bir dava için yürütülen ahlaki kampanya&nbsp;anlamında kullanılmaktadır. Bugün sözcük çevre için, temiz su, daha iyi sosyal&nbsp;hizmetler, kadın hakları ve çok çeşitli nedenler için yürütülen kampanyaları&nbsp;anlatmak için kullanılmaktadır. Günümüzde sözcüğün kullanılmadığı bir alan&nbsp;varsa, o da başlangıçta kullanıldığı dinsel alandır. Cihat da çeşitli anlamlarda&nbsp;kullanılıyor ama Haçlı Seferi'nin aksine, cihat başlangıçtaki asli anlamını&nbsp;koruyor.</p>

  <p class="calibre15">Cihat savaşında ölenlere Arapça'da ve diğer Müslüman dillerinde şehit denir.</p>

  <p class="calibre15">İslam'ın Krizi sözcüğü "tanık" anlamına gelen Yunanca martys'ten gelir ve Musevi-Hıristiyan&nbsp;kullanımda inancını inkâr etmektense işkenceye ve ölüme hazır olmayı anlatır.&nbsp;Böylelikle şahadeti inancının, inancı için acı çekmeye ya da ölmeye hazır&nbsp;olduğunun kanıtı ya da tanığı olur. Arapça'da şehit de "tanık" anlamına gelir&nbsp;ama çağrışımı biraz farklıdır. Sözcüğün İslamcı kullanımında, şahadet normal&nbsp;olarak cihat yolunda ölmek olarak yorumlanır ve mükafatı ilk dönemin dinsel&nbsp;metinlerinde ayrıntılarıyla anlatılan cennette sonsuza dek yaşamaktır, intihar,&nbsp;tam tersine, büyük bir günahtır ve başka durumda cennetlik olanlar için bile&nbsp;sonsuza kadar cehennem ateşinde yanmak anlamına gelir. Klasik dönemin uleması&nbsp;düşmanın elinde ölmekle kendi elleriyle kendini öldürmek arasında kesin bir&nbsp;ayrım yapmıştır. Son dönemin bazı fundamentalist uleması ve bazı başka din&nbsp;adamları bu ayrımı bulandırmakta, hatta görmezden gelmektedir ama onların görüşü&nbsp;kesinlikle herkesin tartışmasız kabul ettiği tek görüş değildir. Demek oluyor&nbsp;ki, intihar bombacısı teolojik açıdan azımsanamayacak bir riske girmektedir.&nbsp;Kutsal savaş inancın bir şartı olduğundan, şeriat kurallarıyla inceden inceye&nbsp;düzenlenmiştir. Bir cihadın savaşçıları kadınları ve çocukları ve ilk kez onlar&nbsp;saldırmadıkça yaşlıları öldüremez, esirlere işkence edemez ya da onları&nbsp;öldüremez, bir ateşkesten sonra düşmanlığı yeniden başlatmak için adil bir uyarı&nbsp;yapmak ve anlaşmalara saygı göstermek zorundadır. Ortaçağda ulema ve din&nbsp;adamları, hangi silahların kullanılması ve hangilerinin kullanılmaması gerektiği&nbsp;gibi meseleler dahil, savaş kurallarını ayrıntılı bir biçimde tartışmıştır.<br class="calibre2" /></p>

  <p class="calibre15">Hatta ortaçağdaki metinlerde, sapan ve mancınıklar, zehirli oklar ve düşmanın su kaynaklarını zehirlemekle ilgili tartışmalar aracılığıyla, bir bakıma füzelerin&nbsp;ve kimyasal silahların yasallığı üzerine tartışmalar da yapılmıştır. Bu&nbsp;noktalarda çeşitli görüşler vardır. Bazıları bu silahlara izin verirken,&nbsp;bazıları da bu silahların kısıtlanmasından ya da tümden yasaklanmasından&nbsp;yanadır. Bu konudaki kaygının nedeni söz konusu silahların ayrım gözetmeksizin&nbsp;verdiği &nbsp;zarardır. İslam'ın temel metinlerinden hiçbiri terörizme ya da cinayete onay vermez. Hiçbir metin -benim bildiğim kadarıyla- savaşla ilgisiz kişilerin&nbsp;rastgele katliamını konu bile etmez.</p>

  <p class="calibre15">Ulema savaş ganimetlerinin tesadüfi olduğunu, hiçbir zaman savaşın asıl amacı olamayacağını ısrarla belirtir. Hatta bazıları bu meselede, eğer yağma asıl amaç&nbsp;olursa, cihadın geçersiz olacağı ve bu dünyada olmasa bile öteki dünyada, bunu&nbsp;yapanların cihadın hiçbir faydasını görmeyeceğini söyleyecek kadar kararlıdır.&nbsp;Geçerli olabilmesi için cihadın maddi kazanç değil "Allah yolunda" verilmesi&nbsp;şarttır. Bununla birlikte, cihadın kutsal adının şerefsiz amaçlar uğruna&nbsp;kirletildiğine ilişkin sık sık şikayetlere rastlanmıştır. Özellikle Afrikalı&nbsp;âlimler mağdurlara verilen zararı ve onlar üzerinde yasal mülkiyet tesis&nbsp;edilmesini haklı çıkarmak için köle tacirlerinin cihat adını kullanmalarına&nbsp;lanetler okuyordu. İlahi Hukuk savaşçı olmayanlara iyi muamele edilmesini&nbsp;emreder ama kazananlara da mağlup edilenlerin mülkleri yanında kişilikleri ve&nbsp;aileleri üzerinde geniş haklar tanır. Antik çağın yaygın adetlerine uygun&nbsp;olarak, savaşta yakalanan düşmanlar aileleriyle birlikte köleleştirilir ve sonra&nbsp;ya satılır ya da kendi malı olarak alıkoyulur. İslam, bu köleleştirme hakkını&nbsp;yalnızca cihat savaşında tanıyıp diğerlerinde tanımayarak, bu kuralda bir&nbsp;değişiklik yapmıştı.</p>

  <p class="calibre15">Mürtetlere karşı verilen savaşın kuralları biraz farklıdır ve kafirlere karşı verilen savaşın kurallarına göre oldukça katıdır. Bir mürtet ya da hain,&nbsp;Müslüman'ın gözünde, kafirden çok daha kötüdür. Kafir henüz nuru görmemiştir ve&nbsp;her zaman sonunda görme umudu vardır. Bu süre zarfında kafir, zorunlu koşulları&nbsp;yerine getirmesi durumunda, İslam devletinin hoşgörüsünden faydalanabilir ve&nbsp;kendi dininin vecibelerini yerine getirmesine, hatta dininin kurallarını&nbsp;uygulamasına bile izin verilir. Hain ise gerçek inancı, kısa bir süre için dahi&nbsp;olsa, öğrenmiş ve sonra onu terk etmiştir. Ulemanın ezici bir çoğunluğu bu&nbsp;cürümün hiçbir insanın affına sığmamayacağı konusunda hemfikir olduğundan,&nbsp;mürtet ölümle cezalandırılır, elbette eğer erkekse. Kadınlar için ise daha hafif bir ceza, kırbaçlama ve hapis yeterli olabilir. Bağışlayıcı olan Allah isterse&nbsp;erkeği öteki dünyada affedebilir ama hiçbir insan otoritesinin bu hakkı yoktur.&nbsp;Bu ayrım, militan liderlerin dışarıda kafirlere ve içeride mürtetlere karşı&nbsp;çifte cihat ettiği günümüzde belli bir önem kazanmıştır. Hepsine değilse bile&nbsp;çoğuna biz Batılılarm gönül rahatlığıyla dost ya da müttefik diyebileceğimiz&nbsp;Müslüman yöneticiler kendi halklarının çoğunluğu değilse bile azımsanmayacak bir&nbsp;bölümü tarafından hain ve daha da kötüsü mürtet olarak görülür,&nbsp;ilk dönemlerden itibaren, (Roma1da yasa koyucuların vi et armis dedikleri,&nbsp;Arapça'da anwatan denilen) zorla alınacak topraklarla sulh yoluyla, yani ateşkes&nbsp;ya da barışçıl teslim olma yoluyla elde edilecek topraklar arasında yasal bir&nbsp;ayrım yapılıyordu. Yağmaya ve daha genel olarak yeni alınmış topraklardaki&nbsp;nüfusa yapılacak muameleye ilişkin kurallar bu bakımdan önemli farklılıklar&nbsp;gösteriyordu. Hadislere göre, fark her Cuma camide simgeleşiyordu. Silah zoruyla&nbsp;alınan topraklarda, müminler camilerde kılıçlarını yanlarında taşıyordu ama sulh&nbsp;yoluyla alınan topraklardaki camilerde ağaç eşyalar taşınabilirdi. Kılıç imgesi&nbsp;bugün de önemini koruyor. Suudi bayrağında yeşil zemin üzerine iki amblem&nbsp;bulunur. Biri İslam inancının Arapça ifadesidir:&nbsp;&nbsp;&nbsp;&nbsp;"Allah'tan başka yoktur tapacak, Muhammed Allah'ın peygamberidir." Öteki ise şüphe götürmez bir biçimde bir kılıç resmidir.</p>

  <p class="calibre15">Belli dönemlerde, ulema Dar-ül İslam ve Dar-ül Harb arasında bir ara statü, Dar-ül Sulh ya da Dar-ül Aht, tanımıştır. Bu statüye, yöneticileri İslam'ın yöneticileriyle belli anlaşmalara girmiş ve buna bağlı olarak vergi ya da&nbsp;haracını, başka bir ifadeyle cizye'ye ya da kelle vergisini veren ve iç&nbsp;işlerinde büyük oranda özerkliklerini koruyan Müslüman olmayan, özellikle de&nbsp;Hıristiyan ülkeler giriyordu. Bunun ilk örneği yedinci yüzyılda Emevi&nbsp;halifeleriyle Ermenilerin Hıristiyan prensleri arasında yapılan anlaşmadır. Dar-ül Sulh ya da Dar-ül Aht'm klasik örneği 652 yılında Nubia'nın Hıristiyan yöneticileriyle varılan anlaşmadır; bu anlaşmaya göre onlar kelle vergisi yerine&nbsp;kölelerin sayısına göre yıllık bir haraç veriyorlardı. Armağanları haraç olarak&nbsp;görmeyi tercih eden Müslüman yöneticiler ve yasal danışmanları yasayı Müslüman&nbsp;olmayan güçlerle girilen bütün politik, askeri ve ticari ilişkileri kapsayacak&nbsp;şekilde düzeltmiştir. Bu yaklaşım bugün bile tamamen terk edilmiş değildir.&nbsp;Müslümanlar ta başından beri Dar-ül Harb'da yaşayan insanlar arasında belli&nbsp;farklılıklar olduğunu biliyordu. Çoğu İslam için ciddi bir tehdit oluşturmayan&nbsp;ve İslam'a kazandırılma ihtimali yüksek çok-tanrılı dinlere inananlar ve&nbsp;putperestlerdi. Bunlar asıl olarak Asya ve Afrika'da yaşıyordu. Önemli bir&nbsp;istisna, Müslümanların kendilerininkine benzer bir dine inandıklarını bildikleri&nbsp;ve bu yüzden dünya hakimiyeti -ya da, onların ifadesiyle, dünya aydmlanması-mücadelesi önünde birinci engel olarak gördükleri Hıristiyanlardı. Hıristiyanlık&nbsp;ve İslam dinsel olarak belirlenmiş iki medeniyettir ve bu medeniyetler farkları&nbsp;yüzünden değil, benzerlikleri yüzünden çatışmaya girmiştir.</p>

  <p class="calibre15">Arabistan dışında, Müslümanların halen ayakta olan en eski dinsel yapısı, Kudüs'teki Mescidi Aksa 691 ya da 692 yıllarında tamamlandı. Eski Yahudi&nbsp;tapınağının yerine dikilen bu anıt stiliyle ve Holy Sepulchre ve Ascension&nbsp;Kilisesi gibi Hıristiyan anıtlara benzerliğiyle Yahudilere ve daha önemlisi&nbsp;Hıristiyanlara açık bir mesaj yolluyordu. Deniyordu ki, bu dinlerin vahiyleri,&nbsp;bir zamanlar sahici olsalar bile, izleyicilerinin onlara layık olmaması yüzünden&nbsp;yozlaşmış ve İslam'da vücut bulan son ve mükemmel vahiy tarafından alt&nbsp;edilmiştir. Hıristiyanlar nasıl Yahudileri yenmiş ve onların yerine geçmişse,&nbsp;Müslüman inancı ve İslam halifesi de şimdi Hıristiyan dünya düzeninin yerine&nbsp;geçecektir. Bunu vurgulamak için, Mescidi Aksa'ya oyulan ayetlerde&nbsp;Hıristiyanların temel hataları olarak görülen şeylere karşı&nbsp;çıkılıyordu:</p>

  <p class="calibre15">"Oğul vermeyen ve ortak koşulmayan Allah'a dua ediniz" ve "0, Allah birdir.Allah sameddir.O doğurmamış ve doğurulmamıştır. Hiçbir şey ona eş ve denk değildir" (Kuran CXII). Bu açıkça Hıristiyanlığın temel inancına bir meydan&nbsp;okumaydı. Bin yıl sonra, Arabistan'da konuşlanmış Amerikan birlikleri birçok&nbsp;Müslüman ve özellikle de Usame bin Ladin tarafından benzer bir tehdit, bu kez&nbsp;Hıristiyanlığın İslam'a meydan okuması olarak algılandı.</p>

  <p class="calibre15">Hıristiyanlık karşısındaki bu ilk meydan okumayı pekiştirmek için halife, ilk kez, altın sikke bastırdı; o tarihe kadar bu imtiyaz Roma İmparatorluğu'na&nbsp;aitti. İlk İslam altın parasının adının Roma dilindeki denarius'tan ödünç alınan&nbsp;dinar oluşu anlamlıdır. Bu sikkelerin bazılarının üzerinde halifenin adı.&nbsp;Müminlerin Kumandanı olarak unvanı ve aynı polemikçi ayetler yazılıydı. Mesaj&nbsp;açıktı. Müslüman anlayışta, Yahudiler ve sonra Hıristiyanlar yanlış yola&nbsp;sapmışlar ve yanlış öğretileri izlemişlerdi. Bu yüzden iki din de geçersiz&nbsp;kılınmış ve yerlerini Allah'ın indinde son ve tek din olan İslam almıştı.</p>

  <p class="calibre15">Mescidi Aksa'da aktarılan ve altın sikkelere yazılan Kuran ayetleri, Müslümanlar için, hakiki inancın en kötü çarpıtılma örneklerini mahkûm eder. Kuşkusuz,&nbsp;halifeden imparatora yollanan, ek bir mesaj daha vardır: "Sizin inancınız&nbsp;yozlaşmış, zamanınız geçmiş. Allah'ın yeryüzündeki imparatorluğunun yöneticisi&nbsp;şimdi benim."</p>

  <p class="calibre15">Mesaj alındı ve altın sikkelerin basılması imparator tarafından savaş nedeni olarak görüldü. Bin yılı aşkın bir süre içinde, Medine, Şam, Bağdat, Kahire ve&nbsp;İstanbul olmak üzere birbirini takip eden başkentlerdeki İslam halifeleri&nbsp;Konstantinapol, Viyana ve ardından, daha batıda kalan ve çeşitli unvanlar&nbsp;taşıyan uzak ülkelerdeki Hıristiyan imparatorlarına karşı mücadele etti. Bu&nbsp;Hıristiyan imparatorluklarının her biri, kendi zamanlarında, cihadın temel&nbsp;hedefiydi.</p>

  <p class="calibre15">Kuşkusuz, pratikte cihat öğretisinin hayata geçirilmesi her zaman kaba ya da şiddetli olmuyordu. Kitabın emrettiği savaş hali yasal olarak ateşkes dönemi&nbsp;denebilecek kesintilere uğrayabiliyordu ama bunlar savaşan Avrupalı güçlerin birbirleriyle imzaladığı barış anlaşmalarından biraz farklıydı. Bu tür ateşkesleri Peygamber&nbsp;pagan düşmanlarıyla yapmıştı ve bunlar İslam'ın uluslararası hukuku&nbsp;diyebileceğimiz şeyin temelini oluşturdu. Şeriata göre, daha önceki ilahi&nbsp;vahiylere dayanan dinlere hoşgörü göstermek bir meziyet değil, görevdi (Kuran&nbsp;II, 256: "Dinde zorlama yoktur"). Müslümanların yönetiminde bulunan topraklarda,&nbsp;en önemlisi her yetişkin erkek için alınan kelle vergisi olmak üzere belli&nbsp;koşulları yerine getirmek şartıyla, İslam hukuku Yahudilerin ve Hıristiyanların&nbsp;dinlerinin vecibelerini yerine getirmelerine ve kendi meselelerini kendilerinin&nbsp;çözmelerine izin verir. Cizye denilen bu vergi Kuran'da belirlenmiştir (IX, 29):&nbsp;"Kendilerine kitap verilenlerden [yani, Yahudiler ve Hıristiyanlardan] Allah'a&nbsp;ve ahiret gününe inanmayan, Allah ve Resulünün haram kıldığını haram kılmayan ve&nbsp;hak dini (kendine) din edinmeyen kimselerle, küçülerek elleriyle cizye verinceye&nbsp;kadar savaşın." Son birkaç cümle, hem literal hem de pratik olmak üzere, çeşitli&nbsp;biçimlerde yorumlanmaktadır.</p>

  <p class="calibre15">Diğer yasaklar arasında belli kıyafetleri giymek ya da nişanları takmak, silah taşımak, ata binmek, Müslüman köle sahibi olmak ya da İslami binalardan yüksek&nbsp;bina yapmak vardı. Son iki yasak ve cizye hariç, bu kurallar her zaman sıkı bir&nbsp;biçimde uygulanmıyordu. Bu yasakları telafi etmek için, Müslüman devletin&nbsp;hoşgörüyü hak eden Müslüman olmayan tebaası, eğitim, vergi, özellikle evlenme,&nbsp;boşanma ve miras gibi kişisel statülere ilişkin kendi yasalarını uygulamak dahil&nbsp;olmak üzere, kendi cemaatinin iç işlerini yönetmekte çok geniş bir özerkliğe&nbsp;sahipti. Müslüman devletle Müslüman olmayan bir cemaat arasındaki anlaşma ya da&nbsp;sözleşmeye zımma, hoşgörülen böyle bir cemaatin üyelerine de zımmiler deniyordu.&nbsp;Modern dilde, İslam devletlerindeki Yahudiler ve Hıristiyanlara biz ikinci sınıf&nbsp;vatandaş diyoruz ama yasayla ve vahiyle kurulan ve kamuoyu tarafından tanınan&nbsp;bir ikinci sınıf vatandaşlık Batı'da Hıristiyan olmayanların, hatta bazı sapkın Hıristiyanların kaderi olan vatandaşlık haklarından tümden yoksun oluşa göre çok daha iyiydi.</p>

  <p class="calibre15">Ayrıca cihat Müslüman hükümetleri Müslüman rakiplere karşı, Haçlı Seferleri sırasında bile, zaman zaman Hıristiyan müttefikler arayışından alıkoymuyordu.</p>
</body>
</html>
