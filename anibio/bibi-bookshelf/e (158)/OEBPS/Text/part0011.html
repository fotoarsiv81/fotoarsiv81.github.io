<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre19"><br class="calibre17" /></h2>

  <h2 class="calibre19"><br class="calibre17" /></h2>

  <h1 class="calibre12">8</h1>

  <h2 class="calibre14">Suudi Gücüyle Vahabi&nbsp;</h2>

  <h2 class="calibre14">Öğretisinin İzdivacı<br class="calibre17" /></h2>

  <p class="calibre15">Kutsal geçmişe dönüş adına modernliğin reddi bölgede çeşitli ve zengin bir tarihe sahiptir. Bunlar içinde en önemlisi kurucusunun adıyla bilinen Vahabiliktir. Muhammed ibn 'Abd al Vahab (1703-1792) Arabistan'ın Suud&nbsp;aşiretinden yerel şeyhlerin yönetimindeki Nejd bölgesinden bir din adamıydı. Abd&nbsp;al Vahab 1744 yılında bir arınma ve yenilenme kampanyası başlattı. İlan ettiği&nbsp;amacı, sonradan yapılan tüm eklentileri ve çarpıklıkları temizleyerek ve zorunlu&nbsp;olduğu yerlerde de yıkarak Kurucu'nun saf ve sahici İslam'ına geri dönmekti.&nbsp;Vahabi davası Necid'in Suudi yöneticileri tarafından sıcak karşılandı ve silah&nbsp;zoruyla belli bir süre başarıyla yürütüldü. Bir dizi kampanyayla Suudiler&nbsp;yönetimleri ve inançlarını orta ve doğu Arabistan'ın çoğu bölgesine taşıdılar ve&nbsp;hatta doğrudan Osmanlı yönetimindeki Bereketli Ay topraklarına saldırdılar.</p>

  <p class="calibre15">Irak'tâki Şiilerin kutsal mekanı Kerbela'yı yağmaladıktan sonra gözlerini Hicaz'a diktiler ve 1804-1806 tarihlerinde kutsal Mekke ve Medine şehirlerini işgal edip, kendi tabirleriyle, temizlediler. Artık&nbsp;Vahabiler İslam'dan saptığını ve Müslüman devleti gasp ettiğini düşündükleri&nbsp;Osmanlı sultanına açıktan karşı çıkıyor ve meydan okuyordu.</p>

  <p class="calibre15">Osmanlı İmparatorluğu, bu dönemde çöküş sürecine girmiş olsa bile, bir çöl isyanıyla başa çıkabilecek güçteydi. Mısır valisi ve onun kuvvetlerinin&nbsp;yardımıyla 1818 yılında, Suudi başkentinin işgali ve Suudi emirinin İstanbul'a&nbsp;gönderilerek kellesinin uçurulmasıyla görev tamamlandı. O zaman için, Suudi&nbsp;devletinin varlığı sona ermişti ama Vahabi öğretisi varlığını korudu ve 1823&nbsp;yılında başka bir Suud aşireti başkenti Riyad olan bir Suudi prensliği kurmayı&nbsp;başardı. Bir kere daha Vahabi öğretisinin yandaşları Suudi aşiretinin reislerine&nbsp;yardım ediyordu.</p>

  <p class="calibre15">On sekizinci yüzyılda Vahabiliğin yükselişi büyük oranda dönemin değişen koşullarına bir tepkiydi. Bunlardan biri kuşkusuz İslam'ın gerilemesi ve buna&nbsp;paralel olarak Hıristiyanlığın ilerlemesiydi. Uzun zamandır bu böyleydi zaten&nbsp;ama yavaş ve aşamalı bir süreç içinde oluyordu ve İslam dünyasının uzak&nbsp;bölgelerinde başlamıştı. On sekizinci yüzyıla gelindiğinde, söz konusu gelişme&nbsp;merkezde bile açıkça görülebiliyordu. OsmanlIların Balkanlarda uzun ve sancılı&nbsp;gerilemesi ve Britanya'nın Hindistan'da ilerleyişi hâlâ Arabistan'dan çok uzak&nbsp;gelişmelerdi ama etkileri hem OsmanlIlar hem de İran Körfezi yoluyla duyuluyordu&nbsp;ve kuşkusuz Müslüman dünyasının dört bir köşesinden her yıl Arabistan'a gelen&nbsp;hacılar arasında yankı buluyordu. Vahabilerin hiddeti asıl olarak yabancılara&nbsp;değil, içeride İslam'a ihanet ettiği ve onu aşağıladığını düşündükleri kişilere&nbsp;yönelikti; bir yanda, modernleşme yönündeki her türlü reforma yeltenenler ve öte&nbsp;yanda, daha doğrudan Hz. Muhammed ve müritlerinin gerçek İslamcı mirasını&nbsp;yozlaştırdığına ve küçük düşürdüğüne inandıkları kişiler hedef seçilmişti.&nbsp;Vahabiler kuşkusuz, Sünni olsun Şii olsun, kendilerininki dışında,her türlü İslam mezhebi ya da tarikatine şiddetle karşıydılar. Vahabiler Sufizme özellikle karşıydılar. Sufizmin yalnızca mistisizmini ve hoşgörüsünü mahkûm&nbsp;etmekle kalmıyor, onun pagan kültü olduğunu da savunuyorlardı.</p>

  <p class="calibre15">Vahabiler, güçlerinin yettiği her yerde inançlarını tam bir şiddet ve acımasızlıkla hayata geçirdiler; türbeleri tahrip ettiler, putperestlik&nbsp;dedikleri her şeyi ve kutsal yerleri dağıttılar ve kendi koydukları îslami&nbsp;arılık ve sahicilik standartlarını karşılamayı başaramayan çok sayıda insanı,&nbsp;kadın çocuk demeden öldürdüler. Ibn Abd al Vahab'm getirdiği başka bir uygulama&nbsp;kitapların suçlu bulunup yakılmasıydı. Bunlar asıl olarak Vahabi öğretisine ters&nbsp;düştüğüne karar verilen îslami teoloji çalışmalarıydı. Kitapların yakılmasına&nbsp;genellikle o kitapları yazanlar, çoğaltanlar ve öğretenlerin toptan infazı eşlik&nbsp;ediyordu.</p>

  <p class="calibre15">Suudi gücüyle Vahabi öğretisinin ikinci yakınlaşması Osmanlı İmparatorluğu'nun son yıllarında başladı ve günümüze kadar sürdü Yirminci yüzyıl başlarındaki iki&nbsp;gelişme Va-habiliği İslam dünyasının en önemli gücü haline getirdi. îlk gelişme&nbsp;Suudi krallığının yayılması ve sağlamlaşmasıydı. Osmanlı İmparatorluğu'nun son&nbsp;yıllarında Şeyh Abdül Aziz îbn Suud (1880'de doğmuş, 1902-1953 tarihleri&nbsp;arasında tahtta kalmıştır) bir yanda OsmanlIlar ve öte yanda yayılmakta olan&nbsp;Britanya güçleri arasındaki mücadeleyi çok iyi kullandı. Aralık 1915'te. Kral&nbsp;Britanya ile bir anlaşma imzaladı; anlaşmaya göre hem bağımsız kalacak hem de&nbsp;eğer saldırıya uğrarsa desteklenecekti. Savaşın bitişi ve Osmanlı&nbsp;İmparatorluğu'nun tarihe karışmasıyla bu aşama da sona eriyor ve Kral Britanya&nbsp;ile baş başa kalıyordu. Kral bu yeni duruma da çok çabuk ayak uydurdu ve takip&nbsp;eden yıllarda topraklarını genişletmeyi başardı. 1921'de. Kral nihayet Kuzey&nbsp;Necid'deki ezeli rakibi Ibn Raşid'i mağlup etmiş, topraklarını krallığına katmış&nbsp;ve Nejd sultanı unvanını almıştı.</p>

  <p class="calibre15">Sırada hayati bir mücadele, Hicaz'ın kontrolü mücadelesi vardı. Müslümanların kutsal iki şehri, Mekke ve Medine'yi içeren bu bölge bin yılı aşkın zamandır Peygamber'in soyundan olan Haşimi sülalesi tarafından yönetiliyordu; son yüzyıllarda bölgede gevşek bir Osmanlı&nbsp;hâkimiyeti vardı. Osmanlı yönetimi altındaki Arap topraklarının Birinci Dünya&nbsp;Savaşı'nm ardından yeniden yapılandırılmasıyla ortaya çıkan Irak ve Trans-Ürdün'de, Haşimi sülalesinin çeşitli üyelerinin hakimiyetindeki monarşiler İbn&nbsp;Suud tarafından kendi toprakları için bir tehdit olarak görülüyordu. İlişkilerin&nbsp;giderek kötüleşmesi ardından, Hicaz'daki Kral Hüseyin önce kendisini halife ilan&nbsp;ederek, ardından da Vahabi hacıların kutsal şehirlere hac ziyareti yapmasına&nbsp;izin vermeyerek ikili bir bahane yarattı. İbn Suud buna 1925'te Hicaz'ı işgal&nbsp;ederek yanıt verdi.</p>

  <p class="calibre15">Suudilerin fetih savaşı tam bir başarıyla sonuçlanmıştı. Suudi güçler önce Mekke'yi ele geçirdi, ardından, 5 Aralık 1925'te, on aylık bir kuşatmanın&nbsp;ardından, Medine de savaşmadan teslim oldu. İki hafta sonra babası Hüseyin'nin&nbsp;yerine geçmiş olan Kral Ali, Cidde'deki Britanya elçisinden İbn Suud'a kişisel&nbsp;malı mülküyle birlikte Hicaz'dan çekileceğini bildirmesini istedi. Bu tahttan&nbsp;feragat olarak alındı ve ertesi gün Suudi güçler Cidde'ye girdi. Artık İbn&nbsp;Suud'un kendisini Hicaz Kralı ve Nejd ve bağlı eyaletlerin Sultanı ilan&nbsp;etmesinin önünde hiçbir engel kalmamıştı; 8 Ocak 1926'da da bunu yaptı. Yeni&nbsp;rejim AvrupalI güçler, özellikle de 16 Şubat'ta İbn Suud'a gönderdikleri&nbsp;diplomatik notla, "halkların kendi kaderlerini tayin ilkesi temelinde ve sizi&nbsp;kralları olarak seçen Hicaz halkının iradesine saygının gereği olarak"l&nbsp;Sovyetler Birliği, tarafından hemen tanındı. İbn Suud'la Britanya arasında,&nbsp;krallığın tam bağımsızlığını tanıyan, resmi anlaşma 20 Mayıs 1927'de imzalandı.&nbsp;Sonra başka bazı Avrupa devletleri de kervana katıldı.</p>

  <p class="calibre15">Müslümanların bu yeni devleti tanımaları, aksine, daha yavaş ve gönülsüz oldu. Hindistan'dan bir Müslüman heyet Cidde'ye geldi ve kraldan kutsal şehirlerin kontrolünü bütün Müslüman ülkelerin temsilcilerinden oluşan bir komiteye vermesini istedi. İbn Suud bu talebe yanıt&nbsp;vermedi ve deniz yoluyla Hindistan'a kendisi bir heyet yolladı. Aynı yılın&nbsp;Haziran ayında, kral bağımsız Müslüman devletlerin başkanlarını ve&nbsp;hükümdarlarını ve Müslüman olmayan ülkelerdeki Müslüman örgütlerin&nbsp;temsilcilerini Mekke'ye davet etti ve orada geniş bir İslam Kongresi toplandı.&nbsp;İbn Suud, temsilcilere seslenerek açıkça artık kendisinin Hicaz'ın hâkimi&nbsp;olduğunu bildirdi. O kutsal yerlerin emanetçisi ve hacıların koruyucusu olarak&nbsp;görevlerini yapacaktı ama bunları yaparken dışarıdan kimsenin müdahale etmesine&nbsp;izin vermeyecekti.</p>

  <p class="calibre15">Temsilciler o tarihte değişik tepkiler gösterdiler. Bazıları karşı çıktı ve toplantıyı terk etti; bazıları kabul etti ve yeni düzeni tanıdı. İlginçtir,&nbsp;ikinci gruptan olan Sovyetler Birliği'ndeki Müslümanlar delegasyonunun başı,TASS ajansıyla yaptığı bir mülakatta bu İslam Kongresi'nin Kral İbn Suud'u Kutsal Yerlerin Hamisi olarak tanıdığını ilan ediyordu; mülakatta ayrıca&nbsp;Ürdün'ün bazı parçalarının yeni Hicaz krallığına devri için çağrı yapılıyor ve&nbsp;genelde İbn Suud'a destek dile getiriliyordu. Müslüman devletlerin özellikle de&nbsp;Arap devletlerinin yeni düzeni tanıması çok daha uzun zaman aldı. İran ve&nbsp;Türkiye ile dostluk anlaşmaları 1929'da, Irak'la 1930'da ve Ürdün'le 1933'te&nbsp;imzalandı. Mısır Hicaz'ın Suudi krallığına ilhakını 1936 Mayıs'ında yapılan&nbsp;anlaşmaya kadar tanımadı.</p>

  <p class="calibre15">Bu arada İbn Suud hızla dağınık krallığını toparlayıp yeniden yapılandırma işine koyuldu ve Eylül 1932'de Suudi Arabistan Krallığı adıyla yeni üniter devletini&nbsp;ilan etti. Ertesi yıl, en büyük oğlu Suud'u veliaht tayin etti.</p>

  <p class="calibre15">Aynı yıl, 19 Mayıs 1933'te bölgeyi etkileyen öteki büyük gelişmeye tanık olundu: Suudi maliye bakanıyla Standart Oil of California'nm bir temsilcisi arasında&nbsp;bir anlaşma imzalandı. Suudi politikası ve Vahabi öğretisi sağlam bir ekonomik&nbsp;temele dayanıyordu artık.</p>

  <p class="calibre15">Batı Ortadoğu petrollerine yirminci yüzyılın başından itibaren ilgi duymaya başlamıştı ve operasyonu asıl olarak Britanya, Hollanda ve Fransız şirketleri&nbsp;yürütüyordu. Amerika'nın ilgisi 1920'lerin başında başladı ve ülke içindeki&nbsp;petrol kaynaklarının tükenme kaygısı ve Ortadoğu petrolleri üzerinde bir Avrupa&nbsp;tekeli korkusuyla giderek arttı. Amerikan şirketleri ilk başta Ortadoğu'ya&nbsp;AvrupalI büyük şirketlerin küçük ortakları olarak girdiler. Standard Oil of&nbsp;California ciddi petrol arama işi üstlenen ilk Amerikan şirketiydi. Körfez&nbsp;devletlerindeki bazı sonuçsuz çabaların ardından, Standard Oil yüzünü Suudilere&nbsp;döndü ve 1930'da doğu bölgesinde jeolojik bir arama çalışması için izin talep&nbsp;etti. Kral İbn Suud ilk başta bu talebi geri çevirdi ama sonra müzakereye&nbsp;yanaştı ve ortaya 1933 anlaşması çıktı. Kralın fikrini değiştirmesine neden olan&nbsp;unsurlardan biri kuşkusuz 1929'da başlayan ve krallığın finans kaynaklarında&nbsp;ciddi ve büyüyen bir kötüleşmeyi beraberinde getiren bunalımdı.<br class="calibre2" /></p>

  <p class="calibre15">Anlaşmanın imzalanması üzerinden daha dört ay geçmemişti ki, ilk Amerikalı jeologlar Doğu Arabistan'a geldi. O yılın sonunda, arama ekibi bölgeye iyice&nbsp;yerleşti ve ertesi yıl Amerikalılar petrol çıkarmaya ve ithaline başladı.</p>

  <p class="calibre15">Gelişme süreci İkinci Dünya Savaşı yüzünden sekteye uğradı ama savaş biter bitmez yeniden hız kazandı Arabistan'da çıkarılan petrolün miktarına ilişkin&nbsp;bazı rakamlar bu gelişme seyrini özetleyebilir: 1945'te 21.3; 1955'te 356.6;&nbsp;1965'te 804.8; 1975'te 2582.5 milyon varil.</p>

  <p class="calibre15">Dışarıya petrol ve içeriye para akışı Suudi krallığının iç yapılanması ve hayat tarzında, hem petrol tüketicisi ülkeler hem de genelde İslam dünyası üzerindeki&nbsp;rolü ve nüfuzunda muazzam değişimleri de beraberinde getirdi. En önemli değişim&nbsp;Vahabiliğin etkisi ve onun öncü rolünde oldu. Vahabilik artık bütün İslam&nbsp;dünyasının en nüfuzlu devletlerinden birinin -İslam'ın iki kutsal şehrinin&nbsp;hamisi, dünyanın dört bir yanından dua ve ibadet için her yıl hacca gelen&nbsp;milyonlarca Müslüman'ın ev sahibi olan bir devletin- resmi, devlet destekli&nbsp;öğretişiydi. Aynı zamanda, Vahabiliğin öğretmenleri ve vaizlerinin elinde artık İslam'ın bu kendilerine özgü mezhebini geliştirmek ve yaymak için kullanabilecekleri muazzam mali imkânlar vardı.&nbsp;Kamusal eğitim sistemlerinin iyi olduğu Avrupa ve Amerika'daki Batı ülkelerinde&nbsp;bile Vahabi öğretisini yayma merkezleri, belki de, dine yeni kazandırılanlara ve&nbsp;çocuklarını miras aldıkları kendi dinsel ve kültürel gelenekleri temelinde&nbsp;eğitmek isteyen Müslüman anne babalara açık tek İslami eğitim biçimidir. Bu&nbsp;öğreti yayma faaliyeti özel okullarda, dini toplantılarda, cami kurslarında,&nbsp;tatil kamplarında ve giderek artan oranda hapishanelerde yürütülmektedir.&nbsp;Geleneksel İslam'da medrese terimi yüksek öğrenim merkezi, âlim, öğretmen ve&nbsp;araştırmacı yetiştiren merkez anlamına geliyordu. Klasik İslam'ın medresesi&nbsp;ortaçağın modern Avrupa üniversitelerinin atası ve birçok bakımdan modeliydi.&nbsp;Modern kullanımda medrese olumsuz bir anlam kazanarak şiddet ve bağnazlık&nbsp;aşılayan merkezler anlamında kullanılmaya başladı. Bunun çarpıcı bir örneğini&nbsp;terörist eylemlere karıştığı şüphesiyle yakalanan bazı Türklerin hayat&nbsp;hikâyelerine bakarak görebiliriz. Bu kişilerin hepsi istisnasız Türkiye'de&nbsp;değil, Almanya'da doğmuş ve eğitim görmüştür. Alman hükümeti azınlık grupların&nbsp;dini eğitimlerini denetlemez. Türk hükümeti bu konularda çok hassastır. Devletin&nbsp;dini meselelere bulaşmaktaki isteksizliği yüzünden, Avrupa ve Amerika'da&nbsp;okullarda ve başka yerlerde İslam'ın öğretilmesi genelde tamamen yetkililerin&nbsp;denetimi dışındadır. Bu durum kuşkusuz en az vicdani kaygısı, en güçlü inancı ve&nbsp;en çok parası olanların işine geliyor.</p>

  <p class="calibre15"></p>

  <p class="calibre15">Hayali bir senaryoyla böyle bir durumun yaratacağı sonuçları belki daha iyi anlayabiliriz. Düşünün, Ku Klux Klan ya da benzer bir grup Texas eyaletinin,&nbsp;petrolünün ve dolayısıyla petrol gelirinin tüm kontrolünü eline geçiriyor ve&nbsp;sonra bu kaynakları kendi özgün Hıristiyanlık mezhebini yaymak için çok iyi&nbsp;donanımlı bir okullar ve üniversiteler ağı kurmak için kullanıyor. Bu&nbsp;benzetmeyle kurulan paralellik bir bakıma gerçeklikten daha az ürkütücüdür çünkü&nbsp;çoğu Hıristiyan ülkenin işleyen kendi kamusal okul sistemleri vardır. Halbuki bazı Müslüman ülkelerde durum çok farklıdır ve Vahabi parasıyla kurulan okullar ve&nbsp;üniversiteler birçok Müslüman genç için tek eğitim imkânı demektir. Bu araçlar&nbsp;sayesinde, Vahabiler mesajlarını bütün İslam dünyasına ve giderek artan bir&nbsp;oranda, özellikle de Avrupa ve Kuzey Amerika olmak üzere, öteki ülkelerdeki&nbsp;İslamcı azınlık cemaatlere iletmektedir. Örgütlü Müslüman kamusal yaşamı,&nbsp;eğitimi ve hatta ibadeti korkutucu bir oranda, Vahabiler tarafından finanse&nbsp;edilmekte ve dolayısıyla yönlendirilmektedir ve bu insanların uyguladığı ve vaaz&nbsp;ettiği İslam türü Vahabi ilkeleri ve tavırlarının hâkimiyeti altındadır. Kutsal&nbsp;yerlerin emaneti ve petrol gelirleri aksi halde marjinal bir ülkede aşırı bir uç&nbsp;olarak kalacak olan bir ülkeye dünya çapında bir güç kazandırmaktadır.</p>

  <p class="calibre15">Petrolün işletilmesi muazzam yeni servetler ve beraberinde yeni ve giderek şiddetlenen yeni gerilimler demekti. Eski toplumda servet eşitsizliği sınırlıydı&nbsp;ve bir yandan yoksulu ve zengini birbirine bağlayan geleneksel toplumsal&nbsp;ilişkiler ve yükümlülükler, öte yandan da Müslüman ev hayatının mahremiyeti&nbsp;nedeniyle eşitsizliğin etkileri de sınırlı kalıyordu. Modernleşme her zaman&nbsp;olduğu gibi bu uçurumu derinleştirdi, toplumsal bağları tahrip etti ve modern&nbsp;medyanın evrenselliği sayesinde ortaya çıkmış eşitsizliklerin acıyla görünmesini&nbsp;sağladı. Bütün bunlar Vahabi öğretisine ve benzer düşünceleri paylaşan, Mısır ve&nbsp;Suriye'deki Müslüman Kardeşler ve Afganistan'daki Taliban gibi gruplara yeni ve&nbsp;hazır bir kitle yarattı.</p>

  <p class="calibre15">Petrol servetinin temsili kurumlarm gelişmesini engellemek gibi olumsuz politik etkileri de vardı. Batı demokrasilerinin gelişiminde "temsil yoksa vergi de yok"&nbsp;ilkesi hayati bir öneme sahiptir. Ne yazık ki, bunun tersi de doğruydu: vergi&nbsp;yoksa temsil de yok. Petrol zengini hükümetler vergi koymak ve toplamak için&nbsp;halk meclislerine gerek duymaz ve en azından bir süre kamuoyunu göz ardı etme&nbsp;lüksüne sahiptir. Zaten bu sözcüğün söz konusu toplumlar için fazla anlamı yoktur. Başka hiçbir çıkış yolu bulamayan bu yeni ve büyüyen hoşnutsuzluk da ifadesini aşırı dinci hareketlerde buldu.</p>

  <p class="calibre15">Şimdilerde bu hareketleri fundamentalist olarak tanımlamak normal hale geldi.</p>

  <p class="calibre15">Ama terim birçok nedenle talihsizdir. Köken olarak Amerikan Protestan olan bu terim bazı bakımlardan ana akım kiliselerden farklılaşan belli bazı Protestan&nbsp;kiliselerini anlatmak için kullanılıyordu. İki temel farklılık, ikisi de&nbsp;tartışma götürür olan liberal teoloji ve İncil eleştirisiydi. Liberal teoloji&nbsp;Müslümanlar arasında geçmişte bir mesele haline getirilmiştir, belki gelecekte&nbsp;yine getirilecektir. Ama bugün değil. Kuran'm harfi harfine kutsal oluşu ve&nbsp;yanlışlanamazlığı İslam'ın temel dogmasıdır; bazıları buna kuşkuyla bakabilir&nbsp;ama kimse karşı gelemez. Sözünü ettiğimiz farklılıkların Müslüman&nbsp;fundamentalistleri İslamcı ana akımdan ayıran farklılıklarla hiçbir benzerliği&nbsp;yoktur ve bu yüzden terim yanıltıcıdır. Ama artık herkes bu terimi kullanıyor ve&nbsp;hatta terim Arapça, Farsça ve Türkçe'ye olduğu gibi çevriliyor.</p>

  <p class="calibre15">Bütün Arapların birliği inancının güçten düşmesiyle, kendi yöneticilerinin aciz despotluğundan ve dışarıda uydurulmuş sefil ideolojilerden daha iyi, daha doğru&nbsp;ve daha umut vadeden bir şeylerin olması gerektiğini hisseden insanlar için&nbsp;İslam fundamentalizmi en çekici alternatif haline gelmiştir. Bu hareketler,&nbsp;ikisi de dışarıdan ithal ve içeride taklit ürünler olan politik ve ekonomik&nbsp;reçetelerin başarısızlığı ardından, yoksulluk ve aşağılanmışlık ve bunların&nbsp;neden olduğu hayal kırıklığı ve hınç koşullarından beslenirler. Ortadoğu ve&nbsp;kuzey Afrika'da birçok insanın gözünde, hem kapitalizm hem de sosyalizm denenmiş&nbsp;ve başarısız olmuştur; hem Batılı hem de Doğulu modeller ancak yoksulluk ve&nbsp;zulüm üretir. Örneğin, bağımsızlık sonrası Cezayir'de olduğu gibi. Batı karşıtı&nbsp;bir yönetimin uyguladığı sözde Stalinist politikalar, birinin başarısız ötekinin&nbsp;de yetersiz oluşu yüzünden Batı'yı suçlamak belki doğru görünmeyebilir. Ama&nbsp;halkın, Batı dünyası ve Batılı fikirleri yüzlerce yıldan beri İslam dünyasındaki büyük değişikliklerin nihai kaynağı olarak görmesi hepten yanlış da değildir. Sonuç olarak, İslam dünyasındaki öfkenin büyük bir bölümü, Müslüman&nbsp;halifeler ve Hıristiyan imparatorlar arasındaki ilk çatışmalardan beri İslam'ın&nbsp;eski ve amansız düşmanı olarak görülen Batılılara ve Batının elinde bir oyuncak&nbsp;ya da suç ortağı, kendi inancına ve kendi halkına ihanet eden hainler olarak&nbsp;görülen Batılılaşmacılara yönelmiştir.</p>

  <p class="calibre15">Dinsel fundamentalizmin rakip ideolojilere göre birçok üstünlüğü vardır. Hem eğitimli hem de eğitimsiz Müslümanlar tarafından kolayca anlaşılabilen&nbsp;fundamentalizm, kitleleri harekete geçirmede ve hem yanlış olanın eleştirisi hem&nbsp;de doğru olanın bir program halinde anlatılmasında son derece bildik,&nbsp;dolayısıyla etkili olan bir dizi tema, slogan ve sembol sunar. Dinci hareketler,&nbsp;az ya da çok otokratik yönetimlere sahip Ortadoğu ve Kuzey Afrika toplumları ve&nbsp;benzeri toplumlarda başka bir pratik avantaja daha sahiptir: Diktatörler&nbsp;partileri, toplantıları yasaklayabilirler ama diktatörler halkın toplu ibadetini&nbsp;yasaklayamaz; yapabildikleri ancak ibadeti bir noktaya kadar denetim altında&nbsp;tutmaktır.</p>

  <p class="calibre15">Sonuçta ortada tek muhalif grup olarak, bir araya gelebilecekleri düzenli toplantı mekânına ve devletin kontrolü dışında ya da en azından tümüyle kontrol&nbsp;edemediği bir iletişim ağına sahip dinci gruplar kalmıştır. Rejim ne kadar&nbsp;baskıcıysa, muhalefet etme tekelini fiilen onların eline teslim ederek&nbsp;fundamentalistlere o kadar çok hizmet eder.</p>

  <p class="calibre15">Militan İslamcı radikalizm yeni bir olgu değildir. On dokuzuncu yüzyılda Batı etkisi duyulmaya başladığından beri, kendini dini terimlerle ifade eden birçok&nbsp;militan muhalefet hareket ortaya çıkmıştır. Şimdiye kadar bunların hepsi&nbsp;başarısız oldu. Bu hareketler bazen kolay ve görece kansız bir biçimde yenilerek&nbsp;ve bastırılarak başarısız oldular ama bu örneklerde de şehitlik mertebesine&nbsp;erişerek bir tür başarı kazandılar. Bunlar bazen de iktidara geçerek ve ardından&nbsp;hiçbir somut çözüm getiremedikleri büyük ekonomik ve toplumsal sorunlar karşısında ezilerek başarısız oldular. Genellikle iktidarı ele geçirenler de zaman içinde&nbsp;iktidardan uzaklaştırdıkları selefleri kadar baskıcı ve umursamaz hale geldiler.&nbsp;Bu hareketler işte bu aşamada, Avrupa örneğiyle benzetme yapacak olursak,&nbsp;devrimin Napolyoncu ya da Stalinci aşamasında gerçekten tehlikeli olabilirler.&nbsp;Bir saldırı ve yayılma programı çerçevesinde bu hareketler Jakoben ve Bolşevik&nbsp;selefleri gibi, her toplumda ve ortak bir evrensel söylemi paylaştıkları her&nbsp;cemaatin içinde beşinci kol desteği bulma avantajına sahiptir.</p>

  <p class="calibre15">Genel olarak söyleyecek olursak Müslüman fundamentalistler günümüzde Müslüman dünyasının sorunlarının yetersiz modernleşme değil, onlara göre sahici îslami&nbsp;değerlere bir ihanet olan aşırı modernleşmeden kaynaklandığını düşünenlerdir.&nbsp;Onlar için çare gerçek İslam'a bir dönüştür; bu çerçevede Batı'dan alınan bütün&nbsp;yasaların ve öteki toplumsal düzenlerin ortadan kaldırılması ve İslam'ın Kutsal&nbsp;Hukuku olan şeriatın ülkelerin geçerli hukuku haline getirilmesidir. Bu bakış&nbsp;açısından, nihai mücadele Batılı istilacılara değil, içerideki Batılılaşmacı&nbsp;hainlere karşı verilecektir. Onların en tehlikeli düşmanı İslam dünyasındaki&nbsp;ülkeleri yöneten ve kafirlerin yolunu tutup Müslüman halklara bunları dayatan&nbsp;sahte ve dönek Müslümanlardır.</p>

  <p class="calibre15">1982 yılında Başkan Sedat'a yapılan suikastı tasarlama ve örgütleme suçlamasıyla diğerleriyle birlikte idam edilen Abdül Salam Faraj bu noktayı hiçbir kuşkuya&nbsp;yer bırakmayacak bir biçimde açıklığa kavuşturuyor. Faraj'm söyledikleri bu&nbsp;eylemin arkasındaki güdülere belli bir ışık tutuyor:</p>

  <p class="calibre15">İslam'ın topraklarında emperyalistlerin varlığının temeli bu aynı yöneticilerdir, işe emperyalizme karşı mücadeleden başlamak ne şanlı şerefli bir iştir ne de gereklidir; bu vakit kaybından başka bir şey olmayacaktır. Bizim&nbsp;görevimiz İslam davasında yoğunlaşmak ve her şeyden önce kendi ülkemizde Allah/ın hukukunu yerleştirmek, Allah'ın kelamını egemen kılmaktır. Cihadın ilk savaşı hiç kuşkusuz bu kafir liderliği yıkmak ve yerine mükemmel bir İslam&nbsp;düzeni kurmaktır; ancak ondan sonra enerjilerimiz bütün engellerinden&nbsp;sıyrılacaktır.</p>

  <p class="calibre15">Başkan Sedat'ın öldürülmesi ve katillerin yakalanması arasında geçen kısa dönemde, hareketin lideri muzaffer bir edayla, "Firavunu öldürdüm! Ölümden&nbsp;korkmuyorum" diye haykırıyordu. 0 zamanlar Batı dünyasında genel olarak&nbsp;varsayıldığı gibi, eğer cinayeti işleyenlerin gözünde Sedat'ın suçu İsrail'le&nbsp;barış yapmaksa, Firavun yakıştırması tek başına uygun düşmezdi. Açık ki, onlar&nbsp;Firavun derken modern Mısır'daki ders kitaplarındaki, eski Mısır'ın büyüklüğünü&nbsp;ve ihtişamını simgeleyen Firavunu kastetmiyordu. Incil'de olduğu gibi Kuran'da&nbsp;da, Exodus'taki Firavun Allah'ın kullarına zulmeden pagan despottur. Usame bin&nbsp;Ladin'in Başkan Bush'tan günümüzün Firavunu olarak söz etmesi kuşkusuz bu&nbsp;anlamdadır. Exodus günlerinde İsrailoğulları Allah'ın kullarıydı. Günümüz&nbsp;Müslümanlarının çoğu İsrail devletini antik İsrailoğullarınm -Kuran'da, Beni&nbsp;İsrail- meşru varisleri olarak tanımaz ve Sedat'ın suikastçıları elbette onun bu&nbsp;durumu değiştirmesine iyi bakmıyordu. Ancak suikastçılar ve suç ortaklarının&nbsp;daha sonraki sorgusu ortaya çıkardı ki, İsrail'le barış yapılması onların&nbsp;gözünde görece önemsiz bir olguydu; bu, Allah'ın inancını terk etmek, Allah'ın&nbsp;kullarına zulmetmek ve kafirlerin yolunu taklit etmek gibi daha büyük günahların&nbsp;bir nedeni değil, olsa olsa bir sonucuydu.</p>

  <div class="calibre20">
    <br class="calibre2" />
  </div>
</body>
</html>
