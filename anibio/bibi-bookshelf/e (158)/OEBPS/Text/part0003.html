<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre14"><br class="calibre17" /></h2>

  <h2 class="calibre14"><br class="calibre17" /></h2>

  <h2 class="calibre14">Giriş</h2>

  <p class="calibre15">Başkan Bush ve Batılı politikacılar yürütmekte olduğumuz savaşın terörizme karşı bir savaş olduğunu, Arapları ya da genelde, ortak düşmanımıza karşı verilen bu&nbsp;mücadelede bize katılmak için duraksamayan Müslümanları hedef almadığını&nbsp;anlatmak için büyük çaba harcıyor. Usame bin Ladin'in mesajı ise tam tersi. Bin&nbsp;Ladin ve yandaşları için, bu bir din savaşı, İslam'ın kafirlere karşı bir&nbsp;savaşıdır ve bu yüzden, kaçınılmaz olarak, kafirler dünyasının en büyük gücü&nbsp;olan ABD'ye karşı bir savaştır.<br class="calibre2" /></p>

  <p class="calibre15">Bin Ladin duyurularında tarihe sık sık göndermeler yapıyor. Bunun en çarpıcı örneklerinden biri olan 7 Ekim 2001 tarihli video kasedinde bin Ladin İslam'ın&nbsp;"seksen yılı aşkın bir süre önce" içine düştüğü "aşağılanma ve utanç"tan&nbsp;bahsetmektedir. Ortadoğu'da olup bitenleri izleyen çoğu Amerikalı -ve hiç&nbsp;kuşkusuz AvrupalI da- vakit geçirmeden "seksen yılı aşkın bir süre önce" ne&nbsp;olduğunu araştırmaya girişmiş ve çeşitli yanıtlar bulmuştur. Şundan emin&nbsp;olabiliriz ki, bin Ladin'in Müslüman dinleyicileri -hitap ettiği insanlar-kastedilen şeyi hemen anlamış ve önemini kavramıştır.</p>

  <p class="calibre15">1918'de, büyük Müslüman imparatorlukların sonuncusu Osmanlı saltanatı yenilgiye uğradı, başkenti İstanbul işgal edildi, hükümdar esir alındı ve topraklarının&nbsp;büyük bölümü savaşın galipleri İngiliz ve Fransız imparatorlukları arasında&nbsp;paylaşıldı. Osmanlı toprakları içindeki Arapça konuşan bölgeleri yeni sınırlar ve isimlerle üç yeni birim halinde bölündü. Bunlardan ikisi, Irak ve Filistin Britanya himayesine, üçüncüsü de&nbsp;Suriye adıyla Fransız himayesine verildi. Daha sonra Fransızlar kendi himayeleri&nbsp;altındaki toprakları ikiye bölerek birine Lübnan adını verdi, kalan parça ise&nbsp;Suriye olarak eski adıyla kaldı. Britanyalılar da Ürdün'ün iki yakası arasında&nbsp;bir bölge yaratarak, Filistin'de neredeyse aynısını yaptılar. Doğudaki parçaya&nbsp;Trans-Ürdün, daha sonra sadece Ürdün adı verildi; Filistin adı korundu ve&nbsp;batıdaki parçaya, başka bir deyişle ülkenin Cis-Ürdün parçasına eklendi.&nbsp;Genellikle çorak topraklardan ve geçit vermez çöl ve dağlardan oluşan Arabistan&nbsp;yarımadası o tarihte alınmaya bile değer görülmedi ve yöneticilerinin geçici ve&nbsp;sınırlı bağımsızlıkları korundu. Bir süre sonra Türkler anavatanları Anadolu'yu&nbsp;kurtarmayı başardılar ama bunu İslam adına değil, Mustafa Kemal adlı bir Osmanlı&nbsp;generalinin, daha çok bilinen adıyla Kemal Atatürk'ün önderliğinde laik bir&nbsp;ulusal hareket aracılığıyla yaptılar. Mustafa Kemal Türkiye'yi Batılı&nbsp;tahakkümden kurtarmak için başarıyla savaşmış olsa da, Batılı, ya da kendisinin&nbsp;tercih ettiği deyimle, modern tarzları benimseme yolunda ilk adımları attı.&nbsp;Yaptığı ilk işlerden biri, Kasım 1922'de, saltanatın kaldırılmasıydı.</p>

  <p class="calibre15">Osmanlı hükümdarı yalnızca bir sultan, belli bir devletin yöneticisi değil, aynı zamanda halife, yani bütün Sünni Müslümanların başı ve 632'de Muhammed&nbsp;Peygamber'in ölümüne kadar uzanan bir yöneticiler silsilesinin sonuncusuydu.&nbsp;Hükümdar ayrıca İslam devletinin ve cemaatinin sadece manevi değil, dini ve&nbsp;politik lideri olarak da yerini alacak bir halef tayin ediyordu. Türkler, kısa&nbsp;bir süre ayrı bir halife deneyimi ardından, 1924 Mart'ında halifeliği de&nbsp;kaldırdılar.</p>

  <p class="calibre15">Halifelik, yaklaşık on üç yüzyıl boyunca, birçok değişiklik geçirmiş ama Müslümanların birliğinin, hatta kimliğinin güçlü bir sembolü olarak varlığını&nbsp;korumuştu; halifeliğin yabancı emperyalistler ve yerli modernistlerin çifte saldırısı altında ezilmesi Müslüman dünyanın tamamını derinden yaralamıştı. Çeşitli Müslüman şeyhler ve&nbsp;liderler boş kalan makam üzerinde yarı gönüllü de olsa hak iddiasında bulunmaya&nbsp;kalktılar ama hiçbiri destek bulamadı. Birçok Müslüman bugün bile bu boşluğun&nbsp;acısını duymakta ve Usame bin Ladin'in halife olmak gibi bir arzusunun olduğu&nbsp;söylenmektedir.</p>

  <p class="calibre15">Halife sözcüğü Arapça'da, olumlu bir ikilemle, hem "vekil" hem de "ardıl" anlamlarına gelen halef sözcüğünden türemiştir. Başlangıçta Müslüman cemaatinin&nbsp;başı "Allah'ın Peygamberinin Halifesi"ydi. Daha hırslı bazıları unvanı "Allah'ın&nbsp;Halifesi" olarak kısalttılar. Bu manevi otorite iddiası şiddetli tartışmalara&nbsp;neden oldu ve zaman içinde terk edildi ama benzer fakat biraz daha az iddialı&nbsp;"Allah'ın yeryüzündeki Gölgesi" unvanı Müslüman liderler tarafından yaygın&nbsp;olarak kullanıldı. Bu kurumun tarihinin büyük bir bölümünde, halifelik makamında&nbsp;oturanlar, genellikle "İnananların Yöneticisi" olarak çevrilebilecek, Amir el&nbsp;Mümin gibi daha mütevazı bir unvanı tercih etmiştir.</p>

  <p class="calibre15">Birçok Amerikalı için anlaşılması güç olan Bin Ladin'in-ki gibi tarihsel anıştırmalar Müslümanların iyi bildiği bir şeydir ve ancak Ortadoğulu tarihsel&nbsp;geçmiş ve kimlik anlayışları bağlamında yeterince anlaşılabilir. Günümüz&nbsp;Ortadoğu'sunu anlamak isteyen Batılılar için, tarih ve kimlik kavrayışlarının da&nbsp;yeniden tanımı gerekir. Mevcut Amerikan kullanımıyla, "o tarih oldu" ifadesi&nbsp;genelde günümüz açısından bir şeyi önemsiz bulup küçümsemek için kullanılır ve&nbsp;tarih yazımına ve öğrenimine yapılan muazzam yatırımlara rağmen Amerikan&nbsp;toplumunda genel tarihsel bilgi düzeyi inanılmaz derecede düşüktür. Tarihteki&nbsp;bütün halklar gibi Müslüman halklar da tarihleri tarafından şekillendirilmiştir&nbsp;ama bazılarından farklı olarak, onlar bunun çok iyi farkındadır. Ancak bu tarih&nbsp;bilinci İslam'ı başlangıç alır, İslam öncesi döneme yapılsa bile çok az gönderme yapılır; Kuran'daki ve ilk dönemin yazılı ve sözlü İslami geleneği içindeki tarihsel bahisleri açıklamak&nbsp;için zorunlu bir bilinçtir bu. Müslümanlar açısından, İslam tarihinin dinsel,&nbsp;aynı zamanda hukuksal anlamı çok büyüktür çünkü bu tarih Allah'ın, cemaati -İslam'ın öğretisini kabul edenler ve yasalarına riayet edenler- için, maksadını&nbsp;yansıtır. Müslüman olmayan devletlerin ve halkların tarihi böyle bir mesaj&nbsp;içermez ve bu yüzden değersizdir, ilgilenmeye değmez. Ortadoğu'dakiler gibi&nbsp;antik medeniyetlerin yaşandığı ülkelerde bile, pagan tarihine -çevreleri&nbsp;anıtları ve yazıtlarıyla dolu kendi atalarının tarihine- dair bilgiler asgari&nbsp;düzeydedir. Batılı arkeologlar ve dilbilimciler modern zamanlarda onları yeniden&nbsp;bulana ve çözene kadar, antik diller ve yazılar unutulmuş, antik kayıtlar&nbsp;yakılmıştı. Ama İslam'dan sonraki dönem için, Müslüman halklar zengin ve çeşitli&nbsp;bir tarihsel yazın üretmiştir; aslında, birçok bölgede, Hindistan gibi eski&nbsp;medeniyetlerin yaşandığı ülkelerde, ciddi tarih yazımı İslam'la birlikte&nbsp;başlamıştır.</p>

  <p class="calibre15">Ama yazılan neyin tarihiydi? Batı dünyasında, insan örgütlenmesinin temel birimi ulustur; Avrupa'da değil ama Amerika'da bu sözcük ülkeyle hemen hemen&nbsp;eşanlamlıdır. Ulus çeşitli biçimlerde alt birimlerine ayrılmıştır, bunlardan&nbsp;biri de dindir. Ne var ki, Müslümanlar genelde dinsel grupların bir ulusun alt&nbsp;birimi değil, tersine ulusların bir dinin alt birimi olduğu görüşüne yatkındır.&nbsp;Kuşkusuz bunun nedeni kısmen Ortadoğu coğrafyasındaki ulus-devletlerin çoğunun&nbsp;görece yeni, Osmanlı İmparatorluğu'nun yenilgisi ardından kurulan Fransız-Ingiliz hâkimiyetinin mirası oluşu ve eski emperyal efendilerinin belirlediği&nbsp;devlet yapısını ve sınır çizgilerini korumalarıdır. Bu ulus-devletlerin adları&nbsp;bile bu yapaylığı yansıtır: Irak, sınırları mevcut modern devletin sınırlarından&nbsp;çok farklı olan ortaçağa ait bir bölgeydi; bu bölge Batı İran'ın bir kısmını&nbsp;içeriyordu ama kuzeyde Mezopotamya Irak sınırları dışında kalıyordu. Suriye,&nbsp;Filistin ve Libya klasik çağdan kalma adlardı ve binlerce yıldan beri,yirminci yüzyılda AvrupalI emperyalistler tarafından yeniden canlandırılıp dayatılana dek bölgede kullanılmıyordu.1 Arapça'da Cezayir ve Tunus sözcükleri&nbsp;hiç yoktu; daha sonra bu aynı sözcükler hem ülke hem de şehir adları olarak&nbsp;kullanıldı. İşin en ilginç yanı, Arapça'da Arabistan diye bir sözcük yoktu;&nbsp;günümüzdeki Suudi Arabistan'dan yerine göre "Suudi Arap krallığı" ya da "Arap&nbsp;yarımadası" olarak bahsedilirdi. Bu Arapça'nın fakir bir dil oluşu yüzünden&nbsp;değil, tam tersine Arapların tek başına birleşik etnik ve bölgesel kimliklere&nbsp;göre düşünmüyor oluşu yüzündendi. Gerçekten de, Hz. Ömer'in Araplara "soyunuzu&nbsp;bilin ve kendilerine kim oldukları sorulduğunda, 'ben şu yerdenim' diye yanıt&nbsp;veren köylüler gibi olmayın" dediği söylenir.</p>

  <p class="calibre15">2</p>

  <p class="calibre15">Müslümanlığın ilk dönemlerinde, İslam cemaati tek bir kişinin yönetiminde tek bir devletin çatısı altındaydı. Cemaat birçok devlete parçalandıktan sonra bile,&nbsp;tek bir İslamcı politika ideali korunmuştur. Sınırlar değişse de, devletlerin&nbsp;hemen hepsi hanedanlıktı ve ilginçtir, son derece zengin Arapça, Farsça ve&nbsp;Türkçe İslam tarihleri içinde hanedanlıkların, şehirlerin ve en başta İslam&nbsp;devleti ve cemaatlerinin tarihleri vardır ama Iran ya da Türkiye tarihi yoktur.&nbsp;Suriye, Filistin ya da Irak'm aksine, bu adlar yeni değil, yüzyıllarca egemen&nbsp;ve bağımsız olmuş eski politik birimleri anlatır. Ama modern zamanlara kadar bu&nbsp;adlar bile Arapça, Farsça ya da Türkçe'de mevcut değildi. Türk denen halkın&nbsp;yaşadığı ve Türkçe denen bir dilin konuşulduğu ülkeyi anlatan Türkiye adı&nbsp;ülkeleri etnik adlarla belirleyen bildiğimiz AvrupalI tarzına uygun&nbsp;görünmektedir. Ancak orta çağlardan beri Avrupa'da kullanılmakta olan bu ad 1923'te Cumhuriyet'in ilanına kadar Türkiye'de kabul görmemiştir. İran AvrupalI bir ad, aslında Batı İran'da bir&nbsp;bölgeye verilen Pars, sonraları Fars, adının Yunanca uyarlamasıdır. Arap işgali&nbsp;ardından, Arapça alfabede p harfi olmadığından, bölgenin adı Fars olmuştur.</p>

  <p class="calibre15">1. &nbsp;&nbsp;&nbsp;Bu isimlerden ilki Osmanlı döneminde, Şam eyaletinin Suriye adını almasıyla&nbsp;ortaya çıktı. Bu eyaletin sınırları savaş sonrası ortaya çıkan devletin&nbsp;sınırlarından önemli oranda farklıydı. Roma-Bizans ismi olan Filistin, Arap&nbsp;fatihler tarafından bir süre muhafaza edildi ama Haçlılar geldiğinde neredeyse&nbsp;unutulmuştu. Bu isim Birinci Dünya Savaşı sonrası Britanya Mandası kurulunca&nbsp;yeniden canlandı. Romalılardan kalma Libya adı italyanlar tarafından yeniden&nbsp;gündeme getirilinceye kadar unutulup gitmişti.</p>

  <p class="calibre15">2. &nbsp;&nbsp;&nbsp;İbni Haldun, Mukaddime, der. E. Quatremere (Paris, 1858), c. 1, s. 237.&nbsp;İslam'ın Krizi</p>

  <p class="calibre15">Nasıl Kastilce İspanyolca ve Tuscan dili İtalyanca haline gelmişse, Farsların yerel bir aksam olan Farsça da ülkenin standart dili olmuştur ama Farsça'da bu&nbsp;bölgenin adı hiçbir zaman bir bütün olarak ülkeye verilmemişti.<br class="calibre2" /></p>

  <p class="calibre15">Hem Araplar hem de Türkler, sekizinci yüzyıldaki ilk Arap ilerlemesinden yirminci yüzyıldaki son Türk gerilemesine kadar, Hıristiyan Avrupa'ya karşı&nbsp;mücadelelerini anlatan geniş bir edebiyat üretmişti. Ama modern zamanlara,</p>

  <p class="calibre15">Avrupa kavram ve kategorileri hâkim olana kadar, Müslüman askerler, subaylar ve tarihçiler rakiplerini bölgesel ya da ulusal sıfatlarla değil, hemen her zaman&nbsp;sadece kafirler olarak adlandırmış, bazen de Franklar ya da Romanlar gibi muğlak&nbsp;genel sıfatlar kullanmıştır. Aynı şekilde, kendilerine de hiçbir zaman Arap,Fars ya da Türk dememişlerdi; onlar kendilerine Müslüman diyordu. Bu yaklaşım, başka şeyler yanında, Pakistan'ın Taliban ve onların Afganistan'daki&nbsp;halefleriyle ilgili kaygılarını anlamamızda yardımcı olabilir. Yirminci yüzyıl&nbsp;mamulü olan Pakistan adı tamamen İslam dini ve bu dine bağlılık tarafından&nbsp;belirlenmiş bir ülkeyi anlatır. Başka her bakımdan, Pakistan ülkesi ve halkıyla,&nbsp;bin yıllardır olduğu gibi, Hindistan'ın bir parçasıdır. İslamcı kimliğiyle&nbsp;belirlenmiş bir Afganistan doğal olarak Pakistan'ın müttefiki, hatta bir uydusu&nbsp;olacaktır. Etnik milliyetçilik esasına göre belirlenmiş bir Afganistan ise, tam&nbsp;tersine, Pakistan'ın kuzey-batısmdaki Peştunca konuşan bölgelerde ayrılıkçı&nbsp;güçlere destek veren ve hatta belki de Hindistan'la ittifak yapan tehlikeli bir&nbsp;komşu olabilirdi.</p>

  <p class="calibre15">İlk döneme, hatta daha eski çağların tarihine yapılan göndermeler halk dilinde çok yaygındır. 1980'de, İran-Irak Savaşı sırasında, iki taraf da, sık sık&nbsp;yedinci yüzyıldaki Kadişiye (637) ve Kerbela'ya (680) kadar uzanan olayları ve kişileri gündeme getiren muazzam propaganda faaliyetleri yürütmüştü. Kadisiye Savaşı'nı İran'ı&nbsp;istila eden Arap Müslümanlar kazanmıştı, karşılarında henüz İslamiyeti kabul&nbsp;etmemiş ve bu yüzden de Müslümanların gözünde pagan ya da kafir olan Şah ve&nbsp;ordusu vardı. Dolayısıyla iki taraf da zaferin kendilerine ait olduğunu iddia&nbsp;edebilirdi; Saddam Hüseyin Arapların Farslar üzerinde, Ayetullah Humeyni ise&nbsp;Müslümanların imansızlar üzerinde zaferinden bahsedebilirdi. Bu savaşlara&nbsp;yapılan göndermeler ayrıntılı anlatımlar ya da açıklamalara değil, çabucak&nbsp;yapılmış, yarım yamalak anıştırmalara dayanıyordu ama iki taraf da kendi&nbsp;yandaşlarının, bunların büyük bir kısmı okur yazar olmasa bile, anlayacağından&nbsp;hiçbir kuşkuya düşmeksizin bu savaşlar üzerinden propaganda yürütüyordu. Batıda&nbsp;birbirlerine karşı kitlesel propaganda yürütenlerin iddialarını aynı olay ve&nbsp;döneme, örneğin İngiltere'deki Anglosakson hükümranlığı ya da Fransa'daki&nbsp;Karolenj krallarına, dayandırmaları kolay anlaşılır bir şey değildir. Aynı ruh&nbsp;hali içinde, Usame bin Ladin Başkan Bush'u Firavun'a benzeterek hakaret ediyor,&nbsp;Başkan Yardımcısı Cheney ve Dışişleri Bakanı Powel'ı (birlikte anarak) 1991&nbsp;Körfez Savaşı’nda, on üçüncü yüzyıl ortalarında Bağdat'ı ele geçiren ve Abbasi&nbsp;Halifeliğini yıkan Moğol hanlarından sonra, Irak'a en büyük zararı veren kişiler&nbsp;olarak suçluyordu. Ortadoğuluların tarih bilinci okullarda hocalar ve medya&nbsp;tarafından beslenmektedir ve her ne kadar yanlı ve tutarsız olursa olsun -ki&nbsp;aslında genelde öyledir- canlıdır ve güçlü bir uyum sergilemektedir.</p>

  <p class="calibre15">23 Şubat 1998'de, Londra'da Arapça yayımlanan bir gazete olan Al-Quds al-Arabi "Dünya İslam Cephesi'nin Yahudilere ve Haçlılara karşı Cihat İlanı"nı bastı.&nbsp;Gazeteye göre, bildiri onlara faksla gönderilmişti ve altında Usame bin Ladin ve&nbsp;Mısır, Pakistan ve Bengladeş'teki Cihat gruplarının liderlerinin imzası vardı.&nbsp;Akıcı, yer yer şairane bir Arapça'yla kaleme alınmış şahane bir metin olan&nbsp;bildiri çoğu Batılının alışık olmadığı türden bir tarih anlayışı sergiliyordu. Bu belgede ortaya konmuş haliyle Bin Ladin'in dertleri birçok kişinin beklediği gibi değildi. Bildiri,&nbsp;Kuran ayetleri ve Hz. Muhammed'in hadisleri içinden en militan bölümlerin&nbsp;aktarıldığı bir girişle başlıyor ve sonra şöyle devam ediyordu: "Allah'ın&nbsp;Arabistan yarımadasını var ettiği, ardından çöllerini yarattığı ve etrafını&nbsp;denizlerle çevirdiği günden beri, bu ülkenin başına, toprağına üşüşerek,&nbsp;meyvelerini yiyerek ve, doğasını tahrip ederek çekirgeler gibi yayılan bu Haçlı&nbsp;sürüleri kadar büyük bir felaket gelmedi; ve bu, ulusların bir çorba kasesi&nbsp;çevresinde itişip kakışarak Müslümanlarla kavgaya tutuştuğu bir zamanda oluyor."&nbsp;Bildiri, daha sonra, durumu anlama ve işleri doğru yoluna koymak için harekete&nbsp;geçme ihtiyacından söz ediyordu. Bildiriye göre, gerçekler herkes tarafından&nbsp;bilinmektedir ve üç ana başlık altında toplanabilir.</p>

  <p class="calibre15">Bir: ABD yedi yılı aşkın bir süreden beri İslam'ın en kutsal topraklarını, Arabistan'ı, işgal altında tutuyor, zenginliklerini yağmalıyor, yöneticilerine&nbsp;hükmediyor, insanlarını aşağılıyor, komşularını tehdit ediyor ve yarımadadaki&nbsp;üslerini komşu Müslüman halklara karşı savaşmak için bir mızrak başı olarak kullanıyor.</p>

  <p class="calibre15">Geçmişte bazıları bu işgalin gerçek yüzünü anlamakta zorlanıyordu, ama şimdi bütün Arabistan halkı bunu gördü.</p>

  <p class="calibre15">Bunun en iyi kanıtı, Arabistan'daki Amerikan üslerinden Irak halkına karşı yapılan saldırılardır. Arabistan yöneticilerinin hepsi topraklarının bu amaçla&nbsp;kullanılmasına karşı çıkıyor ama ellerinden boyun eğmekten başka bir şey&nbsp;gelmiyor.</p>

  <p class="calibre15">İki: Haçlı-Yahudi ittifakının elleriyle Irak halkına verilen muazzam zarara ve bir milyondan fazla insanın ölümüne rağmen, Amerikalılar bu korkunç katliamı bir&nbsp;kere daha tekrarlamaya çalışıyor. Öyle görünüyor ki, acımasız bir savaşın&nbsp;ardından gelen uzun süreli ambargo, ülkeyi bölgelere parçalamak ve tahrip etmek&nbsp;onlara yetmiyor. Bu yüzden şimdi bu halkın geriye kalan neyi var nesi yoksa yıkmak ve onların Müslüman komşularını aşağılamak için bir kere daha geliyorlar.</p>

  <p class="calibre15">Üç: Amerika'nın bu savaşlardaki niyeti dini ve ekonomik olmakla birlikte, onlar aynı zamanda dikkatleri Kudüs'ün işgali ve oradaki Müslümanların öldürülmesinden&nbsp;başka yerlere çekerek, küçük Yahudi devletine de hizmet ediyor.</p>

  <p class="calibre15">Bunun, bölgedeki en güçlü Arap devleti olan Irak'ı yıkma heveslerinden ve Irak, Suudi Arabistan, Mısır ve Sudan gibi, bütün devletleri küçük küçük parçalara&nbsp;ayırma girişimlerinden daha iyi gösteren ne olabilir? Bu devletlerin bölünmesi&nbsp;ve zayıf düşmesi İsrail'in ayakta kalmasını ve Arabistan topraklarındaki feci&nbsp;Haçlı işgalinin sürmesini sağlayacaktır.</p>

  <p class="calibre15">Duyuru daha sonra şöyle devam ediyor: Bu suçlar "Amerikalıların Allah'a, Onun Peygamberine ve Müslümanlara açık savaş ilanıdır. Böylesi bir durumda, düşmanlar&nbsp;Müslüman topraklara saldırdığı zaman, yüzyıllardan beri bütün İslam alimleri&nbsp;Cihat'm her Müslüman için kişisel bir görev olduğu görüşünde birleşmiştir."</p>

  <p class="calibre15">Metne imza koyanlar çeşitli Müslüman otoritelerden alıntılar yaptıktan sonra duyurularının, fetvalarının son ve en can alıcı kısmına gelirler: "[Kudüs'teki]&nbsp;Mescidi Aksa ve [Mekke'deki] Mescidi Haram ellerinden kurtulana ve hiçbir&nbsp;Müslüman'ı tehdit edemez halde, perişan, kolu kanadı kırılmış orduları bütün&nbsp;İslam topraklarını terk edene kadar, mümkün olan her ülkede, sivil ya da asker,&nbsp;Amerikalıları ve müttefiklerini öldürmek gücü yeten her Müslüman'ın kişisel&nbsp;görevidir."</p>

  <p class="calibre15">Kuran'dan bu konuyla ilgili birkaç ayet daha aktardıktan sonra, bildiri şöyle devam ediyor: "Allah'ın izniyle, Allah'a inanan ve Allah'ın emirlerine uyarak şefaat dileyen her Müslüman'ı nerede bulurlarsa bulsunlar, ne zaman olursa olsun, Amerikalıları öldürmeye ve mallarına el koymaya çağırıyoruz. Aynı&nbsp;şekilde, Müslüman ulemayı ve liderleri, gençleri ve askerleri, Amerikan&nbsp;şeytanının ordularına ve onların müttefiki olan Şeytan'm yardımcılarına karşı savaş başlatmaya çağırıyoruz." Bildiri ve fetva İslam'ın kutsal metinlerinden yapılan başka&nbsp;alıntılarla son buluyor.</p>

  <p class="calibre15">1991'deki Körfez Savaşı, bütün Batılıların ortak görüşüne göre, ABD ve Araplarla öteki müttefiklerden oluşan bir ittifak tarafından Kuveyt'i Irak saldırısı ve&nbsp;işgalinden kurtarmak ve Suudi Arabistan'ı muhtemel bir Irak saldırısına karşı&nbsp;korumak için yapıldı. Bu savaşı Irak'a karşı bir Amerikan saldırısı olarak&nbsp;görmek biraz garip görünebilir ama bu yaklaşım İslam dünyasında yaygın kabul&nbsp;görmektedir. Saddam Hüseyin'in Irak'a saldırısı hafızalardan silindikçe,&nbsp;dikkatler Irak'a karşı yaptırımlara, Arabistan'da üslenmiş Amerikan ve İngiliz&nbsp;uçaklarının Irak üzerindeki denetleme uçuşlarına, Irak halkının çektiği&nbsp;sıkıntılara ve giderek Amerika'nın, onlara göre, İsrail'i kayıran tek yanlı&nbsp;tutumuna kaymıştır.</p>

  <p class="calibre15">Bildiride sayılan üç üzüntü kaynağı -Arabistan, Irak, Kudüs- Ortadoğu'da olup bitenleri gözleyenler için şaşırtıcı gelmeyecektir. Belki şaşırtıcı gelebilecek&nbsp;olan şey, bu üç soruna verilen ağırlık ve varılan sonuçtur. Bu İslam tarihi ve&nbsp;edebiyatına aşina olan biri için sürpriz değildir. Biz Batılılar genellikle&nbsp;unuturuz ama Müslümanlar için, Kutsal Topraklar tartışmasız bir biçimde&nbsp;Arabistan, özellikle Hicaz ve iki kutsal şehirdir -bunlardan biri Peygamber'in&nbsp;doğduğu Mekke ve ilk İslam devletini kurduğu Medine'dir; bu ülke halkı yeni&nbsp;inancı ilk kabul edenler ve bu inancın standart taşıyıcılarıdır. Muhammed&nbsp;Peygamber, kendinden hemen sonra gelen ve cemaatin başına geçen halifeler gibi,&nbsp;Arabistan'da yaşamış ve ölmüştür. Sonraları, Suriye'deki kısa bir ara dışında,&nbsp;İslam dünyasının merkezi ve büyük başarılarının yaşandığı yer Irak'tı ve&nbsp;başkenti Bağdat beş yüz yıl halifeliğin merkeziydi. Müslümanlar için, bir kere&nbsp;İslam alemine kazandırılmış hiçbir topraktan nihai olarak vazgeçilemez, fakat&nbsp;Arabistan ve Irak diğer hepsinden önde gelir.</p>

  <p class="calibre15">Ve bu ikisi içinde Arabistan tartışmasız çok daha önemlidir. Klasik Arap tarihçiler, Müslüman çağın yirminci yılında, yani MS. 641'de, "Halife Ömer'in,&nbsp;Hz. Muhammed'in ölüm döşeğinde verdiği bir emrini yerine getirmek üzere,&nbsp;Yahudilerin ve Hıristiyanların kuzey ve doğu kıyıları dışında Arabistan&nbsp;yarımadasının tamamından çıkarılmasına hükmettiği"ni anlatmaktadır.<br class="calibre2" /></p>

  <p class="calibre15">Burada söz konusu edilen halklar kuzeyde, Haybar vadisindeki Yahudiler ve güneyde, Nayran'daki Hıristiyanlardı. Bu iki halk da eski ve yerleşik&nbsp;cemaatlerdi, dilleri, kültürleri, yaşam biçimleriyle hepsi Arap'tı;&nbsp;komşularından farklı olan yanları sadece dinleriydi.</p>

  <p class="calibre15">Peygamber'e atfedilen bu sözler ilk dönemin İslam otoriteleri tarafından yalanlanmış olmasına rağmen, genelde kabul edildi ve hayata geçirildi.</p>

  <p class="calibre15">Yahudileri ve ardından Müslümanları sürgün etmeyi normal bulan ve bunu sık sık yapan ortaçağ Hıristiyanlığının aksine, dinsel azınlıkların sürgün edilmesi&nbsp;İslam tarihinde son derece seyrek rastlanan bir şeydir. AvrupalIların uyguladığı&nbsp;tahliyeyle kıyaslandığında, Ömer'in emri hem sınırlı hem de şefkatliydi. Bu&nbsp;karar, İslam'ın Kutsal Toprağı sayılmayan kuzey ve kuzey-doğu Arabistan'ı içine&nbsp;almıyordu. Ve başka yerlerdeki mültecilerin akıbetini paylaşan Ispanya'dan ve&nbsp;öteki Avrupa ülkelerinden sürülen Yahudilerin ve Müslümanların aksine, Arabistan&nbsp;Yahudileri ve Hıristiyanları kendilerine ayrılan topraklara, Yahudiler Suriye ve&nbsp;Filistin'e, Hıristiyanlar ise Irak'a, yerleştirildiler. Ayrıca emir çabucak&nbsp;değil, aşamalı bir biçimde hayata geçirildi ve bu karardan epey sonra da Haybar&nbsp;ve Nayran'da yaşayan Yahudiler ve Hıristiyanlar olduğunu biliyoruz.</p>

  <p class="calibre15">Tahliye zaman içinde tamamlandı ve o tarihten itibaren Kutsal Hicaz Toprakları Müslüman olmayanlar için yasak bölge ilan edildi. Suudi devleti ve Usame bin&nbsp;Ladin ve yandaşları tarafından kabul edilen İslam hukuku anlayışına göre,&nbsp;Müslüman olmayan birinin kutsal toprağa ayak basması bile büyük bir suçtur. Krallığın geriye kalan bölümünde, Müslüman olmayanlar geçici ziyaretçiler olarak kabul edilirler ama yerleşmelerine ve dinlerinin&nbsp;gereklerini yerine getirmelerine izin verilmez. Kızıl Deniz kıyısındaki liman&nbsp;kenti Cidde uzun süre bir tür dinsel karantina bölgesi olarak hizmet görmüştür;&nbsp;burada yabancı diplomatların, elçilerin ve ticari temsilcilerin kesin olarak&nbsp;geçici bir süreliğine yaşamalarına izin veriliyordu.</p>

  <p class="calibre15">1930'lardan itibaren, petrolün bulunması ve işletilmeye başlanması ve küçük bir vaha kasabası olan Riyad'm koca bir metropole dönüşmesi birçok değişikliği de&nbsp;beraberinde getirdi ve azımsanmayacak sayıda yabancının, ağırlıklı olarak da&nbsp;Amerikalıların akını Arabistan hayatını çok yönlü olarak etkiledi. Birçok kişi&nbsp;tarafından hâlâ bir kutsiyet ihlali olarak görülen yabancıların mevcudiyeti&nbsp;belki artan hıncın açıklanmasında yardımcı olabilir.</p>

  <p class="calibre15">Arabistan, on ikinci yüzyılda, kısa bir süreliğine Haçlıların tehdidi altında kalmıştı. Haçlıların yenilgiye uğratılması ve ülkeden kovulmasından sonra&nbsp;Arabistan ilk kez kafirlerin tehdidine, on sekizinci yüzyılda, Güney Asya'da&nbsp;AvrupalI güçlerin mevzi kazanması ve AvrupalI, başka bir ifadeyle, Hıristiyan&nbsp;gemilerin Arap kıyılarında görülmesiyle, maruz kaldı. Bunun sonucunda ortaya&nbsp;çıkan öfke, en azından, Arabistan'da Vahabi hareketinin ateşlediği ve Suudi&nbsp;devletinin kurucuları olan Suud sülalesinin başını çektiği dinsel canlanışın&nbsp;unsurlarından biriydi. İngiliz-Fransız etkisinin yaşandığı ve ardından bu&nbsp;güçlerin on dokuzuncu ve yirminci yüzyıllarda Ortadoğu'da hâkimiyet kurduğu&nbsp;dönemde, Mısır, Sudan, Irak, Suriye ve Filistin'i emperyal güçler yönetiyordu.</p>

  <p class="calibre15">Bu güçler Arabistan kıyılarında, Aden'de ve İran Körfezi'nde küçük parçalar kapıyordu belki ama askeri bir harekâttan uzak duracak ve yarımadanın işlerine&nbsp;asgari düzeyde müdahale edecek kadar akıllı davranıyordu.</p>

  <p class="calibre15">Yabancı müdahale ekonomik olarak kaldığı ve ödüller her türlü sıkıntıyı dağıtmaya fazlasıyla yettiği sürece, yabancı mevcudiyetine katlanılabilirdi. Ama yakın tarihte işin rengi değişti. Petrol fiyatlarının düşmesi ve nüfusun ve giderlerin artışıyla, ödül artık yetmiyor;&nbsp;sıkıntılar giderek fazlalaşıyor ve yüksek sesle dile getiriliyor. Müdahale de&nbsp;ekonomik faaliyetlerle sınırlı olmaktan çıktı. İran Devrimi, Saddam Hüseyin'in&nbsp;hırsı ve sonucunda bölgenin tüm sorunlarının, özellikle İsrail-Filistin&nbsp;sorununun büyümesi, yabancı müdahaleye askeri ve politik boyutların da&nbsp;eklenmesine neden oldu ve giderek daha fazla işitilen "emperyalizm" naralarına&nbsp;belli ölçüde haklılık kazandırdı. Kutsal toprakları söz konusu olduğunda, birçok&nbsp;Müslüman mücadeleyi ve bazen düşmanı da dinsel terimlerle tanımlamaya ve Saddam&nbsp;Hüseyin'in elinden Kuveyt'i kurtarmak ve Suudi Arabistan'ı korumak için&nbsp;gönderilen Amerikan askerlerini kafir istilacı ve işgalciler olarak görmeye&nbsp;yatkın olacaktır. Bu algılama biçimini, kafir dünya güçleri arasında Amerika'nın&nbsp;sorgusuz sualsiz en büyük oluşu da pekiştiriyor.</p>

  <p class="calibre15">Çoğu Amerikalıya göre, Bin Ladin'in iddiaları gülünçtür, ABD'nin Arabistan'da bulunma nedeni ve biçiminin kabaca çarpıtılmasından başka bir şey değildir. Ama&nbsp;Amerikalılar şunu da bilmelidir ki, birçok Müslüman, belki de Müslümanların çoğu&nbsp;açısından, bildirinin İslam'ın doğasıyla, hatta cihat anlayışıyla hiçbir alakası&nbsp;yoktur. Kuran savaştan olduğu kadar barıştan da bahseder. Güvenilirliği değişen&nbsp;ölçülerde Peygamber'e atfedilen ve çok farklı biçimlerde yorumlanan yüz binlerce&nbsp;söz ve olay çok geniş bir yelpazede rehberlik imkânı yaratır ve dinin militan,&nbsp;şiddete yatkın yorumu bunlardan yalnızca biridir.</p>

  <p class="calibre15">Bununla birlikte, azımsanmayacak sayıda Müslüman dinlerinin şiddete yatkın bu yorumunu kabul etmeye, bunlardan az sayıda bazıları da uygulamaya sıcak&nbsp;bakmaktadır. Zaten terörizm için çok insana gerek yoktur. Kuşkusuz, Batı hangi&nbsp;araç etkili olacaksa kendini o araçla korumalıdır. Ancak teröristlerle savaşın&nbsp;aracını belirlemek için, onları harekete geçiren güçleri anlamak kesinlikle&nbsp;faydalı olacaktır.</p>
</body>
</html>
