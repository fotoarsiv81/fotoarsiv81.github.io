<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre14"><br class="calibre17" /></h2>

  <h2 class="calibre14"><br class="calibre17" /></h2>

  <h1 class="calibre12">4</h1>

  <h3 class="calibre18">AMERİKAYI KEŞFETMEK</h3>

  <p class="calibre15">İslam topraklarında uzun bir süre Amerika hakkında çok az şey biliniyordu. İlk başta, keşif seyahatleri belli bir ilgi uyandırdı; Christopher Columbus'un kendi&nbsp;eliyle yaptığı Amerika haritasının tek kopyası, halen İstanbul'daki Top-kapı&nbsp;Sarayı Müzesi'nde korunan Türkçe bir çeviri ve uyarlamadır. On yedinci yüzyılda&nbsp;yaşamış bir Türk coğrafyacısının Yeni Dünya'nin keşfini anlattığı Batı Hindistan&nbsp;Tarihi adlı çalışması Türkiye'de basılan ilk kitaplardan biridir ve on sekizinci&nbsp;yüzyılda basılmıştır. Ama ilgi en alt düzeydeydi ve görece yakın tarihlere kadar&nbsp;Türkçe, Arapça ya da öteki Müslüman ülke dillerinde Amerika hakkında çok kaynak&nbsp;yoktu. Amerikan Devrimi, bundan birkaç yıl sonra olan Fransız Devrimi'nin&nbsp;aksine, hemen hiç ilgi uyandırmamış ve sözü edildiğinde ise, bildik bir&nbsp;ayaklanma olarak görülmüştür.O tarihlerde Ispanya'da olan bir Fas elçisi&nbsp;muhtemelen Amerikan Devrimi hakkında Arapça yazan ilk kişiydi:</p>

  <p class="calibre15">İngiliz Elçisi, İspanyollarla İngilizler arasında patlak veren olaylar nedeniyle İspanya'yı terk etti. Bunun nedeni şuydu:</p>

  <p class="calibre15">Amerikan halkı İngiliz kralının tebaasıydı ve onlardan topladığı vergiler sayesinde kral öteki Hıristiyan halklarının hepsinden daha güçlüydü.&nbsp;Anlatıldığına göre, kral bu halk üzerindeki vergi ve angaryaların yükünü&nbsp;artırmış ve onlara çay yüklü bir gemi yollayarak onları alışılmışın üzerinde bir&nbsp;fiyatla bu çayları almaya zorlamıştır. Onlar bunu reddetmiş ve kendilerinden&nbsp;hakkı olanı istemesini, aşırı vergi yüklememesini talep etmişler. Kral bunu&nbsp;reddetmiş ve onlar da bağımsızlık amacıyla krala karşı ayaklanmış. Fransızlar,&nbsp;İngiliz kralını yaralayacağı ve zayıflatacağı umuduyla, onların İngilizlere&nbsp;karşı bu ayaklanmasını desteklemiş çünkü kral dünya yüzündeki bütün Hıristiyan&nbsp;kavimler içinde en güçlüsüydü.<br class="calibre2" /></p>

  <p class="calibre15">Fas sultanı 1787 yılında ABD'yle bir dostluk anlaşması imzaladı ve o tarihten sonra yeni cumhuriyet öteki Müslüman devletlerle, bazıları dostça bazıları&nbsp;düşmanca, bazıları da ticari, ama hepsi de sınırlı nitelikte, birçok ilişkiye&nbsp;girdi.</p>

  <p class="calibre15">İslam dünyasında bir politik sembol olarak Amerika adı ilk kez, yeni gelen Fransız Cumhuriyeti elçisinin Saray Burnu açıklarına demirlemiş Fransız&nbsp;gemilerinin top atışlarıyla selamlandığı ve resmi kutlama töreninin yapıldığı 14&nbsp;Temmuz 1793 tarihinde İstanbul'da kayıtlara geçmiştir. Elçinin anlattığına göre,&nbsp;gemilerde Osmanlı İmparatorluğu, Fransız ve Amerikan Cumhuriyetlerinin ve&nbsp;"imansız tiranlar birliğine bulaşarak kirlenmemiş az sayıda başka ülkelerin"&nbsp;sancakları asılıydı.2 Daha sonra İstanbul'a gelecek olan diğer bir Fransız&nbsp;elçisi, General Aubert du Bayet (sonraları Dubayet adını almıştır), New&nbsp;Orleans'ta doğmuş ve Amerikan ordusunda savaşa katılmış biri olarak, bir bakıma&nbsp;Amerikalı sayılırdı. Dubayet devrimin fikirlerini Türkiye'de yaymak için belli bir çaba harcamıştı.Ama bunlar Amerikan değil, Fransız girişimleriydi ve Fransız Devrimi'nin fikirleri on dokuzuncu yüzyılda Türkçe, Arapça ve öteki dillerde yazılı ve sözlü&nbsp;olarak yankı bulmakla birlikte. Amerikan Devrimi ve sonucunda ortaya çıkan&nbsp;Amerikan Cumhuriyeti'nin uzun yıllar sözü edilmedi, hatta bunlar bilinmiyordu.&nbsp;Tüccarlar, elçiler, misyonerler ve öğretmenlerle artan Amerikan mevcudiyeti çok&nbsp;az ilgi uyandırıyor ya da hiç uyandırmıyordu ve o devrin gazetelerinde ve&nbsp;kitaplarında Amerika'nın adı bile geçmiyordu. Çoğu Avrupalı orijinal eserlerin&nbsp;uyarlaması ve çevirisi olan coğrafya okul kitaplarında Batı Yarımküresi hakkında&nbsp;kısa ve olgusal anlatımlar vardı yalnızca; gazeteler genellikle Fransızca adıyla&nbsp;Etats Unis, Arapça İtazuni olarak ya da benzeri bir dildeki adıyla geçen&nbsp;ABD'deki olaylara kabaca değinip geçiyordu. 1833 yılında Mısır'da basılmış,&nbsp;Fransızca'dan çevrilmiş ve meşhur yazar ve çevirmen Şeyh Rifa'a Rafi el-Tahtawi&nbsp;(1801-1873) tarafından uyarlanmış bir okul kitabında. Kuzey Amerika toprakları&nbsp;üzerinde bir cumhuriyet altında birleşen çeşitli eyaletlerden (iklim) oluşmuş&nbsp;bir devlet olarak itazuni kısaca anlatılmaktadır. Ülke halkı... "İngiltere'den&nbsp;gelmiş ve bu topraklara el koymuş kavimlerdir. Sonra onlar İngiltere'nin&nbsp;boyunduruğundan kurtularak özgür ve bağımsız olmuşlardır. Bu ülke Amerika'daki&nbsp;büyük uygar ülkelerden biridir ve burada bütün inançlara ve dini cemaatlere izin&nbsp;verilmektedir. Hükümet merkezi Washington adlı bir kasabadır." Son cümle dikkat&nbsp;çekicidir.</p>

  <p class="calibre15">On dokuzuncu yüzyıl sonlarında ve yirminci yüzyıl başlarında, Amerika hem ders kitapları ve ansiklopedilerde hem de gazetelerde daha fazla yer bulmaya başladı&nbsp;ama bu yer hâlâ çok sınırlıydı ve asıl olarak Müslüman olmayan azınlıklara ayrılıyordu. Amerika göndermeleri ne olumlu ne de olumsuz, kısaca betimleyiciydi. Misyonerler elbette Müslüman çevrelerce sevilmiyordu; onlar&nbsp;olmasaydı sanki karşılıklı güvensizlik olmayacak, daha az nefret birikecekti. İç&nbsp;Savaş'm ardından, işsiz kalan bazı Amerikalı subaylar Müslüman yöneticilerin&nbsp;hizmetine bile girmiş, ordularının modernleşmesine yardım etmişti. Amerikalı&nbsp;misyonerler, Müslümanlara din değiştirtmeleri yasaklanmış olsa da, bazı Ortodoks&nbsp;Hıristiyanları Presbiteryan yapmayı ve daha önemlisi, önce azınlıklar arasından,&nbsp;sonra da Müslümanlar arasından, artan sayıda erkek ve sonra kız öğrenciye modern&nbsp;orta ve yüksek öğrenim kurumlan sağlamayı başarmıştı. Hatta bu okullardan mezun&nbsp;olanların bazıları Amerikan kolej ve üniversitelerinde öğrenimlerini devam&nbsp;ettirmek üzere Amerika'ya gidiyordu. Başlangıçta bunu yapan da Hıristiyan&nbsp;azınlıklardı ama zaman içinde onları artan sayıda Müslüman yurttaşlar izlemiş,&nbsp;hatta bazılarına bu ülke hükümetleri burs sağlamıştı.</p>

  <p class="calibre15">İkinci Dünya Savaşı, petrol endüstrisi ve savaş sonrası gelişmeler birçok Amerikalıyı İslam topraklarına çekti; önce öğrenciler, ardından öğretmenler, iş&nbsp;adamları ya da başka ziyaretçiler ve nihayet göçmenler biçiminde artan sayıda&nbsp;Müslüman da Amerika'ya geldi. Sinema ve sonra da televizyon Amerikan hayat&nbsp;tarzını ya da onun bir türevini daha önce Amerika adını duymamış milyonların&nbsp;önüne getiriyordu. Çok çeşitli Amerikan ürünleri, özellikle Avrupa rekabetinin&nbsp;neredeyse silindiği ve Japon rekabetinin henüz doğmadığı savaştan hemen sonraki&nbsp;yıllarda, Müslüman dünyasının en ücra köşelerine kadar ulaşıyor, yeni müşteriler&nbsp;kazanıyor ve belki de daha önemlisi, yeni zevkler ve tutkular yaratıyordu.&nbsp;Bazıları için, Amerika özgürlük, adalet, fırsat ve başarı demekti; söz konusu&nbsp;nitelikler o zamanlar günah ya da suç sayılmıyordu.<br class="calibre2" /></p>

  <p class="calibre15">Ve sonra, yaygın ve güçlü dinsel canlanışın liderleri düşman arayışına girdiği, onları Allah'ın düşmanları olarak gördüğü ve Batı Yarımkürede onlara "bir yer ve bir ad" bulduğu zaman, büyük bir değişim yaşanmaya başladı. Aniden, ya da göründüğü kadarıyla aniden, Amerika can düşmanı, kötülüğün timsali, özellikle Müslümanlar&nbsp;ve İslam için, iyi olan her şeyin şeytani karşıtı haline dönüşüyordu. Neden?&nbsp;Anti-Amerikancılığm bileşenleri arasında Avrupa kaynaklı belli entelektüel&nbsp;etkiler vardır. Bunlardan biri, Amerika hakkmdaki olumsuz fikirlerin Rainer&nbsp;Maria Rilke, Os-wald Spengler, Ernst Jünger ve Martin Heidegger gibi farklı&nbsp;yazarların dahil olduğu bir düşünce okulu oluşturduğu Almanya'dan gelmektedir.</p>

  <p class="calibre15">Bu anlayışa göre, Amerika kültürsüz medeniyetin nihai örneğiydi; zengin, rahat, maddi olarak ileri ama ruhsuz ve yapay; bir araya toplanmış ya da en iyi halde&nbsp;kurulmuş ama olgunlaşmış olmayan; organik değil, mekanik; teknolojik olarak&nbsp;karmaşık ama Almanların ve öteki "otantik" halkların köklü, insani, ulusal&nbsp;kültürlerindeki maneviyat ve canlılıktan yoksun bir medeniyetti. Alman felsefesi&nbsp;ve özellikle eğitim felsefesi 1930'larda ve 1940'ların başında Araplar ve diğer&nbsp;bazı Müslüman entelektüeller arasında azımsanmayacak bir cazibeye sahipti ve bu&nbsp;felsefi anti-Amerikancılık verilen mesajın bir parçasını oluşturuyordu. Alman&nbsp;ideolojilerinin Nazi versiyonu, özellikle Suriye ve Irak Baas Partilerinin&nbsp;kurucuları ve yandaşları arasında olmak üzere, milliyetçi çevrelerde etkiliydi.&nbsp;Haziran 1940'ta, Fransızların Almanya'ya teslim oluşunun ardından, Suriye ve&nbsp;Lübnan gibi Fransız mandasındaki ülkeler Vichy hükümetinin kontrolünde kaldılar&nbsp;ve Almanlara Arap dünyasındaki faaliyetleri için elverişli bir üs haline&nbsp;geldiler. Bu faaliyetlerin biri, bir süre başarılı olan, Irak'ta Nazi yanlısı&nbsp;bir rejim kurma çabasıydı. Baas Partisi'nin kuruluşu bu döneme rastlar. Bu&nbsp;faaliyetler Temmuz 1941'de Britanya'nın (ve Özgür Fransa'nın) Suriye-Lübnan'ı&nbsp;işgaliyle son buldu ama Baas Partisi ve onun ayrıksı ideolojisi varlığını&nbsp;sürdürdü.</p>

  <p class="calibre15">Amerika'nın yapaylığı ve Araplar gibi sahici bir ulusal kimlikten yoksun oluşu teması sık sık Baas Partisi belgelerinde işlenmekte ve arada bir, Ocak 2002 tarihli konuşmasında olduğu gibi,Saddam Hüseyin tarafından dile getirilmektedir. Savaşlar -İkinci Dünya Savaşı ve ardından Soğuk Savaş- sürdükçe ve Batı'da Amerika'nın liderliği belirginlik&nbsp;kazandıkça, Amerika'nın payına da daha çok nefret düşüyordu. Üçüncü Reich'm&nbsp;çöküşü ve Alman nüfuzunun sona erişinin ardından, daha fazla anti-Amerikancı&nbsp;başka bir güç ve başka bir felsefe sahneye çıktı; bu Batı kapitalizmini ve onun&nbsp;en ileri ve tehlikeli biçimi olan Amerika'yı reddeden, Marksizmin Sovyet&nbsp;versiyonuydu. Rusların, hiç de yumuşak Aolmayan bir biçimde, önce çarların ve&nbsp;sonra Sovyetlerin fethettiği geniş Asya imparatorluğunu yönetiyor oluşu gerçeği,&nbsp;II. Dünya Savaşı sonrasında, ağırlıklı olarak Ortadoğu'yu ama yalnızca orayı da&nbsp;değil, bütün dünyayı silip süpüren anti-emperyalist hareketlerin şampiyonu ve&nbsp;hamisi rolüne soyunmasına engel teşkil etmiyordu. Sovyetler bu rolü&nbsp;azımsanmayacak bir başarıyla oynadı 1945'te, o zaman göründüğü haliyle,&nbsp;geleceğin dalgası sosyalizmdi. Doğu Avrupa'da, Sovyetler Birliği savaş alanında&nbsp;başarılı olmuştu. Batı Avrupa'da, Britanya İşçi Partisi 1945 seçimlerinde büyük&nbsp;Winston Churchill'i bile yenilgiye uğrattı. Sosyalizmin çeşitli biçimleri Arap&nbsp;dünyasının tamamındaki hükümetler ve hareketler tarafından hararetle&nbsp;kucaklanıyordu.</p>

  <p class="calibre15">Bütün bu yabancı destekler ve ithal felsefeler Batı ve Amerikan karşıtlığı için maddi yardım ve entelektüel ifade araçları sağlamış olsa bile, asıl neden onlar&nbsp;değildi ve kuşkusuz Ortadoğu'da ve İslam dünyasının başka yerlerinde, bu kadar&nbsp;çok alıcı bulan yaygın Batı karşıtlığını açıklamak için başka nedenler gerekir.</p>

  <p class="calibre15">Gayet açıktır ki, böylesine tümden farklı öğretiler oldukları düşünülürse, destek kazanmış olan Arapların pek etkilemediği Nazi ırk teorisi ya da&nbsp;Müslümanların çekici bulmadığı Sovyet ateist komünizmi değil, bu öğretilerin&nbsp;temeldeki Batı karşıtlığıydı. Nazizm ve Komünizm hem bir yaşam tarzı hem de bir&nbsp;dünya gücü olarak Batı'ya karşı çıkan temel güçleri oluşturuyordu ve genelde bu ikisi Batı'ya baktıklarında asıl düşmanlarını görenlerin sempatisini ve hatta işbirliğini bekleyebilirdi.</p>

  <p class="calibre15">Ama neden? Genelden özele dönecek olursak, tek tek Batılı hükümetlerin savunduğu ve hayata geçirdiği politikalar ve eylemler arasında Ortadoğuluların ve öteki&nbsp;İslam halklarının öfkesini ve nefretini uyandıran şeyler yok değildi; ve bu öfke&nbsp;çeşitli mücadelelerde ifade buluyordu: yabancı yönetim ya da tahakkümden&nbsp;kurtuluş; kaynakları, özellikle de petrolü, yabancı sömürüden kurtarmak; Batı&nbsp;ajanları ya da taklitçileri olarak görünen yöneticileri ve rejimleri kovmak. Ama&nbsp;çok sık görüldüğü gibi, bu politikalar terk edildiğinde ve sorunlar&nbsp;çözüldüğünde, en iyi halde yerel ve geçici bir rahatlama ortaya çıkmaktadır.&nbsp;Britanya Mısır'ı, Fransa Cezayir'i, ikisi de diğer Arap topraklarını terk etti.&nbsp;Irak ve Mısır'da monarşiler yıkıldı, Batıcı şah İran'ı terk etti, Batılı petrol&nbsp;şirketleri keşfettikleri ve işlettikleri petrol kuyuları üzerindeki&nbsp;denetimlerini bıraktı ve bu ülkelerin hükümetleriyle yapabildikleri en iyi&nbsp;anlaşmaları yapmakla yetindiler ama fundamentalistler ve öteki aşırı unsurların&nbsp;Batı'ya duydukları genel hınç yatışmak şöyle dursun, artarak sürüyor.</p>

  <p class="calibre15">Batı'nın müdahalesi ve doğurduğu sonuçlara ilişkin en sık verilen örnek belki de 1953 yılında Musaddık hükümetinin devrilmesidir. Kriz popüler milliyetçi lider&nbsp;Musaddık'm, ülkeden aldığı genel destekle, petrol şirketlerini, özellikle&nbsp;bunların en önemlilerinden biri olan Anglo-Iran Şirketi'ni millileştirmeye karar&nbsp;vermesi üzerine patlak vermişti. Kuşkusuz, bu ve diğer petrol şirketlerinin&nbsp;çalışma koşulları haklı olarak hem eşitsiz hem de adaletsiz bulunuyordu.</p>

  <p class="calibre15">Örneğin, Anglo-İran petrol şirketi İran hükümetine imtiyaz karşılığı verdiği paradan daha çoğunu İngiliz hükümetine vergi olarak ödüyordu. ABD ilk kez&nbsp;Britanya'nın müttefiki olarak ve sonra da, giderek daha fazla, Sovyetlerin&nbsp;Musaddık hükümeti tarafında yer alması korkusuyla, bu işe bulaştı. Bu yüzden&nbsp;Amerikan ve İngiliz hükümetleri, iddiaya göre Şah'la fikir birliği içinde, bir darbe yoluyla Musaddık'tan kurtulmaya karar verdiler. İlk başta, darbe çok iyi gitmiyordu. Musaddık Şah'm ulağını kolayca&nbsp;tutuklamış ve darbenin lideri olan ve Şah'm yeni hükümetinin başına geçirilmesi&nbsp;düşünülen General Zahedi'nin tutuklanmasını emretmişti. Belli bir süre,&nbsp;Musaddık'm yandaşları ve Tudeh Komünist Partisi üyeleri sokaklarda gösteriler&nbsp;yaptı, hem Şah'ı hem de babasını protesto etti ve "Yankees go home!" diye&nbsp;sloganlar attı. Şah karısıyla birlikte Irak'a kaçtı ve orada gizlice ABD&nbsp;elçisiyle buluştu ve ardından Roma'ya uçtu.</p>

  <p class="calibre15">Bu arada Tahran'daki gösteriler nitelik değiştiriyordu. Önceleri hepsi Şah'a karşıyken, şimdi göstericiler Şah'tan ve özellikle de Şah'ı desteklemek için&nbsp;sokaklara çıkan askerlerden yana tavır almaya başlamıştı. Gösteriler gösterileri&nbsp;izledi ve sonunda Musaddık devrildi ve yerine başbakan olarak Zahedi geçti. 19&nbsp;Ağustos 1953'te AP haberi bir telgrafla Şah'a ulaştırdı: "Tahran: Musaddık&nbsp;düştü. Kraliyete bağlı askerler Tahran'da kontrolü ele geçirdi. Zahedi&nbsp;başbakan." Kısa bir süre sonra, Şah Tahran'a döndü ve tahta oturdu.</p>

  <p class="calibre15">Sonraki gelişmeler, bölgenin standartlarına göre, hayli ılımlıydı. Musaddık hükümetinin dışişleri bakanı asıldı ve yandaşlarından bazıları hapis cezasına&nbsp;çarptırıldı. Musaddık'm kendisi mahkemeye çıkarıldı ve üç yıl ev hapsine mahkûm&nbsp;edildi. 1956 yılında serbest kaldıktan sonra, 1967'ye kadar malikanesinde göz&nbsp;hapsinde yaşadı. Amerikan CIA ve Britanyalı M16'nm rejimin yıkılması ve Şah'm&nbsp;geri dönüşündeki aktif katkısından dolayı, Şah kendi tebaasından önemli gruplar&nbsp;tarafından önce Britanya sonra da ABD'nin kuklası olarak görüldü.</p>

  <p class="calibre15">Eğer öyleyse, kuklacılara ne güvenilir ne de kuklacılar bir işe yarar. 1979 yılında İran Devrimi patlak verdiğinde, ne Britanya ne de ABD Şah'ı kurtarmak&nbsp;için bir şey yaptı. O zamanki ABD yönetimi yardım etmemekle kalmadı, bir şey&nbsp;yapmaya niyetli olmadığmı-da belli etti. Daha çarpıcı olanı. Amerikan yönetimi Şah ve ailesinin ABD'ye sığınma talebini de geri çevirdi. Şah 1979 yılı Ocak ayının ortasında Tahran'dan kaçtı ve Mısır üzerinden&nbsp;kısa bir süre kralın misafiri olarak Fas'ta kaldı. Ama Fas kralının başka&nbsp;dertleri de vardı; bunlardan biri Nisan başında Rabat'ta ev sahipliği yapacağı&nbsp;İslam Konferansı Örgütü'nün bir toplantısıydı. Şah ABD elçisine şimdi Başkan&nbsp;Carter'ın sığınma teklifini kabul edebileceğini bildirince o teklifin geri&nbsp;çekildiğini de anladı; belli ki yeni yöneticilerle iyi ilişkiler kurmak şah ve&nbsp;ailesine sığınma hakkı vermekten önemliydi. ABD ancak Şah ölümcül hasta olduğu&nbsp;ve acilen tıbbı bakıma ihtiyaç duyduğu zaman yumuşadı. 22 Ekim 1979 tarihinde&nbsp;Şah'a ABD'ye gelebileceği bildirildi. Ertesi sabah erken saatlerde Şah New&nbsp;York'a indi ve doğrudan hastaneye yatırıldı. Varlığının ABD'ye rahatsızlık&nbsp;verdiğini fark edince, ağır hastalığına rağmen ülkeyi terk etti ve İran'a iade&nbsp;edilmekten kıl payı kurtulduğu Panama'ya gitti. Şah Panama'dan Mısır'a geçti ve&nbsp;1980 yılında bu ülkede öldü.</p>

  <p class="calibre15">Bölgedeki çeşitli gruplar bu olaylardan iki ders çıkardılar; birincisi, Amerikalılar Ortadoğu ülkelerinde kukla yönetimler kurmak ya da olanları&nbsp;sağlamlaştırmak için hem kuvvet kullanmaya hem de komplolar tezgahlamaya&nbsp;istekliydi; İkincisi de, bu kuklalar kendi halklarının ciddi saldırılarına maruz&nbsp;kaldığında Amerikalılar arkalarında durmuyor, onları hemen terk ediyordu.&nbsp;Birincisi nefret, İkincisi de küçümseme duygusu uyandırdı; bu tehlikeli bir&nbsp;bileşimdi.</p>

  <p class="calibre15">Belli ki, bu üzücü olaylardan başka, belki çok sayıda ve önemli, daha derinlerde bir şeyler, her anlaşmazlığı bir sorun haline getiren ve her sorunu çözümsüzlüğe&nbsp;sürükleyen bir şeyler vardı. Bugün karşımıza çıkan şu ya da bu Amerikan&nbsp;politikası hakkmdaki bir şikayet olmaktan çok, modern dünyada Amerika'nın&nbsp;temsil ettiği ne varsa hepsinin, hem öfke hem de küçümsemeyle, inkârı ve mahkûm&nbsp;edilmesidir.</p>

  <p class="calibre15">Bu tavırların gelişmesindeki anahtar şahsiyet, Müslüman fundamentalizminin önde gelen bir ideologu ve Müslüman Kardeşler olarak bilinen fundamentalist örgütün&nbsp;aktif bir üyesi olan Mısırlı Seyid Kutub'tu. 1906 yılında Yukarı Mısır'ın bir&nbsp;köyünde doğan Kutub Kahire'de okumuş ve yıllarca öğretmenlik ve ardından Mısır&nbsp;Eğitim Bakanlığı'nda memur olarak çalışmıştı. Kutub yetenekleri yüzünden özel&nbsp;bir görevle ABD'ye gönderildi ve 1948 Kasım'ıyla 1950 Ağustos'u arasında ABD'de&nbsp;kaldı. Kutub'un fundamentalist faaliyetleri ve yazıları Amerika'dan Mısır'a&nbsp;dönüşü ardından başladı. 1952 yılındaki askeri darbenin ardından, Kutub önce&nbsp;Özgür Subaylar adı verilen grupla yakın ilişkiye girdi ama sonra İslamcı&nbsp;öğretileri se-küler politikalarla çeliştiği için onlarla yolunu ayırdı.&nbsp;Yetkililerle girdiği birkaç sürtüşmenin ardından, 1955'te, on beş yıl hapis&nbsp;cezasına çarptırıldı. Irak Başkanı Arifin Kutub'un affedilmesi ricası üzerine&nbsp;1964 yılında serbest kaldı ve aynı yılın sonunda önemli eserlerinden birini&nbsp;yayımladı: Maalimfil-Tariq (Yoldaki İşaretler). 9 Ağustos 1965'te, Kutub yeniden&nbsp;tutuklandı, bu defa vatana ihanetle, özel olarak da Başkan Nasır'a suikast&nbsp;planlamakla suçlanıyordu. Kısa bir duruşmanın ardından Kutub, 21 Ağustos 1966&nbsp;tarihinde ölüme mahkum edildi ve ceza sekiz gün sonra infaz edildi.<br class="calibre2" /></p>

  <p class="calibre15">Seyid Kutub'un ABD ziyareti, göründüğü kadarıyla, onun İslam'la dış dünya arasındaki ilişkiler ve daha da önemlisi İslam'ın kendi içindeki ilişkiler&nbsp;konusundaki fikirlerinin gelişmesi açısından hayati bir önem taşımaktadır. O&nbsp;dönemde İsrail devleti yeni kurulmuş ve Arap-İsrail dizi savaşlarının ilkini&nbsp;İsrail kazanmıştı. Bu, dünyanın Nazi yönetimi altındaki Avrupa'da Yahudilerin&nbsp;tümden yok olmanın eşiğine geldiğinin fark edildiği ve dünyanın büyük bölümünde&nbsp;olduğu gibi, Amerika'da da kamuoyunun İsrail'den yana olduğu bir dönemdi. Üçüncü&nbsp;Reich'la Kudüs Müftüsü ve Irak'ta Raşid Ali gibi önde gelen Arap liderler&nbsp;arasında savaş dönemindeki ilişkiler de ortaya çıkmıştı.</p>

  <p class="calibre15">Doğal olarak Hitler ve suç ortaklarının soykırımından kaçma mücadelelerinde Hitler'in kurbanları popüler destek buluyordu. Seyid Kutub, kendisine göre,&nbsp;Hıristiyanların suç ortaklığıyla Yahudilerin İslam'a karşı giriştiği bir&nbsp;katliama ABD'deki desteğin büyüklüğü karşısında şaşkına dönmüştü.<br class="calibre2" /></p>

  <p class="calibre15">Daha da aydınlatıcı olan Kutub'un Amerikan hayat tarzına -günahkârlığı, yozlaşmışlığı ve cinsel edepsizlik olarak gördüğü şeylere düşkünlüğüne- karşı&nbsp;tepkisiydi. Kutub Doğulu maneviyatçılıkla Batılı maddiyatçılık zıtlığını bir&nbsp;veri olarak alıyor ve Amerika'yı İkincinin özellikle aşırı bir biçimi olarak&nbsp;betimliyordu. Ona göre, Amerika'da her şey, din bile, maddi bakımdan&nbsp;değerlendiriliyordu. Orada birçok kilise olduğunu söylüyor ama okurlarını kilise&nbsp;sayısının gerçek dini ya da manevi duyguların bir ifadesi olarak yorumlanmaması&nbsp;gerektiği konusunda uyarıyordu. Amerika'da kiliseler, diyordu, müşteri kapmak ya&nbsp;da daha fazla adını duyurmak için birbiriyle yarışan ve müşteri ya da izleyici&nbsp;çekmek için mağaza ve tiyatrolarla aynı yöntemleri kullanan işyerleri gibi&nbsp;çalışıyordu. Bir kilisenin rahibi için, tıpkı bir işyerinin ya da bir tiyatronun&nbsp;yöneticisi gibi, önemli olan başarıdır ve başarı da miktarla -büyüklük, sayılar-ölçülür. Müşterileri kendine çekmek için, kiliseler utanmazca reklam yapar ve&nbsp;Amerikalıların en çok aradıkları şeyleri -"iyi vakit geçirme" ya da "eğlence"&nbsp;(Arapça metninde bu sözcüklerin İngilizce orijinallerini kullanıyordu)- sunar.&nbsp;Sonuç olarak kiliseler, rahiplerin sağladığı kutsallık atmosferinde, karşıt&nbsp;cinslerin buluştuğu, karıştığı ve birbirine temas ettiği danslar yapılan eğlence&nbsp;salonlarıdır. Rahipler işi dansı azdırmak için ışıkları kısmaya kadar&nbsp;vardırmıştır. Kutub, bariz bir tiksintiyle, "dans gramofondan dökülen notalarla&nbsp;ateşlenir ve dans salonu bellerin ve kalçaların kıvrıldığı, ellerin bellere&nbsp;dolandığı, dudakların ve göğüslerin birleştiği bir yer haline gelir ve havaya&nbsp;şehvet hakim olur" diye yazıyordu. Kutub ayrıca genel Amerikan sefahatini&nbsp;anlatmak ve mahkum etmek için cinsel davranış üzerine kaleme alınan&nbsp;Kinsey Raporları' ndan da alıntılar yapar. 4 Batı ve Batılı tarzlar hakkmdaki bu algılayış, genç erkek ve kadınların buluştukları dans salonları, gece kulüpleri ve diğer&nbsp;yerlerin neden bağnaz teröristler için meşru hedefler olarak görüldüğünü&nbsp;açıklayabilir. 1952'de, Seyid Kutub'un Amerikan yaşam tarzına karşı tavrı o&nbsp;kadar şiddetlidir ki, Eğitim Bakanlığındaki görevini bırakmak zorunda kalır.&nbsp;Belli ki, o tarihten sonra Kutub Müslüman Kardeşler'e katılmıştır.</p>

  <p class="calibre15">Seyid Kutub'un yazıları ve vaazları asıl olarak iç düşmana karşıydı; o buna yeni bir cahiliye -Peygamber ve İslam öncesi Arabistan'da yaygın olan paganizm dönemi&nbsp;için kullanılan klasik bir İslamcı terim- çağı diyordu. Seyid Kutub'un gördüğü&nbsp;haliyle, Müslüman halklar ve onları yöneten -mevcut rejimler için kullanılan bir&nbsp;benzetmeyle-firavunlar yeni bir cahiliye'nin ağına düşmüştür.</p>

  <p class="calibre15">Denebilir ki, Seyid Kutub'un anti-Amerikancılığı bir biçimde Amerika'yı ziyaret etmiş olmasından dolayıdır ve eğer bakanlığı onu herhangi bir Avrupa ülkesine&nbsp;göndermiş olsaydı benzer bir tepki gösterecekti. Ama o tarihte Amerika önem&nbsp;kazanmıştı ve onun Müslüman-olmayan dünyadaki, iyi ya da kötü, liderliği giderek&nbsp;kabul ediliyor ve tartışılıyordu. Amerika'nın günahkârlığı yanında yozlaşmışlığı&nbsp;ve ardından İslam ve Müslüman halklar için bir tehdit oluşturması Müslüman&nbsp;fundamentalist çevrelerde imanın şartı haline geliyordu.</p>

  <p class="calibre15">Arapların Yahudilerle özel&nbsp;savaşma ek olarak, Kutub İslam'a karşı savaşta Yahudilerin, özellikle dini&nbsp;değerlere karşı haince rolünden söz eder:&nbsp;&nbsp;&nbsp;&nbsp;"Ateist, materyalist anlayışın arkasında bir Yahudi [Marx]; hayvani cinsellik anlayışının arkasında bir Yahudi [Freud]; ailenin yıkılması ve toplumdaki kutsal bağların çözülmesi arkasında bir&nbsp;Yahudi [Durkheim] vardır" Bu üçü Seyid Kutub tarafından zikredilmiştir ama&nbsp;editörü dipnotla bir dördüncüyü daha ekler: Dağılma ve yıkıntı edebiyatının esin&nbsp;kaynağı olarak gösterilen ve bu amaçla bir Yahudi yapılan Jean Paul Sartre.&nbsp;Muhtemelen bu benzeri Yahudi karşıtı (İsrail ve Siyonizm karşıtlığından farklı&nbsp;olarak) görüşlerinin kaynağında Avrupa ya da Amerika vardır.<br class="calibre2" /></p>

  <p class="calibre15">Bugüne kadar İslam ülkelerinde, medyada, bildirilerde, vaazlarda ve toplantılarda yapılan konuşmalarda Amerika'nın suçlarına ilişkin neredeyse&nbsp;standart bir nakarat vardır. Bunun dikkate değer bir örneği 2002 Şubat'ında&nbsp;İstanbul'da düzenlenen Avrupa Birliği ve İslam Konferansı Örgütü'nün ortak&nbsp;toplantısında bir Mısırlı profesörün yaptığı konuşmadır. Suçlar listesi Kuzey&nbsp;Amerika'daki ilk yerleşime kadar uzanmaktadır: Yerli halklar topraklardan&nbsp;atılmış, kıyıma uğramış ve sağ kalanlara sürekli olarak kötü muamele edilmiştir.&nbsp;Liste ABD'de siyahların köleleştirilmesi (böylesi bir suçlamanın Mısırlı&nbsp;birinden gelmesi ilginçtir) ve göçmenlerin ithali ve sömürülmesiyle devam&nbsp;etmektedir. Listede Hiroşima ve Nagazaki'de Japonlara karşı işlenen suçların&nbsp;yanında Kore, Vietnam, Somali ve başka yerlerdeki suçlar da vardır. Bu&nbsp;emperyalist saldırı suçları arasında dikkate değer olanlar Lübnan, Hartum,<br class="calibre2" /></p>

  <p class="calibre15">Libya, Irak'tâki Amerikan eylemleri ve kuşkusuz Filistinlilere karşı İsrail'in desteklenmesi bulunmaktadır. Genel olarak, suç listesinde Ortadoğu'da ve başka&nbsp;yerlerde, Etyopya'da Haile Seksiye, İran'da Şah ve ayrıca bir dizi Arap lider&nbsp;örneklerinde olduğu gibi, kendi halklarına karşı tiranların desteklenmesi&nbsp;vardır.</p>

  <p class="calibre15">Ama bütün bunların içinde en şiddetli suçlama Amerikan yaşam tarzının yozlaşmışlığı ve sefahati ve İslam'a karşı yönelttiği tehdit konusunda&nbsp;yapılmaktadır. Seyid Kutub'un tanımladığı bu tehdit İslamcı fundamentalistlerin&nbsp;söyleminin ve ideolojisinin ve özellikle de İran Devrimi edebiyatının düzenli&nbsp;bir parçası haline gelmiştir. Son dönemlerinde Ayetullah Humeyni'nin ABD için&nbsp;söylediği Büyük Şeytan yakıştırmasının nedeni budur. Kuran'daki Şeytan ne&nbsp;emperyalist ne de sömürücüdür; O bir ayartıcı, "insanların kalplerine kötülük&nbsp;aşılayan bir yoldan çıkarıcıdır" (Kuran CXIV, 4, 5).</p>
</body>
</html>
