<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre12"><br class="calibre17" /></h1>

  <h1 class="calibre12"><br class="calibre17" /></h1>

  <h1 class="calibre12">1</h1>

  <h3 class="calibre18">İSLAM'I TANIMLAMAK</h3>

  <p class="calibre15">İslam hakkında genellemeler yapmak kolay değildir, ilk olarak, sözcük genelde birbiriyle alakalı iki farklı anlamda kullanılır, tıpkı Hıristiyanlık sözcüğünde&nbsp;olduğu gibi. Sözcüğün bir anlamı bir din, bir inanç ve ibadet sistemini anlatır;&nbsp;öteki anlamda ise, o dinin himayesi altında doğan ve gelişen medeniyet&nbsp;anlatılır. Dolayısıyla, İslam on dört yüzyıllık bir tarih, bir buçuk milyara&nbsp;yakın insan ve muazzam farklılıklar gösteren bir dinsel ve kültürel geleneğin&nbsp;adıdır. Hıristiyanlık daha çok sayıda insan ve daha uzun bir süreye denk düşer;&nbsp;iki milyardan fazla insan, yirmi yüzyıldan daha uzun bir zaman dilimi ve daha da&nbsp;büyük bir çeşitlilik. Buna rağmen, Hıristiyan, Musevi-Hıristiyan ve -daha basit&nbsp;bir ifadeyle- Batı Medeniyeti üzerine belli genellemeler yapılabilir, yapılıyor&nbsp;da. İslam medeniyeti hakkında genellemeler yapmak zor, yerine göre biraz&nbsp;tehlikeli olmakla birlikte, imkânsız değildir ve bir bakımdan da yararlıdır.&nbsp;İslam âlemi coğrafi olarak Fas'tan Endonezya'ya, Kazakistan'dan Senegal'e&nbsp;uzanır. Zaman olarak, on dört yüzyıl geriye, yedinci yüzyılda Muhammed Peygamber'in gelişi, misyonu ve onun yönetiminde İslam cemaati ve devletinin yaratılmasına gider. AvrupalI&nbsp;tarihçilerin antik medeniyetin -Yunan ve Roma- çöküşüyle modern medeniyetin -Avrupa- yükselişi arasındaki bir karanlık çağ olarak gördükleri bu dönemde,İslam büyük ve güçlü krallıklarıyla, zengin ve çeşitli endüstri ve ticaretiyle, orijinal ve yaratıcı bilim ve yazınıyla dünyanın önde giden medeniyetiydi.</p>

  <p class="calibre15">İslam, Hıristiyanlıkla kıyaslandığında çok daha fazla, eski Doğu ile önemli katkılar yaptığı modern Batı arasındaki ara aşamaydı. Ancak son üç yüzyıl içinde&nbsp;İslam dünyası hâkimiyetini ve liderliğini yitirdi ve hem modern Batının hem de&nbsp;hızla modernleşen Doğu'nun gerisine düştü. Genişleyen bu uçurum zamanla hem&nbsp;pratik hem de duygusal sorunlar doğurdu; İslam'ın yöneticileri, düşünürleri ve&nbsp;asileri şimdiye kadar bu sorunlara doyurucu yanıtlar bulamamıştır.</p>

  <p class="calibre15">İslam bir din olarak Musevi-Hıristiyan geleneğe. Hinduizm, Budizm ve Konfiçyusçuluk gibi Asya'nın bütün büyük dinlerinden her bakımdan çok daha&nbsp;yakındır. Musevilik ve İslam, yeme ve içme de dahil, insan faaliyetinin her&nbsp;yönünü düzenleyen ilahi bir yasa inancını paylaşır. Hıristiyanlar ve Müslümanlar&nbsp;bir ortak zafer inancını paylaşır. Musevilik dahil, insanlığın öteki dinlerinin&nbsp;aksine, onlar Tanrı'nm insanlığa gönderdiği son mesajın talihli alıcıları ve&nbsp;emanetçileri olduklarına ve görevlerinin bu mesajı bütün dünyaya taşımak&nbsp;olduğuna inanır. Doğunun uzak dinleriyle kıyaslandığında, bütün bu üç Ortadoğu&nbsp;dini -Musevilik, Hıristiyanlık ve İslam- birbiriyle yakından ilişkilidir ve&nbsp;aslında aynı dinsel geleneğin değişik biçimleri olarak görünürler.</p>

  <p class="calibre15">Hıristiyanlık ve İslam birçok bakımdan kardeş medeniyetlerdir; ikisi de Yahudi vahiyleri ve peygamberleri. Yunan felsefesi ve bilimi mirasına dayanır ve ikisi&nbsp;de antik dönem Ortadoğusunun geleneklerinden beslenmiştir. Bu ortak tarihin&nbsp;büyük bölümünde, ikisi de birbiriyle savaşa kilitlenmiş olmakla birlikte,&nbsp;çatışma ve polemiklerde bile özdeki akrabalığı ve onları birbirine bağlayan&nbsp;ortak özellikleri ortaya koymuşlar ve kendilerini Asya'nın uzak medeniyetlerinden ayrı tutmuşlardır. Gelgelelim, bu iki din arasında benzerlikler olduğu kadar, derin ayrılıklar da&nbsp;vardır ve bunlar öğreti ve ibadetteki bariz farkların ötesine uzanır. İki din&nbsp;arasındaki fark hiçbir yerde bu dinlerin ve onların yetkili ağızlarının,&nbsp;hükümet, din ve toplum arasındaki ilişkiler karşısındaki tavırlarındaki kadar&nbsp;derin değildir. Hıristiyanlığın Kurucusu izleyicilerine "Sezar'ın hakkını&nbsp;Sezar'a, Tanrı'nın hakkını da Tanrı'ya verin" (Mat. XXII:21) buyuruyordu;yüzyıllar boyunca, imparator Konstantin'in Hıristiyanlığı kabul ettiği tarihe kadar, Hıristiyanlık bir mazlum dini olarak büyümüş ve gelişmişti. O tarihten&nbsp;sonra bizatihi Sezar bir Hıristiyan oluyor ve bir dizi değişikliği hayata&nbsp;geçiriyordu; böylelikle yeni inanç Roma İmparatorluğuna hakim oldu ve&nbsp;medeniyetini dönüştürdü. İslam'ın Kurucusunun kendisi Konstantin'di ve kendi&nbsp;devletini ve imparatorluğunu kurdu. O bu yüzden bir kilise yaratmadı, ya da&nbsp;yaratmaya ihtiyaç duymadı. Batılı Hıristiyanlık tarihinde son derece önemli bir&nbsp;rol oynayan regnum ve sacerdotıum* ikiliğinin İslam'da bir muadili ortaya&nbsp;çıkmadı. Hz. Muhammed'in hayatta olduğu dönemde, Müslümanlar aynı anda hem&nbsp;dinsel hem de politik bir cemaat haline geldiler, Peygamber de devletin başıydı.&nbsp;Bekleneceği gibi. Peygamber bir yeri ve bir halkı yönetmiş, adaleti sağlamış,&nbsp;vergi toplamış, ordulara komuta etmiş, savaş açmış ve barış yapmıştı. İslam'ın&nbsp;kurucu ilk kuşağı için, sürekli zulüm altında inançlarının sınanması, düşman bir&nbsp;devlet gücüne direnme yoktu. Tam tersine, onları yöneten devlet İslam devletiydi&nbsp;ve Allah'ın davalarına verdiği onay bu dünyadaki zafer ve imparatorluk biçiminde&nbsp;onlara ifşa ediliyordu.</p>

  <p class="calibre15">Pagan Roma'da Sezar Tanrı'ydı. Hıristiyanlar için Tanrı ile Sezar arasında bir tercih yapma sorunu vardı ve Hıristiyanlar asırlar boyu bu seçimin pençesinde&nbsp;kıvranmıştır. İslam'da böyle sancılı bir seçim yoktu. Müslümanların anladığı biçimiyle İslam'ın evrensel politikasında, Sezar yoktu, yalnızca tek hâkim ve tek yasa kaynağı olan&nbsp;Allah vardı. Muhammet O'nun Peygamberiydi ve hayattayken Allah adına öğretmiş ve&nbsp;yönetmişti. MS. 632 yılında, Hz. Muhammed öldüğünde, manevi misyonu ve Allah'ın&nbsp;kitabını insanlara getirmek olan peygamberlik misyonu tamamlanmış oluyordu.&nbsp;Geriye, sonunda bütün dünya kabul edene kadar Allah'ın vahyini yayma görevi&nbsp;kalıyordu. Bu da otoritenin ve doğru inancı benimseyen ve Allah'ın emirlerine&nbsp;uyan cemaate üyeliğin genişletilmesiyle başarılacaktı. Bu görev için zorunlu&nbsp;bütünlüğü ve liderliği sağlayacak Peygamber'in bir vekili ya da halefi&nbsp;gerekiyordu. Arapça halife sözcüğü Peygamber'in kayınpederi ve ilk halefi olan&nbsp;Ebubekir'e verilen unvan oldu; Hz. Ebubekir'in İslam cemaatinin başına&nbsp;geçmesiyle büyük bir tarihsel kurum olan halifeliğin temelleri de atılmış&nbsp;oluyordu.</p>

  <p class="calibre15">Halifeler döneminde, Peygamber'in hâkimiyet kurduğu Medine yüz yıl gibi kısa bir sürede geniş bir imparatorluk, İslam da bir dünya dini haline geldi. Korunan ve&nbsp;daha sonraki kuşaklar faydalansın diye kayda geçirilen ilk Müslümanların&nbsp;deneyiminde, dinsel hakikat ve politik güç ayrılmaz bir biçimde iç içedir;&nbsp;birinci İkinciyi kutsarken, ikinci de birinciye destek oluyordu. Ayetullah&nbsp;Humeyni bir keresinde "İslam politik değilse, hiçbir şey değildir" diyordu.</p>

  <p class="calibre15">Bütün Müslümanlar bu kadar ileri gitmez ama çoğu Allah'ın politikayla ilgili olduğuna inanır ve bu inanç, iktidarın elde edilmesi ve kullanılması,&nbsp;meşruiyetin ve otoritenin doğası, yöneticilerin ve kulların görevleri, kısacası,&nbsp;Batı'da anayasa hukuku ve politik felsefe diyebileceğimiz ne varsa onu kapsayan&nbsp;şeriat, yani İlahi Hukuk tarafından olumlanır ve desteklenir.</p>

  <p class="calibre15">İslam'la Hıristiyanlık arasında uzun bir döneme yayılan ilişkiler ve ikisi arasındaki birçok benzerlikler ve karşılıklı etkilenmeler gözlemcilerin bazı&nbsp;önemli farklılıkları gözardı etmesine neden olmuştur. Denir ki, Kuran Müslüman&nbsp;İncil'idir; cami Müslüman kilisesidir; ulema da Müslüman ruhban sınıfıdır. Bütün bunlar doğrudur doğru olmasına ama yanıltıcıdır da. Hem Eski hem de Yeni Ahit&nbsp;farklı kitapların bir derlemesinden oluşur, uzun bir zaman dilimini kapsar ve&nbsp;inananlar tarafından ilahi vahyin vücut bulması olarak görülür. Kuran,&nbsp;Müslümanlar açısından, tek bir insan, Muhammed Peygamber, tarafından bir kerede&nbsp;duyurulan tek bir kitaptır. İslam'ın ilk asırlarında yapılan canlı bir&nbsp;tartışmanın ardından, Kuran'm yaratılmamış ve ebedi, ilahi ve değişmez olduğu&nbsp;öğretisi benimsendi ve imanın temel bir şartı haline geldi.</p>

  <p class="calibre15">Ortak ibadet yeri olması anlamında cami gerçekten de Müslüman kilisesidir. Ama "Kilise"den bahseder gibi "Cami"den bahsedemezsiniz; o devletten ayrı kendi&nbsp;hiyerarşisi ve kanunları olan bir kurumdur. Ulema (İran'da ve Fars kültüründen&nbsp;etkilenmiş Müslüman ülkelerde, mollalar) sosyolojik anlamda bir ruhban sınıfı&nbsp;sayılabilir; yani onlar genelde eğitimli ve diplomalı meslekten din adamlarıdır.&nbsp;Ama İslam'da rahiplik yoktur; Allah'la inananlar arasına hiçbir kişi ve kurum&nbsp;giremeyeceği gibi, ancak ehliyetli rahiplerin yerine getirebileceği atama,&nbsp;kutsama ve ayinler de yoktur. Geçmişte olsaydık, konsillerin ya da sinodlarm,&nbsp;kardinallerin ve dogmayı hayata uygulayan engizisyoncuların da olmadığını&nbsp;söyleyebilirdik ama en azından İran için artık bunu söyleyemeyiz.</p>

  <p class="calibre15">Arapça "ilim" sözcüğünden gelen ulemanın birinci işlevi İlahi Hukuk’u savunmak ve yorumlamaktır. Ortaçağın son dönemlerinden itibaren, köy ve kasabalarda&nbsp;sıradan halkın ihtiyaçlarını karşılamak üzere Hıristiyanlıktaki yerel&nbsp;kiliselerin rahiplerine benzer bir kesim ortaya çıkmıştı ama bunlar genelde&nbsp;ulemadan farklıydı; ulema İslam öğretisinden çok mistik geleneğe dayanan bu&nbsp;kesime güvenmiyordu. Son dönem İslamcı monarşilerde, İran'da ve Türkiye'de, bir&nbsp;tür dini hiyerarşi ortaya çıktı ama bunun klasik Müslüman gelenekte yeri yoktur&nbsp;ve bu hiyerarşi içinde yer alanlar Hıristiyan piskoposların sahip olduğuna&nbsp;benzer bir iktidar talebinde bulunmadığı gibi, böyle bir güce de sahip değildir. Modern zamanlarda, özellikle Batı etkisiyle, birçok değişiklik olmuş, Hıristiyanlıktaki kiliselerle&nbsp;ve ruhban sınıflarıyla kuşkulu bir benzerlik taşıyan kurumlar ve makamlar&nbsp;gelişmiştir. Ama bunlar klasik İslam'a bir dönüş değil, tersine ondan bir kopuş&nbsp;anlamına gelir.</p>

  <p class="calibre15">İslam dünyasında, sınırlı sosyolojik anlamıyla, bir ruhban sınıfının varlığından söz edilebilse bile, din dışı bi/ toplumsal kesimin varlığından kesinlikle söz&nbsp;edemeyiz. Dinsel otoriteden ayrı ya da ayrılabilir bir şeyi anlatan, Hıristiyan&nbsp;dillerinde lay, temporal ya da secular gibi terimlerle ifade edilen bir nosyon&nbsp;İslam düşüncesine ve pratiğine tamamen yabancıdır. Arapça'da bu terimlerin&nbsp;karşılıkları görece yakın bir tarihe kadar yoktu. Bu sözcükler Arapça konuşan&nbsp;Hıristiyanlardan alınmış ya da yeni bulunmuştur.</p>

  <p class="calibre15">Peygamber'in döneminden beri İslam toplumu ikili bir karakter taşımaktadır.</p>

  <p class="calibre15">İslam toplumu bir yandan politik bir birim, önce bir devlet ve ardından imparatorluk haline gelen bir şeflik sistemi, öte yandan ise bir Peygamber&nbsp;tarafından kurulmuş ve aynı zamanda halefleri de olan vekilleri tarafından&nbsp;yönetilen bir dinsel cemaattir. Hz. İsa çarmıha gerildi, Hz. Musa vaat edilmiş&nbsp;topraklara giremeden öldü ve bu olayların anısı onların müritlerinin inanç ve&nbsp;tavırlarını derinden etkiledi. Hz. Muhammed hayattayken muzaffer olmuş ve bir&nbsp;muktedir ve bir fatih olarak ölmüştü. Müslümanların sonuçta ortaya çıkan&nbsp;tavırları da olsa olsa dinlerinin bu tarihine uygun gelişebilirdi. Batı&nbsp;Avrupa'da, barbar olmakla birlikte eğitilebilir de olan istilacılar mevcut bir&nbsp;devletin ve dinin. Roma İmparatorluğu ve Hıristiyan Kilise-si'nin üzerine&nbsp;geldiler. İstilacılar ikisini de tanıdı ve Latince konuşan mevcut Roma politik&nbsp;yapısı ve Hıristiyan dini çerçevesinde kendi amaçları ve ihtiyaçları için çaba&nbsp;gösterdiler. Ortadoğu ve Kuzey Afrika'yı istila eden Araplar buralara kendi&nbsp;inançlarını, kendi dillerindeki kendi yazılarını taşıdılar; buralarda kendi&nbsp;politik yapılarını kurdular, yeni bir dizi yasalar koydular, yeni bir emperyal&nbsp;dil, en üst makam&nbsp;İslam'ı Tanımlamak olarak halifelikle yeni bir emperyal yapı oluşturdu. Devletin yapısı ve politika İslam tarafından tayin edildi ve tam üyelik ancak hâkim inancı açıkça kabul&nbsp;edenlere tanındı.</p>

  <p class="calibre15">Bu örnekte, bütün iyi Müslümanların taklit etmeye çalıştığı başka örneklerde olduğu gibi, Hz. Muhammed iki yol izler. Birincisinde, doğduğu yer olan Mekke'de&nbsp;yaşadığı yıllar boyunca (570-622), Peygamber yönetimdeki pagan oligarşisinin bir&nbsp;muhalifiydi. İkincisinde, Mekke'den Medine'ye hicret ettikten sonra (622-632),&nbsp;bir devletin başıydı Peygamber'in hayatındaki bu iki aşamanın, direniş ve&nbsp;yönetme, ikisi de Kuran'da ifade bulmuştu; farklı ayetlerde, iman edenler&nbsp;Allah'ın elçilerine itaat etmeye ve adaletsizliğin ve despot yönetimin timsali&nbsp;olan Firavunlara isyan etmeye çağrılmaktadır. Peygamber'in hayatı ve eserlerinin&nbsp;bu iki yönü İslam'da iki geleneğin esin kaynağı olmuştur; biri otoriter ve&nbsp;sükunet isteyen öteki radikal ve eylemci. Bu iki özellik de geleneğin ve&nbsp;olayların gelişim seyri içinde bolca sergilenmiştir. Kimin Allah'ın elçisi ve&nbsp;kimin Firavun olduğunu belirlemek her zaman kolay değildi; bu uğurda birçok&nbsp;kitap yazılmış, birçok savaşa tutuşulmuştur. Sorun hâlâ çözülmüş değildir ve&nbsp;günümüz polemikleri ve mücadelelerinde geleneklerin ikisi de kolaylıkla&nbsp;seçilebilir.</p>

  <p class="calibre15">Sükunete davetle radikalizm uçları arasında, yönetim karşısında sakınma, hatta güvensizlik diyebileceğimiz son derece yaygın ve açık bir tutum vardır. Bunun&nbsp;bir örneği eskiden halkın yargıçlık görevini yerine getiren kadıyla İlahi&nbsp;Hukuk’u temsil eden müftüye karşı tutumlarındaki açık farktır. Yönetim&nbsp;tarafından tayin edilen kadı edebiyat ve folklorda düzenbaz, hatta gülünç&nbsp;kişiler olarak resmedilirken, İslam'ın orta çağlarında hem din adamları hem de&nbsp;halkın kabul ettiği müftüye güvenilmiş, saygı gösterilmiştir. Dindar insanların&nbsp;sayıları yüz binleri bulan biyografilerinde hep benzer bir sahneye rastlanır:&nbsp;Kahramanı yönetim tarafından bir makama atanmak istenir ama o bunu reddeder.&nbsp;Atanmak istenmesi onun bilgisini ve ününü gösterir, reddi ise ne kadar&nbsp;haysiyetli olduğunu.</p>

  <p class="calibre15">Osmanlı döneminde önemli bir değişiklik oldu. Kadı büyük güç ve yetki kazandı, müftü bile kamusal otorite zincirine dahil edildi. Ama hükümete karşı duyulan&nbsp;eski güvensizlik devam etti ve sık sık atasözlerinde, halk hikâyelerinde, hatta&nbsp;edebiyatta dile getirildi.<br class="calibre2" /></p>

  <p class="calibre15">Bin yılı aşkın bir süredir İslam kamusal ve sosyal hayatı düzenleme açısından yalnızca evrensel olarak kabul edilebilir bir kurallar ve ilkeler dizisi ortaya&nbsp;koymakla yetindi. Avrupa etkisinin azamiye ulaştığı dönemde bile, bağımsız&nbsp;ülkeler kadar Avrupa'nın emperyal güçleri tarafından yönetilen ya da hükmedilen&nbsp;ülkelerde de, İslamcı politik nosyonlar ve tutumlar derin ve yaygın etkisini&nbsp;kaybetmemişti. Geçtiğimiz yıllarda, bu nosyonların ve tutumların değişik&nbsp;biçimlerde de olsa, eski hâkimiyetlerini yeniden kurabileceklerine ilişkin&nbsp;birçok işaret görülmektedir.</p>

  <p class="calibre15">İslam'la dünyanın geri kalan arasındaki en çarpıcı farklılıkları politika alanında -iç, bölgesel ve uluslararası politikada- görüyoruz. Britanya ve&nbsp;İskandinav ülkelerinde, dışişleri bakanları ya da devlet başkanları, arada bir,&nbsp;Protestan din adamlarıyla danışma toplantıları yapmaz; farklılıklarını geçici&nbsp;olarak unutarak, diyebiliriz ki, Yunanistan, Yugoslavya, Bulgaristan ya da&nbsp;Sovyetler Birliği yöneticilerinin pratiğinde de Ortodoks Kilisesi'ne geçmişteki&nbsp;ya da o tarihteki bağlılıkları temelinde düzenli toplantılar yapmak gibi bir şey&nbsp;yoktu. Aynı şekilde. Doğu ve Güneydoğu Asya'nın Budist devletleri ne BM'de ne de&nbsp;başka politik faaliyetlerinde bir Budist blok oluşturmuştur. Din temelinde böyle&nbsp;bir gruplaşmaya gitme fikrinin kendisi modern dünyada yersiz, hatta saçmadır.</p>

  <p class="calibre15">Ama İslam söz konusu olduğunda böyle bir şey ne yersiz ne de saçmadır. Bütün Soğuk Savaş gerilimlerinde ve sonrasında, aralarında monarşilerin ve&nbsp;cumhuriyetlerin, muhafazakârların ve radikallerin, kapitalizmi ve sosyalizmi&nbsp;uygulayanların, Batı Blokunu destekleyenlerin ve Doğu Bloku yandaşlarının ve&nbsp;tarafsız cephenin her rengini taşıyan devletlerin olduğu, elli Müslüman hükümet uluslararası danışma ve birçok konuda da işbirliği amacı taşıyan kapsamlı bir aygıt kurdu.</p>

  <p class="calibre15">Aralık 1969'da, Fas'ın Rabat kentinde toplanan bir İslam zirvesi İslam Konferansı Örgütü (İKÖ) adıyla bilinen bir organ yaratmayı kararlaştırdı; bu&nbsp;kuruluşun Suudi Arabistan'ın Cidde kentinde sürekli bir sekreterliği&nbsp;bulunacaktı. Böylesi bir örgüt tam zamanında kurulmuştu ve 1970'ler boyunca&nbsp;hızla gelişti. İKÖ özel olarak yoksul Müslüman ülkelere yardım etmek, Müslüman&nbsp;olmayan ülkelerdeki Müslüman azınlıklara yardımda bulunmak ve İslam'ın ve&nbsp;Müslümanların uluslararası konumlarını, bir gözlemcinin dediği gibi, insanın&nbsp;İslam haklarını güçlendirmek amacı taşıyordu.</p>

  <p class="calibre15">Bu kuruluşun bugün elli yedi üyesi vardır ve ayrıca gözlemci statüsünde üç devlet bulunmaktadır. Üye ülkelerden ikisi, Arnavutluk ve Türkiye, AvrupalI ya&nbsp;da AvrupalI olmak istiyor (Bosna gözlemci statüsünde); diğer ikisi Surinam&nbsp;(1996'da örgüte kabul edildi) ve Guyan (1998'de kabul edildi) Batı yarımkürede&nbsp;bulunmaktadır. Kalanlar Asya ve Afrika ülkeleridir ve birkaç istisna dışında&nbsp;Batı Avrupa'dan ve yakın tarihte Sovyetlerden bağımsızlıklarını geçtiğimiz&nbsp;yüzyılın ikinci yarısında kazanmıştır. Bu ülkelerin çoğunda Müslüman nüfus ezici&nbsp;bir çoğunluktadır ama az sayıdaki devlet Müslüman azınlığın gücü nedeniyle&nbsp;üyeliğe kabul edilmiştir. Bu devletlerin dışında, başka ülkelerde önemli&nbsp;Müslüman azınlıklar vardır; bunların bazıları Hindistan'da olduğu gibi çoğunluk&nbsp;oluşturmaya yakındır, bazılarında ise, Rus Federasyonu içindeki Çeçenler ve&nbsp;Tatarlar gibi, etnik olduğu kadar dinsel bakımdan da farklılıklar gösterir. Çin&nbsp;gibi bazı ülkelerde her iki türden de Müslüman azınlıklar vardır. Birçok ülke&nbsp;bugün göç yoluyla oluşmuş Müslüman, azınlıkları barındırıyor.</p>

  <p class="calibre15">Uluslararası politikada İKÖ'nün etkili bir faktör haline gelmesinin önünde dün olduğu gibi bugün de önemli engeller bulunuyor. 1979'da, egemen bir Müslüman&nbsp;ülkeye karşı pervasız bir saldırı olan, Sovyetlerin Afganistan işgali ciddi bir protestoyla karşılaşmak bir yana, bazı üyeler tarafından desteklendi. Daha yakın bir&nbsp;tarihte, örgüt Sudan ve Somali gibi üye devletlerdeki iç savaşlarla başa&nbsp;çıkamadı 1980'le 1988 arasında, iki İslam ülkesi, Irak ve İran, her birinde&nbsp;muazzam tahribata yol açan feci bir savaşa tutuştu. İKÖ ne bu savaşı&nbsp;önleyebildi, ne de bitirebildi. Genelde, Amerikan Devletleri Örgütü ve Afrika&nbsp;Birliği Örgütü'nün aksine, İKÖ üye ülkelerdeki insan hakları ihlalleri ve diğer&nbsp;iç sorunlara ilgi göstermedi; örgütün insan haklarıyla ilgisi Müslüman olmayan&nbsp;yönetimler altındaki, özellikle de Filistin'deki, Müslümanlarla sınırlı kaldı.&nbsp;Buna rağmen, İKÖ hesaba katılması gereken bir örgüttür. Örgütün kültürel ve&nbsp;sosyal etkinlikleri önemlidir ve gün geçtikçe artmaktadır; üye ülkeler arasında&nbsp;düzenli danışma imkânı sağlayan örgüt mekanizması. Soğuk Savaş ve onun olumsuz&nbsp;etkileri geride kaldıkça, önemini artırabilir.</p>

  <p class="calibre15">Bölgesel ve uluslararası politikadan ülke politikalarına dönersek, İslam'la dünyanın geri kalanı arasında, giderek daha az çarpıcı olmakla birlikte, temel&nbsp;bazı farklar bulunmaktadır. Çok partili demokrasi uygulayan ülkelerin&nbsp;bazılarında, dinsel amaçlı politik partiler vardır, örneğin Batıda Hıristiyan,&nbsp;Hindistan'da Hindu ve Doğu'da Budist partiler. Ama bu partilerin görece çok azı&nbsp;ülke politikalarında önemli roller oynamaktadır ve bu rol her geçen gün biraz&nbsp;daha azalıyor. Ayrıca bu partilerin programlarında ve seçmen kitlesine yönelik&nbsp;propagandalarında dinsel motifler genelde az bir yer tutar. Aslında çoğu&nbsp;Müslüman ülkede din büyük bir politik faktördür; ve iç politikada bölgesel ve&nbsp;uluslararası meselelerde olduğundan daha önemlidir. Bu fark nereden geliyor?</p>

  <p class="calibre15">Bu soruya verilebilecek yanıtlardan biri bellidir: Çoğu Hıristiyan ülkenin artık Hıristiyan olmamasına karşılık, çoğu Müslüman ülke hâlâ köklü bir biçimde&nbsp;Müslüman'dır. Kuşkusuz, Hıristiyan ülkelerin birçoğunda Hıristiyan inançlar ve&nbsp;bu inançları diri tutmaya çalışan ruhban sınıfı hâlâ güçlüdür ve geçmiş yüzyıllara kıyasla etkileri azalmış olmakla birlikte, hiçbir biçimde önemsiz değildir. Ancak bugün hiçbir Hıristiyan ülkede dini liderler,&nbsp;Müslüman topraklarda hâlâ normal kabul edilen bir oranda, politikaya katılmadığı&nbsp;gibi inançlar üzerinde de etkili değildir. Varsa bile çok az Hıristiyan ülkede&nbsp;Hıristiyanlığın kutsal saydığı şeyler eleştirel yorum ya da tartışmadan muaftır;&nbsp;halbuki görünüşte seküler ve demokratik olan Müslüman toplumlarda bile normal&nbsp;olan budur. Aslında bu ayrıcalıklı muafiyet, fiili olarak, Müslüman cemaatlerin&nbsp;yerleşik olduğu Batılı ülkelerde de geçerlidir; buralarda Müslüman inançlara ve&nbsp;pratiklere, Hıristiyan çoğunluğun kaybetmiş olduğu ve Yahudi azınlıkların hiçbir&nbsp;zaman sahip olmadığı, bir muafiyet tanınmaktadır. En önemlisi, çok az istisna&nbsp;dışında, Hıristiyan ruhban sınıfı çoğu ülkede hâlâ normal olarak kabul edilen&nbsp;türden bir kamusal otoriteye sahip değildir, böyle bir iddiada bile bulunamaz.&nbsp;Başka dinlerin izleyicileriyle kıyaslandığında, Müslümanlar arasında dinsel&nbsp;inanç ve ibadetin yüksek düzeyde oluşu Müslümanların politikaya karşı özgün&nbsp;tutumunu kısmen açıklamaktadır ama hikâyenin tamamı bu kadar değildir çünkü aynı&nbsp;tutuma dinsel inanç ve ibadete bağlılıkları formaliteden öteye geçmeyen&nbsp;kişilerde ve hatta gruplarda da rastlanabilir. İslam yalnızca bir inanç ve&nbsp;ibadet meselesi değil, aynı zamanda bir kimlik ve sadakat meselesidir de;&nbsp;birçoğu için, bütün ötekilerin üzerinde bir kimlik ve sadakattir bu.</p>

  <p class="calibre15">Yüzeyden bakıldığında, yurtseverlik ve milliyetçilik gibi Batılı nosyonların ithali bütün bunları değiştirmiş ve Fas'tan Endonezya'ya kadar uzanan İslam&nbsp;dünyasında bir dizi modern ulus devletin kuruluşuna neden olmuş görünüyor.</p>

  <p class="calibre15">Ama her şey görünüşten ibaret de değil. İki örnek verelim. 1923'te, son Türk-Yunan savaşı ardından, iki hükümet azınlık sorunlarını nüfus mübadelesi -Türkiye'deki Yunanlıların Yunanistan'a ve Yunanistan'daki Türklerin Türkiye'ye gönderilmesi- yoluyla çözme konusunda anlaştı. En azından, tarih kitaplarının anlattığı hikâye genellikle budur. Ama gerçekler biraz farklıydı.&nbsp;1923'te iki hükümetin Lozan'da imzaladığı, mübadele anlaşmasına hayat veren&nbsp;protokol "Yunanlılar" ve "Türkler"den söz etmez. Protokol mübadele edilecek&nbsp;kişileri "Türkiye'de yaşayan Yunan Ortodoks dinine bağlı Türk uyruklular" ve&nbsp;"Yunanistan'da yaşayan Müslüman Yunan uyruklular" olarak tanımlar. Böylelikle,&nbsp;protokol sadece iki tür kimliği tanır; biri bir devletin uyruğu, öteki de bir&nbsp;dine bağlı olma durumu. Protokol ne etnik ne de dilsel kimliğe gönderme yapar.&nbsp;Fiili mübadele, bu belgenin imza atan tarafların niyetlerini doğru bir biçimde&nbsp;açığa vurduğunu göstermektedir. Anadolu'daki Karaman'da yaşayan güya&nbsp;Yunanlıların birçoğunun anadili Türkçe'ydi ama Yunan alfabesi kullanıyor ve&nbsp;Ortodoks kiliselerinde ibadet ediyorlardı. Yunanistan'da yaşayan güya Türklerin&nbsp;birçoğu ya çok az Türkçe biliyor, ya da hiç bilmiyorlardı, bu insanların ortak&nbsp;dili Yunanca'ydı ama Türk-Arap alfabesini kullanıyorlardı. Batılı bir&nbsp;sınıflandırma sistemine alışmış Batılı bir gözlemci pekâlâ şu sonuca&nbsp;varabilirdi: Türk ve Yunan hükümetlerinin anlaştığı ve hayata geçirdiği şey bir&nbsp;mübadele ve Türk ve Yunan milli azınlıklarının yeniden vatandaşlığa kabul&nbsp;edilmesi değil, çift taraflı bir sürgündü; Müslüman Yunanlılar Türkiye'ye ve&nbsp;Hıristiyan Türkler Yunanistan'a sürgüne yollanmıştı. Çok yakın tarihlere kadar,&nbsp;biri Avrupa Birliği üyesi, diğeri de üyeliğe aday, ikisi de Batılı demokratik&nbsp;ülkeler olan Yunanistan ve Türkiye'de devletin verdiği kimlik kartlarında din&nbsp;hanesi bulunmaktadır.</p>

  <p class="calibre15">İkinci örnek Mısır'dır. Hem tarihi hem de coğrafyasıyla kesin çizgileriyle ayırt edilebilen, beş bin yıldan uzun geçmişe sahip sürekli bir uygarlık tarihi olan&nbsp;Mısır'dan daha iyi ulus olma iddiasında bulunabilecek, varsa bile, birkaç ülke&nbsp;vardır. Buna rağmen Mısırlıların birden fazla kimliği vardır ve geçtiğimiz on&nbsp;dört yüzyılın büyük bir bölümünde, yani yedinci yüzyılda Mısır'ın İslam&nbsp;tarafından fethedilmesi ve ardından ülkenin Araplaştırılması ve Müslümanlaştırılmasmdan günümüze, yaşadıkları toprağın gururunu kültürel ve dilsel Arap kimliğine ve tarihlerinin&nbsp;büyük bölümünde de dinsel İslam kimliğine teslim eden Mısırlı kimliği nadiren&nbsp;egemen bir kimlik olmuştur. Bir ulus olarak Mısır dünyanın en eski uluslarından&nbsp;biridir. Bir ulus devlet olarak Mısır modern bir oluşumdur ama içeride hâlâ&nbsp;birçok meydan okuyuşla karşı karşıyadır. Bugün Mısır'da bu meydan okumaların en&nbsp;güçlüsü, bazı diğer Müslüman ülkelerde olduğu gibi, yanıltıcı olsa da, genel&nbsp;olarak "fundamentalist" olarak betimlenen radikal İslamcı gruplardan geliyor.&nbsp;Kurucusunun yaşadıklarından ve dolayısıyla 0'nun hadislerinden, Müslümanların&nbsp;belleklerinde ve zihinlerinde İslam, askeri ve politik iktidarın kullanılmasıyla&nbsp;birlikte bulunur. Klasik İslam bu dünya ile öteki dünya, dini ve dünyevi işler&nbsp;arasında bir ayrımı tanıyordu. Tanımadığı, dini meseleleri çözmek için&nbsp;hiyerarşisi ve kendi yasaları olan ayrı bir kurumdu.</p>

  <p class="calibre15">Bu İslam'ın bir teokrasi olduğu anlamına mı gelir? Allah'ın en yüce makam olarak görüldüğü anlamında, yanıt "evet" olmak zorundadır. Ruhban sınıfının bir&nbsp;yönetimi anlamında, yanıt kesinlikle "hayır" olacaktır. Din adamlarının bir&nbsp;hiyerarşisinin ortaya çıkması ve devlette nihai otoriteyi ele geçirmesi modern&nbsp;bir yeniliktir ve son dönemde Ayetullah Humeyni İran'ının İslam düşüncesi ve&nbsp;pratiğine yaptığı özgün bir katkıdır.</p>

  <p class="calibre15">İran'daki İslam Devrimi'nin, birçok bakımdan benzerlikler taşıyan Fransız ve Rus devrimleri gibi, sadece içeride kendi halkı üzerinde değil ortak bir söylem&nbsp;evreninde yaşayan bütün ülke ve halklar arasında da muazzam bir etkisi olmuştur.&nbsp;Bir zamanlar Fransız ve Rus devrimlerinde olduğu gibi, İran Devrimi de muazzam&nbsp;bir umut ve coşku yarattı Yine bu devrimler gibi, o da kendi Terörü ve Müdahale Savaşının acılarını yaşadı, yaşıyor; öteki devrimler gibi, bu devrimin de her türlü pragmatizm ya da ılımlılık işaretini ezmeye kararlı Jakobenleri ve&nbsp;Bolşevikleri var. Ve kendinden önceki devrimler, özellikle Rus Devrimi gibi, bu&nbsp;devrimin de çeşitli biçimlerde devrim davasını ya da, en azından, onu ete kemiğe&nbsp;büründüren rejimi ileriye götürmek için çabalayan kendi ajanlar ağı ve&nbsp;gönüllüleri mevcuttur.</p>

  <p class="calibre15">Modern Ortadoğu coğrafyasında devrim sözcüğü, gayet yerinde olarak Fransız'ların coup d'etat, Alman’ların Putsch ya da İspanyol'ların pronunciamiento&nbsp;diyebileceği birçok olaya uygulanarak, büyük oranda yanlış kullanılmaktadır.&nbsp;İngilizce konuşan halkların politik deneyimi, ilginçtir, bu sözcüklerin&nbsp;muadilini üretmemiştir. İran'da olan bunların hiçbiri değildi; bu, kökeninde&nbsp;sahici bir devrimci değişim hareketiydi. Kendinden öncekiler gibi, o da birçok&nbsp;bakımdan vahim hataların kurbanı oldu; içeride despot bir rejim, dışarıda ise&nbsp;terör ve yıkıma yol açtı. Fransız ve Rus devrimlerinin aksine, devrimci İran'ın&nbsp;elinde önemli bir dünya gücü ve tehdidi haline gelebilecek araçlar, kaynaklar ve&nbsp;beceriler yoktu. Onun ortaya koyabildiği tehdit asıl olarak Müslümanlara ve&nbsp;İslam'ın kendisine karşıydı.</p>

  <p class="calibre15">İslam'daki devrimci dalganın birkaç bileşeni vardır. Bunlardan biri bir aşağılanmışlık duygusudur; kendini Allah'ın kelamının tek emanetçisi olarak&nbsp;görmeye alışmış, O'nun kelamını kafirlere götürmekle görevlendirilmiş bir&nbsp;cemaat, kendini birden bu kafirlerin boyunduruğu ve sömürüsü altında buluyordu&nbsp;ve boyunduruk altında olmadıkları zamanlarda bile bu kafirler hayatlarını&nbsp;derinden etkilemiş ve onları gerçek İslam'dan başka yollara saptırmıştı. Bu&nbsp;aşağılanmaya, çoğu Batı'dan ithal edilen, denenen ve her keresinde&nbsp;başarısızlıkla sonuçlanan çözüm yollarının getirdiği bir hayal kırıklığı da&nbsp;eklenmişti.</p>

  <p class="calibre15">Aşağılanmışlık duygusu ve hayal kırıklığı ardından yeniden canlanış için zorunlu olan üçüncü bir unsur kendini gösterdi: yeni bir güven ve güç duygusu. Bu&nbsp;unsurlar, İsrail'e karşı verdiği savaşta Mısır'ı desteklemek için petrol üreticisi ülkelerin petrolün hem arzını hem de fiyatını etkili bir silah olarak kullandığı 1973&nbsp;krizinde ortaya çıktı. Kriz sonucu ortaya çıkan zenginlik, gurur ve kendine&nbsp;güven duygusu yeni bir unsurla -aşağılama- pekiştirildi. Avrupa ve Amerika'yı&nbsp;daha yakından tanıdıkça, Müslüman ziyaretçiler gördükleri şeyleri ahlaki&nbsp;yozlaşma ve sonuç olarak Batı medeniyetinin zaafı olarak betimlemeye başladılar.&nbsp;Yoğunlaşan gerilimler, tökezleyen ideolojiler, tükenen sadakatler ve dağılan&nbsp;kurumlar çağında, İslamcı terimlerle ifade edilen bir ideoloji birçok avantaj&nbsp;sağlıyordu: duygusal yakınlaşma yaratan bir grup kimliği, dayanışma ve dışlama&nbsp;zemini; kabul edilen bir meşruiyet ve otorite zemini; hem bugünün eleştirisi hem&nbsp;de geleceğin kurulması için kolayca anlaşılabilir bir ilkeler bütünü. İslam,&nbsp;bunlar sayesinde, bir dava ya da bir rejim için, ya da onlara karşı, kitle&nbsp;seferberliğinin en etkili sembollerini ve sloganlarını yaratabilirdi.</p>

  <p class="calibre15">İslamcı hareketler ayrıca, bütün diğer rakipleriyle karşılaştırıldığında, bir başka büyük avantaja sahiptir. Camiler, en diktatör yönetimlerin bile bütünüyle&nbsp;kontrol edemediği bir iletişim ve örgütlenme ağı olarak kullanılmaktadır.&nbsp;Aslında, acımasız diktatörlükler rakiplerini ortadan kaldırarak, ister istemez,&nbsp;İslamcılara yardımcı olur. Alışıldığı üzere İslamcı fundamentalizm adı verilen&nbsp;Radikal İslamcılık tek bir homojen hareket değildir. Bazıları devlet&nbsp;desteklidir; kendi çıkarı için şu ya da bu Müslüman hükümet tarafından kurulur,&nbsp;kullanılır ve desteklenir. Bazıları ise tabandan gelen sahici halk&nbsp;hareketleridir. Devlet destekli İslamcı hareketler içinde, yine çeşitli türden,&nbsp;hem radikal hem muhafazakâr, hem bozguncu hem önleyici eylem yanlısı hareketler&nbsp;vardır. Muhafazakâr ve önleyici eylem yanlısı hareketler, kendilerini devrimci&nbsp;dalgaya karşı korumak isteyen, iktidardaki hükümetler tarafından başlatılır.&nbsp;Çeşitli dönemlerde Mısırlılar, PakistanlIlar ve özellikle Suudiler tarafından&nbsp;cesaretlendirilen hareketler buna örnek oluşturur. Çok daha önemli olan bir&nbsp;diğer tür, gerçek bir halk desteğiyle, tabandan gelir. Bunlar içinde iktidarı ilk ele geçiren ve onu kullanmada en başarılı olan İran İslam Devrimi olarak bilinen harekettir. Radikal İslamcı rejimler bugün Sudan'da&nbsp;hüküm sürüyor ve bir süre Afganistan'da da hüküm sürmüştü. İslamcı hareketler,&nbsp;Cezayir ve Mısır başta olmak üzere, halihazırda tehlike içinde olan diğer&nbsp;ülkelerdeki düzen için büyük tehdit oluşturmaktadır.</p>

  <p class="calibre15">İsim babaları olan Protestan grupların tersine Müslüman fundamentalistler teoloji ve kutsal metinlerin yorumu konularında ana akımdan farklılık&nbsp;göstermiyor. Onların eleştirisi, kelimenin en geniş anlamında, topluma dairdir.&nbsp;Onlara göre, İslam dünyası yanlış bir yola girmiştir. Yöneticileri kendilerine&nbsp;Müslüman diyor ve İslam adına konuşuyor ama aslında onlar İlahi Emri çiğneyen ve&nbsp;yabancıların ve kafirlerin yasaları ve adetlerini kabul eden hainlerdir. Tek&nbsp;çözüm, onlara göre, sahici Müslüman hayat tarzına geri dönmektir ve bunun için&nbsp;yapılması gereken ilk şey hain yönetimleri yıkmaktır. Fundamentalistler, Batıyı&nbsp;Müslüman toplumu çürüten kötülüğün kaynağı olarak gördükleri anlamında. Batı&nbsp;karşıtıdır ama ilk hedef asıl olarak kendi yöneticileri ve liderleridir. 1979'da&nbsp;İran'da şahı devirmek ve iki yıl sonra Mısır'da Başkan Sedat'ı öldürmek için&nbsp;ortaya çıkan hareketler buna örnektir. İki lider de bir iç temizlikle def&nbsp;edilmesi gereken asli bir kötülüğün belirtileri olarak görülüyordu. Mısır'da,&nbsp;yöneticiyi öldürdüler ama devleti ele geçiremediler; İran'da ise rejimi yıktılar&nbsp;ve kendi rejimlerini kurdular.</p>

  <p class="calibre15">İslam dünyanın büyük dinlerinden biridir. İslam ölü ve yoksul ruhlara hayat ve anlam vermiştir. Farklı ırklardan insanlara kardeşçe yaşamayı, farklı inanıştan&nbsp;halklara hoşgörü içinde yan yana yaşamayı öğretmiştir. İslam eserleriyle bütün&nbsp;dünyayı zenginleştiren büyük medeniyetlerin esin kaynağı olmuştur; bu&nbsp;medeniyetlerde Müslüman olmayanlar yaratıcı ve faydalı yaşamlar sürmüştür. Ama&nbsp;İslam, öteki dinler gibi, izleyicilerinden bazılarının yüreğine nefret ve şiddet doldurduğu dönemleri de yaşamıştır. İslam böylesi bir dönemden geçerken ve bu nefretin hepsi değilse bile, çoğu bize yönelikken, Müslüman dünyanın bir&nbsp;kısmını karşımıza almış olmamız bizim talihsizliğimizdir.</p>

  <p class="calibre15">Neden? Sorunun boyutlarını abartmayalım. Müslüman dünyası tümden Batıyı reddetmediği gibi, düşmanlık Üçüncü Dünya'nm yalnızca Müslüman bölgelerinden de&nbsp;kaynaklanmıyor. Belli temel kültürel, ahlaki, toplumsal ve siyasal inanç ve&nbsp;özlemleri paylaştığımız azımsanmayacak, belli yerlerde belki de çoğunluk&nbsp;oluşturacak sayıda Müslüman var hâlâ; Müslüman topraklarda önemli oranda bir&nbsp;Batılı -kültürel, ekonomik, diplomatik- mevcudiyet söz konusudur ve bu ülkelerin&nbsp;bazıları Batı'nın müttefikidir. Ama Amerikalıları endişelendiren, geren ve her&nbsp;şeyden önce şaşırtan bir nefret dalgası da vardır.</p>

  <p class="calibre15">Bu nefret sık sık belli çıkarlara, eylemlere, politikalara ve hatta ülkelere düşmanlık düzeyini aşıp genelde Batı medeniyetinin reddi haline geliyor; bu&nbsp;noktaya, Batı'nın ne yaptığından çok ne olduğuna, uyguladığı ve savunduğu&nbsp;ilkeler ve değerlere bakılarak geliniyor. Söz konusu değerler ve ilkeler baştan&nbsp;kötü olarak, onları destekleyen ve kabul edenler de "Allah'ın düşmanları" olarak&nbsp;görülüyor.</p>

  <p class="calibre15">İran liderliğinin hem yasama süreçleri hem politik duyurularında sık sık dile getirilen bu deyim, ister laik ister dindar olsun, dışarıdan bakan modern birine&nbsp;çok tuhaf gelebilir. Tanrının düşmanları olduğu ve onları tespit edip, etkisiz&nbsp;hale getirmek için insanlara ihtiyaç duyduğu fikrini sindirmek biraz zordur. Ama&nbsp;bu fikir tümden de yabancısı olduğumuz bir şey değildir. Allah'ın düşmanları&nbsp;kavramı klasik dönem ve öncesinden, Kuran'dan olduğu kadar Eski ve Yeni&nbsp;Ahit'lerden de bildiğimiz bir kavramdır.</p>

  <p class="calibre15">İslam'da, iyinin ve kötünün mücadelesi ta başından beri politik ve hatta askeri boyutlar kazanmıştır. Hatırlanacaktır, Hz. Muhammed, öteki dinlerin kurucuları&nbsp;gibi, yalnızca bir peygamber ve öğretmen değil, bir yönetici ve bir askerdir de. Bu yüzden, mücadelesi bir devlet ve onun silahlı güçleriyle ilgilidir. İslam için verilen&nbsp;savaşta, "Allah yolundaki" kutsal savaşta dövüşenler Allah için savaşıyorsa&nbsp;şayet, onlara karşı çıkanlar Allah'a karşı savaşıyor demektir. Ve Allah ilke&nbsp;olarak Peygamberle, sonra da O'nun vekilleri olan halifelerle hâkim, İslam&nbsp;devletinin yüce başkanı olduğundan, hâkim olan Allah orduya komuta eder. Ordu&nbsp;Allah'ın ordusudur ve düşman da Allah'ın düşmanıdır. Allah'ın askerlerinin&nbsp;görevi mümkün olduğu kadar çabuk bir biçimde Allah'ın düşmanlarını Allah'ın&nbsp;onları cezalandıracağı yere, yani öteki dünyaya göndermektir.</p>

  <p class="calibre15">Bugün Batılı politikacıları meşgul eden anahtar soru basitçe şöyle ifade edilebilir: İslam, fundamentalist ya da değil, Batı için bir tehdit midir? Bu&nbsp;basit soruya, çeşitli basit yanıtlar verilmiştir ve bütün basit yanıtlarda&nbsp;olduğu gibi, bunlar çoğunlukla yanıltıcıdır. Bir düşünce okuluna göre, Sovyetler&nbsp;Birliği ve Komünist hareketin çöküşünün ardından, Batı ve Batılı hayat tarzı&nbsp;karşısında büyük tehdit olarak, onların yerini İslam ve İslamcı fundamentalizm&nbsp;almıştır. Bir diğer okula göre, Müslümanlar, radikal fundamentalistler de dahil,&nbsp;temelde dürüst, barış yanlısı, dinine düşkün insanlardır; biz Batılıların onlara&nbsp;yaptıkları korkunç şeyler bunların bazılarının tahammül sınırlarının ötesine&nbsp;geçmiştir. Onları düşmanlarımız olarak seçen biziz çünkü psikolojik olarak bizim&nbsp;işlevsiz kalan Sovyetler Birliği yerine koyacak bir düşmana ihtiyacımız vardır.&nbsp;İki yanıtın da doğruluk payı vardır; ikisi de tehlikeli denebilecek kadar&nbsp;yanlıştır. Genelde İslam Batı'nm düşmanı değildir ve hem orada hem de burada&nbsp;Batı'yla daha yakın ve dostça ilişkilerden ve ülkelerinde demokratik kurumların&nbsp;gelişmesinden başka bir şey istemeyen giderek artan sayıda Müslüman vardır. Ama&nbsp;azımsanmayacak sayıda Müslüman -tek olmasa da, en başta fundamentalist&nbsp;dediklerimiz- düşman ve tehlikelidir, bunun nedeni de bizim bir düşmana&nbsp;ihtiyacımızın olması değil, onların bir düşmana ihtiyacı olmasıdır.</p>

  <p class="calibre15">Geçtiğimiz yıllarda, Müslümanlar arasında bazı algılama ve bunun sonucu olarak da taktik değişiklikleri oldu. Bazıları hâlâ genelde Batı'yı ve onun mevcut&nbsp;lideri konumundaki Amerika Birleşik Devletleri'ni İslam'ın eski ve uzlaşmaz&nbsp;düşmanı, Allah'ın dininin ve yasalarının içeride yerleşmesi ve nihai evrensel&nbsp;zaferi önündeki tek ciddi engel olarak görüyor. Onlar için, inançların emrettiği&nbsp;şeyleri gerçekleştirmenin ölümüne savaştan başka bir yolu yoktur. Ancak, inançlı&nbsp;Müslümanlar olmayı sürdüren ve modern Batı toplumunun kusurları yanında, üstün&nbsp;yanlarını da -modern bilim ve teknolojinin yarattığı araştırmacı ruhu; modern&nbsp;demokratik yönetimlerin doğurduğu özgürlüklere bağlılığı— gören başka&nbsp;Müslümanlar da vardır. Bunlar, inançlarına ve kültürlerine bağlı kalırken, daha&nbsp;iyi ve daha özgür bir dünya yaratma yolunda bize katılmayı istiyorlar. Yine,&nbsp;Batıyı nihai düşman ve bütün kötülüklerin kaynağı olarak görmekle birlikte,&nbsp;gücünün de farkında olan ve nihai mücadeleye daha iyi hazırlanmak için bazı&nbsp;çağdaş düzenlemelerden yana olanlar da vardır. İkincilerle üçüncüleri birbirine&nbsp;karıştırmazsak akıllılık etmiş oluruz.<br class="calibre2" /></p>
</body>
</html>
