<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre19"><br class="calibre17" /></h2>

  <h2 class="calibre14"></h2>

  <h2 class="calibre19"><br class="calibre17" /></h2>

  <h1 class="calibre12">3</h1>

  <h2 class="calibre14">Selahaddin ve Haçlılar</h2>

  <p class="calibre15">Haçlı Seferleri modern Ortadoğu'da, hem Arap milliyetçileri hem de İslamcı fundamentalistlerin, özellikle de Usame bin Ladin'in, bilincinde ve söyleminde&nbsp;çok önemli bir yer tutar. Ama bu her zaman böyle değildi.</p>

  <p class="calibre15">1099 yılında, Haçlıların Kudüs'ü ele geçirmesi Hıristiyanlar için bir zafer, Müslümanlar ve aynı zamanda şehirdeki Yahudiler için bir felaketti. Dönemin Arap&nbsp;tarihçileri açısından bakacak olursak, bu olay bölgede çok az ilgi gördü. Yörede&nbsp;yaşayan Müslümanların Bağdat ve Şam'a yaptıkları yardım çağrıları yanıtsız kaldı&nbsp;Antioch'tan Kudüs'e, yeni kurulan Haçlı yönetimleri kısa sürede Levanten&nbsp;politika oyunlarına girerek Müslüman ve Hıristiyan prensler arasında rekabet&nbsp;ortamında her dinle ittifaka girdi.</p>

  <p class="calibre15">Haçlıları yenilgiye uğratan ve bölgeden çıkaran Haçlı karşıtı seferberlik ancak bir yüzyıl sonra başlayabildi. Hareketin öncelikli amacı, 1176 ve 1187 tarihleri arasında günümüz Güney Ürdün'ü sınırları içindeki Kerak kalesini ele geçiren ve kaleyi yöredeki ticaret&nbsp;kervanlarına saldırılar için kullanan Haçlı lideri Chatillon'lu Reynard'm yağma&nbsp;ve talan eylemlerine engel olmaktı. Reynald'm amacının asıl olarak ekonomik,&nbsp;başka bir ifadeyle ganimet arzusu olduğunu söyleyen Haçlı tarihçileri muhtemelen&nbsp;doğru söylüyorlar. Ama Müslümanlar onun saldırılarını İslam'ın kutsal&nbsp;topraklarına karşı bir kışkırtma ve meydan okuma olarak gördüler. 1182 yılında,&nbsp;Kudüs'ün Haçlı kralıyla Müslüman lider Selahaddin arasındaki anlaşmayı ihlal&nbsp;eden Reynald, Mekke'ye giden hacı kervanları da dahil, Müslüman kervanlara&nbsp;saldırdı ve onları yağmaladı. Müslümanların gözünde, en çok nefret uyandıran şey&nbsp;Reynald'm, özellikle Müslüman gemilere ve Mekke'yle Medine'nin limanı olan&nbsp;Hicaz'a saldırıları da dahil, Kızıl Deniz'de korsan eylemlere girişmesi ve&nbsp;Arabistan'ı tehdit etmesiydi. Selahaddin'in Haçlılara karşı cihat çağrısı&nbsp;yapmasına neden olan işte bu olaylardı; bu Müslümanların gözünde Arabistan'ın ne&nbsp;kadar önemli olduğunu gösteriyordu.</p>

  <p class="calibre15">Selahaddin'in zaferleri ve 1187 yılında Kudüs'ü Haçlılardan alması Arap liderler için bugün bile bir ilham kaynağıdır. Saddam Hüseyin sık sık bu misyonu&nbsp;devraldığını iddia ettiği eski iki İrak liderinin -zamanında Haçlıları yenip&nbsp;ülkeden kovarak Batı tehdidine son veren Selahaddin ve Siyonizm sorunuyla sonuna&nbsp;kadar uğraşan Nebuchadnezzar adını anmaktadır. 8 Kasım 2002'de, Fransa&nbsp;BaşbakanıJean-Pierre Raffarin Fransa Millet Meclisi'nde yaptığı bir konuşmada,&nbsp;Selahaddin'in "Galile'de Haçlıları nasıl yendiğini ve Kudüs'ü nasıl&nbsp;kurtardığını" anlatıyordu. Bir Fransa başbakanının Kudüs'ün Selahaddin&nbsp;tarafından ele geçirilmesini anlatırken "kurtarma" sözcüğünü kullanması&nbsp;günümüzdeki ittifakların bir yansıması olabileceği gibi, aşırı bir siyaseten&nbsp;doğruculuk örneği de olabilir. Bazı ülkelerde bu ifade tarih konusunda cehalete&nbsp;verilebilir ama Fransa'da böyle olmadığı kesindir.</p>

  <p class="calibre15">Selahaddin'in yenilgiye uğrattığı düşmana karşı insaflı ve soylu davranışı Hıristiyan Avrupa'da bile saygıyla ve hayranlıkla karşılandı. Ama Chatillon'lu&nbsp;Reynald bu davranıştan nasibini alamadı. Büyük Arap tarihçi İbn al-Athir durumu&nbsp;şöyle anlatıyor: "İki kere [diyor Selahaddin] eğer elime düşerse onu öldürmeye&nbsp;yemin ettim; bir keresinde, Mekke ve Medine üzerine yürüdüğünde ve bir kere de&nbsp;[Hicaz yolunda] kervana hainde saldırı düzenlediğinde."1 Selahaddin büyük bir&nbsp;zafer kazandıktan, ele geçirdiği Haçlı prensleri ve komutanlarının birçoğunu&nbsp;serbest bıraktıktan sonra, Chatillon'lu Reynalds'ı diğerlerinden ayırdı ve kendi&nbsp;elleriyle kafasını uçurup öldürdü.</p>

  <p class="calibre15">Cihadın başarıya ulaşması ve Kudüs'ün yeniden ele geçirilmesi ardından, anlaşılan o ki, Selahaddin ve halefleri bu şehre olan ilgilerini kaybettiler ve&nbsp;hatta haleflerinden biri 1229 yılında Müslümanlarla Haçlılar arasında yapılan&nbsp;genel bir uzlaşma anlaşmasının parçası olarak Kudüs'ü İmparator II. Frederick'e&nbsp;bıraktı. Haçlıların şehri diğerlerinden temizleyip saf bir Hıristiyan şehri&nbsp;yapmaya kalkışması üzerine, Kudüs 1244 yılında yeniden alındı. Uzun süren göreli&nbsp;bir belirsizlik dönemi ardından, şehre duyulan ilgi, ilk kez AvrupalI güçlerin&nbsp;Hıristiyanlara ait kutsal yerler üzerinde hak iddia etmeleri ve sonra yeni&nbsp;Yahudi göçü nedeniyle, on dokuzuncu yüzyılda yeniden canlandı.</p>

  <p class="calibre15">Aynı dönemde Müslümanların Haçlı Seferlerine ilgisi de ilk kez canlandı, halbuki yaşandığı tarihte bunlar pek önemsenmemişti. Dönemin geniş ve zengin tarih&nbsp;metinleri Haçlıların bölgeye gelişi, savaşları ve kurdukları devletlerden kabaca&nbsp;söz eder ama onların bu maceralarının niteliği ve amaçlarıyla hiç ilgilenmezler&nbsp;ya da çok az ilgilenirler. Arap tarihçileri Haçlılar ve Haçlı Seferleri&nbsp;sözcüklerini bile kullanmaz; Haçlılardan bahsedilirken genellikle kafirler,&nbsp;Hıristiyanlar ya da çoğu kez, Ortodoks ve Doğulu Hıristiyanlar-dan ayırmak için, Katolik -ve daha sonra da Protestan- AvrupalIlar için kullanılan genel bir&nbsp;terimle Franklar deniyordu. Haçlıların özel bir tarihsel olgu olarak bilince&nbsp;çıkışı on dokuzuncu yüzyıldan ve AvrupalI tarih kitaplarının çevrilmesinden&nbsp;sonra oldu. 0 tarihten sonra, Haçlılar Avrupa emperyalizminin İslam dünyasına&nbsp;yayılmasının ilk örneği olarak yeni gözle okundu. Doğruya daha yakın bir&nbsp;anlatıma göre ise, Haçlı Seferleri cihada uzun süre gecikmiş, çok sınırlı kalmış&nbsp;ve nihayet etkisiz olmuş bir yanıttır. Haçlı seferleri başarısızlıkla&nbsp;sonuçlanmış, yenilgiye uğramış ve kısa bir süre sonra da İslam topraklarında&nbsp;unutulmuştu ama daha sonra AvrupalIların Müslümanların Hıristiyanlar&nbsp;karşısındaki ilerleyişine direnişleri ve hareketi tersine çevirmeleri daha&nbsp;başarılıydı ve İslam dünyasının sınırlarında bir dizi acı yenilginin başlangıcı&nbsp;oluyordu.</p>

  <p class="calibre15">Ortaçağda Arap halifeler döneminde ve yine Iran ve Türk hanedanlıkları altında, İslam imparatorluğu dünyanın en zengin, en güçlü, en yaratıcı ve en aydın&nbsp;bölgesiyken, aynı dönemde Hıristiyanlık kabuğuna çekilmişti. On beşinci&nbsp;yüzyılda, Hıristiyanların karşı saldırısı başladı. Tatarlar Rusya'dan çıkarıldı&nbsp;ve Mağribiler de İspanya'dan. Ama Osmanlı sultanının önce Bizans ve sonra Kutsal&nbsp;Roma imparatoruyla karşı karşıya geldiği güneydoğu Avrupa'da Müslüman güçler&nbsp;hâkimiyet kurmuştu ve bu bölge dışındaki geri çekilişler küçük ve önemsiz&nbsp;görülüyordu. On yedinci yüzyıl gibi geç bir tarihte Budapeşte ve Belgrad'ı Türk&nbsp;paşalar yönetiyordu ve Türk orduları Viyana'yı kuşatmış. Berberi korsan gemileri&nbsp;İngiltere, İrlanda, hatta arada bir Madeira ve İzlanda gibi uzak ülkelerin&nbsp;gemilerine ve limanlarına saldırıyordu. Korsanlar, şu ya da bu nedenle, Kuzey&nbsp;Afrika'da yerleşen ve kendilerine Kuzey Denizi ve hatta Atlantik'te&nbsp;işleyebilecek gemileri yapmayı ve kullanmayı öğreten AvrupalIlardan büyük yardım&nbsp;görüyordu. Ama bu dönem uzun sürmedi.</p>

  <p class="calibre15">Sonra büyük değişim geldi. 1683'te, Türklerin ikinci Viyana kuşatması tam bir bozgunla sonuçlandı; bu Osmanlı ordularının hiç yaşamadıkları bir şeydi. O&nbsp;tarihte Müslüman dünyanın en büyük askeri gücünün bu yenilgisi, bir bakıma&nbsp;günümüze kadar uzayan, yeni bir tartışma başlattı. Osmanlı ordusu,&nbsp;politikacıları ve sonra aydınları arasında iki soruya yanıt aranıyordu: Bir&nbsp;zamanlar zaferden zafere koşan Osmanlı orduları hakir gördükleri Hıristiyan&nbsp;düşman karşısında neden hezimete uğramıştı? Ve geçmişteki hâkimiyetlerini nasıl&nbsp;yeniden kurabilirlerdi? Bu tartışma zaman içinde seçkin çevrelerin dışına taştı,&nbsp;Türkiye'den başka ülkelere yayıldı ve tartışılan konular da giderek çoğaldı.&nbsp;Endişeler yersiz değildi. Yenilgi yenilgiyi kovalıyordu ve kendi topraklarını&nbsp;kurtaran AvrupalI Hıristiyan güçler eski istilacılarını Asya ve Afrika'daki&nbsp;kendi topraklarına kadar kovalıyordu. Hollanda ve Portekiz gibi küçük AvrupalI&nbsp;güçler bile Doğu'da geniş imparatorluklar kurmayı başarmış ve ticareti eline&nbsp;geçirmişti.<br class="calibre2" /></p>

  <p class="calibre15">1593 yılında, günlük gelişmelerin kaydını tutmakla görevli bir Osmanlı katibi olan Selanikli Mustafa Efendi İngiliz elçisinin İstanbul'a gelişini anlatmıştır.&nbsp;Mustafa Efendi elçiden çok elçiyi getiren İngiliz gemisi karşısında hayretler&nbsp;içinde kalmıştı: "İstanbul limanına bu kadar acayip bir gemi girmemiştir. 3.700&nbsp;deniz mili yol kat etmiş ve diğer silahlar yanında seksen üç top taşıyan... bu&nbsp;gemi çağın bir mucizesi, böylesi ne görülmüş ne de duyulmuş."Başka bir&nbsp;şaşkınlık nedeni de elçiyi gönderen hükümdardı:"İngiltere adasının hükümdarı,kendisine miras kalan adayı mutlak bir . güçle yöneten bir kadındır."</p>

  <p class="calibre15">Osmanlı tarihçisinin değinmediği bir başka nokta da önemliydi. Söz konusu elçi gerçekten de Kraliçe Elizabeth tarafından resmen atanmıştı ama onu seçen ve&nbsp;destekleyen İngiliz hükümeti değil bir ticari şirketti; Batı dünyasının Ortadoğu'ya ilgi duymasının asıl nedeninin ticaret olduğu bir devirde bu gerekli bir&nbsp;düzenlemeydi. Aslında, yeni çağın başlangıcını Batı'nın hızlı ve yenilikçi&nbsp;teknolojik ve ekonomik yayılması -fabrika, okyanus aşırı yük taşımacılığı,&nbsp;yatırım ortaklıkları- oluşturuyordu. Atlantik için yapılmış Batı Avrupa gemileri&nbsp;Akdeniz, Kızıl Deniz ve Hint Okyanusu için yapılmış gemileri, hem savaşta hem de&nbsp;ticarette, kolaylıkla alt edebiliyordu ve bu ticaret Batılıların iki alışkanlığı&nbsp;-işbirliği ve rekabet- sayesinde gün geçtikçe güçleniyordu. On sekizinci yüzyıla&nbsp;gelindiğinde, kahve ve şeker gibi geleneksel Ortadoğu ürünleri hem Asya hem de&nbsp;Amerika'daki yeni Batı sömürgelerinde üretiliyor ve Batılı tüccarlar ve&nbsp;şirketler tarafından Ortadoğu'ya pazarlanıyordu. Hatta Güney ve Güneydoğu&nbsp;Asya'dan Arabistan'daki kutsal toprakları ziyarete giden Müslüman hacılar bazen&nbsp;Avrupa gemilerini kullanıyordu çünkü onlar daha hızlı, daha ucuz, daha güvenli&nbsp;ve daha rahattı.Batılı ve Ortadoğulu çoğu tarihçi için, modern Ortadoğu tarihi 179 8'de,Napolyon Bonapart adında genç bir generalin şahsında Fransız Devrimi Mısır'a ayak bastığında başlar. General Bonapart ve küçük keşif gücü, takdir edilecek&nbsp;kadar kısa bir süre içinde, ülkeyi zaptetmiş, yönetimi ele geçirmişti. Bundan&nbsp;önce, Türklerin ve İranlIların Avusturya ve Rusya'yla karşı karşıya geldiği uzak&nbsp;sınırlarda saldırılar, geri çekilmeler ve toprak kayıpları olmuştu ama küçük bir&nbsp;Batılı gücün İslam'ın kutsal topraklarından birini işgal etmesi tam bir&nbsp;şaşkınlık yarattı. Fransızların ülkeyi terk edişi, bir bakıma, daha büyük bir&nbsp;şaşkınlığa neden oldu. Onları Mısır'ı terk etmeye zorlayan Mısırlılar ya da&nbsp;ülkeye hükmeden Türkler değil, Horatio Nelson adında genç bir amiralin&nbsp;komutasındaki Britanya Kraliyet Donanması'nm küçük bir filosuydu. Bu&nbsp;Müslümanların öğrenmesi gereken ikinci acı dersti: Bir Batılı güç gelebilir,&nbsp;işgal edebilir ve istediği gibi yönetebilirdi, üstüne üstlük onu da ancak bir&nbsp;başka Batılı güç kovabilirdi.</p>

  <p class="calibre15">Emperyalizm Ortadoğulular için önemli bir meseledir ve Batı karşısında yürütülen İslamcı bir davadır. Onlar için emperyalizm sözcüğü özel bir anlam taşır.<br class="calibre2" /></p>

  <p class="calibre15"></p>

  <p class="calibre15">Örneğin bu sözcük, geniş coğrafyaları ve toplumları fethetmiş ve onları Dar-ül İslam'a dahil etmiş, önce Arapların sonra da Türklerin kurduğu büyük Müslüman&nbsp;imparatorluklar için asla kullanılmaz. Müslümanların Avrupa'yı ve AvrupalIları&nbsp;işgali ve yönetmesi ve böylece onların -zorlama olmaksızın- gerçek inancı&nbsp;benimsemelerine imkân tanınması son derece meşrudur. AvrupalIların Müslüman&nbsp;toprakları işgali ve Müslümanları yönetmesi, daha da kötüsü onları baştan&nbsp;çıkarması, hem bir suç hem de günahtır. Bu Müslüman anlayışında, insanların&nbsp;dinlerini değiştirerek İslam'ı benimsemesi dinini değiştiren için sevap, bunun&nbsp;sağlayanlar için şereftir. İslam hukukunda, İslam'dan dönmek irtidat'tır; hem&nbsp;yanlış yola sapanlar hem de onları o yola sevk edenler için ölüm cezası verilir.&nbsp;Bu konuda, yasa açık ve kesindir. Eğer bir Müslüman İslam'ı inkâr ederse, hatta&nbsp;İslam'ı yeni kabul etmiş kişi eski dinine dönerse, cezası ölümdür. Modern&nbsp;zamanlarda, irtidat'ı tespit ve inkâr etme anlamına gelen tekfir kavramı ve&nbsp;uygulaması çok genişletilmiştir. Aşırı uçlarda ve fundamentalist çevrelerde bir&nbsp;Müslüman'ın belli bir politikasının, eyleminin ve hatta sözünün irtidat'la bir&nbsp;olduğuna karar verme ve sanığa ölüm cezası verme alışılmadık bir durum değildir.&nbsp;Salman Rüşdi aleyhine verilen fetva, Başkan Sedat'ın öldürülmesi ve benzeri&nbsp;olayların arkasında bu ilke yatmaktaydı.</p>

  <p class="calibre15">Avrupalıların İslam topraklarındaki faaliyetleri birkaç aşamadan geçmiştir. Birinci aşama ticari yayılma ve Müslümanların gözünden, kendilerinin ve&nbsp;ülkelerinin sömürülmesiydi. İkinci aşamada askeri istila ve fetih vardı; bu&nbsp;sayede AvrupalI güçler İslam dünyasının önemli bölgeleri üzerinde Ruslar&nbsp;Kafkasya, Trans- Kafkasya ve sonra Orta Asya'da, Britanyalılar Hindistan'da,Britanya ve HollandalIlar Malezya ve Endonezya'da ve son dönemlerde Britanyalılar ve Fransızlar Ortadoğu ve Kuzey Afrika'da- etkili bir tahakküm&nbsp;kurmuştu. Emperyalistler bu bölgeleri çeşitli uzunluktâki zaman dilimlerinde yönettiler; Güneydoğu Asya ve Hindistan'da olduğu gibi, bazı ülkelerde bu yüzyıllar boyu sürdü, Arap toprakları ve Ortadoğu gibi bazı&nbsp;bölgelerde ise tahakküm görece kısa aralıklarla kuruldu.</p>

  <p class="calibre15">Ama her durumda emperyalistler iz bıraktılar. Arap dünyasında İngiliz-Fransız emperyal yönetimi Fransızların Cezayir'i (1830) ve Britanyalılarm Aden'i (1839)&nbsp;almasıyla başladı; Britanya'nın Mısır'ı işgali (1882) ve Fransızların&nbsp;kontrollerini Tunus (1881) ve Fas'a (1911) Britanyalılarm da İran Körfezi'ne&nbsp;yaymalarıyla sürdü ve iki büyük Batı AvrupalI İmparatorluğun Bereketli Ay denen&nbsp;Osmanlı Arap eyaletlerini aralarında paylaştırmalarıyla zirveye ulaştı. Bu defa&nbsp;yeni ele geçirilen topraklar, geleneksel tarzda olduğu gibi yalnızca ilhak&nbsp;edilmekle kalmıyordu. Bu ülkeler, ayrıca, kendilerini bağımsızlığa hazırlamakla&nbsp;görevli Cemiyet'i Akvam'm otoritesi altında, yönetimlerini hami devletler&nbsp;olarak Britanya ve Fransa'ya teslim ediyordu. Bu, hamiliğin son bulduğu ve&nbsp;himaye devletlerin bağımsızlıklarını kazandığı I. Dünya Savaşı'nm başlangıcıyla&nbsp;II. Dünya Savaşı'nm bitimi arasındaki çok kısa bir zaman dilimine denk düşen&nbsp;bir dönemdi. Arap yarımadasının büyük bir bölümü emperyal tahakküm altına&nbsp;girmemişti.</p>

  <p class="calibre15">Ne var ki, emperyalizmin etkisi muazzamdı ve dindar insanların çoğunun gözünde tamamen zararlıydı. Hem etki hem de zarar kuşkusuz dikkate değer boyutlardaydı&nbsp;ama milliyetçi mitolojilerin savunduğundan muhtemelen daha az yaygın ve daha az&nbsp;tek yanlıydı. Nihayetinde, bazı faydaları da olmuştu emperyalizmin: altyapı,&nbsp;kamu hizmetleri, eğitim sistemi ve ayrıca köleciliğin ortadan kaldırılması ve&nbsp;çokeşliliğin önemli oranda azaltılması gibi azımsanmayacak değişimler.&nbsp;Emperyalist boyunduruk altında kalmış Mısır ve Cezayir gibi ülkelerle&nbsp;bağımsızlıklarını hiçbir zaman kaybetmemiş Afganistan ve Arabistan gibi ülkeler&nbsp;arasındaki farklara bakarak bunu kolaylıkla görebiliriz. Suudi Arabistan'da&nbsp;üniversiteler geç bir tarihte ve az sayıda kuruldu. Günümüzde, yaklaşık 21&nbsp;milyon nüfusa sekiz üniversite düşüyor; bu sayı 1967'deki İsrail işgalinden beri Filistin topraklarında Filistinlilerin kurduğu yedi üniversiteden ancak bir fazladır. Kölecilik Suudi&nbsp;Arabistan'da ancak 1962'de kaldırılabildi ve kadınların esareti bu ülkede olduğu&nbsp;gibi devam ediyor.</p>

  <p class="calibre15">Kuşkusuz emperyalizmin ve daha genel anlamda Batı ya da Avrupa etkisinin,Türkiye ve İran gibi politik bağımsızlıklarını korumayı başaran ülkelerde bile, önemli bazı olumsuz sonuçları da oldu. Modernleşme, baskı, tahakküm ve ideolojik&nbsp;yönlendirme araçlarının etkinliğinin artışıyla, devlet otoritesinin güçlenmesi&nbsp;ve aynı zamanda geleneksel düzende despot yöneticilerin gücünü sınırlayan ara&nbsp;unsurların zayıflaması ya da tümden ortadan kaldırılması sonucunu da doğurdu.&nbsp;Toplumsal değişim, eski toplumsal ilişki ve yükümlülük bağlarının çözülmesi,&nbsp;topluma büyük zarar verdi ve modern iletişimin çok daha görünür kıldığı yeni&nbsp;çelişkiler ve uçurumlar yarattı. 1832 yılında, Britanyalı keskin bir gözlemci ve&nbsp;genç bir deniz subayı olan Adolphus Slade eski soylular ve yeni soylular dediği&nbsp;kesimler arasındaki farklılıktan söz eder.3 Slade'e göre, eski soylular kendi&nbsp;topraklarında yaşardı. Yeni soylulara gelince, devlet onların devletidir. Bu&nbsp;günümüzde bile geçerliliğini korumaktadır.</p>

  <p class="calibre15">Yirminci yüzyıl başlarında, Türkiye ve İran ve o tarihte işgal etmeye değmeyen Afganistan gibi bazı uzak ülkeler istikrarsız bağımsızlıklarını korumakla&nbsp;birlikte, neredeyse tüm İslam dünyası AvrupalI Britanya, Fransa, Rusya ve&nbsp;Hollanda imparatorlukları tarafından ilhak edilmişti. Ortadoğu hükümetleri ve&nbsp;mezhepleri mecburen bu güçlü rakipleri birbirlerine karşı kullanmayı&nbsp;öğreniyordu. Bir süre bu oyunu başarıyla oynadılar. Batık müttefikler -Britanya&nbsp;ve Fransa ve ardından ABD- bölgeye tam anlamıyla hâkim olduğundan, Ortadoğulu&nbsp;direnişçiler gözlerini doğal olarak kendilerine destek olacak bu müttefiklerin&nbsp;düşmanlarına çevirdi. İkinci Dünya Savaşı'nda Almanya'ya, Soğuk Savaş döneminde de Sovyetler Birliği'ne yöneldiler.</p>

  <p class="calibre15">Daha 1914 yılında, o zamanlar Osmanlı İmparatorluğu'nun müttefiki olan Almanya, Britanya, Fransız ve Rus imparatorluklarında yaşayan Müslüman tebaanın dini&nbsp;duygularını emperyal efendilerine karşı, dolayısıyla kendi çıkarı yönünde&nbsp;harekete geçirmeye çalışmıştı. Bu çaba dişe dokunur sonuçlar getirmedi ve&nbsp;sonunda büyük HollandalI şarkiyatçı Snouck Hurgronje'un "Kutsal Savaş: Alman&nbsp;Malı" adını taşıyan makalesiyle alaya alındı.</p>

  <p class="calibre15">Kayzer'in başarısız olduğu bu alanda Hitler bir süreliğine azımsanmayacak bir başarı kazandı. 1933 Mart'inin sonuna doğru, Hitler'in iktidara yükseldiği hafta&nbsp;içinde, Kudüs Müftüsü Hacı Amin el-Hüseyni Kudüs'teki Alman elçisine yaklaşmış&nbsp;ve hizmet teklifinde bulunmuştu. Bu teklifi Berlin'e ileten elçi teklifin&nbsp;reddedilmesini ya da en azından göz ardı edilmesini tavsiye ediyordu. Britanya&nbsp;İmparatorluğu'nu Almanya'nın bir müttefiki olarak kazanma ümidi canlılığını&nbsp;koruduğu sürece, o zamanlar asıl olarak Britanya karşıtı bir hareket olan&nbsp;güçlerle bağlantılara girerek, Britanya'yla zıtlaşmanın bir anlamı yoktu.&nbsp;Filistin liderliğinin önerileri Hitler'in sonunda Britanya'yı Almanya'yla&nbsp;birlikte bir Aryan ittifakına sokma umudunu yitirdiği 1938'deki Münih&nbsp;Anlaşması'nm ardından ancak kabul edildi. O tarihten sonra ve bütün savaş&nbsp;boyunca aralarındaki bağ çok sıkıydı ve Berlin banliyölerinden birindeki&nbsp;makamında oturan müftü Arap ülkeleri arasındaki politikada önemli bir rol&nbsp;oynamıştı. 1941 yılında, Vichy hükümetinin kontrolündeki Suriye kanalıyla&nbsp;yapılan Alman yardımı sayesinde, Raşid Ali Irak'ta bir süre Mihver yanlısı bir&nbsp;rejim kurmayı başarmıştı. Bu rejim Müttefik güçler tarafından yenilgiye&nbsp;uğratılınca Raşid Almanya'da müftüye sığındı. Enver Sedat bile, Britanya işgalindeki Mısır'da, kendi isteğiyle, bir Alman casusu olarak çalışıyordu.5 Almanya'nın yenilgisi, Üçüncü Reich ve kollarının yok oluşu acı veren bir boşluk&nbsp;bırakıyordu. Birçoğuna göre, bu 1948'de Yahudilerin devletlerini kurmayı&nbsp;başardığı ve bunu engellemeye gönderilen Arap ordularına küçük düşürücü bir&nbsp;yenilgi yaşattıkları bir ara dönemdi. Acilen Üçüncü Reich'm yerine geçecek yeni&nbsp;bir patron ve koruyucu aranıyordu. Bulundu da. Bu Sovyetler Birliği'ydi.</p>

  <p class="calibre15">Ve sonra Sovyetler Birliği'nin çöküşünün ardından ABD dünyanın tek süper gücü olarak kaldı. Bonapart ve Nelson'la başlayan Ortadoğu tarihinin bir dönemi&nbsp;Mihail Gorbaçov ve baba George Bush'la sona eriyordu. İlk başta, sanki rekabetin&nbsp;ortadan kalkması emperyal çağın da sonunu getiriyormuş gibi göründü çünkü&nbsp;Sovyetler Birliği'nin gücü yoktu, ABD de emperyal bir rol oynamazdı. Ama çok&nbsp;geçmeden olaylar, özellikle de İran Devrimi ve Irak diktatörü Saddam Hüseyin'in&nbsp;savaşları, ABD'yi doğrudan bölgenin işlerine karışmaya itti. Ortadoğulular bunu&nbsp;eski emperyal oyunun yeni bir aşaması olarak gördüler. Halbuki Amerika şimdiye&nbsp;kadar emperyal bir role soyunmamış ve böyle bir arzusunun olmadığını da&nbsp;göstermişti.</p>

  <p class="calibre15">Muhalefetteki ve iktidardaki Müslüman liderler bu yeni duruma farklı biçimlerde tepki gösterdiler. Bazılarının doğal tepkisi. Batı'ya karşı savaşlarında&nbsp;kendilerine cesaret, destek ve yardım sunabilecek. Üçüncü Reich'm ve Sovyetler&nbsp;Birliği'nin yerine yeni bir hami aramaktı. Bir güç bloku olarak Batı bu arada&nbsp;uzak batıya kaymıştı ve şimdi esas olarak ABD, kıta Avrupa'sının muhalefet rolü&nbsp;üstlenmesine imkân tanıyacak biçimde. Batı olmuştu. Aslında, kendilerince ABD'ye&nbsp;karşı Ortadoğu'nun düşmanlığı ve hıncını paylaşan bazı Avrupalılar bu muhalefet rolünü üstlenmekte hiçbir tereddüt göstermeyecekti. Ama bu güçlerin iradesi olsa bile, araçları yoktu.</p>

  <p class="calibre15">Sovyetler Birliği'nin yıkılması ve 1991 yılındaki Körfez Savaşı ardından Saddam Hüseyin'in yenilmesi, özellikle de 1945'te olduğu gibi, bir kere daha,&nbsp;davalarına yardımcı olacak güçlü bir patronun himayesinden yoksun kalan Filistin&nbsp;hareketi gibi, seküler milliyetçi hareketler için ölümcül bir darbeydi. Sovyet&nbsp;koruyucu gitmişti. Üstüne üstlük Saddam Hüseyin'e verdikleri coşkulu destekten&nbsp;dolayı öfkeye kapılan Kuveyt ve Suudi Arabistan'daki para kaynakları da&nbsp;Filistinlilere yardımı kesmiş ve onları yalnız, yoksul ve çaresiz bir başına&nbsp;bırakmıştı. İşte bu koşullar onları düşünülemezi düşünmeye itmiş ve İsrail'le&nbsp;barış sürecine sokmuştu. FKÖ, fundamentalistlere göre alçakça, Amerikalılar ve&nbsp;İsrailliler tarafından kurtarılmış ve İsrail'le küçültücü bir diyaloga&nbsp;sokulmuştu.</p>

  <p class="calibre15">Bütün bu gelişmeler fundamentalist dünya görüşünün büyük oranda akla yatkın olmasını sağlamış ve davalarının cazibesini artırmıştır. Onlar -ve özellikle&nbsp;Usame bin Ladin-Sovyetler Birliği'nin çöküşünü farklı yorumluyordu. Onlara göre,&nbsp;Soğuk Savaş’ı kazanan Amerika değil, kendileriydi. Onların gözünde, Sovyetler&nbsp;Birliği Yahudilere ve Batılı Emperyalistlere karşı ortak mücadelede iyi niyetli&nbsp;bir yardımcı değil, ateizmin ve kafirlerin başı, milyonlarca Müslüman'ı ezen ve&nbsp;Afganistan'ı işgal eden despot güçtü Gayet normaldir ki, güçlü Kızıl Ordu'yu&nbsp;yenen ve Sovyetleri yenilgiye ve ardından yıkıma sürükleyen onların&nbsp;Afganistan'daki mücadelesiydi. İki kafir süper güçten daha acımasız ve daha&nbsp;tehlikeli olanını saf dışı bıraktıktan sonra, şimdiki görevleri ötekini, ABD'yi&nbsp;halletmekti ve bu savaşta uzlaşmacılar kafir düşmanın araçları ve ajanlarıydı.&nbsp;Çeşitli nedenlerden dolayı, İslamcı fundamentalistler Amerika'yla savaşın daha&nbsp;basit ve daha kolay olacağına inanıyordu. Onların gözünde, ABD ahlaki bakımdan&nbsp;yoz, sosyal bakımdan dejenere ve sonuç olarak da politik ve askeri bakımdan da&nbsp;zaaf içinde bir ülkeydi. Bu algılama biçiminin ilginç bir tarihi vardır.</p>
</body>
</html>
