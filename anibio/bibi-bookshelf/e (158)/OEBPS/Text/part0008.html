<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre14"><br class="calibre17" /></h2>

  <h2 class="calibre14"><br class="calibre17" /></h2>

  <h1 class="calibre12">5</h1>

  <h2 class="calibre14">Şeytan ve Sovyetler<br class="calibre17" /></h2>

  <p class="calibre15">Amerika'nın yeni rolü -ve bunun Ortadoğu'da algılanışı- 1979 yılında Pakistan'daki bir olayda tüm çıplaklığıyla gözler önüne seriliyordu. 20 Ekim'de,&nbsp;yaklaşık bin kişilik radikal dinci bir Müslüman grup Mekke'deki Büyük Cami'yi&nbsp;işgal etti ve bir süre Suudi güvenlik güçlerine karşı direndi. Bu grup hedefinin&nbsp;"İslam'ı saflaştırmak" ve kutsal Arabistan topraklarını "kafir kraliyet&nbsp;hizbinden" ve onları destekleyen yozlaşmış dini liderlerden kurtarmak olduğunu&nbsp;ilan ediyordu. Elinde bir megafonla cemaate hitap eden liderleri Batılıların&nbsp;İslam'ın temel değerlerini tahrip etmekte olduğunu ve Suudi hükümetinin de&nbsp;onların işbirlikçisi olduğunu söylüyordu. Liderleri İslam'ın eski "adalet ve&nbsp;eşitlik" geleneklerine dönüş çağrısı yaptı. Oldukça sert bir müdahalenin&nbsp;ardından isyan bastırıldı. Liderleri 9 Ocak 1980 tarihinde, altmış iki&nbsp;yandaşıyla birlikte idam edildi; aralarında Mısırlılar, Kuveytliler, Yemenliler&nbsp;ve diğer Arap ülkelerinin vatandaşları vardı.Bu sırada, Pakistan'ın başkenti İslamabad'ta isyancıları desteklemek için bir gösteri düzenlenmişti. Kulaktan kulağa Amerikan askerlerinin Mekke'deki&nbsp;çatışmalara katıldığı söylentisi dolaşıyordu; o tarihte İran'da devrimci lider&nbsp;olarak yerini sağlamlaştırma sürecinde olan Ayetullah Humeyni de bunu&nbsp;doğrulamıştı. Müslüman göstericiler Amerikan Elçiliği'ne saldırdılar ve iki&nbsp;Amerikalı ve iki PakistanlI görevliyi öldürdüler. Humeyni yanlış olmakla&nbsp;kalmayıp kimsenin aklına hayaline sığmayacak böyle bir söylentinin neden&nbsp;arkasında durmuştu?</p>

  <p class="calibre15">Bu olaylar 1979 İran Devrimi bağlamında gelişiyordu. 4 Ekim'de Tahran'daki ABD Elçiliği kuşatıldı ve altmış iki Amerikalı rehin alındı. Rehinelerden kadın ve&nbsp;Afro-Amerikan olan on kişi hemen bırakıldı Geriye kalanlar 20 Ocak 1981 tarihine&nbsp;kadar, tam 444 gün rehin tutuldu. O günlerde birçok insanı şaşırtan bu olayın&nbsp;nedenleri, rehin alan kişilerin ve başkalarının daha sonra söyledikleri ve&nbsp;yazdıkları sayesinde yavaş yavaş gün ışığına çıkıyor. Şimdi görüyoruz ki, rehine&nbsp;krizi İran ve ABD ilişkileri kötüleştiği için değil, tam tersine iyileşmeye&nbsp;başladığı için patlak veriyordu. 1979 güzünde, görece ılımlı İran başbakanı&nbsp;Mehdi Bazargan Amerikan ulusal güvenlik danışmanı Zbigniew Brzezinski ile&nbsp;Cezayir hükümetinin himayesinde bir toplantı yapmıştı. İki lider 1 Kasım'da bir&nbsp;araya gelmiş ve el sıkışırken fotoğraf çektirmişlerdi. İki ülke arasında bir&nbsp;uzlaşmaya varılması ihtimali büyüktü; bu radikallerin gözünde, gerçek bir&nbsp;tehlikeydi. Protestocular gelecekteki bir diyalog umudunu yıkmak için elçiliği&nbsp;basmış ve Amerikalı diplomatları rehin almıştı. Bunda da, en azından bir süre,&nbsp;tamamen başarılı oldular.</p>

  <p class="calibre15">Humeyni için ABD İslam adına kutsal savaş vermek zorunda olduğu baş düşmandı. O tarihte, geçmişte olduğu gibi, bu imansızlar dünyası ilahi olarak takdir edilmiş&nbsp;olan İslam'ın yayılması ve zaferine karşı koyan ve engel olan tek ciddi güçtü.&nbsp;Humeyni'nin ilk dönem yazılarında ve özellikle&nbsp;Şeytan ve Sovyetler&nbsp;&nbsp;&nbsp;&nbsp;79</p>

  <p class="calibre15">1970 tarihli İslamcı Hükümet kitabında, ABD adı yer yer geçiyor ve asıl olarak emperyalizm bağlamında kullanılıyordu; çok daha aşina olunan Britanya&nbsp;imparatorluğu'nun önce yardımcısı, sonra da varisiydi Amerika. Devrim zamanında&nbsp;ve devrimin ortaya çıkardığı sorunlarda doğrudan karşı karşıya gelindiğinde, ABD&nbsp;Humeyni için asıl rakip ve Müslümanların öfke ve nefretinin temel hedefi haline&nbsp;geldi.</p>

  <p class="calibre15">Humeyni'nin ABD'ye karşı özel düşmanlığı 1964 yılında, Kum kentindeki konutunda, İran Meclisi'ne aileleri, personeli, danışmanları ve hizmetçileriyle birlikte&nbsp;Amerikan askeri misyonuna özel bir statü veren ve onları İran yasalarından&nbsp;bağışık kılan bir yasa teklifine şiddetle karşı çıkan bir konuşma yaptığı tarihe&nbsp;kadar uzanıyordu. Humeyni benzer bağışıklıkların II. Dünya Savaşı sırasında&nbsp;Britanya'da üstlenmiş Amerikan güçlerine teklif edilmiş ve verilmiş olduğunu&nbsp;belli ki bilmiyordu. Ama kapitülasyonlar denen bu mesele, geçmişte İslam&nbsp;topraklarındaki Batılı tüccarlara ve diğer seyyahlara tanınan özel imtiyazlar&nbsp;gibi nazik bir meseleydi ve Humeyni bunu ustaca kullanmıştı. "Onlar İran halkını&nbsp;bir Amerikan köpeğinden bile aşağı görüyorlar. Eğer biri bir Amerikalıya ait bir&nbsp;köpeğin üzerine yürürse, suç işlemiş olacaktır. Şah bile bir Amerikan köpeğinin&nbsp;üzerine yürümesi halinde, yasal işleme tabi tutulacaktır. Ama bir Amerikalı&nbsp;Şah'm, devlet başkanmın, üzerine yürürse, ona karışmaya kimsenin hakkı&nbsp;yoktur."1 Yönetimle zaten başı belada olan Humeyni bu konuşma üzerine 4 Kasım'da&nbsp;sürgün edildi. Humeyni bu temaya daha sonraki yazı ve konuşmalarında geri döndü&nbsp;ve özellikle Amerikalıların insan haklarına bağlılığı ve İran'da ya da "kendi&nbsp;yarı kürelerinde olan" Latin Amerika dahil, başka yerlerde bu haklara&nbsp;saygısızlığıyla alay etmeye başladı.&nbsp;</p>

  <p class="calibre15">1. Bu ve diğer bölümleri Hamid Algar çevirip notlar eklediği İslam and Revolution: Writings and Declarations of İmam Khomdni (Berkeley, 1981) kitabında&nbsp;bulabilirsiniz. Humeyni'nin hlamic Government kitabı, sürgünde bulunduğu Irak'm&nbsp;Necef kentinde, Şiilerin bir merkezinde verdiği bir dizi dersten oluşmaktadır;&nbsp;bu dersler hemen sonra Arapça ve Farsça basılmıştı. Bunları okuyanlar için,&nbsp;İran'daki İslam devriminin daha sonra girdiği yol şaşırtıcı gelmeyecektir.alay etmeye başladı. Diğer suçlamaları arasında, İran'ın zenginliklerinin talan edilmesi ve İran monarşisine destek verilmesi de vardı.</p>

  <p class="calibre15">Humeyni'nin İran'a döndükten sonra yaptığı konuşmalarda, üzüntü kaynaklarının ve düşmanların listesi uzadıkça uzadı ama Amerika artık liste başıydı. Yalnızca&nbsp;İran'da da değil. 1979 Eylül'ünde Kum'da yaptığı bir konuşmada Humeyni, bütün&nbsp;İslam dünyasının Amerika'nın pençesine düştüğünü söylüyor ve dünya&nbsp;Müslümanlarını düşmanları karşısında birleşmeye çağırıyordu. Amerika'dan "Büyük&nbsp;Şeytan" olarak bahsetmeye başlaması o tarihlere rastlar. Aynı tarihlerde Humeyni&nbsp;Mısır'daki Enver Sedat ve Irak'tâki Saddam Hüseyin'i de Amerika'nın uşakları ve&nbsp;ajanları olarak suçluyordu. Sedat İsrail'le barış yaparak Amerika'ya hizmet&nbsp;etmiş, Saddam Hüseyin de İran'la savaşa tutuşarak Amerika'nın işini üstlenmişti.&nbsp;Rehine krizinde ABD'ye karşı karşıya geliş, Irak saldırısı ve birçok diplomatik&nbsp;ve ekonomik çatışma Humeyni'nin Amerika hakkmdaki yargısını, Amerika'nın&nbsp;İslam'la Batı arasındaki mücadelede merkezi bir konum işgal ettiği görüşünü&nbsp;pekiştiriyordu. 0 zamandan beri Amerika "Büyük Şeytan", Amerika'nın ajanı olarak&nbsp;görülen İsrail de "Küçük Şeytan" oluyordu; dolayısıyla çağın düzenine,&nbsp;"Amerika'ya ölüm." Bu tescilli bir slogan oldu ve 1979'un anti-Amerikan&nbsp;gösterilerinde bolca atıldı. Daha sonra bu slogana törensel, neredeyse kutsal&nbsp;bir nitelik kazandırılarak, somut anlamından büyük oranda arındırıldı.</p>

  <p class="calibre15">İran Devrimi'nin dilinde Büyük Şeytan olarak yeni bir statüye yerleştirildiklerini gören Amerikalı gözlemciler bir süreden beri İslam&nbsp;dünyasında yoğunlaşarak artan anti-Amerikan duygunun nedenlerini bulmaya&nbsp;çalıştılar. Bir dönem yaygın kabul gören bir açıklamaya göre, Amerika'nın imajı&nbsp;savaş zamanında ve Avrupa'nın eski sömürgeci güçleriyle yürüttüğü ittifaklar&nbsp;yüzünden bozulmuştu. Ülkelerini korumak amacıyla bazı Amerikalı yorumcular. Batı&nbsp;AvrupalI emperyalistlerin aksine, Amerika'nın kendisinin sömürgeciliğin mağduru&nbsp;olduğuna işaret ediyordu; ABD Britanya yönetiminden kurtulup özgürlüğüne kavuşan ilk ülkeydi. Ama eski Britanya ve Fransa İmparatorluklarının Ortadoğulu uyruklarının Amerikan devrimini kendi&nbsp;anti-emperyalist mücadeleleri için bir model olarak kabul edebilecekleri&nbsp;yönündeki umutlar boş çıktı çünkü Arap yazarların hikayesi başkaydı. Bu&nbsp;yazarların sık sık vurguladıklarına göre, Amerikan devrimi Yerli Amerikalı&nbsp;milliyetçiler tarafından değil, Britanyalı yerleşimciler tarafından yapılmıştı&nbsp;ve bırakın sömürgeciliğe karşı bir zafer olmayı, kendisi sömürgeciliğin nihai&nbsp;zaferini temsil ediyordu; Kuzey Amerika'daki îngilizler, sayesinde artık&nbsp;yerliler karşısında ana vatanın desteğine ihtiyaç duymadıkları bir toprak&nbsp;parçasını sömürgeleştirmişti.</p>

  <p class="calibre15">Ortadoğu'daki eski sömürge devletlerinin uyruklarının Amerika'yı Batı Avrupa emperyalizmiyle aynı türden bir emperyalist ülke olarak göreceklerini tahmin&nbsp;etmek zor olmasa gerektir. Ama emperyalist güçlere karşı Ortadoğuluların hıncı&nbsp;her zaman tutarlı olmamıştır. Çarlık Rusya'sının emperyalist yayılma&nbsp;politikasını sürdüren ve geliştiren Sovyetler Birliği Orta Asya ve Kafkaslarda&nbsp;on milyonlarca Müslüman'ı hiç de insaflı bir biçimde yönetmiyordu. Buna rağmen&nbsp;Sovyetler Birliği Arap toplumundan benzer bir öfke ve nefret dalgasının mağduru&nbsp;olmadı.</p>

  <p class="calibre15">Rusya'nın Ortadoğu'ya ilgisi yeni değildi. Çarlar yüzlerce yıldan beri güneye ve doğuya yayılmış ve Türkiye, İran ve Orta Asya'nın bir zamanlar bağımsız Müslüman&nbsp;devletleri zararına, Müslüman toprakları bünyesine katmıştı. 1945'te Miğfer&nbsp;devletlerinin yenilgisi yeni bir Sovyet tehdidini de beraberinde getirdi.&nbsp;Sovyetler artık Balkanlarda sağlamca mevzilenmiş ve Türkiye'yi hem doğu hem de&nbsp;batı sınırından tehdit eder hale gelmişti. Sovyetler İran'ın Azerbaycan&nbsp;eyaletini işgal ederek, İran'ın içine yerleşmişti. İran karşısındaki tehdidin&nbsp;uzun bir tarihi vardı. 1804-1813 ve 1826-1828 Rus-İran savaşlarında, Ruslar çar&nbsp;imparatorluğunun ve sonra da Sovyetler Birliği'nin bir eyaleti yaptıkları&nbsp;Azerbaycan'ın kuzeyini ele geçirmişti. II. Dünya Savaşı'nda Sovyetler, Britanya&nbsp;ile birlikte, aralarındaki iletişimi güven altına almak için İran'ı işgal etti. Savaş sona erdiğinde Britanya çekildi ama Sovyetler kaldı; belli ki niyetleri Azerbaycan'ı Sovyetler Birliği'nin bir&nbsp;parçası yapmaktı.</p>

  <p class="calibre15">O tarihte bunu başaramadılar. Büyük oranda Amerikan desteği sayesinde, Türkler Sovyetlerin boğazlarda üs talebini reddedebildi ve bu arada da İranlIlar Sovyet&nbsp;işgalcilerin İran Azerbaycan'ında kurdukları Komünist kukla devleti dağıttı ve&nbsp;bütün bu bölgede İran hükümetinin egemenliğini yeniden kurdu.</p>

  <p class="calibre15">Sovyetlerin bir süre çarların kadim düşünü gerçekleştirme çabası direnişle karşılaştı ve hem Türkiye hem de İran Batı ittifakına girdi. Ancak 1955 tarihli&nbsp;Rusya-Mısır silah anlaşması Rusya'yı yeniden, bu kez bir liderlik rolüyle,&nbsp;Ortadoğu oyununun içine soktu. Türkler ve Iranlılar Rus emperyalizmini çok&nbsp;eskiden beri tanıyor ve bu yüzden de uzak duruyorlardı. Arap devletlerinin&nbsp;emperyalizm deneyimi Avrupa'yla sınırlıydı ve bu yüzden Sovyetlere daha sıcak&nbsp;bakmaya yatkındılar. Güneydeki engelin üzerinden atlayarak bağımsızlıklarını&nbsp;yeni kazanmış Arap devletleriyle doğrudan ilişkiye giren Rusya kısa sürede&nbsp;bölgede çok güçlü bir konum kazanmayı başardı.</p>

  <p class="calibre15">Sovyetler ilk başta Batı AvrupalI selefleri ne yapmışsa aynısını yaptı; askeri üsler, silah tedariki, askeri "danışmanlık", ekonomik ve kültürel sızma. Ama&nbsp;Sovyet tarzı ilişkilerde bu sadece bir başlangıçtı; niyet çok daha başkaydı. Hiç&nbsp;kuşku yok ki, Amerika'nın muhalefeti. Soğuk Savaş ve nihayet Sovyetler&nbsp;Birliği'nin çöküşü olmasaydı, Arap dünyası en iyi halde Polonya ve Macaristan ve&nbsp;daha çok da Özbekistan'ın kaderini paylaşacaktı. Olaylar Ortadoğu'daki&nbsp;müttefikleri üzerinde hamiliğini pekiştirmeyi gözeten Sovyetlerin çok etkisiz&nbsp;bir koruyucu olduğunu gösterdi. 1967 ve yine 1973 Arap-îsrail savaşlarında</p>

  <p class="calibre15">Sovyetler, himayesi altındaki ülkeleri yenilgi ve küçük düşmekten kurtaramadığı gibi, bu konuda istekli de davranmadı Elinden gelen tek şey ABD'yle bir olup&nbsp;İsrail'e ilerlemesini durdurma çağrısı yapmaktı.</p>

  <p class="calibre15">1970 başlarında Sovyet mevcudiyeti etkisini artırmakla kalmıyor, rahatsızlık yaratmaya da başlıyordu. Batılı emperyalist selefleri gibi Sovyetler de Mısır&nbsp;topraklarında hiçbir Mısırlının giremediği askeri üsler kurmuş ve ardından&nbsp;klasik bir sonraki adımı atarak eşit olmayan anlaşmalar gündeme getirmişti.&nbsp;Dersini iyi ezberlemiş olan ve az ya da çok gönüllü bir biçimde yüzünü Batıya&nbsp;dönen bazı Ortadoğulu liderler vardı. Bunlar arasında özellikle, Sovyet&nbsp;ilişkilerini selefi Başkan Nasır'dan devralmış olan Başkan Enver Sedat'ı&nbsp;sayabiliriz. Mayıs 1971'de Sedat'a birçok eşitsizliği içinde barındıran bir&nbsp;"Dostluk ve İşbirliği Anlaşması" dayatıldı2; Temmuz 1972'de Sedat Sovyet askeri&nbsp;danışmanlardan ülkeyi terk etmelerini istedi ve ABD'yle yakınlaşmanın ve&nbsp;İsrail'le barış yapmanın ilk adımlarını attı. Ancak, göründüğü kadarıyla. Başkan&nbsp;Sedat yaptığı değerlendirmeler ve izlediği politikalarda neredeyse yalnız&nbsp;başınaydı ve genelde bu gelişmeler Sovyetlere karşı yaklaşımlardaki iyi niyeti&nbsp;azaltmadığı gibi, ABD'ye karşı iyi niyeti de artırmıyordu. Sovyetler, iki yüz&nbsp;caminin elli milyon Müslüman'a hizmet vermek üzere izin almış olduğu Orta Asya&nbsp;ve Trans-Kafkasya'da İslam'a uyguladığı baskı nedeniyle cezalandırılmadığı gibi,&nbsp;azar bile işitmiyordu. Aynı şekilde Sinkiang'ta Müslümanlara karşı bir savaş&nbsp;yürüten Çin de suçlanmamıştı. Buna karşılık Bosna, Kosova ve Afganistan'da&nbsp;Müslümanları kurtarmaya yönelik çabaları karşısında Amerikalılar hiçbir takdir&nbsp;görmemiştir. Belli ki, işin içinde başka duygu ve düşünceler vardı.<br class="calibre2" /></p>

  <p class="calibre15">Bu çifte standardın belki de en çarpıcı örneği 1979 yılı Aralık ayı sonlarında Sovyetlerin Afganistan'ı işgali ve orada bir kukla hükümet kumaşıydı.&nbsp;Emperyalist saldırganlık, işgal ve tahakkümün bundan daha açık ve kesin bir&nbsp;örneğini bulmak güç olurdu. Ama Arap ve daha genelde İslam dünyası bu olayı dikkat çekecek biçimde sessiz karşıladı. 14 Ocak 1980'de, uzun bir sessizliğin ardından, Birleşmiş Milletler Genel Kurulu en sonunda bu olaya&nbsp;ilişkin bir karar aldı ama karar beklendiği gibi Sovyet saldırganlığını mahkûm&nbsp;etmiyor, "Afganistan'a yapılan yakın tarihli silahlı müdahaleden son derece&nbsp;üzüntü duyulduğu"nu ifade ediyordu. Saldırganlık sözcüğü kullanılmamış,"müdahale eden"in adı verilmemişti. Karar 104'e 18 oyla alındı. Arap ülkelerinden Suriye ve Cezayir çekimser kaldı, Güney Yemen kararın aleyhinde oy&nbsp;kullandı; Libya oylamaya katılmadı. Oy hakkı olmayan FKÖ temsilcisi Sovyet&nbsp;eylemini hararetle destekleyen bir konuşma yaptı, İslam Konferansı Örgütü de&nbsp;farklı davranmadı 27 Ocak'ta, çok sayıda manevra ve müzakere yapıldıktan sonra,&nbsp;İKÖ İslamabad'ta bir toplantı düzenleyebildi ve Sovyet-Afgan meselesini&nbsp;tartıştı. Güney Yemen ve Suriye, iki üye toplantıyı boykot etti; Libya delegesi&nbsp;ABD'ye şiddetle saldırırken, İKÖ'nün tam üyesi olan FKÖ temsilcisi anti-Sovyet&nbsp;tasarıya oy vermedi ve çekincelerini karar metnine soktu.</p>

  <p class="calibre15">Müslüman dünyada Sovyet işgaline karşı belli bazı tepkiler yok değildi; biraz Suudi parası, biraz Mısır silahı ve birçok Arap gönüllü Ama Afganistan'da Sovyet&nbsp;emperyalizmine karşı İslamcı bir karşı saldırıyı, belli bir başarıyla,&nbsp;örgütlemek ABD'ye kaldı. İKÖ, dikkatini başka meselelere -sömürge yönetimlerden&nbsp;henüz kurtulmamış bölgelerdeki bazı küçük Müslüman gruplara ve elbette İsrail-Filistin çatışmasına- vermeyi tercih ederek, Afganlara yardım etmek için fazla&nbsp;bir gayret göstermedi.</p>

  <p class="calibre15">İsrail, İslam ve İslam-olmayan dünyaların karşı karşıya geldiği -Nijerya, Sudan, Bosna, Kosova, Makedonya, Çeçenistan, Sinkiang, Keşmir, Timor, Mindanao vb.&nbsp;gibi- birçok noktadan yalnızca biridir. Bu noktaların her biri konuyla ilgili&nbsp;bütün taraflar için merkezi bir öneme sahipken, diğerleri için can sıkıcı ama&nbsp;tali bir meseledir. Buna karşılık Batılılar başkaları pahasına çözüme kavuşturulabileceğini umdukları sorunlara en büyük önemi vermekten yanadır.</p>

  <p class="calibre15">İsrail-Filistin çatışması kuşkusuz, çeşitli nedenlerden dolayı, tüm diğerlerinden daha fazla ilgi çekmektedir. Öncelikle, İsrail demokratik ve açık bir toplum&nbsp;olduğundan, orada neler olup bittiğini haber yapmak -ve yanlış haber yapmak- çok&nbsp;daha kolaydır. İkincisi, işin içinde Yahudiler vardır ve bu, şu ya da bu&nbsp;nedenle, onlara karşı olan ve onlardan yana olan büyük bir izleyici kitlesi&nbsp;demektir. Bu farkın bir örneği, 1980'den 1988'e kadar sürmüş ve bütün Arap-İsrail çatışmaları toplamından çok daha büyük can ve mal kaybına yol açmış olan&nbsp;Irak-İran savaşma çok az ilgi gösterilmiş olmasıdır. Bir neden, ne Irak ne de&nbsp;İran'da demokrasi olmaması ve bu yüzden haber yapmanın çok daha tehlikeli&nbsp;oluşuyken, bir başka neden işin içinde, ne kurban ne de maktul olarak,&nbsp;Yahudilerin olmamasıydı; Yahudiler yoksa haber de çok az ilgi görürdü.</p>

  <p class="calibre15">Filistin meselesinin önceliğinin üçüncü ve hiç tartışmasız en önemli nedeni de bu konunun adeta izin verilmiş şikayet alanı olmasıdır; medyanın ya tamamen&nbsp;devletin elinde olduğu ya da hükümet tarafından sıkı gözetim altında tutulduğu&nbsp;Müslüman ülkelerde insanların özgürce ve korkusuzca fikirlerini ifade&nbsp;edebilecekleri tek alan budur. Aslında İsrail, çoğu Müslüman halkın içinde&nbsp;yaşadığı ekonomik yoksulluk ve politik baskı konusundaki şikayetleri ve sonuçta&nbsp;ortaya çıkan öfkenin başka yere boşaltılması için, faydalı bir supap vazifesi&nbsp;görmektedir. Buna İsrail'in içinden yapılan katkılar da muazzamdır; hükümetin,&nbsp;ordunun, yerleşimcilerin ya da herhangi birinin yaptığı her türlü yanlış hemen&nbsp;ortaya serilmekte, her türlü hata İsrail medyası ve parlamentosundaki, hem Arap&nbsp;hem de Yahudi, İsrailli eleştirmenler tarafından hemen gündeme getirilmektedir.&nbsp;İsrail karşıtlarının çoğu kendi kamuoyunda böylesi bir engelle karşılaşmaz.</p>

  <p class="calibre15">Batı AvrupalI imparatorluklar çökerken, Ortadoğu'daki anti-Amerikancılık başka, daha özgün davalara da hizmet etmeye başladı: genellikle İslam topraklarındaki&nbsp;kaynakların talan edilmesi olarak betimlenen ekonomik sömürü; kendi halklarını&nbsp;baskı altında tutarak ve soyarak Amerikan amaçlarına hizmet eden kokuşmuş yerel despotların desteklenmesi; ve her şeyden önce, Amerika'nın İsrail'e, önce Filistinli Araplara karşı savaşında, sonra da&nbsp;komşu Arap devletlerle ve genel olarak İslam dünyasıyla savaşında, verdiği&nbsp;destek. Kuşkusuz Arapların ve İranlIların bu hipotezi destekleyen önermeleri&nbsp;vardır ama bu engellerden biri ya da öteki, olmasaydı, Amerika'nın Ortadoğu'da&nbsp;uyguladığı politikalar açısından her şeyin güllük gülistanlık olabileceğini&nbsp;söylemek de pek akla uygun değildir. Filistin sorunu elbette gün geçtikçe&nbsp;büyüyen bir öfkeye neden oluyor ve zaman zaman İsrail hükümetleri ve&nbsp;partilerinin eylemleri ve politikaları bu sorunu canlandırıp azdırıyor. Ama bu,&nbsp;bazılarının savunduğu gibi, Batı karşıtı duygunun birincil nedeni olabilir mi?&nbsp;Tarihte her zaman belli gariplikler ortaya çıkar ve tekrarlanır. 1930'larda,Nazi Almanya'sının politikaları Yahudilerin o zamanlar Britanya mandası olan Filistin'e göçlerinin ve oradaki Yahudi cemaatini güçlendirmelerinin ana&nbsp;nedeniydi. Naziler bu göçe izin vermekle kalmayıp savaşın patladığı tarihe kadar&nbsp;göçü desteklerken, Arapların gönlünü kazanmak gibi biraz boş bir umuda kapılan&nbsp;Britanyalılar da kısıtlamalar koydular ve hayata geçirdiler. Ne var ki, o&nbsp;tarihteki Filistin liderliği ve birçok başka Arap lider Yahudileri Filistin'den&nbsp;uzak tutmak isteyen İngilizleri değil, onları oraya yollayan Almanları&nbsp;destekliyordu.</p>

  <p class="calibre15">Aynı türden bir tuhaflık 1948 tarihinde İsrail Devleti'nin kuruluşuna yol açan ve kuruluştan sonra meydana gelen olaylarda da görülebilir. Sovyetler Birliği&nbsp;Filistin'de bir Yahudi devleti kurulmasına karar veren ve ardından İsrail'i&nbsp;hemen "dejure" tanıyan Birleşmiş Milletler Genel Kurulu oturumunda çoğunluğun&nbsp;sağlanmasında önemli bir rol oynadı. ABD daha çok tereddüt içindeydi ve tanıması&nbsp;ancak defacto oldu. Daha önemlisi, Amerikan hükümeti İsrail'e karşı kısmi bir&nbsp;silah ambargosu yürütürken, Çekoslovakya, Moskova'nın izniyle, hemen yeni&nbsp;devletin ayakta kalmasını sağlayan silahları gönderiyordu. O zamanki Sovyet&nbsp;politikası açısından, sebep ne Yahudilere karşı beslenen bir iyi niyet ne de Araplara karşı bir kötü niyetti. Sebep, o zamanlar yaygın olarak paylaşılan, Britanya'nın hâlâ Batı'nın en büyük gücü ve bu yüzden Moskova'nın asli düşmanı&nbsp;olduğu yolundaki inançtı. Bu mantığa göre, Filistin mandasının son yıllarında&nbsp;Yahudilerin yaptığı gibi, Britanya'yı rahatsız eden her şey Sovyet desteğine&nbsp;layıktı. Daha sonra Stalin hatasını fark etti ve dikkatini Britanya'dan çok&nbsp;Amerika'ya verdi.</p>

  <p class="calibre15">İsrail devletinin kuruluşunu izleyen ilk on yılda, Amerika'nın İsrail devletiyle ilişkileri yine sınırlı ve dikkatliydi. 1956 yılındaki Süveyş Savaşı ardından,&nbsp;ABD İsrail, Britanya ve Fransız güçlerinin çekilmesini sağlamak için güçlü ve&nbsp;kararlı bir biçimde müdahalede bulundu. Savaşın ilk günlerinde temkinli bir&nbsp;tutum izleyip sessiz kalan Sovyet lideri Kruşçev, Arap yanlısı bir bildirinin&nbsp;ABD'yle bir çatışma tehlikesi doğurmayacağını fark etmiş ve sonra -ancak sonra-Arap yanlısı kesilmişti. 1967 yılına kadar İsrail silahlarını îngilterED'den&nbsp;değil, ağırlıklı olarak Fransa olmak üzere, Avrupa'dan sağlıyordu.</p>

  <p class="calibre15">Ne var ki, Rus emperyalizminin geri dönerek, şimdi Sovyetler Birliği adı altında yeni biçimiyle, Ortadoğu politikasında giderek daha aktif bir rol üstlenmesi&nbsp;Arap dünyasında coşkulu bir karşılık buluyordu. Belli bazı diplomatik ziyaretler&nbsp;ve başka faaliyetlerin ardından, 1955 Eylül'ünün sonunda, Sovyetler Birliği ile&nbsp;izleyen yıllarda giderek daha fazla Sovyet uydusu haline gelen Mısır arasında&nbsp;imzalanan bir silah anlaşmasının resmen ilanıyla birlikte yeni ilişki de açığa&nbsp;vuruluyordu. Silah anlaşmasından daha çarpıcı olan, bunun Arap dünyasında, yerel&nbsp;farklılıklar ve sorunları aşarak, çok sıcak karşılanmasıydı. Suriye, Lübnan ve&nbsp;Ürdün'de Bakanlar Kurulu hemen toplanarak Başkan Nasır’ı tebrik eden kararlar&nbsp;aldı. Hatta Irak'm Batı yanlısı lideri ve Nasır'm pan-Arap liderliğindeki&nbsp;rakibi Nuri Said bile kendini Mısırlı meslektaşını tebrik etmek zorunda&nbsp;hissediyordu. Neredeyse istisnasız bütün Arap basını anlaşmayı coşkuyla&nbsp;karşılamıştı.</p>

  <p class="calibre15">Neden böyle bir tepki gösteriliyordu? Kuşkusuz, Arapların Rusya'ya özel bir sevgisi olmadığı gibi, Arap dünyasında ya da başka yerdeki Müslümanların&nbsp;topraklarında Komünist ideolojiyi ya da Sovyet gücünü görmek gibi bir arzuları&nbsp;da yoktu. Bu, bir zamanlar oldukça dostça olan İsrail politikası için Moskova'ya&nbsp;sunulan bir armağan da değildi. Arapları memnun eden şey silah anlaşmasını,&nbsp;haklı olarak, Batının yüzüne atılmış bir tokat olarak görmeleriydi. Tokat ve&nbsp;buna Batı'nın, özel olarak da Amerika'nın, belirgin bir biçimde birbiriyle&nbsp;uyuşmayan tepkisi, Batı'ya karşı nefret ve kızgınlığı artırmış ve taraftarlara&nbsp;cesaret vermişti.<br class="calibre2" /></p>

  <p class="calibre15">Ortadoğu'da Sovyet nüfuzunun genişlemesi ve buna gösterilen coşkulu tepkiler ABD'nin büyük oranda düşman bir çevrede artık güvenilir ve potansiyel olarak da&nbsp;faydalı bir müttefik görülen İsrail'e daha sıcak bakmasına neden oldu. Bugün ABD&nbsp;ile İsrail arasındaki stratejik ilişkilerin bölgeye Sovyet müdahalesinin nedeni&nbsp;değil, bir sonucu olduğu genellikle unutulmaktadır.</p>

  <p class="calibre15">Kuşkusuz, Amerikan yönetiminin asli kaygısı ABD'nin çıkarlarını tespit etmek ve bunları korumak ve geliştirmek için politikalar belirlemektir. İkinci Dünya&nbsp;Savaşı'nı izleyen yıllarda, Ortadoğu ya da başka bir yerdeki Amerikan&nbsp;politikasını da belirleyen şey Sovyet nüfuzunun yayılmasını engelleme&nbsp;ihtiyacıydı. ABD istemeyerek de olsa kenardan seyredenlere özgü ahlaki&nbsp;üstünlüğünü terk etmiş ve sahnede yerini almıştır; önce çökmekte olan&nbsp;Britanya'nın konumunu üstlenmiş, sonra da, bu konumun tamamen iflas ettiği bir&nbsp;dönemde, doğrudan müdahalede bulunmuş ve nihayet Britanya'nın yerine Ortadoğu'yu&nbsp;dışarıdan, özellikle de Sovyetler Birliği'nden gelebilecek saldırılara karşı&nbsp;savunma görevine soyunmuştur.</p>

  <p class="calibre15">Savaş sonrasının ilk gereği kuzeyde Sovyet baskısına direnmekti; yani, Sovyetlerin İran Azerbaycan'ından çekilmesini sağlamak ve Türkiye üzerindeki&nbsp;taleplerine karşı koymaktı. Bu politika açık ve anlaşılır bir politikaydı ve bir&nbsp;bütün olarak bakıldığında Türkiye'yi ve İran'ı başarıyla kurtarmıştı. Ama aynı şeyi Bağdat Paktı aracılığıyla Arap dünyasına yayma girişimi fena halde ters&nbsp;tepmiş ve kazanılmak istenen unsurları tamamen karşıya itmiş ya da etkisiz hale&nbsp;getirmişti. Paktı liderliği için bir tehdit olarak gören Mısır devlet başkanı&nbsp;Cemal Abdül Nasır Sovyetlere daha da yanaştı; Irak'taki Batı yanlısı rejim&nbsp;yıkıldı ve Ürdün ve Lübnan'daki dost rejimlerin ikisi de ayakta kalmak için&nbsp;Batı'nın askeri yardımına muhtaç olacak kadar tehlikeye düştüler. Sovyetler'in&nbsp;kuzeydeki engelin üzerinden atlayarak Arap dünyasına indiği 1955 yılından&nbsp;itibaren hem tehdit hem de karşı koyma araçları kökten değişmiş oluyordu.&nbsp;Kuzeydeki müttefik sağlam durmakla birlikte, Arap toprakları düşman ya da, en&nbsp;iyi halde, öfkesi burnunda tarafsız haline geliyordu. Bu koşullarda Amerika'nın&nbsp;İsrail'le ilişkileri yeni bir aşamaya girdi.</p>

  <p class="calibre15">Bu ilişkiye uzun süre birbirinden tamamen farklı iki düşünce biçim verdi: biri, tabiri caizse, ideolojik ya da duygusal; öteki stratejik. İncil ve kendi&nbsp;tarihleri okulundan geçmiş Amerikalılar, modern İsrail'in doğuşunu hemen yeni&nbsp;bir Exodus ve Vaat Edilmiş Topraklara dönüş olarak görebilir ve kutsal göçlerini&nbsp;yapan atalarının, öncülerin ve seleflerinin deneyimini tekrarlıyor gibi görünen&nbsp;bu halkla kolaylıkla duygudaşlık kurabilirler. Kuşkusuz, Araplar olayı bu&nbsp;şekilde görmez ve birçok AvrupalI da onların görüşlerini paylaşır.</p>

  <p class="calibre15">ABD ile İsrail arasındaki öteki bağ, 1960'larda başlayan, 1970'ler ve 1980'lerde gelişen, 1990'larda dalgalanan ve ABD, sürekli olarak Saddam Hüseyin'in&nbsp;hegemonik tutkularından kaynaklanan tehditlerle, El Kaide'nin fundamentalist&nbsp;terörüyle ve Amerika'nın Arap müttefikleri arasında derin ve artan&nbsp;hoşnutsuzluklarla yüz yüze geldiğinde, yeni bir önem kazanan stratejik&nbsp;ilişkidir. ABD'nin gözünde stratejik bir aktif olarak İsrail'in değeri hayli&nbsp;tartışmalıdır. ABD'de İsrail'i bölgedeki büyük stratejik ortak ve hem iç hem de&nbsp;dış düşmanlara karşı güvenilir bir kale olarak gören bir kısım insan vardır. Bazılarına göre ise İsrail, bırakın bir stratejik aktif olmayı, ABD'nin Arap dünyasıyla ilişkilerini bozan ve bölgedeki Amerikan politikalarının&nbsp;iflasına neden olan stratejik bir pasiftir.</p>

  <p class="calibre15">Ancak Amerika'nın Ortadoğu'daki politikaları diğer bölgelerdeki politikalarıyla karşılaştırılacak olursa hayretle görülecektir ki, ortada bir başarısızlık değil&nbsp;başarı vardır. Nihayetinde Ortadoğu'da bir Vietnam, bir Küba, Nikaragua, El&nbsp;Salvador hatta bir Angola yoktur. Tam tersine, birbiri ardına patlayarak bölgeyi&nbsp;sarsan krizler süresince her zaman belirleyici bir politik, ekonomik ve kültürel&nbsp;Amerikan mevcudiyeti var olmuştur; bu mevcudiyet, özellikle birkaç ülkede, 1991&nbsp;Körfez Savaşı'na kadar. Önemli bir askeri müdahale gerektirmemiştir. Hatta o&nbsp;tarihten sonra bile. Amerikan mevcudiyetine, İsrailliler ya da Filistinlilerin&nbsp;dışında, Araplar arası saldırıların mağdurlarını kurtarmak için gerek&nbsp;duyulmuştur. Yalnızca Ortadoğu'ya bakanlar bu bölgede politikanın zorlukları ve&nbsp;başarısızlıklarını hep görmüştür ama geniş bir açıdan bütün manzaraya bakılacak&nbsp;olursa. Amerikan politikasının, örneğin Güneydoğu Asya, Orta Amerika ya da Güney&nbsp;Afrika'nın tersine, Ortadoğu'daki başarısı karşısında şaşırmamak elde değildir.&nbsp;Sovyetler Birliği'nin çöküşünden beri, Ortadoğu'da farklı amaçlar güden yeni bir&nbsp;Amerikan politikası gündeme geldi. Bu politikanın ana hedefi bölgesel bir&nbsp;hegemonyanın -bölgeye hâkim olabilecek ve Ortadoğu petrolleri üzerinde tekelci&nbsp;bir kontrol kurabilecek tek bir bölgesel gücün- ortaya çıkmasını engellemektir.&nbsp;Bu, Irak, Iran ve bölgede gelecekte öngörülebilecek bir tehdide karşı Amerikan&nbsp;politikasının temelinde yatan asıl kaygıdır.</p>

  <p class="calibre15">Böylesi bir hegemonyayı engellemek için bu zamana kadar uygulanan politika bölgesel ve dolayısıyla ağırlıklı olarak Arap bir güvenlik paktını&nbsp;cesaretlendirmek, donatmak ve gerektiğinde fiilen desteklemektir. Bu politika&nbsp;kaçınılmaz olarak, faydadan çok zarar getiren eski uygulamaların acı hatıralarını akla getirir. Bu kez önerilen pakt bir bakıma daha iyi bir fırsat olabilir. Öngörülen düşman artık heybetli Sovyetler Birliği değildir ve bölge&nbsp;liderleri daha ölçülü bir dünya görüşü savunuyor. Ancak böyle bir pakt, ele&nbsp;avuca sığmaz toplumları yöneten istikrarsız rejimler temelinde, kaçınılmaz&nbsp;olarak güven vermeyecektir ve zincir en zayıf halkasından daha güçlü&nbsp;olmayacaktır. Irak'm yakın tarihi boy-le bir politikanın hangi yanlış yollara&nbsp;sapabileceğini göstermiştir. Monarşiye kucak açarak, onun yıkılışına aracı&nbsp;olduk; Saddam Hüseyin'i destekleyerek, bir canavar yarattık. Bu iki yanlışı da&nbsp;tekrarlamak kolaydır ama bölgede Batı'nın çıkarlarını tehlikeye sokabileceği ve&nbsp;bölgede yaşayan insanlar için feci sonuçlar doğurabileceğinden ölümcül bir&nbsp;hatadır.</p>

  <p class="calibre15">Bu bağlamda bazı Arap hükümetlerinin İsrail'le barış koşullarını müzakere etmekte istekli oluşları ve Amerika'nın barış sürecini ilerletme çabası&nbsp;anlaşılabilir hale gelmiştir. Birçok Arap, İsrail'in gücü hakkmdaki en iyi&nbsp;tahmin ve İsrail'in niyetleri hakkmdaki en kötü tahmin ışığında, en ciddi&nbsp;sorunlarının İsrail olmadığını ve en ciddi tehdidin de İsrail'den gelmediğini&nbsp;fark etmeye başlamıştır. Komşularıyla savaş halindeki bir İsrail daimi bir&nbsp;tehlike, yeni -ve hatta aynı- bir Saddam Hüseyin tarafından sürekli&nbsp;kullanılabilecek bir bahane olacaktır. Ama komşularıyla barış içindeki bir&nbsp;İsrail bölgede, en azından, demokratik istikrarın bir unsuru olabilir.</p>

  <p class="calibre15">Genelde iki farklı türden ittifak vardır. Bunların biri stratejiktir ve algılanan ortak bir tehlike temelinde salt geçici bir uzlaşma olabilir. Böylesi&nbsp;bir uzlaşmaya her türlü yönetici -yönettiği her tür hükümet ya da toplum-varabilir. Böylesi bir ittifakın öteki tarafı her zaman fikrini değiştirebilir&nbsp;ya da devrilir ve yerine başkası geçirilirse, onun yerine başkaları fikir&nbsp;değiştirebilir, ittifak böylece bir rejim değişikliğiyle, lider değişikliğiyle,&nbsp;hatta görüş değişikliğiyle son bulabilir. Neler olabileceğini Libya, Irak, İran&nbsp;ve Sudan gibi, politik değişikliğin politikalarda tam tersi bir dönüşü&nbsp;beraberinde getirdiği ve başka bir bakıma Mısır gibi, bir rejim değişikliği olmaksızın yöneticilerin Batı'dan yüz çevirip Sovyetlere yönelebildiği ve tekrar Batı&nbsp;ittifakına döndüğü ülkelerde tüm çıplaklığıyla görebiliyoruz.</p>

  <p class="calibre15">Aynı esneklik Amerikan tarafında da vardır. Tıpkı böylesi müttefikler ABD'yi her zaman nasıl terk edebiliyorsa, ABD de kendini böylesi müttefikleri -ittifak&nbsp;aşırı sorunlu hale geldiğinde ya da Güney Vietnam, Kürdistan ve Lübnan'da olduğu&nbsp;gibi astarı yüzünden pahalıya gelmeye başladığında- terk etmekte serbest&nbsp;hissediyor. Stratejik bir uzlaşmadan öte bir ilişkinin olmadığı bir müttefiki&nbsp;terk ettiğinde, hiçbir yönetim ya da lider vicdan azabı duyma ve ülke içinde&nbsp;ciddi bir eleştiriyle karşılaşma riskine girmez.</p>

  <p class="calibre15">Öteki ittifak türü, kurumlarm, özlemlerin ve hayat tarzının hakikaten birbirine yakınlığı temelinde yükselen ittifaktır. Böylesi ittifakların değişme şansı&nbsp;azdır. En şaşalı günlerinde Sovyetler bunun pekâlâ farkındaydı ve bu yüzden&nbsp;gittikleri her yerde komünist diktatörlükler kurmak istediler. Demokrasilerin&nbsp;kurulması çok zor olduğu gibi yıkılması da çok zordur.</p>
</body>
</html>
