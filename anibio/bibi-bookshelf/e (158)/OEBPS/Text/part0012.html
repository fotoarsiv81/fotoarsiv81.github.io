<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre14"><br class="calibre17" /></h2>

  <h2 class="calibre14"><br class="calibre17" /></h2>

  <h1 class="calibre12">9<br class="calibre17" /></h1>

  <h2 class="calibre14">Terörizmin Yükselişi<br class="calibre17" /></h2>

  <p class="calibre15">Çoğu Müslüman fundamentalist değildir ve çoğu fundamentalist de terörist değildir ama günümüz teröristlerinin çoğu Müslüman'dır ve Müslüman olmaktan&nbsp;gurur duyar. Anlaşılır bir nedenle, Müslümanlar medyanın terörist hareketler ve&nbsp;eylemlerden "İslamcı" diye söz etmesinden rahatsızlık duyarlar ve İrlandalI ve&nbsp;Basklı teröristlere ve terör eylemlerine neden "Hıristiyan" denmediğini&nbsp;sorarlar. Yanıt açık ve basittir: Çünkü onlar kendilerini Hıristiyan olarak&nbsp;tanımlamıyor. Müslümanların şikayeti anlaşılabilir ancak şikayetin muhatabı&nbsp;haberi verenler değil yapanlardır. Usame bin Ladin ve El Kaide yandaşları&nbsp;İslam'ı temsil etmiyor olabilir ve söyledikleri ve yaptıkları birçok şey&nbsp;İslam'ın ilkeleri ve öğretisiyle doğrudan çelişmektedir ama nasıl Hitler ve&nbsp;Naziler Hıristiyanlıktan çıkmışsa onlar da İslam medeniyetinden çıktılar ve&nbsp;onlar da kendi kültürel, dinsel ve tarihsel bağlamları içinde görülmelidir.&nbsp;Günümüzde İslamcı aşırı unsurların birçok faal biçimi vardır. En iyi bilineni El&nbsp;Kaide ve bütün İslam dünyasında ona benzer diğer grupların bozguncu radikalizmidir; bir başkası, Suudi yönetiminin önleyici fundamentalizmi ve yönetimdeki İran hiyerarşisinin&nbsp;kurumsallaşmış devrimidir. Bunların hepsi, bir anlamda köken olarak İslamcıdır&nbsp;ama bazıları köklerinden çok uzaklara düşmüştür.</p>

  <p class="calibre15">Aşırı uçtaki bu grupların hepsi de eylemlerini İslami metinlere, en başta Kuran'a ve hadislere dayandırarak kutsar. Adını saydığımız bu üç grubun üçü de&nbsp;halen Müslümanların büyük bir çoğunluğunca yaşanan ve dinsel liderliğin hepsi&nbsp;değilse bile büyük çoğunluğunca onaylanan İslam'dan daha saf, daha doğru ve daha&nbsp;sahici bir İslam'ı temsil ettiğini iddia ediyor. Ama bunlar kutsal metinleri&nbsp;seçimleri ve yorumlarında son derece seçmeci bir tavır sergiliyor. Örneğin,&nbsp;Peygam-ber'in sözlerini yorumlarken, ağızdan ağza aktarılmış hadislerin&nbsp;doğruluğu ve sahiciliğini test etmek için din âlimleri ve teologların zaman&nbsp;içinde geçerliliği kanıtlanmış yöntemlerini bir kenara bırakarak, kendi bağnaz&nbsp;ve militan konumlarını destekleyip desteklemediğine göre en kutsal metinleri&nbsp;bile kabul ya da reddederler. Hatta bazıları Kuran ayetlerinin "hükümsüz" ve&nbsp;"geçersiz" olduğunu söyleyecek kadar ileri gider. Bunu haklı çıkarmak için&nbsp;kullandıkları argüman, Peygamber'in ilk yıllarında inen ayetlerin yerini&nbsp;sonrakilerin, muhtemelen daha olgun vahiylerin almış olabileceğidir.</p>

  <p class="calibre15">Böylesine aykırı bir yorumun çarpıcı bir örneği, Ayetullah Humeyni'nin 14 Şubat 1989 yılında Şeytan Ayetleri adlı romanı nedeniyle Salman Rüşdi aleyhine verdiği&nbsp;meşhur fetvadır. Ayetullah yayımladığı fetvasında "dünyanın azimkar tüm&nbsp;Müslümanları. İslam'a, Peygamberine ve Kuran'a karşı tasarlanmış, basılmış ve&nbsp;dağıtılmış bu kitabın yazarının ve ayrıca içeriğini bilerek onu yayımlayanların&nbsp;kanı helaldir. Bütün azimkar Müslümanları onları cezalandırmaya çağırıyorum, ki&nbsp;kimse bir daha İslam'ın kutsallarına küfür edemesin. Bu yolda ölen herkes&nbsp;cennetliktir."1 Cennet ödülüne ek olarak, Tahran'daki bir hayır kurumu Salman Rüşdi'yi öldürecek olana İranlıysa 20 milyon tuman (resmi kura göre o tarihte 3 milyon dolar, piyasada ise 170,000&nbsp;dolar), yabancıysa 1 milyon dolar ödül vaat etmişti. Ödül bir süre sonra kurum&nbsp;tarafından artırıldı ve bugüne kadar da geçerliliğini sürdürüyor.</p>

  <p class="calibre15">Gayet normal olarak, Batı dünyasında konuyu bilmeyen birçok okur "fetva vermek" denen şeyin "başına ödül koyma"nm -yani bir hedef kurban belirlemek ve onu&nbsp;öldürene para ödülü vaat etmenin- İslam'daki karşılığı olduğu izlenimine&nbsp;kapılabilir. Medrese sözcüğü gibi, fetva sözcüğünün de uluslararası kullanımda&nbsp;tamamen olumsuz bir çağrışımı vardır. Aslında bu tam bir saçmalıktır. Fetva&nbsp;İslam yargı hukukunda teknik bir terimdir ve hukuki bir meselede bir fikir ya da&nbsp;kural anlamına gelir. Roma hukukundaki responsa pru-dentium'un şeriattaki&nbsp;karşılığıdır bu. İslam'da fetva vermeye yetkisi olan kişiye müftü denir; müftü&nbsp;sözcüğü fetva sözcüğüyle aynı kökten gelir. Ayetullah, fetvayı bir ölüm cezası&nbsp;vermek ve bir suikast çağrısı yapmak için kullanarak, standart İslamcı&nbsp;uygulamadan bir hayli sapıyordu.</p>

  <p class="calibre15">Sapma yalnızca hüküm ve cezada değil, suçlamanın doğasında da vardı. Peygamber'e küfür -Salman Rüşdi'ye getirilen suçlama- kuşkusuz İslam hukukunda bir ihlaldir&nbsp;ve âlimler bu konuyu ayrıntılarıyla tartışmıştır. Ama bütün bu tartışmalar Müslüman bir devletin Peygamber'e küfreden Gayrımüslüm tebaası etrafında döner. Ulema küfrün tanımına, kanıtların geçerliliğine ve cezanın uygunluğuna, böyle&nbsp;bir suçlamanın kişisel bir intikam aracı olarak kullanılmamasına büyük önem&nbsp;vermiş ve bir hüküm verilmeden önce kanıtların büyük bir titizlikle incelenmesi&nbsp;gerektiğini ısrarla belirtmiştir. Çoğunluk bu konuda kırbaç ve bir süre hapis&nbsp;cezasının yeterli olduğu görüşündedir; kırbaç cezasının şiddeti ya da hapis&nbsp;cezasının uzunluğu küfrün vahametine göre değişir. Peygamber'e küfreden kişinin&nbsp;Müslüman olması durumu pek tartışılmış değildir ve çok seyrek rastlanan bir şeydir. Konu tartışıldığında ise genel görüş bu eylemin mürtetlikle bir olduğu yönündedir.</p>

  <p class="calibre15">Salman Rüşdi de bu özel suçlamayla karşı karşıyaydı. Mürtetlik İslam hukukunda büyük bir suçtur ve erkekler için cezası ölümdür. Ama bu ifadedeki önemli sözcük&nbsp;hukuk'tur. İslam hukuku bir yasa ve adalet sistemidir, yoksa bir linç ve terör&nbsp;aracı değil. Bu hukuk kişinin suçlanması ve mahkemeye çıkarılması,suçlayanla yüzleşmesi ve kendini savunma fırsatı verilmesi süreçlerini belirler. Hakim kararını ancak bu süreçlerin sonunda verecek ve eğer zanlıyı suçlu bulursa&nbsp;ceza tayin edecektir.</p>

  <p class="calibre15">Ancak bir kısım din âlimi tarafından savunulan bir başka görüş daha vardır; buna göre, bir Müslüman'ın işlediği Peygamber'e küfür suçu o kadar büyüktür ki, kanıt&nbsp;toplama, yüzleştirme, yargılama gibi formaliteler bir kenara bırakılabilir,&nbsp;aslında bırakılması da gerekir, ve doğrudan infaza geçilebilir. Bu görüşün&nbsp;temeli Peygamber'e atfedilen ama genelde hiçbir zaman sahih olduğu kabul&nbsp;edilmeyen bir hadise dayanır:&nbsp;&nbsp;&nbsp;&nbsp;"Eğer biri bana küfrederse, bunu duyan her Müslüman onu hemen öldürmelidir." Bu sözün sahihliğini kabul eden âlimler arasında bile yorum farklılıkları vardır. Bazılarına göre, bazı prosedürler ve&nbsp;ehliyet şarttır ve böylesi bir ehliyet olmaksızın birini hemen öldürme&nbsp;cinayettir ve her cinayet gibi cezalandırılmalıdır. Bazılarına göre ise&nbsp;aktarılan sözlerin içeriği gayet açıktır: Zındığın hemen yerinde infazı hukuki&nbsp;olduğu kadar şarttır da, bunu yapmayanlar bir suç işlemiş olurlar. Eskinin en&nbsp;katı ve en aşırı müftüleri bile, Peygamber'e küfreden bir Müslüman'ın kendi&nbsp;huzurlarında infazını şart koşar. Uzak bir ülkede işlendiği söylenen bir suçu&nbsp;cezalandırmak için parayla insan tutulması gibi bir gelenek kesinlikle yoktur.&nbsp;Humeyni'nin fetvasıyla somutluk kazanan cinayetin kutsallaştırılması, görünen o&nbsp;ki, daha da aşırı bir biçimini intihar saldırıları pratiğinde -ve kültünde-buluyor.</p>

  <p class="calibre15">Eğer tarihsel kayıtlara bakacak olursak, Müslümanların savaşa yaklaşımı, bu seçeneğin onlara açık olduğu antik ve modern dönemlerde Hıristiyanların ya da&nbsp;Yahudilerin savaşa karşı yaklaşımından çok farklı değildir. Müslümanlar belki&nbsp;Hıristiyanlardan daha sıkça başka inançtan insanlarla onları Müslüman yapmak&nbsp;için savaşırken, Hıristiyanlar Haçlı Seferleri hariç, sapkın ya da bölücü olarak&nbsp;gördükleri unsurlara karşı din içi savaşlara daha yatkın olmuşlardır. İslam,&nbsp;kuşkusuz Kurucusunun politik ve askeri faaliyetleri sayesinde İncil'le&nbsp;kıyaslandığında toplumsal gerçeklikler ve devlet ilişkileri üzerine çok&nbsp;pragmatik bir görüş denebilecek bir tutum içinde olmuştur. İslam'ın konumu Eski&nbsp;Ahit'in ilk kitaplarına. Peygamberler ve Kitaplar'dan çok Amalekitlerin&nbsp;katledilmesi öğretisine daha yakındır. Müslümanlara öteki yanağını uzat&nbsp;denmediği gibi, onlardan kılıçlarını tarla sürmek, mızraklarını ağaç budamak&nbsp;için (Isaiah 2:4) kullanmaları da beklenmez. Bu buyruklar kuşkusuz&nbsp;Hıristiyanların kendi içlerinde bir dizi kanlı din savaşı vermelerine ve&nbsp;dışarıya karşı saldırgan savaşlara girmelerine engel olmamıştır.<br class="calibre2" /></p>

  <p class="calibre15">Bu daha genel bir meseleyi, dinlerin güç ve şiddete, özel olarak da terörizme karşı tavrını gündeme getiriyor. Birçok inancın izleyicileri şu ya da bu zaman&nbsp;din adına tek tek ya da toplu olarak cinayet işlemiştir. Doğu dinlerindeki bu&nbsp;hareketlerden türeyen iki sözcük İngilizce'ye de girmiştir: Hindistan'dan thug&nbsp;ve Ortadoğu'dan assassin; bunların ikisi de ibadet biçimleri inançlarının&nbsp;düşmanı olduğunu düşündükleri kişileri öldürmek olan fanatik dini mezhep adıdır.&nbsp;İslam dünyasında suikastın pratiği ve nihayet teorisi, İslam toplumunun politik&nbsp;önderliği üzerine çıkan tartışmalarla birlikte daha ilk döneminde ortaya çıktı.</p>

  <p class="calibre15">İslam'ın ilk dört halifesinden üçü öldürüldü; İkincisi cinnet geçiren bir Hıristiyan köle tarafından, üçüncü ve dördüncüsü ise kendilerini Allah'ın emrini&nbsp;yerine getiren infazcılar olarak gören sofu Müslüman asiler tarafından&nbsp;öldürülmüştür. Sorun 656 yılında, üçüncü halife Osman'ın Müslüman asiler&nbsp;tarafından öldürülmesi üzerine şiddetli bir biçimde kendini hissettiriyordu. Birbirini izleyen iç savaşların ilki katillerin Allah'ın emirlerine uyduğu mu yoksa karşı&nbsp;mı geldiği sorunu üzerine patlak vermiştir. İslam hukuku ve geleneği hiç&nbsp;tartışmasız bir biçimde Müslüman yöneticiye itaat etmeyi görev addeder. Ama&nbsp;Peygamber'e atfedilen iki hadis de aktarılmaktadır:&nbsp;&nbsp;&nbsp;&nbsp;"Günahta itaat olmaz" ve"Yaradanına karşı yaratılana boyun eğme." Eğer bir yönetici Allah'ın hukukuna aykırı bir şeyi emrederse, itaat görevi yerini itaatsizlik görevine bırakır.&nbsp;Tiran-katli, yani bir tiranın haklı olarak ortadan kaldırılması İslam'ın icadı&nbsp;değildir; bu antik dönemde, Yahudiler, Yunanlılar ve Romalılar arasında bilinen&nbsp;bir şeydi ve eylemi yerine getirenlere de kahraman gözüyle bakılırdı.</p>

  <p class="calibre15">On birinci yüzyıldan on üçüncü yüzyıla kadar önce İran ve ardından Suriye'de etkili olan, Haşhaşiler [assassins] olarak bilinen Müslüman mezhebinin üyeleri&nbsp;muhtemelen, daha sonra kendilerinden kalkılarak bu ad verilecek olan suikast&nbsp;eylemini bir sistem ve bir ideoloji haline ilk getiren insanlar olmuştur.</p>

  <p class="calibre15">Yaygın inancın aksine bu mezhep üyeleri Haçlılara değil, düzenbaz gaspçılar olarak gördükleri Müslüman yöneticiler karşı faaliyet yürütüyordu. Bu anlamda&nbsp;Haşhaşiler bugün İslamcı teröristler adıyla bilinen kişi ya da grupların&nbsp;birçoğunun gerçek atasıdır; bazıları bunu açıkça dile getiriyor da zaten. Haşhaş&nbsp;alanlar anlamına gelen Haşhaşilere bu adı onlara düşman olan diğer Müslümanlar&nbsp;vermiştir. Haşhaşiler ise kendilerine Arapça'da kendini bir dava uğruna feda&nbsp;etmeye hazır anlamında fedai diyordu.</p>

  <p class="calibre15">On üçüncü yüzyılda Haşhaşilerin yenilgiye uğratılıp bastırılması ardından, terim unutuldu. On dokuzuncu yüzyıl ortalarında sultanı tahttan indirmeyi ve belki de&nbsp;öldürmeyi planlayan küçük bir Türk grup bu terimi kısa bir süre yeniden&nbsp;canlandırdı. Komplo ortaya çıkarıldı ve komplocular hapse atıldı. Terim İran'da, eylemlerine başladıkları 1943 ile bastırıldıkları 1953 yılları arasında, İslam Fedaileri adlı politik-dinci bir terörist grupla&nbsp;birlikte yeniden ortaya çıktı. 1955 Ekim'inde başbakanı öldürmeye yönelik&nbsp;başarısız bir girişimin ardından grup üyeleri yakalandı ve hapse atıldı,&nbsp;liderleri de asıldı. Terim Filistin Kurtuluş Örgütü'nün militan kanadı&nbsp;tarafından yeniden canlandırıldı ve 1960'tan bu yana da Filistinli örgütlerin&nbsp;terörist eylemleri bu adla anılıyor.</p>

  <p class="calibre15"><i class="calibre21">* İngilizce'de assassin suikastçı anlamına gelir ve kökeni bu mezhep üyelerinin eylemlerine dayanır -çev.</i></p>

  <p class="calibre15">İki bakımdan, silahların seçimi ve kurbanların seçimi bakımından Haşhaşiler günümüzdeki halefleriyle önemli farklar taşıyordu. Onların hedefi her zaman bir&nbsp;kişi, kötülüklerin kaynağı olarak gördükleri yüksek mevkideki politik, askeri ya&nbsp;da dini bir lider olmuştur. Öldürülen sadece ama sadece o kişiydi. Bu eylem&nbsp;kelimenin bugünkü anlamıyla terörizmden çok, hedefi belli suikast denen şeydi.&nbsp;Silah ise her zaman aynıydı: hançer. Haşhaşiler zehir, ok ve uzaktan&nbsp;kullanılabilecek öteki silahlardan uzak durmuştur ve bir Haşhaşi kendisini&nbsp;ebediyen cennete gönderecek eyleminden sağ kurtulmayı beklemezdi hatta istemezdi&nbsp;de bunu. Ama hiçbir koşulda intihar da etmezdi; onun ölümü her zaman kendini&nbsp;yakalayanların elinden olurdu. Haşhaşiler faal oldukları iki yüzyılın ardından,&nbsp;hem Suriye hem de İran'daki kale ve üslerini ele geçiren askeri seferler sonucu&nbsp;yenilgiye uğratıldılar. Günümüzdeki torunları da belki aynı şekilde yenilgiye&nbsp;uğratılacaklar ama bu uzun ve çetin bir mücadeleyle olacak. Ortaçağın&nbsp;Haşhaşileri aşırı bir mezhepti, ana akım İslam'ın çok uzağındaydı. Onların&nbsp;bugünkü taklitçileri için aynı şeyi söylemek mümkün değildir.<br class="calibre2" /></p>

  <p class="calibre15">Yirminci yüzyıl Ortadoğu'da böylesi eylemlerin başka biçimlerde ve başka amaçlarla, canlanmasını getirdi ve terörizm birkaç aşama geçirdi. Britanya&nbsp;İmparatorluğu'nun son yıllarında, Britanya güçleri Ortadoğu'da üç farklı&nbsp;kültürden gelen terörist hareketlerle karşı karşıyaydı: Kıbrıs'ta Yunanlılar,&nbsp;Filistin'de Yahudiler ve Aden'de Araplar. Bu hareketlerin üçü de dinsel değil,&nbsp;milliyetçi motiflerle eylem yapıyordu. Geçmişleri ve politik koşulları çok&nbsp;farklı olmakla birlikte üçünün taktikleri de birbirine benziyordu. Amaç emperyal gücü bölgede kalmanın kendisine pahalıya patlayacağına ikna etmekti. Yöntemleri askeri ve&nbsp;daha az oranda idari personel ve kuruluşlara saldırmaktı. Üçü de yalnızca&nbsp;yaşadıkları topraklarda faaliyet yürütüyor ve genel olarak asli hedefin dışında&nbsp;zarar vermekten kaçınıyordu. Ve üçü de başarılı oldu.</p>

  <p class="calibre15">Yeni tarz teröristlere göre, masum ve alakasız sivillerin katli "irade dışı verilen zarar" değil asli hedeftir. Kaçınılmaz olarak -elbette üniformasız olan-teröristlere karşı yapılan saldırılarda da siviller hedef alınıyor. Sonuçta&nbsp;ayrımın bulanıklaşması da teröristler ve sempatizanları için bulunmaz bir nimet oluyor.</p>

  <p class="calibre15">Medyanın, özellikle de televizyonun gelişmesi sayesinde yakın dönemde ortaya çıkan terörizm biçimleri giderek daha fazla belli ve sınırlı düşman hedefler&nbsp;yerine, dünya kamuoyuna yönelmektedir. Teröristlerin asli amacı düşmanı askeri&nbsp;olarak yenmek ya da zayıflatmak değil, adını duyurmak ve korku salmaktır; yani&nbsp;psikolojik zaferdir. Aynı türden terörizm Almanya, İtalya, İspanya ve İrlanda&nbsp;başta olmak üzere bazı Avrupa devletlerinde de hayat buldu. Bu gruplar içinde en&nbsp;başarılı ve en uzun ömürlü olan Filistin Kurtuluş Örgütü'dür.</p>

  <p class="calibre15">FKÖ 1964 yılında kuruldu ama birleşik Arap ordularının Altı-Gün Savaşı'nda yenilgiye uğraması ardından önem kazandı. Düzenli orduların savaşı&nbsp;başarısızlıkla sona ermişti; başka yöntemler denemenin zamanıydı. Silahlı&nbsp;mücadelenin bu biçiminde hedefler genellikle çok iyi korunan askeri ya da&nbsp;hükümete ait öteki kurum ve kuruluşlar değil, çoğunluğu sivil olan ve ilan&nbsp;edilen düşmanla uzak yakın ilişkisi olmayabilen her türlü toplantı mekânı ve&nbsp;kamusal alanlardır. Bu taktiğin örnekleri arasında 1970'te biri İsviçre, biri&nbsp;Britanya ve biri Amerika'ya ait üç uçağın, üçünün de Amman'a kaçırılmasını; 1972&nbsp;Münih Olimpiyatlarında İsrailli atletlerin öldürülmesini; 1973'te Hartum'da&nbsp;Suudi Elçiliği'nin basılması ve iki Amerikalı ve bir Belçikalı diplomatın öldürülmesini; 1985'te İtalyan yolcu gemisi Achille Lauro'nun ele geçirilmesi ve kötürüm bir yolcunun&nbsp;öldürülmesini sayabiliriz. Diğer saldırılar okullara, alışveriş merkezlerine,&nbsp;diskoteklere, hatta Avrupa havaalanlarında kuyrukta bekleyen yolculara&nbsp;yönelikti. FKÖ'nün bu ve benzeri eylemleri yakın dönemli hedefine -gazete&nbsp;başlıklarını ve televizyon ekranlarını işgal etmesi- ulaşmakta son derece&nbsp;başarılı oldu. Ayrıca FKÖ bazen umulmadık yerlerden büyük destek de görmüş,&nbsp;uluslararası ilişkiler sahnesinde başrole kadar yükselmişti. Diğerlerinin de&nbsp;kendi örneklerini izleyecekleri kaygısı azdı. 1970'lerin ve 1980'lerin&nbsp;teröristleri İslam için değil, Arap ya da Filistin ulusal davası için&nbsp;savaştıklarını açıkça ilan ediyordu. Gerçekten de FKÖ'nün lider kadrosu ve&nbsp;eylemcilerinin önemli bir kısmı Hıristiyan'dı.</p>

  <p class="calibre15">Medyadaki başarılarına rağmen FKÖ önemli olan yerde yani Filistin'de ciddi bir sonuç elde edemedi. Filistin hariç bütün Arap ülkelerinde milliyetçiler&nbsp;amaçlarına erişti yani yabancı güçler yenilgiye uğratıldı, yöneticileri bu&nbsp;toprakları terk etti ve kendi ulusal liderleri yönetiminde ulusal&nbsp;egemenliklerini kurdular.</p>

  <p class="calibre15">Özgürlük ve bağımsızlık belli bir süre şu ya da bu biçimde eşanlamlı ve birbirinin yerine geçirilebilir sözcüklerdi. Ancak ilk bağımsızlık deneyimleri&nbsp;bunun vahim bir hata olduğunu gösterdi. Bağımsızlık ve özgürlük çok farklı&nbsp;şeylerdi ve çoğu kez birinin elde edilmesi ötekinin son bulması ve yabancı&nbsp;efendilerin yerine daha zalim, daha pervasız yerli despotları geçirmek anlamına&nbsp;geliyordu.</p>

  <p class="calibre15">Neyin yanlış olduğuna ilişkin yeni bir açıklamaya ve yanlışı doğru yapmak için yeni bir stratejiye acil ve artan bir ihtiyaç vardı. İkisi de dinsel duygu ve&nbsp;kimlikte bulundu. Bu seçim yeni değildi. Avrupa imparatorluklarının İslam&nbsp;topraklarının büyük bir bölümünde ilerlemesini sürdürdüğü on dokuzuncu yüzyılın&nbsp;ilk yarısında bu ilerleme karşısında en önemli direniş dinden esinlenmiş ve&nbsp;dinle tanımlanan hareketlerden gelmişti. Cezayir'de Fransızlar, Kafkasya'da Ruslar, Hindistan'da Britanyalılar ancak uzun ve şiddetli çarpışmalar sonucu yenilgiye uğratılan&nbsp;büyük dini ayaklanmalarla karşı karşıya kaldılar.</p>

  <p class="calibre15">Dini seferberliğin yeni sayfası Batılı dillerde Pan-İslamizm olarak bilinen hareketle açıldı. 1860 ve 1870'lerde başlayan hareket o yıllarda ulusal birlik&nbsp;mücadelelerini başarıyla yürüten Alman ve İtalyan örneklerine çok şey borçludur.&nbsp;Bu örneklerin Müslüman çağdaşları ve taklitçileri kaçınılmaz olarak kendilerini&nbsp;ve amaçlarını o tarihte hâlâ yabancı ve alışılmamış şeyler olan milliyetçi ya da&nbsp;vatanseverlik temelli terimlerle değil, dinsel ve cemaat temelli terimlerle&nbsp;anlatıyordu. Ama Avrupa etkisi ve eğitiminin yaygınlaşmasıyla birlikte&nbsp;milliyetçi fikirler kök salacak ve bir süre Müslüman toprakların hem söylemine&nbsp;hem de mücadelesine hâkim olacaktı. Yine de her şeye rağmen dinsel kimlik ve&nbsp;bağlılık derinden hissediliyor ve başta Müslüman Kardeşler olmak üzere birkaç&nbsp;dinsel harekette ifade buluyordu. Seküler ideolojilerin yankı uyandıran&nbsp;başarısızlıklarıyla, söz konusu hareketler yeni bir önem kazanmış ve savaş&nbsp;bayrağını -ve birçok savaşçısını- başarısız milliyetçilerin elinden almıştı.&nbsp;Milliyetçiler için olduğu kadar fundamentalistler için de çeşitli toprak&nbsp;sorunları önemlidir ama farklı bir biçimde. Örneğin, genelde fundamentalistler&nbsp;için, İsrail'le hiçbir barış ve uzlaşma kabul edilemez; verilecek her taviz&nbsp;gerçek son çözüm -İsrail devletinin yıkılması ve Filistin topraklarını gerçek&nbsp;sahiplerine, yani Müslüman Filistinlilere verilmesi ve işgalcilerin kovulması-yolunda bir adım olabilir ancak. Ama bu, bütün diğer tartışmalı topraklar&nbsp;üzerinde aynı çözümü isteyen fundamentalistlerin taleplerini hiçbir biçimde&nbsp;karşılamayacaktır; hatta bu toprakların ele geçirilmesi olsa olsa daha uzun&nbsp;sürecek nihai mücadelenin ilk adımıdır.</p>

  <p class="calibre15">Eski taktiklerin çoğuna, ama çok daha sert bir biçimde bugün de başvurulmaktadır. Dinci teröristler, hem yenilgide hem de zaferde, yirminci yüzyıl milliyetçilerinin öncülük ettiği yöntemleri, özellikle de onların alakasız masum kişilerin ölümüne kayıtsız kalma tavrını&nbsp;benimsemiş ve geliştirmiştir. Bu kayıtsızlık 1990'lı yıllarda Usame bin Ladin'in&nbsp;başlattığı terör kampanyalarıyla yeni bir boyut kazandı. İlk büyük örnek olay&nbsp;1998'de Doğu Afrika'daki ABD elçilik binalarının bombalanmasıydı. Teröristler on&nbsp;iki Amerikan diplomatını öldürmek için çoğu Müslüman olan ve tesadüfen olay&nbsp;yerinde bulunan iki yüzden fazla Afrikalıyı öldürmekten çekinmemişti.&nbsp;Pittsburg'da yayımlanan El Sırat el Müstakim adlı fundamentalist Arapça dergi bu&nbsp;saldırıların ardından çıkan ilk sayısında bu operasyonlarda hayatını kaybeden&nbsp;"şehitler" için üzüntülerini dile getiriyor ve Peşaver'deki El Kaide bürosunun&nbsp;sağladığı şehit isimlerini sıralıyordu. Yazar bir dilek de eklemişti yazısına:&nbsp;"Allah... bizi onlarla cennette yeniden birleştirsin." Çok daha büyük sayılarda&nbsp;insan hayatını hiçe sayma yaklaşımı New York ve Washington'daki 11 Eylül&nbsp;saldırılarında da görülmüştür.</p>

  <p class="calibre15">Bu eylemlerde öne çıkan figür intihar bombacısı teröristtir. Bu bir bakıma yeni bir gelişmedir. 1960 ve 1970'lerin milliyetçi teröristleri genellikle&nbsp;kurbanlarıyla birlikte ölmemeye özen gösterir, saldırılarını güvenli bir&nbsp;mesafeden gerçekleştirirdi. Bir talihsizlik sonucu yakalanacak olsalar çoğu&nbsp;başarısızlıkla sonuçlanmasına rağmen, örgütleri genellikle rehineler alarak ve&nbsp;onlara zarar verme ya da onları öldürme tehdidinde bulunarak elemanlarını&nbsp;kurtarmayı denerdi. Daha önceki dönemde dinden esinlenmiş katiller özellikle de&nbsp;Haşhaşiler, eylemlerinden sağ çıkmak kaygısı taşımazdı ama fiilen kendilerini de&nbsp;öldürtmez ya da öldürmezdi. Aynı şey, 1980-88 İran-Irak Savaşı'nda düzenli&nbsp;orduya yol açmak için mayın tarlaları içinden ceplerinde sadece cennetin&nbsp;kapısından girişlerini sağlayacak pasaportlarıyla geçen İranlı çocuk askerler&nbsp;için de söylenebilir.</p>

  <p class="calibre15">Yeni tür, kelimenin gerçek anlamıyla, intihar eylemine, 1982'den bu yana Lübnan ve İsrail'de bu tür eylemler yapan Hamas ve Hizbullah benzeri dini örgütler&nbsp;öncülük ettiği söylenebilir. Bu eylemler 1980'li ve 1990'lı yıllar boyunca sürmüş ve Güneydoğu Türkiye, Mısır, Hindistan ve SriLan-ka'da yankı bulmuştu. Eldeki bilgilerden&nbsp;anlaşıldığı kadarıyla bu görevler için seçilen adaylar bazı istisnalar dışında&nbsp;erkek, genç ve yoksul ve genellikle mülteci kamplarından gelmedir. Onları iki&nbsp;türlü ödül beklemektedir: öteki dünyada en ince detayına kadar anlatılan cennet&nbsp;bahçeleri; bu dünyada aileleri için destek ve yardım. Dikkate değer bir yenilik,&nbsp;1996-1999 yılları arasında Kürt teröristler ve 2002 Ocak'mdan bu yana&nbsp;Filistinliler örneklerinde görüldüğü gibi, kadın intihar bombacılarının&nbsp;kullanılmasıdır.</p>

  <p class="calibre15">Düşmanının elinde ölmeye hazır ortaçağın kutsal savaşçısı ya da fedaisinin aksine, yeni intihar teröristi-kendi eliyle kendi hayatına son veriyor. Bu İslam&nbsp;öğretisinde önemli bir konuyu gündeme getiriyor. İslamcı hukuk metinleri intihar&nbsp;konusunda çok açıktır. İntihar büyük bir günahtır ve kendini öldürme biçiminin&nbsp;ebediyen tekrarı yoluyla lanetlenerek cezalandırılır. Peygamber'in bir&nbsp;hadisinden alınma aşağıdaki pasaj konuyu tüm çıplaklığıyla ortaya koymaktadır.&nbsp;Peygamber dedi ki, Her kim kendini bir bıçakla öldürür Cehennem ateşinde bu&nbsp;bıçakla işkenceye uğrayacaktır. Yine Peygamber dedi ki, Kim kendini asarsa&nbsp;Cehennem'de de asılacak, kendini hançerleyen Cehennemde de kendini&nbsp;hançerleyecektir... Kim kendini bir uçurumdan atar ve öldürürse ebediyen&nbsp;Cehennem ateşine atılacaktır. Kim zehir içerek kendini öldürürse, Cehennemde de&nbsp;ebediyen elinde zehirle dolaşacak ve onu içecektir... Kim kendini hangi yolla&nbsp;öldürürse Cehennemde de o yolla azap çekecektir... Bu dünyada kendini nasıl&nbsp;öldürmüşse Ahiret gününde de aynı şekilde eziyet görecektir.</p>

  <p class="calibre15">İlk dönemin âlimleri düşmanın elinde ölmekle kendini öldürmek arasına kesin bir çizgi çekmiştir. Peygamber'in Allah'ın dilinden aktardığı bir buyruk anlamına&nbsp;gelen, hadisi kudsi olarak bilinen türden en eski hadislerin biri çarpıcı bir&nbsp;örnek verir. Kutsal savaşta ölümcül bir yara alan birinin acısını dindirmek için&nbsp;kendi canına kıydığında Peygamber oradadır. Bu olay üzerine Allah buyurdu ki,&nbsp;"Kulum kendi elleriyle canına kıyarak benden önce davrandı, bu yüzden cennete&nbsp;kabul edilmeyecek." Yine bir başka ilk dönem hadisine göre, Peygamber kendi&nbsp;canına kıyan birinin cenaze namazını kılmayı reddetmiştir.3&nbsp;11 Eylül ve diğer benzer saldırı eylemlerinin iki özelliği öne çıkıyor:<br class="calibre2" /></p>

  <p class="calibre15">Faillerin intihar etmekteki azimleri ve hem kendi görevlendirdikleri kişiler hem de sayısız masum kurban açısından, onları gönderenlerin acımasızlıkları. Bunlar&nbsp;İslam'a göre bir biçimde haklı görülebilir mi?</p>

  <p class="calibre15">Yanıt açık ve kesin bir hayır olmalıdır.</p>

  <p class="calibre15">Dünya Ticaret Merkezi'nde, çoğu Amerikalı olmayan ve içlerinde Müslüman ülkelerden gelmiş Müslümanların da olduğu binlerce insanın canice katledilmesine&nbsp;İslam öğretisinde ya da hukukunda hiçbir haklılık gerekçesi bulunamayacağı gibi,&nbsp;İslam tarihinde bunun bir örneği de yoktur. Aslında insan tarihinde böylesine&nbsp;bilerek ve ayrım gözetmeksizin yapılan haince eylem sayısı da çok azdır. Bunlar&nbsp;yalnızca insanlığa ve medeniyete karşı işlenmiş suçlar değil, bu suçları&nbsp;işleyenler bunu Allah adına. Peygamber adına ve Kuran adına yaptıklarını&nbsp;söylediklerinde, aynı zamanda, bir Müslüman açısından büyük bir günah işlemiş de&nbsp;olurlar.</p>

  <p class="calibre15">Birçok Arap ve Müslüman Dünya Ticaret Merkezi'ne karşı yapılan saldırı karşısında şaşkınlık yaşamış ve acımasızlığın, zalimliğin boyutlarından dehşete&nbsp;düşmüştür; bu insanlar aynı zamanda bunun onlar adına ve inançları adına yapılmış olmasından dolayı da utanç ve öfke duymuştur. Tamamı değilse bile Müslümanların çoğunun tepkisi buydu. New York'tan gelen haberler üzerine Arap&nbsp;sokaklarında ve öteki Müslüman merkezlerde sevinç gösterileri yapıldığı&nbsp;haberleri geldi, hatta görüntüler yayınlandı. Tepkinin nedeni kısmen&nbsp;kıskançlıktı; bu duygu daha sessizce olsa da Avrupa'da da yaygındı. Yoksulluk ve&nbsp;sefalet içindeki insanlar arasında, zengin ve gözü kendinden başkasını görmeyen&nbsp;. Amerikalıların bir ders almasını görmekten biraz memnun olanlar hatta açıkça&nbsp;sevinenler vardı.</p>

  <p class="calibre15">Arap basınında New York ve Washington'daki katliamlara gösterilen tepkilerde, Holocaust'a gösterilen tepkiye benzer kabullenme ve inkâr arasında rahatsız&nbsp;edici bir denge göze çarpıyordu.4 Holocaust konusunda Arap medyasında üç tutum&nbsp;sık sık yan yana görülebilir: Asla böyle bir şey olmadı; bu mesele çok&nbsp;abartıldı; Yahudiler bunu zaten hak etmişti. Bu son nokta konusunda, bazı çok&nbsp;hevesli yazarlar Hitler'e işini bitirmediği için sitemde bile bulunur. Kimse&nbsp;henüz Dünya Ticaret Merkezi'nin yıkılmadığını iddia etmiyor ama zaman içinde bu&nbsp;da komplo teorisyenlerinin yapamayacağı bir şey olmaktan çıkacaktır. Hepsi değil&nbsp;ama birçok Müslüman yorumcunun mevcut çizgisi böyle bir şeyi ne Müslümanların ne&nbsp;de Arapların yapmış olabileceğini iddia etmek yönündedir. Onlar başka&nbsp;açıklamalar getiriyorlar. Buldukları failler arasında Timothy McVeigh ve&nbsp;Oklahoma'ya gönderme yaparak Amerikalı beyaz aşırı sağcılar ve milisler,&nbsp;küreselleşme karşıtları, AvrupalIlar, Çinliler ve füze savunma kalkanı projesine&nbsp;muhalif öteki devletler, Sovyetler Birliği'nin yıkılmasının öcünü almak&nbsp;isteyenler, Hiroşima'nın gecikmiş bedelini ödetmek isteyen Japonlar ve&nbsp;benzerleri bulunuyor. Hatta bir köşe yazarı saldırının dikkatleri "yukarı&nbsp;Mısır'da bir köy muhtarını seçmeye bile yetmeyecek bir azınlık" oyuyla&nbsp;seçilmesinden başka yönlere çevirmek isteyen Başkan Bush tarafından örgütlendiğini yazmıştır. Yazar ayrıca Colin Powell'm da Başkan Bush'un suç ortağı olduğunu ima ediyor.</p>

  <p class="calibre15">Bu güne kadar en tutulan açıklama suçu, küçük değişikliklerle, gözde hainlere -İsrail, Mossad (bazılarına göre, CIA'yla işbirliği içinde), Zion Büyükleri ya da basitçe ve kendinden emin bir biçimde Yahudilere- atmak olmuştur. Bu onların&nbsp;aynı anda saldırıları hem takdir etmesini hem de sahiplenmemesini sağlıyor.&nbsp;Yahudilerin bu saldırıları yapma nedeni olarak da Yahudilerin Arapları ve genel&nbsp;olarak Müslümanları kötü göstermek ve Amerikalılarla aralarına nifak tohumları&nbsp;ekmek istemeleri gösteriliyor. Ürdünlü bir köşe yazarı saldırıları&nbsp;gerçekleştirenlerle ilgili başka bir ilginç iddia attı:&nbsp;&nbsp;&nbsp;&nbsp;"Siyonist örgütler"</p>

  <p class="calibre15">Dünyanın gözü başka yerdeyken İsrail'de Mescidi Aksa'yı yıkabilecekti. Bu türden bir açıklama, sık sık ifade edilen, yapılanın bir suç olmakla birlikte&nbsp;Amerika'nın suçlarının adil bir karşılığı olduğu görüşüne engel teşkil etmez,&nbsp;tam tersine böyle bir görüşü teşvik eder. Belki de en çarpıcı -ve açık- tepki&nbsp;Hamas'm haftalık yayın organı El-Risale'nin 13 Eylül 2001 tarihli sayısından&nbsp;geldi: "Allah dualarımızı kabul etti."</p>

  <p class="calibre15">Eylemin korkunç boyutları ortaya çıktıkça, bazı yazarlar failleri lanetlemeye ve kurbanlara acımaya daha istekliydi. Ama bu yazılarda bile Amerika'nın ettiğini&nbsp;bulduğunu söyleme fırsatı nadiren kaçırılıyordu. Yeni Dünya'nın işgali,&nbsp;sömürgeleştirilmesi ve yerleşime açılmasından başlayıp günümüze kadar uzanan&nbsp;Amerika'nın suç dosyası duygulu sözlerle uzun ve ayrıntılı bir biçimde sayılıp&nbsp;dökülüyordu; bu listede Amerikan açgözlülüğü ve acımasızlığının pençesine düşmüş&nbsp;Asya, Afrika ve Latin Amerika'dan kurbanlar da unutulmuyordu elbette.</p>

  <p class="calibre15">Usame bin Ladin sürekli olarak düşmanını "Haçlılar" olarak tanımlayarak mücadeleyi nasıl gördüğünü açığa vurmuştu. Haçlılar, diye hatırlatılıyordu, ne&nbsp;Amerikalılar ne de Yahudilerdi; onlar Hıristiyanlığın kayıp kutsal topraklarını yeniden ele geçirmek için kutsal bir savaşa tutuşan Hıristiyanlardı. Kasım 2002'de yayımlanmış olan5 ve Usame bin Ladin'e atfedilen "Amerika'ya mektup"ta yalnızca ABD yönetimi değil, ABD halkınca da işlenmiş çeşitli suçlara ilişkin ayrıntılı bir liste veriliyor ve "sizi neleri yapmaya çağırıyoruz ve sizden ne&nbsp;istiyoruz" sorusu ardından yedi başlık altında talepler sıralanıyordu:</p>

  <p class="calibre15">Birincisi, İslam'ı benimsemek; İkincisi, "baskıya, yalana, ahlaksızlığa ve namussuzluğa son vermek"; üçüncüsü, Amerika'nın "ilkesiz ya da görgüsüz bir&nbsp;millet" olduğunu anlamak ve kabul etmek; dördüncüsü, Filistin'de İsrail'i,&nbsp;Keşmir'de Hindistan'ı, Çeçenlere karşı Rusları ve güney Filipinlerde&nbsp;Müslümanlara karşı Manila hükümetini desteklemeye son vermek; beşincisi,&nbsp;"bavullarınızı toplayıp topraklarımızı terk etmek." Bu Amerika'nın kendi iyiliği&nbsp;için yapılmış bir tavsiyeydi ve hemen ardından "sizi kefenler içinde geri&nbsp;postalamaya zorlamayın bizi" deniyordu. Altmcısı, "ülkelerimizdeki yoz&nbsp;liderlerden desteğinizi çekin. Politikamıza ve eğitim yöntemimize karışmayın.&nbsp;Bizi ya kendi halimize bırakın ya da New York ve Washington'da bekleyin;&nbsp;yedincisi, Müslümanlarla tahakküm, hırsızlık ve işgal yerine karşılıklı çıkarlar&nbsp;ve yararlar temelinde ilişki kurun." Mektup Amerikalılara eğer bu tavsiyeye&nbsp;kulak asmazlarsa önceki Haçlılar gibi yenilgiye uğrayacaklarını ve&nbsp;"akıbetlerinin kendi askeri yenilgi, politik açmaz, ideolojik çöküş ve ekonomik&nbsp;iflaslarıyla baş etmek için Afganistan'dan kaçan Sovyetler gibi olacağını"&nbsp;söyleyerek son buluyor.</p>

  <p class="calibre15">Bu belgede Amerika'ya karşı getirilen suçlamalar ayrıntılıdır. Bildik rahatsızlıklar listesinden başka burada özel ve genel bir dizi iddia ortaya&nbsp;atılmaktadır. Farklı zamanlarda Ortadoğu'nun politikacılarını ve politikalarını&nbsp;etkisi altına almış ideolojileri yansıtan bu suçlamaların kaynağı çeşitlidir ve&nbsp;genel olarak bilinmektedir. Bazıları Nazi döneminden kalmadır, örneğin yozlaşma ve mutlak Yahudi kontrolü; bazıları Sovyet nüfuzu dönemine aittir, örneğin kapitalist açgözlülük ve sömürü. Bir kısmı yakın&nbsp;tarihli Avrupa, hatta Amerika kaynaklıdır ve hem sağ hem de soldan gelir. Bu&nbsp;kategoriye dünyanın kirletilmesi, Kyoto sözleşmesinin reddi, seçim&nbsp;kampanyalarının finansmanı yoluyla politik yozlaşma, "beyaz ırka" ayrıcalık&nbsp;tanınması ve sağdan, yeni-Nazilerden, Benjamin Franklin'in Yahudi tehlikesine&nbsp;karşı uyarıda bulunduğu yolundaki beyaz üstünlüğünü savunanların yalanı girer.&nbsp;Yahudilerin uğursuz rolü hemen her suçta vurgulanmaktadır.</p>

  <p class="calibre15"><i class="calibre21">Mektubun, İngilizce ve Arapça olarak, tam metni Kasım 2002'de internette&nbsp;yaygın olarak yayımlandı. Farklı üslûp ve bakış açısı yüzünden, mektubu Usame&nbsp;bin Ladin'in kaleme aldığını söylemek zor.</i></p>

  <p class="calibre15">Amerikan hayat tarzının övgüye değer meziyetleri bile suç ve günah haline gelmiştir. Kadın özgürlüğü namussuzluk ve kadınların "tüketim malları" olarak&nbsp;ticari kullanımı demektir. Serbest seçimler, Amerikan halkının yöneticilerini&nbsp;özgürce seçtikleri ve bu yüzden yöneticilerinin yaptıklarından sorumlu&nbsp;tutulmaları ve cezalandırılmaları gerektiği, yani "masum siviller" diye bir&nbsp;şeyin olmadığı anlamına gelir. En kötüsü de kiliseyle devletin ayrılmasıdır:<br class="calibre2" /></p>

  <p class="calibre15">"Siz Anayasa ve Yasalarında Allah'ın Yolunu izlemek yerine, kendi arzu ve iradenizle kendi yasalarını icat etmeyi tercih eden bir milletsiniz. Siz&nbsp;politikalarınızı dinden ayırdınız, sizi yaratan Allah'ın Mutlak Otoritesini&nbsp;onaylayan doğaya karşı geldiniz." Özetle, "Siz insanlık tarihinin gördüğü en&nbsp;kötü medeniyetsiniz." Bu yargı, Usame bin Ladin ve yandaşlarının sıklıkla adını&nbsp;andığı tarihin sayfalarında kalmış daha eski tiranlıkları bırakın, Nazi ve&nbsp;Sovyet diktatörlüklerinin anılarının hâlâ taze olduğunu akla getiriyor.</p>

  <p class="calibre15">Temel neden, Amerika'nın artık Batı, Hıristiyanlık ya da daha genel adıyla "Kafir Toprakları" gibi çeşitli sıfatlarla anılan şeyin lideri olarak kabul&nbsp;edilmesidir. Bu anlamda Amerika başkanı Konstantinopol'ün Bizans imparatorları,&nbsp;Viyana’nın Kutsal Roma imparatorları, Kraliçe Viktorya ve onun emperyal&nbsp;meslektaşları ve Avrupa'daki varisleri gibi— uzun bir liste oluşturan tiranların&nbsp;halefidir. Geçmişte olduğu gibi bugün de bu Hıristiyan kafirler dünyası ilahı&nbsp;olarak takdir edilmiş olan İslam'ın yayılmasını engelleyen tek ciddi rakip güç olarak görülür; bu dünya direnecek ve geciktirecektir ama nihai, kaçınılmaz, evrensel&nbsp;zaferi önleyemez. Hiç kuşkusuz, El Kaide'nin kurulması ve Usame bin Ladin'in&nbsp;kutsal savaş ilanı hem İslam hem de terörizm tarihinde yeni ve uğursuz bir&nbsp;sayfanın açıldığını gösteriyordu. Bin Ladin'in eylemlerini ateşleyen, kendisinin&nbsp;de gayet açık bir dille söylediği gibi. Körfez Savaşı sırasında Amerika'nın&nbsp;Arabistan'daki varlığı -Müslümanların Kutsal Topraklarının kirletilmesi- ve&nbsp;Amerika'nın Irak'a saldırmak için Suudi Arabistan'ı bir üs olarak kullanmasıdır.&nbsp;Eğer Arabistan İslam dünyasının en sembolik yurduysa, beş yüz yıl halifelere ev&nbsp;sahipliği yapmış ve İslam tarihinin en görkemli günlerinin sahnesi olmuş Bağdat&nbsp;da İkincisidir.</p>

  <p class="calibre15">Bin Ladin'i harekete geçiren belki de daha önemli bir başka unsur vardı.</p>

  <p class="calibre15">Geçmişte Batı'ya karşı savaşan Müslümanlar yüzlerini rahatlamak, cesaret, maddi ve askeri yardım almak için Batı'nın düşmanlarına dönebilmişti. Şimdi,&nbsp;yüzyıllardır ilk kez böyle faydalı bir düşman yoktur. Bin Ladin ve tayfası hemen&nbsp;fark ettiler ki yeni dünya güçler dağılımı içinde eğer Amerika'yla savaşmak&nbsp;istiyorsanız bunu kendiniz yapmak zorundasınız. 1991'de, Sovyetler Birliği&nbsp;varlığının son bulduğu yıl. Bin Ladin ve tayfası El Kaide'yi kurmuş ve&nbsp;Afganistan'daki savaşa katılmış birçok kişiyi örgüt bünyesine almıştı. Amaçları&nbsp;kimsenin gözünü korkutmuyordu belki, ama onlar öyle düşünmüyordu. Onlar,&nbsp;kendince, Afganistan'dan Sovyetleri söküp atmışlardı; bu öyle ezici bir zaferdi&nbsp;ki doğrudan doğruya Sovyetler Birliği'nin yıkılmasına neden olmuştu. Her zaman&nbsp;gözlerinde büyüttükleri bir süper gücün üstesinden geldikten sonra artık sıra&nbsp;diğerine gelmişti. Bunu düşünürken, başkaları gibi Bin Ladin'in de sık sık dile&nbsp;getirdiği, Amerika'nın kağıttan bir kaplan olduğu fikrinden cesaret alıyorlardı.&nbsp;Müslüman teröristler daha önce de böylesi fikirlere kapılmıştı. Tahran'daki&nbsp;Amerikan Elçiliği binasını 1979'dan 1981'e kadar işgal edenlerin anıları içinde&nbsp;en çarpıcı itiraf-Taörizmin Yükselişi&nbsp;&nbsp;&nbsp;&nbsp;137</p>

  <p class="calibre15">lardan birinde, başlangıçta niyetlerinin binayı ve rehineleri sadece birkaç gün tutmak olduğu anlatılmaktadır. Washing-ton'dan yapılan açıklamalardan daha ciddi&nbsp;bir eylemin tehlikesi olmadığı anlaşılınca fikirlerini değiştirmişler. Sonunda&nbsp;rehineleri, anlatılana göre, yeni seçilen başkan Ronald Reagan'm soruna "bir&nbsp;kovboy gibi" yaklaşabileceğinden korktukları için serbest bırakmışlar. Bin Ladin&nbsp;ve yandaşlarının böyle bir kaygısı hiç olmamıştır. Onların nefreti ne korkuyla&nbsp;dizginlenebilir ne de saygıyla dindirilebilir. Daha öncekiler gibi onlar da&nbsp;durmaksızın Amerika'nın Vietnam'dan, Lübnan'dan ve onların gözünde en önemlisi&nbsp;Somali'den çekilmesinden dem vuruyor. Bin Ladin'in, 28 Mayıs 1998 tarihinde, ABC&nbsp;News'tan John Miller'le yaptığı mülakatta söyledikleri özellikle aydınlatıcıdır:&nbsp;Son on yılda, soğuk savaşlar vermeye hazır ama uzun savaşlar vermeye hazır&nbsp;olmayan Amerikan askerlerinin zayıflığını ve Amerikan yönetiminin çöküşünü&nbsp;gördük. Beyrut'ta iki patlamanın ardından Denizciler kaçarken görüldü bu. Yine&nbsp;görülüyor ki, onlar yirmi dört saatten daha kısa bir sürede kaçabiliyor ve bu&nbsp;Somali'de de tekrarlandı.. [Bizim] gençler Amerikan askerlerinin moralinin ne&nbsp;kadar düşük olduğuna şaştılar... Birkaç patlamanın ardından, hepsi yenilgiyi&nbsp;kabul edip kaçıyor... Onlar dünya lideri ve yeni dünya düzeninin lideri&nbsp;olduklarını unuttular. [Onlar] cesetlerini yerlerde sürükleyerek kaçtı ve&nbsp;arkalarında utanç verici bir yenilgi bıraktı.</p>

  <p class="calibre15">Usame bin Ladin için ABD'ye savaş ilan etmek yedinci yüzyılda başlayan dini hâkimiyet mücadelesini yeniden başlatmaktır. 0 ve yandaşları için bu bir fırsat&nbsp;anıdır. Bugün medeniyeti temsil eden ve Roma ve Bizans gibi Dar-ül Harb'in&nbsp;liderliğini yapan Amerika yozlaşmış ve moralsizdir, yıkılmaya hazır hale&nbsp;gelmiştir. Ama zaaflarına rağmen Amerika tehlikelidir de. Humeyni'nin ABD'ye&nbsp;"Büyük Şeytan" demesi boşuna değildir ve El Kaide üyeleri için, Müslüman dindaşlarına dayatmak istedikleri türden İslam karşısında en büyük tehdit de Amerika'nın ayartıcılığı ve onun müsrif, sefih hayat tarzıdır.</p>

  <p class="calibre15">Ama Amerika'yı farklı nedenlerle -insan hakları, özgür kurumlar ve sorumlu, temsili bir yönetim vaadi yüzünden-çekici bulan başkaları da vardır. Artan&nbsp;sayıda insan, hatta bazı hareketler bu tür kurumlan kendi ülkelerine getirmek&nbsp;gibi karmaşık bir görevi üstlenmiş durumdadır. Bu iş kolay değil. Belirtildiği&nbsp;gibi, benzer birçok girişim günümüzdeki yozlaşmış rejimleri ortaya çıkarmıştır.&nbsp;İslam Konferansı Örgütü içindeki elli yedi üyeden yalnızca biri, Türkiye Cumhuriyeti, uzun bir süreden beri demokratik kurumlan işletmekte, zor ve süre giden sorunlara rağmen liberal bir ekonomiyle özgür bir toplum ve politik düzen&nbsp;kurma yolunda ilerlemektedir.</p>

  <p class="calibre15">Şiddetle anti-Amerikan rejimlere sahip olan iki ülkede. Irak ve İran'da iktidara geçebilecek ve hükümet kurabilecek demokratik muhalefet güçleri vardır. Biz,&nbsp;söylemekten hoşlandığımız biçimiyle özgür dünya, onlara yardım etmek için çok&nbsp;şey yapabilir ama şimdiye kadar çok az şey yapıldı. Bölgedeki diğer ülkelerin&nbsp;çoğunda değerlerimizi paylaşan, bize sempati duyan ve hayat tarzımızı paylaşmak&nbsp;isteyen pek çok insan var. Onlar özgürlüğü biliyor ve yurtlarına getirmek&nbsp;istiyor. Bizim onlara yardım etmemiz çok zor ama en azından onları&nbsp;engellememeliyiz. Eğer başarılı olurlarsa, bu dünyalarda diplomatik anlamda&nbsp;değil gerçek anlamda dostlarımız ve müttefiklerimiz olacak.</p>

  <p class="calibre15">Bu arada acil bir sorun daha vardır. Eğer El Kaide liderleri İslam dünyasını görüşlerini ve liderliklerini kabul etmeye ikna edebilirse, bizi, yalnızca&nbsp;Amerikalıları da değil herkesi uzun ve sert bir mücadele bekliyor olacak.</p>

  <p class="calibre15">Avrupa, özellikle de Batı Avrupa bugün geniş ve hızla büyüyen bir' Müslüman cemaate ev sahipliği yapıyor ve birçok AvrupalI bunu bir sorun, bazıları da bir&nbsp;tehdit olarak görmeye başlıyor. Er ya da geç. El Kaide ve bağlantılı gruplar&nbsp;Müslümanlara ve kutsallarına karşı güç kullanmada Amerikalılar kadar titiz davranmadıkları bilinen İslam'ın öteki komşularıyla -Rusya, Çin, Hindistan-çatışmaya girecektir. Eğer fun-damentalistlerin hesabı doğru çıkar ve&nbsp;savaşlarını kazanırlarsa, dünyayı, özellikle de İslam'ı benimseyen parçalarını,&nbsp;karanlık bir gelecek bekliyor demektir.</p>
</body>
</html>
