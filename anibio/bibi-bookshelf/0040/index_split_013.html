<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:38:01+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_12">1</h2>
<p class="calibre1">de olsa birinin bu işleri halletmesi gerekiyor. Tabii insan her şeyin en iyisinin yapıldığını bilmek istiyor. Ölülere saygı gösterilmeli. Aslında ben cenaze otomobillerini beğenmiyorum. Atlı arabalar daha iyiydi. Uzun siyah kuyruklu atlar... Ama tabii Miss Lessing'e m.otorlu arabaya itirazım olmadığını söyledim. Miss Lessing'le her şeyi kararlaştırıyorduk. Onun için İris cenaze töreninin ayrıntılarını bize bırakabilirdi.»</p>
<p class="calibre1">Kemp sordu. «Miss Lessing gitti mi?»</p>
<p class="calibre1"/>
<p class="calibre1">www.netevin.com</p>
<p class="calibre1">«Evet. Onunla her şeyi kararlaştırdık. Miss Lessing de on dakika kadar önce buradan ayrıldı. Gazetelere verilecek ilanları da alıp götürdü. Tabii bu şartlar altında çiçek yollanmasını istemiyoruz. Töreni...»</p>
<p class="calibre1">Lucilla Drake konuşmasına devam ederken Anthony usulca odadan dışarı süzüldü. </p>
<p class="calibre1">O dışarı çıktıktan sonra yaşlı kadın birdenbire durakladı. «Sizinle birlikte gelen o genç adam kimdi? Önce onun sîzinle beraber olduğunu anlayamadım. O</p>
<p class="calibre1">korkunç gazetecilerden biri sandım. Canımızı çok sıktılar.»</p>
<p class="calibre1">Anthony hızla merdivenden çıkıyordu. Arkasından gelen ayak seslerini duyunca dönüp baktı. Ve başmüfettiş Kemp'e gülümsedi. </p>
<p class="calibre1">«Siz</p>
<p class="calibre1">de mi kaçtınız? Zavallı Race!»</p>
<p class="calibre1">Kemp homurdandı. «Böyle şeylerde ustadır. O hanım benden hoşlanmıyor.»</p>
<p class="calibre1">İkinci kata erişmişlerdi. Tam üçüncü kata çıkmaya hazırlanırken Anthony yukarıdan birinin usul usul indiğini duydu. Kemp'i kolundan tutarak onu yakındaki banyoya sürükledi. </p>
<p class="calibre1">Yukarıdan gelen, sessizce aşağıya indi. </p>
<p class="calibre1">Anthony banyodan çıkarak basamakları ikişer üçer çıktı. Iris'in odasının arka tarafta olduğunu biliyordu. Kapıya usulca vurdu. </p>
<p class="calibre1">«Hişş, İris!» İçeriden cevap veren olmadı. Genç adam 171</p>
<p class="calibre1">tekrar kapıya vurarak seslendi. Sonra da tokmağı yokladı. Ama kapı kilitliydi. </p>
<p class="calibre1">Anthony telaş ve endişeyle kapıyı yumruklamaya başladı. </p>
<p class="calibre1">«İris! İris!»</p>
<p class="calibre1">Bir iki saniye sonra duraklayarak yere baktı. Hava akımına engel olmak için dışarıdan kapıların altına sıkıştırılan o eski tip, küçük, tüylü halılardan birinin üzerinde duruyordu. Halı kapının altına doğru iyice itilmişti. Anthony halıyı bir tekmede yana attı. Kapının altındaki aralık oldukça genişti. </p>
<p class="calibre1">Anthony eğilerek gözünü anahtar deliğine uydurdu. Ama bir şey göremedi. </p>
<p class="calibre1">Birdenbire doğrulup havayı kokladı. Sonra yere boylu boyunca uzanarak, burnunu kapının altındaki aralığa dayadı. </p>
<p class="calibre1">Tekrar telaşla ayağa fırlayıp haykırdı. «Kemp!»</p>
<p class="calibre1">Başmüfettiş görünürlerde yoktu. </p>
<p class="calibre1">Anthony tekrar bağırdı. «Kemp!»</p>
<p class="calibre1">Başmüfettişin yerine Albay Race merdivenden koşarak çıktı. Anthony ona konuşması için zaman bırakmadı. </p>
<p class="calibre1">«Gaz... fışkırıyor! Kapıyı kırmamız gerek.»</p>
<p class="calibre1">Race güçlü bir adamdı. Anthony'le birlikte kapıyı kolaylıkla kırdılar. </p>
<p class="calibre1">Bir an gerilediler sonra. </p>
<p class="calibre1">Race, «Iris, şöminenin önünde,» dedi. «Ben içeri dalıp camı kıracağım. Siz onu çıkarın.»</p>
<p class="calibre1">İris Marle havagazı yakılan şöminenin önünde, yerde yatıyordu. Musluklardan fışkıran gaz burnuna ve ağzına dolmaktaydı. </p>
<p class="calibre1">Bir iki dakika sonra Anthony'yle Race boğulurcasına öksürerek, baygın Iris'i merdivenin sahanlığına yatırdılar. Buradaki pencereden içeriye temiz hava doluyordu. </p>
<p class="calibre1">Race, «Ben onunla ilgilenirim,» dedi. «Siz hemen bir doktor çağırın.»</p>
<p class="calibre1">Genç adam koşarak merdivenlerden inmeye başladı. </p>
<p class="calibre1">_172_</p>
<p class="calibre1">Albay onun arkasından seslendi. «Merak etmeyin. Kendine geleceğini sanıyorum.»</p>
<p class="calibre1">Holde Anthony telefonu telaşla açarak numarayı çevirdi. </p>
<p class="calibre1">Arkasında Lucilla Drake bir şeyler haykınp duruyordu. </p>
<p class="calibre1">Sonunda genç adam rahat bir nefes alarak telefonu kapattı. «Doktoru yakaladım. </p>
<p class="calibre1">Alanın karşı tarafında oturu-yormuş. Hemen gelecek.»</p>
<p class="calibre1">Lucilla bağırdı. «Ama olanları öğrenmeliyim! İris hasta mı?»</p>
<p class="calibre1">Anthony, «Iris odasındaydı,» diye açıkladı. «Kapı kilitliydi. Başı şöminenin içine sokulmuş ve gaz açılmıştı.»</p>
<p class="calibre1">Bayan Drake tiz bir çığlık attı. «İris? İris intihar mı etti? İnanamam! </p>
<p class="calibre1">İnanamıyorum!»</p>
<p class="calibre1">Anthony ilk kez hafifçe güldü. «İnanmanız gerekmiyor. Çünkü bu doğru değil.»</p>
<p class="calibre1">«Tony, artık bana olanları anlatır mısın?»</p>
<p class="calibre1">İris kanepeye uzanmıştı. Kasım güneşi köşkün bahçesini aydınlatmaya çabalıyordu. </p>
<p class="calibre1"/>
<p class="calibre1">www.netevin.com</p>
<p class="calibre1">Anthony pencerenin kenarına ilişmiş olan Albay Ra-ce'e bakarak sevimli bir tavırla gülümsedi. «İris, bu anı beklediğimi itiraf edeceğim. Ne kadar zekice davrandığımı birine anlatmazsam patlayacağım. Bu konuşmamın alçakgönüllülükle bir ilgisi olmayacağını söylemeliyim. Açıkçası utanmadan kendimi öveceğim, İris. </p>
<p class="calibre1">Zaman zaman duracağım ve sen de, «Ah, Anthony, ne zekisin!' diye bağıracaksın. </p>
<p class="calibre1">Veya, 'Tony, harika!' diyeceksin. Öhhö... Oyun başlıyor... Dinle. </p>
<p class="calibre1">«Bir bütün olarak basit gözüküyordu olay. Yani... belirli bir neden ve sonuç sorunu gibiydi. Rosemary'nin ölümü başlangıçta sanıldığı gibi bir intihar değildi. 0 bir cinayete</p>
<p class="calibre1">— 173 —</p>
<p class="calibre1">kurban gitmişti. Şüphelenen George araştırmaya başlamış ve ipuçları yakalamıştı. </p>
<p class="calibre1">Tam katilin maskesini düşüreceği sırada o da öldürülmüştü. Bu olaylar dizisi pek belirli gibi duruyordu. </p>
<p class="calibre1">«Ama olayları incelemeye başlar başlamaz, birbirine zıt bazı ayrıntılarla karşılaştık. Meselâ, A, George zehirle-nemeza'i. B, George zehirlenmişti. Ve A, kimse George'un kadehine dokunmamıştı. B, biri George'un kadehine dokunmuştu. </p>
<p class="calibre1">«Aslında ben çok önemli bir gerçeği gözden kaçırıyor-dum. Bu da gramerde mülkiyetin çeşitli şekilde kullanıldığı gerçeğiydi. George'un kulağı, George'un kulağıdır. Bu şüphe götürmez. Çünkü kulak George'un başına yapışıktır ve oradan ancak ameliyatla ayrılır. Oysa, 'George'un saati,' dediğim zaman onun kolundaki saati kastederim. Ama bu onun değil de bir arkadaşının da olabilir. George saati ondan ödünç almıştır. </p>
<p class="calibre1">«Geprge'un bardağına ya da George'un fincanına sıra gelince bunun pek belirsiz bir şey olduğunu anlarım. Aslında benim kastettiğim George'un o sırada içki veya çay içtiği kadeh ya da fincandır. Ve bunu aynı biçimdeki başka bir kadeh ya da fincandan ayırt edemeyiz. </p>
<p class="calibre1">«Bunu belirtmek için bir deney yaptım. Race şekersiz çay içiyordu. Kemp çayına bolca şeker koymuştu. Benim önümde ise kahve vardı. Fincanlar birbirinin eşiydi. </p>
<p class="calibre1">Çay ve kahvenin renkleri de birbirlerine oldukça benziyordu. Çayhanede, üstü mermerden olan yuvarlak bir masada oturuyorduk. Etrafta daha öyle bir sürü masa vardı. Aklıma çok önemli bir şey gelmiş gibi yaparak, Race'le Kemp'i yerlerinden kaldırdım ve hole çıkardım. Ama o arada sandalyeleri yanlara ittik. Ve ben de Kemp'in tabağının yanında duran piposunun yerini değiştirdim, kendi tabağımın yanına çektim. O bunu farketmedi. Dışarı çıkar çıkmaz bir bahane uydurdum ve tekrar salona döndük. Kemp önden</p>
<p class="calibre1">— 174-</p>
<p class="calibre1">gidiyordu. Masaya bir iskemle çekerek piposunun bulunduğu yere .oturdu. Race de daha önce olduğu gibi onun sağına geçti, ben de soluna. Ama şimdi olanları dinle! Burada yine yeni bir A ye B zıtlığıyla karşı karşıyaydık. A, Kemp'in fincanında şekerli çay vardı. B, Kemp'in fincanında kahve vardı. Bu iki zıt ayrıntıdan birinin yanlış olması gerekirdi... Ama ikisi de doğruydu bunların. </p>
<p class="calibre1">Burada insanı şaşırtan 'Kemp'in fincanı' sözcüğüydü. Kemp'in masadan kalkarkenki fincanıyla, Kemp'in masaya döndüğü zamanki fincanı aynı değildi! </p>
<p class="calibre1">«'İşte İris, o gece Lüksemburg iokantasjnda da aynı şey oldu. Şovdan sonra herkes dansa kalkarken sen gece çantanı yere düşürdün. Bir komi onu yerden kaldırdı. Bizim masaya bakan, senin nerede oturduğunu bilen garson değildi, şaşkın, endişeli, sağa sola koşuşan bir komiydi. Herkes ona çatıyor, azarlıyordu. Komi elinde soslukla koşarken eğildi, yerden çantanı alarak bir tabağın yanına bıraktı. Ama bu senin tabağın değildi. Senin solunda oturanın tabağıydı. Danstan önce George'la sen döndün. Sen hiç düşünmeden çantanın olduğu yere oturdun. Kemp'in de piposunun bulunduğu yere oturması gibi. George da senin yanına oturdu. O da kendi yerinin orası olduğunu sanıyordu. Rosemary'nin anısına kadeh kaldırdı. Ve şampanyayı içti. Elindekinin kendi kadehi olduğunu sanıyordu. </p>
<p class="calibre1">Ama aslında bu senin kadehindi, İris. Şampanyanın zehirlenmesi olayını açiklayabilmek için hokkabazlığa gerek yoktu. Şovdan sonra kadehler senin şerefine kaldırılmıştı. Ve böyle zamanlarda şerefine kadeh kaldırılan kişi içki içmez ve bekler. Yani o sırada sen kadehinden şampanya içmemiştin. </p>
<p class="calibre1">«Şimdi bütün olayı yeniden incelersek durumun tümüyle farklı olduğunu anlarız. </p>
<p class="calibre1">Katilin öldürmek istediği sendin, George değil! O halde... biri George'dan yararlanıyordu. Eğer o yanlışlık olmasaydı, bütün dünya ne düşünecekti? Bir yıl önceki ziyafetin tekrarı. Ve intihar olayının www.netevin.com</p>
<p class="calibre1">— 175 —</p>
<p class="calibre1">tekrarı. Tabii herkes sizin aileden olanların intihar ettiklerini söylemeye başlayacaktı. Siyanür kristallerinin izini taşıyan kâğıt parçası senin çantandan çıkacaktı. 'Ah, durum belli,' diyeceklerdi. 'Zavallı kızcağız ablasının ölümünü kurup durmuş.. Çok acı. Bu zengin kızların çoğunun sinirleri bozuktur!'»</p>
<p class="calibre1">İris bağırarak genç adamın sözünü kesti. «Ama beni neden öldürmek istediler? </p>
<p class="calibre1">Neden? Neden?»</p>
<p class="calibre1">«O güzelim paralar için, meleğim. Para, para, para! Rosemary öldüğü zaman serveti sana kaldı. Sen evlenmeden ölseydin... O para ne olacaktı? Tabii en yakın akrabana, yani halan Lucilla Drake'e kalacaktı. O kadıncağızdan söz edildiğini duymuştum. Onu 'korkunç katil' rolünde göremiyordum doğrusu. Ama... </p>
<p class="calibre1">bu durumdan yararlanabilecek başka biri var mıydı? Ah, vardı ya! Victor Drake. </p>
<p class="calibre1">Servetin Lucilla'ya kalması, paranın Viçtor'un cebine girmesi demek olacaktı. </p>
<p class="calibre1">Victor bu işi kolaylıkla sağlayacaktı. Annesini parmağın ucunda oynatmasını çok iyi biliyordu. Ve Victor'a 'korkunç katil' rolü de gerçekten uyardı. Olayın başından beri sık sık Victor'dan söz ediliyordu. Kulisteydi o. İğrenç, ahlaksız ve kötü bir gölge!»</p>
<p class="calibre1">«Ama Victor, Arjantin'de! Bir yıldan daha uzun bir süreden beri Güney Amerika'da.»</p>
<p class="calibre1">«Öyle mi dersin...? Şimdi her hikâyenin ana teması olduğu söylenen şeye geliyorum. 'Genç adamla kız tanışırlar!' Victor, Ruth Lessing'le tanıştığı zaman da bu hikâye başladı. Victor, Ruth'u avucuna alıverdi. Kadının ona fena âşık olduğunu sanıyorum. O.sakin, ciddi ve dürüst kadınlar çoğu zaman ahlaksızlara kapılırlar. </p>
<p class="calibre1">«Bir an düşün. Viçtor'un Güney Amerika'da olduğuna inanılmasının nedeni Ruth'un sözleriydi. Onun iddiasıydı, bu. Bu konu önemli olmadığı için de kimse Viçtor'un gerçekten Arjantin'de olup olmadığını araştırmaya kalkışmadı. Victor Drake'in Rosemary'nin ölümünden</p>
<p class="calibre1">önce</p>
<p class="calibre1">San</p>
<p class="calibre1">— 176 —</p>
<p class="calibre1">Cristobal gemisiyle gittiğini söyleyen Ruth'du. George'un öldüğü gün Buenos Aires'e telefon etmeyi de yine Ruth istedi. Daha sonra da santrala bakan kızı Güney Amerika'yı aramadığını farkına varmadan açıklayıvermesinden korktuğu için bir bahaneyle işten kovdu. </p>
<p class="calibre1">«Tabii artık bütün bunları araştırmak çok kolay oldu. Victor Drake bir yıl önce Buenos Aires'e gitti. Ama İngiltere'den, Rosemary'nin ölümünden bir gün sonra kalkan gemiye binmişti. George Barton'un Buenos Aires'teki memuru, George'un öldüğü gün telefonda Ruth'la Victor Drake sorununu konuşmamıştı. Ve Victor bundan birkaç hafta önce Buenos Aires'den New York'a hareket etmişti Tabii Viçtor'un belirli bir günde İngiltere'ye kendi adına bir telgraf çekilmesini sağlaması da kolaydı. Annesinden para isteyen o telgraflarından birini. Tabii böylece Victor, İngiltere'den çok uzaklarda olduğunu kanıtlamış oluyordu. </p>
<p class="calibre1">Oysa...»</p>
<p class="calibre1">«Evet, Anthony?»</p>
<p class="calibre1">Anthony büyük bir zevkle anlatmasına devam etti. «Oysa Victor aslında o gece Lüksemburg lokantasında yanımızdaki masada oturuyordu. Hiç de ahmak olmayan o güzel sarışınla beraberdi.»</p>
<p class="calibre1">«O biçimsiz adamı mı kastediyorsun?»</p>
<p class="calibre1">«Sarı, lekeli bir cilt ve kızarmış gözler... Böyie şeyleri sağlamak çok kolaydır. Aslında masadakilerin içinde Victor Drake'i daha önce bir ben görmüştüm. Tabii Ruth Lessing dışında. Ne George, ne de sen Victoria karşılaşmıştınız. Bense onun asıl adının Victor Drake olduğunu bilmiyordum. </p>
<p class="calibre1">Lüksemburg'un bar kısmına ilk girdiğimiz zaman bir ara gözüme biri ilişmişti. </p>
<p class="calibre1">Hapishanedeyken tanıdığım 'Maymun' Coleman adlı biri. Ama ben artık son derece namuslu bir insan gibi yaşadığım için 'Maymun' Coleman'ın beni tanımasını istemiyordum. Tabii Maymun Coleman'ın cinayetle</p>
<p class="calibre1">— 177— Şampanyadaki Zehir — F: 12</p>
<p class="calibre1">bîr ilişkisi olduğundan haberim yoktu. </p>
<p class="calibre1">Hele onun aslında Victor Drake olduğunu hiç bilmiyordum.» «Ama o bu işi nasıl başardı?» Anlatmaya Albay Race devam etti. </p>
<p class="calibre1">«Onun için</p>
<p class="calibre1">çok kolay oldu. Şov sırasında Victor Drake telefona gitmek için</p>
<p class="calibre1">yanımızdan geçti. Victor aktördü ve daha da önemlisi garsonluk yapmıştı. Makyaj yapmak ve Pedro Morales rolünü oynamak bir aktör için çocuk oyunu kadar</p>
<p class="calibre1"/>
<p class="calibre1">www.netevin.com</p>
<p class="calibre1">kolaydı. Ama bir garsonun davranışları ve adımlarıyla masanın etrafında dolaşmak, şampanya kadehlerini doldurmak belirli bir bilgi ve ustalık isterdi. </p>
<p class="calibre1">Bir garsonun ustalığı. Beceriksizce bir davranış veya hata dikkatinizi onun üzerine çekerdi. Ama gerçekten garson olduğu için Victor'u farketme-diniz. Hatta görmediniz bile. Pistteki şovu seyrediyordunuz. Lokantanın eşyalarından sayılan birinin de farkında değildiniz, bir garsonun.»</p>
<p class="calibre1">İris duraklayarak, «Ya Ruth?» diye mırıldandı. </p>
<p class="calibre1">Anthony, «Siyanür kâğıdını senin çantana Ruth koydu tabii,» dedi. «Herhalde daha başlangıçta, vestiyerde. Bir yıl önce Rosemary konusunda da aynı yola başvurmuştu.»</p>
<p class="calibre1">İris, «George'un Ruth'a o imzasız mektuplardan söz etmemesi hep garibime gitmişti,» dedi. «Oysa her konuda</p>
<p class="calibre1">onun fikrini alırdı.»</p>
<p class="calibre1">Anthony güldü. «George, Ruth'a o mektupları gösterdi. Hem de alır almaz. Ruth onun böyle yapacağını biliyordu. Zaten o mektupları da bu yüzden yazmıştı. Sonra George'un 'planı' hazırdı. Sözde ona yardım ediyordu. Tabii önce George'u iyice kışkırttı. Böylece sahneyi hazırladı. İkinci intihar sahnesini. George senin Rosemary'i öldürdüğünü, sonra da pişmanlık ya da panik yüzünden intihar ettiğini düşünebilirdi. Ama Ruth buna da üzülecek değildi.»</p>
<p class="calibre1">«Ve ben Ruth'u severdim! Cok severdim. Hatta onun George'la evlenmesini bile istiyordum.»</p>
<p class="calibre1">Anthony, «Eğer Ruth Victor'la tanışmasaydı,» diye ce-</p>
<p class="calibre1">—«178 —</p>
<p class="calibre1">vap verdi. «Herhalde George için iyi bir eş olurdu. Bundan çıkan ders: Bir zamanlar iyi olan kızlar sonradan cinayet işleyebilirler.»</p>
<p class="calibre1">iris ürperdi. «Para için ha!»</p>
<p class="calibre1">«Ah, ne safsın! Böyle şeyler hep para için yapılır. Vic-tor'un aklı fikri paradaydı. Ruth ise hem Victor'u istiyordu, hem de parayı. Ayrıca Rosemary'den de nefret ediyordu. Evet, arabayla seni çiğnemeye çalışan kadın o eski günlerdeki Ruth değildi artık. Ruth, Lucilla'yı salonda bırakarak sokak kapısını çarptı. Böylece halanın onun gittiğini sanmasını sağladı. Sonra hızla senin yatak odana çıktı. Ne haldeydi? Heyecanlı mıydı?»</p>
<p class="calibre1">İris düşündü. «Sanmıyorum. Kapıya vurarak içeri girdi. Her şeyin kararlaştırıldığını söyledi. 'Hasta değilsin ya?' diye sordu. Ben de, 'Değilim,' </p>
<p class="calibre1">dedim. 'Sadece biraz yoruldum.' Sonra Ruth şifonyerin üzerinde duran üstü kauçuk kaplı büyük elfenerimi aldı. 'Ah, ne hoş,' diye mırıldandı. Gerisini hatırlamıyorum.»</p>
<p class="calibre1">Anthony, «Tabii hatırlamazsın, sevgilim,» dedi. «Çünkü Ruth o cici elfeneriyle, başının arkasına cici cici vurdu. Ama pek de şiddetli bir darbe indirmedi. Sonra seni güzelce havagazı ocağının önüne yatırdı. Pencereleri sıkıca kapattı. </p>
<p class="calibre1">Havagazını sonuna kadar açarak dışarı çıktı. Kapıyı kilitleyerek, bunu alttaki aralıktan odaya itti. İçeri hava girmemesi için o tüylü küçük halıyı kapının altına sıkıştırdı. Sonra da usulca merdivenlerden indi. Kemp'le ancak kendimizi banyoya atacak zaman bulabildik. Ben telaşla senin odana koştum. Kemp ise hiçbir şeyden şüphelenmeyen Ruth'un peşine takıldı. Kadın arabasını park ettiği yere gidiyordu... Biliyor musun, Ruth'un otobüs ve metroyla yolculuk yaptığı fikrini kafamıza sokmaya çalışması tuhafıma gitmişti. Ona göre bir davranış değildi.»</p>
<p class="calibre1">İris ürperdi. «Korkunç bir şey bu... Birinin beni öldür-</p>
<p class="calibre1">— 179 —</p>
<p class="calibre1">meyi bu kadar istediğini bilmek... Ruth artık benden de mi nefret etmeye başlamıştı?»</p>
<p class="calibre1">«Ah, sanmıyorum. Ama Miss Ruth Lessing çok becerikli bir kadındı. İki cinayette suçortaklığı yapmıştı. Hayatını boş yere tehlikeye atmış olma fikri hiç hoşuna gitmiyordu. Herhalde Luctlla Drake ona meleyerek senin benimle acele evlenmek niyetinde olduğunu açıkladı. Ruth o zaman kaybedilecek zaman olmadığını anladı. </p>
<p class="calibre1">Evlenirsek artık yasal olarak en yakının Lucilla değil, ben olacaktım.»</p>
<p class="calibre1">«Zavallı Lucilla... Ona öyle acıyorum ki.»</p>
<p class="calibre1">«Hepimiz de öyle. Zavallı, merhametli bir kadın.»</p>
<p class="calibre1">«Victor gerçekten tutuklandı mı?»</p>
<p class="calibre1">Anthony, Race'e baktı. </p>
<p class="calibre1"/>
<p class="calibre1">www.netevin.com</p>
<p class="calibre1">Albay başını salladı. «Evet. Bu sabah. New York'ta gemiden iner inmez.»</p>
<p class="calibre1">«Victor... sonradan Ruth'la evlenecek miydi?»</p>
<p class="calibre1">«Ruth çok istiyordu bunu. Victor'u kendisiyle evlenmeye zorlardı sanırım.»</p>
<p class="calibre1">«Anthony... o servet hiç hoşuma gitmiyor.»</p>
<p class="calibre1">«Pekâlâ, hayatım. İstersen o parayla çok soylu bir şey yaparız. Geçinecek ve karımı rahat ettirecek kadar gelirim var. İstersen paranı dağıtırız. Küçük çocuklar için yuva açarız veya yaşlılara bedava sigara dağıtırız. Ah, bütün İngiltere'de doğru dürüst kahve pişirilmesi için bir kampanya açmamıza ne dersin?»</p>
<p class="calibre1">İris, «Paranın birazını saklayacağım,» dedi. «O zaman istediğim takdirde gururlu bir tavır takınır ve seni bırakıp giderim.»</p>
<p class="calibre1">«İris, bence evlilik hayatına böyle fikirlerle başlamak hiç doğru değil. Ha, aklıma gelmişken... Bütün bu konuşmam sırasında bir kere olsun, 'Tony, harikasın' ya da 'Anthony, ne zekisin' demedin.»</p>
<p class="calibre1">— 180 —</p>
<p class="calibre1">Albay Race gülümseyerek ayağa kalktı. «Ben Farra-day'lara çaya gidiyorum.»</p>
<p class="calibre1">Anthony'e baktı. «Herhalde siz gelmeyeceksiniz?» Gözlerinde muzipçe bir parıltı belirmişti. </p>
<p class="calibre1">Anthony başını salladı. «Hayır.»</p>
<p class="calibre1">Race kapıya doğru gitti. Bir an orada durarak omzunun üzerinden, «Fena değildi,»</p>
<p class="calibre1">dedi. </p>
<p class="calibre1">Kapı onun arkasından kapanırken, Anthony, «Race bu sözlerle beni çok takdir ettiğini belirtmek istedi,» diye açıkladı. </p>
<p class="calibre1">İris sakin sakin sordu. «O benim katil olduğumu sanıyordu değil mi?»</p>
<p class="calibre1">Anthony, «Bu yüzden ona darılmamalısın,» dedi. «Anlayacağın o birçok güzel casusla karşılaşmış. Gizli formülleri çalan, planları öğrenen kadınlarla. Bu yüzden de önyargıya saplanıp kalmış. Bu kez de katilin ille güzel bir kız olması gerektiğini düşünüyordu.»</p>
<p class="calibre1">«Peki, sen neden benden şüphelenmedin, Tony?» Anthony kayıtsızca, «Sana âşık olduğum için sanırım,» diye mırıldandı. Sonra birdenbire yüzünün ifadesi değişti, ciddileşti. Iris'in yanındaki masada duran küçük vazoya bakıyordu. </p>
<p class="calibre1">İçinde grimsi yeşil yapraklı, eflatun çiçekli bir dal vardı. Biberiyeydi bu. Ya da diğer adıyla «Rosemary». </p>
<p class="calibre1">Anthony, «Bu mevsimde nasıl çiçek açmış bu?» dedi. </p>
<p class="calibre1">İris, «Sonbaharda hava ılık olduğu zaman,» diye cevap verdi. «Bir iki çiçek açar...»</p>
<p class="calibre1">Anthony çiçeği alarak bir an yanağına dayadı. Gözlerini yarı kapamıştı. Şimdi Rosemary'nin altın saçlarını, içleri gülen mavi gözlerini ve ihtiraslı kırmızı dudaklarını görüyordu... </p>
<p class="calibre1">«Kim?»</p>
<p class="calibre1">— 181 —</p>
<p class="calibre1">«Kimi kastettiğimi biliyorsun. Rosemary... Iris bence o senin tehlikede olduğunu biliyordu.» Dudaklarını güzel kokulu dala dokundurdu. Sonra da dalı pencereden dışarı attı. «Güle güle, Rosemary... Teşekkürler...»</p>
<p class="calibre1">İris fısıldadı. «Rosemary... Anı demektir...»</p>
<p class="calibre1">SON</p>
<p class="calibre1">AGATHA CHRISTIE</p>
<p class="calibre1">"Polisiye romanları ölümsüzleştiren yazar" </p>
<p class="calibre1">Agatha Christie dünyaca "Cinayet Kraliçesi" ola rak tanınır. Yazmış olduğuyetmişaltı dedektif romanı ve öykü kitabı, tüm dillere çevrilmiştir. Kitaplarının satışı ise, on milyonun üzerindeki sayılarla hesaplanmaktadır. </p>
<p class="calibre1">-Birinci Dünya Savaşı'nın sonunda yazı hayatına atılmış: "tır. Yarattığı kahramanı, yumurta kafalı, ve düzer tutkunu Belçikalı dedektif Hercule Poirot, Sherlocl Holmes'ten bu yana en gözde polis hafiyesi olmuştul Poirot, Miss Marple ve öteki dedektifler, Christie'nin kitaplarından uyarlanan filmlerde, radyo ve tiyatro oyunlarında canlandırılmıştır. </p>
<p class="calibre1">Agatha Christie Şampanyadaki Zehir</p>
<p class="calibre1"/>
<p class="calibre1">

</p></body></html>
