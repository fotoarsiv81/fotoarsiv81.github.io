<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span class="font0"><b>BİR ROMANCININ "İTİRAFLARI"</b></span></p>

  <p><span class="font0">O günlerde İpek Film'e senaryolar yazıyorum.</span></p>

  <p><span class="font0">İhsan İpekçi bir gün dedi ki, "Bir de İstiklâl filmi yapsaydık, şöyle kostümlü filân." Tasarıyı hemen benimsedim: O sıra yakın tarihimize merak sardırmıştım ki, elime ne geçerse harıl harıl okuyorum; bu okumaların taze izlenimlerine dayanarak 'esaslı' bir Kuvayı Milliye senaryosu çıkarmaktan iyisi mi olur? Önce adını yakıştırdım: Barut Ekmeği. Ardından kahramanlarını oluşturdum: Filistin Cephesinde savaşıp, Mütareke'de İstanbul'a dönmüş olan Yüzbaşı Ferid Bey'le, iki gözü kör bir Abdüihamit paşasının evlatlığı Ruhsâr Hanım! Yanlış aklımda kalmadıysa, film öyküsünü tamamlamış, asıl senaryoya geçmeyi planlıyordum, o iş 'yattı'.</span></p>

  <p><span class="font0">İşte sonradan Aynanın İçindekiler serüvenine atılmama neden olacak ilk adım budur.</span></p>

  <p><span class="font0">Kurtlar Sofrası'm henüz bitirmiştim, ya da bitirmek üzereydim, kolay kolay yayınlanabilecek gibi görünmüyordu; Barut Ekmeği tasarısından, yeni ve boyutları geniş tutulmuş bir romana gitmek için, ne zaman müsaitti, ne zemin; gel gör ki Yüzbaşı Ferid Bey'den kurtulamıyordum, sevgilisi Ruhsâr Hanım'dan da! Sonunda bu iş Mahûr Sevişmek diye bir şiire bağlandı: Yasak Sevişmek'de, hem bir dönemin, hem bir şiirin adıdır bu: Şiirde Yüzbaşı Ferid'den açıkça söz edilmiştir, Üsküdar'daki sevgilisinden de!</span></p>

  <p><span class="font0">Henüz Yeşilçam'daki umutlarım kırılmamıştı, bir dengine getirir, aklı başında bir film çıkartabilirim sanıyordum; Barut Ekmeği, başka firmaların yüz vermeyeceği derecede&nbsp;</span><span style="text-indent: 1em;">'pahalı' bir yapım tasarısı olduğundan, onu bir kenara bırakıp, başka senaryolara daldım. Yıl, ya 1959 olacak, ya 1958!</span></p>

  <p><span class="font0">Aynanın İçindekiler tasarısı, 1960 içinde kafamda olgunlaştı. 27 Mayıs'ı, herkes gibi ben de, önce 'şahıs tahakkümünden' kurtuluş diye almıştım. Düşündükçe, yakın tarihimizle bağlantılı gerçek anlamını kavramaya yöneldim; çetrefil bir şeydi bu, bana öyle geliyordu ki Osmanlı'nın çöküş yıllarından başlayıp, 27 Mayıs'a kadar birbirini izleyen olayların iç&nbsp;</span><span style="text-indent: 1em;">diyalektiği vardır, bir de dış diyalektiği: Bunların gelişim ve etkileşim süreçlerini bir romanlar dizisi içinde toplamak ilginç olabilir.</span></p>

  <p><span class="font0">1961'in ikinci yarısında, yeni bir Paris yolculuğuna karar vermiştim. Uzunca bir süre orada kalmak, hem memlekete uzaktan bakmak, hem dünyada olup bitenleri algılamak istiyordum. Şişli'de, Şafak Sokağı'nda bir apartmanda otururdum; bir akşam, yazı masama oturup, beş ciltlik bir dizinin şemasını çatır çatır çiziverdiğimi çok iyi hatırlıyorum. Değişik bir teknik uygulayacaktım bu dizide, olaylar 27 Mayıs'la Mütareke ve Hürriyet'in ilânı arasındaki süreyi kapsayacak, çıkış noktası 27 Mayıs olsa da, geçmiş olaylar flashback kullanılarak verilecekti. Ayrıca, her romanda, aynı olayları kahramanların görüş açısından farklı yansıtmayı deneyecektim.</span></p>

  <p><span class="font0">O ilk şemayı çoktan kaybettim. Ne var ki, Paris'te Bıçağın UcM'nu yazmaya başladığım sıralar, onu belleğime geçirmiş olduğumu gördüm. Her romamında böyle olmaz mı? İlkin ya olaylar ya kahramanlarla ilgili birkaç not alır, bir iki dosya düzenlemeye çalışırım, arkasından bunlar belleğime geçer, ne notlara el sürerim, ne de dosyalara! Romanı, 'kafadan' yazarım, resmen! Zaten zamanla notlar da yiter, dosyalar da! Yalnız Paris'e hareket edeceğim günlerde, romanın iskeletini kurmuştum. Belki Şükran (Kurdakul) da hatırlayacak, kitaplarımı o tarihte yayınlayan onun yayınevi olduğu için, giderayak sık sık buluşuyorduk. Son buluşmalarımız'</span><span style="text-indent: 1em;">dan birine gitmeden, Bıçağın Ucu'nun 'mekân' olarak içine oturacağı Yüksekkaldırım, Kuledibi çevresinde uzun süre dolaşmıştım: Ataç Kitabevi'ne vardığımda, bunun izlenimleriyle doluydum. Bir süre oturup, Şükran'la birlikte çıktık: Köprü'den Karaköy'e yürürken, ona Kuledibi'ni gösterip, yazacağım yeni romandan söz ettiğimi çok iyi hatırlıyorum.</span></p>

  <p><span class="font0">Kahramanların çoğu hanidir benimle yaşıyorlardı.</span></p>

  <p><span class="font0">Benim romancılığımda, bu 'kahraman' işi çok önemli!</span></p>

  <p><span class="font0">Nasıl oluyor bilmiyorum; çeşitli kişilerden toparlanmış izlenimler, zamanla bir bileşim (daha doğrusu, acaba 'bileşke' demek mi?) oluşturuyor; bu bileşke, gittikçe 'fizik' nitelikler kazanıyor; o kadar ki oluşma süreci tamamlandıktan sonra, o kahraman benimle birlikte yaşayacağı olayların anaforuna dalıyor. Demek ki her kahraman tanışılmış, birlikte yaşanmış, en azından çok iyi gözlenmiş birkaç tipin bileşkesidir; birisinin toplumsal / sınıfsal konumu, ötekisinin bireysel /</span><span style="text-indent: 1em;">cinsel diyalektiği, berikinin fizik nitelikleri, bu bileşkenin içinde erimiş, yeni bir kişiliğin doğmasına neden olmuştur! Ama bir kere bu gerçekleşti mi composant'lar yiter artık, yaşamaya başlamış olan 'kahraman' kendi kişiliğini edinmiştir, kendi 'biyografisini' sürdürür. Aynanın İçindekiler'deki kahramanlardan ilk doğan, elbette, sonradan dizide bazen Binbaşı, bazen Miralay rütbesinde görünecek olan Ferid Bey'dir. Bir de, Ruhsâr Hanım. Ümid Ersoy (Keleşoğlu), Hüsnü Faik, Münif Sabri vs. gibi. Kurtlar Sofrası'ndan gelenler var. Ama kız Mizrahi'ler, Halıcızade ailesi, Ahmet Ziya, Doğan (Rumeli) Bey vs. gibi, doğrudan doğruya dizi boyunca meydana çıkanlar. Yalnız en çok dikkati çeken, çoklarınca gerçekte olmayacak, ya da yazarın imgeleminden uydurulmuş abartma bir tip sanılan Hayrun'un (Hayrunisa Bayraktar), dizi içinde gerçekten aynen aktarılmış tek kişi olmasına ne buyrulur? Kahramanların hepsi çeşitli tiplerden bileşimler ya, Hayrun bu kuralın dışında kalıyor, zira böyle bir insan İstanbul'da gerçekten yaşadı.</span></p>

  <p><span class="font0">(Önce Beyoğlu'nda rastladım, vitrinlere bakıyordu,&nbsp;</span><span style="text-indent: 1em;">'efendiden bir adam' sandım, arkadaşım onu gösterip, 'nasıl bulduğumu' sormuştu çünkü, fikrimi söyleyince güldü, 'erkek kılığında yaşayan bir kadın olduğunu' açıkladı. Şaşırdım. Romanımda Suat'ın annesine buna yakın nitelikler vermek niyetinde olduğumdan mı nedir, tip beni ilgilendirdi, gazeteci damarımı uyandırdı: Düştüm ardına, günlerce kimdir, nedir, nerde oturur araştırdım; sonunda Boğaz'da oturduğunu, Osmanlı sadrazamlarından birisinin torunu olduğunu, yalısında 'küçük bir haremle' birlikte yaşadığını öğrendim. Her şeyimle apaçık bir adamım ya, ilk yaptığım 'harbice' telefon etmek oldu: Kim olduğumu açıklayıp, amacımı belirterek yardım istedim; cevap, sunturlu bir küfür, telefonun suratıma kapatılması! O zaman ne yaparsın, postu evinin civarındaki bir kahveye serip gelenden gidenden bilgi derler, 'kadının' yaşantısını gözlersin!</span></p>

  <p><span class="font0">Fransızların bir sözü ünlüdür, "gerçek çoğu zaman tasarımı aşar" derler, Hayrun tipinde durum tamamen bu! Kahramanın gerçek kimliğini açıklayamam elbet ama, dizide çeşitli tiplerin özelliklerinden bileşim olmayan tek tip odur: Kuduzun Salyası'nda, kitabın merkezini onun yaşantısı oluşturacak.)</span></p>

  <p><span class="font0">Peki hiç mi notum yok?</span></p>

  <p><span class="font0">Sırtlan Payı'nı yazarken fark ettim ki, kahramanların belirli olaylardaki yaşlarını doğru kestirebilmek için, bir doğum tarihleri çizelgesi gerekiyor. Oturdum, onu düzenledim: Şimdi sözgelişi, Halûk Bey'in kaç doğumlu olduğunu, kaç tarihinde Hayrunisa ile evlendiğini; Yüzbaşı Demir'in 27 Mayıs'ta kaç yaşında bulunduğunu, Ümid'in (ki o Kurtlar Sofrası'ndan geliyor) doğum tarihini, Suat'la aralarındaki yaş farkını; Halıcızade 'Bacaksız' Abdi Bey'in kaç yaşında Paris'e 'âli tahsil' yapmaya gönderildiğini, Ahmet Ziya'yla Münif Sabri'nin 'İlânı Hürriyet'te kaç yaşına bastıklarını, |bir bakışta bulabiliyorum. Hepsi o kadar işte! Bu çizelge sürekli romanlar için önemli bir yanlış sayılması gereken, olaylarla yaşların ters düşmesinden beni koruyor.</span></p>

  <p><span class="font0">Buna karşılık bir sürü 'belge' topladım.</span></p>

  <p><span class="font0">Bakmayın belge dediğime, bunların çoğu kitap, ya da dergi ve gazetelerde çıkmış sürekli yazılar, hatta haberler. Bazı hallerde gazete ya da dergilerin kendileri. 1959, yuvarlak hesap 1960'dan beri dizinin kapsadığı döneme, kahramanların yaşantısına ilişkin olabileceğini sandığım her kitabı alıp bir köşeye koymuşum. Neler yok ki? Tarihteki gizli kadın cemiyetlerini ve geleneklerini açıklayanlardan Masonluğa, Bektaşiliğe, Yahudilere ve Dönmelere; her çeşit Birinci Dünya Savaşı anılarından Kore Savaşı anılarına; İttihat ve Terakki, Hürriyet ve İtilaf fırkalarına, Teşkilatı Mahsusa'ya ilişkin kitaplardan, Cumhuriyet döneminin şu ya da bu evresine değin kitaplara kadar, bir sürü yayın. Dahası Osmanlı saraylarının, konaklarının iç dekorasyonu, haremin yaşayışı, ya da TKP'nin fi tarihinde muhaliflerince yapılmış kaçak kongresi üzerine krokiler, tefrikalar, ifşaatlar! Bu arada, elbet, bir sürü de 'kronoloji': Bunlar, 'pusula' görevi yapıyor.</span></p>

  <p><span class="font0">Romanın yazacağım bölümü hangi tarihsel zaman parçasına denk düşüyorsa, önceden o döneme ilişkin kitapları sıkıca okuyorum, alıntı yapılacaksa sayfanın kenarını kıvırıyorum, ötesi yine belleğin çalışmasına kalıyor; kahramanların yaşantısı bence bilindiğine göre, iş bu yaşantısının o tarihsel çerçeve içine yadırganmayacak biçimde oturtulmasına bağlıdır, bu da zor olmuyor çok. Asıl zor olan, benim büyük çözüm adını verdiğim genel bileşim, yakın tarihimizin bütününü toplumsal açıdan çözümlemek, bundan içinde kahramanların yüzdüğü tarihsel bir bileşime gidebilmek! Bunu yaptıktan, yakın tarihimizin gelişmesini toplumsal bir yöntemle yerli yerine oturttuktan sonra, sınıfsal konumları önceden belli kahramanların, gerek toplumsal ve&nbsp;</span><span style="text-indent: 1em;">siyasal, gerek bireysel ve cinsel yaşantılarını kestirip yazabilmek, o kadar güç olmuyor.</span></p>

  <p><span class="font0">Alâ, nasıl yazıyorum?</span></p>

  <p><span class="font0">Önce şunu belirteyim: Benim roman üzerindeki çalışmam günde bir sayfayı geçmez. O bir sayfayı önce mutlaka&nbsp;</span><span style="text-indent: 1em;">elle yazarım, ufak tefek değişiklik yaptığım olur, sonra daktiloyla temize çekerim.</span></p>

  <p><span class="font0">Fakat yazmadan önceki çalışma, kahramanın ve olayın romana konulması, daha çok zamanımı alıyor. Roman anlayışım tek boyutlu, tekdüze anlatıma dayanan bir anlayış olmadığından, kahramanları ve olayları okura handiyse 'göstermeye' uğraştığımdan, romanlaştırma tekniği benim çalışmalarımda fazlaca önemli. Bu arada Marksist estetiğin imge kuramına çok iş düşüyor. 'Canlandırma' eyleminde ondan yararlanıyorum: Öyle bir imge kullanacaksın ki, o 'sendeki' durum; kişilerle, olayın dramatik ağırlığıyla, okurun imgelemine, renkli ve üçboyutlu olarak hemen yansıyacak! Lâf olarak kulağından girmeyecek! Bazılarının yazı düzenimde 'şâiranelik' sandığı, gerçekte bu 'Marksist' kaygıdır; içeriğin, imgelere bindirilerek, okurun imgelemine yansıtılması! Plekhanov, bilindiği gibi, bunun tersini yapmanın, 'mantık kategorileri' içinde bir olayı 'hikâye etmenin' sanatın değil, bilimin konusuna girdiğini yazmıştır.</span></p>

  <p><span class="font0">Ha, bir özelliğim de şu: Diyelim ki üzerinde çalıştığım kişi ve olay birinci kitapta, ikinci kitapta ve dördüncü kitapta görünecektir; ama birincisinde şu kadarı, ikincisinde şu kadarı, dördüncüsünde şu kadarı; bunları parça parça yazmak için kitap sıralarının gelmesini beklemiyorum, önce bir bütün olarak olayı ve kişiyi geliştiriyorum; sonra kitapta özelleştirilmek gereken yerler olursa, özelleştiriyorum. Bu da romanların sonundaki tarihlerin, bazen birbirinin içine girmesindeki gizemi çözüyor. Çünkü o zaman parçasında iki roman birden yazmış oluyorum. Yalnız ne var, diyelim ki Yüzbaşı Demir'in Kore Savaşı'nda yaralanışı hem Bıçağın Ucu'nda vardır, hem Yaraya Tuz Basmak'ta: Oysa okununca görülecektir ki, aynı değildir bunlar, bu nasıl oluyor, şöyle: Bıçağın Ucu'nda Suat, Demir'in yaralanışını ruhsal bir özdeşleşme bunalımı içinde tasarlar, tasarı onundur, Demir'in gerçeği değil; buna karşılık Yaraya Tuz Basmak'ta Demir, savaşın nesnel koşulları içinde yaralanır. Bunda yakıştırma yoktur, bu bakımdan olayın iki kitapta aynı biçimde yazılması söz konusu olamaz. Fark, hem Suat'ın kişiliğini ve&nbsp;</span><span style="text-indent: 1em;">eğilimlerini, hem de Demir'in yaşantısını meydana çıkarmak bakımından önemli sayılmıştır.</span></p>

  <p><span class="font0">Yazdıktan sonra, beğenmeyip tekrar yazdığım olmaz mı? Olur elbet! Kurtlar Sofrası'nda, birçok bölümleri, kitabın sonraki gelişme aşamalarında beğenmeyip yeniden yazmıştım. Aynı şey Bıçağın Ucu'nda, Yaraya Tuz Basmak'ta oldu. Hele Dersaadet'te Sabah Ezanları, en çok da Selanik şehrini, o artık 'ebediyen' kaybolmuş Osmanlı Selânik'ini, yeniden canlandırmaya uğraştığım yerler, bilinmez kaç tekrarı gerektirdi? Yorucu olduğu doğru. Bazen bunalır da insan. Ama sonuç başarılı olursa, emeğinin karşılığını almış, feraha çıkmış olur. Bir romancının, kitabında beğenmediği bir bölümün kalmasından ne kadar rahatsız olduğunu, bir romancı bilebilir ancak. O kötü bölüm, öz yaşantısının kötü bir dönemidir sanki, hani hatırladıkça terlediği!</span></p>

  <p><span class="font0">Zaten, başkalarını bilmem ama, bende öyle oluyor ki, filân romandaki falan ânı sahiden yaşadığım izlenimine kapılıyorum. Kurgu sırasında, demek bellekte, ne kadar derin iz bırakıyor.</span></p>

  <p><span class="font0">Son olarak, şunu da söylemeliyim: Nasıl hayatın başı ve sonu, belirli bir 'sırası' yoksa, Aynanın İçindekiler'm de, öyle başı ve sonu, belirli bir 'sırası' yoktur. Romanların taşıdığı numaralar, çıkış sırasını gösterir. O kadar. Bence isteyen diziyi okumaya Dersaadet'te Sabah Ezanları'ndan başlayabilir, isteyen Sırtlan Payı'ndan, hiç fark etmez. Zira hem her roman kendi içinde bitmiş bir bütündür, hem nasıl olsa bir ötekisinin yansımasıdır. Önceleri hepsi beş roman olacak sanıyordum, oysa dizi ilerledikçe dallanıp budaklanıyor, şimdiden dördü bulduk, diğer ikisi üzerinde çalışıyorum, ufukta iki daha görünüyor. Hepsini yazabilecek miyim? Zaman gösterecek.</span></p>

  <p><span class="font0">İşte her şeyi 'itiraf ettim. Cezama razıyım.</span></p>

  <p><span class="font0">Aynanın İçindekiler gibi koskoca bir diziyi 'kafadan' yazıyorum. Güzel güzel düzenlenmiş, sıralanmış dosyalarım; kenarına notlar alınmış belgelerim, titizlikle hazırlanmış fişlerim yok. Benimkisi bir büro çalışması değil. Siz isterseniz herif romanlarını yaşıyor deyin. Ne yapalım, benimki de böyle bir suç. Dedim ya, cezama razıyım.</span></p>

  <p style="text-align: right;"><span class="font0"><b>Atillâ İlhan</b></span></p>

  <p style="text-align: right;"><span class="font0"><b>Mart 1977 / Temmuz 1981 Kavaklıdere (Ankara)</b></span></p>
</body>
</html>
