<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Dolandırıcı Felix Krull'un İtirafları</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="sayfa-bosluk html5_section">
    <h1>Dokuzuncu bölüm</h1>

    <p>Gerçekten de asansör kullanmaktan daha kolay bir şey olamaz. Bu çok kolay öğrenilen bir iş. İnsanların bakışlarından da anladığım kadarıyla o güzel şık üniformamın içinde, benim kendimi beğendiğim gibi, inip çıkardığım güzel dünyanın da beni beğendiğini anlıyordum. Buna ek olarak aldığım yeni isim de beni oldukça heyecanlandırıyordu, yeni işim de bana kesinlikle çok keyif veriyordu. Eğer küçük molalarla birlikte sabahın yedisinden gece yarısına kadar süren ve insanın beden ve ruhunun kısmen de olsa yorulduğu böyle bir işgününden sonra insanın yatağına tırmanmasının oldukça zor olduğu göz önünde bulundurulmazsa, bu iş aslında bir çocuk oyuncağıydı. Vardiya saatlerine göre personelin mutfak ile salon arasındaki bir mekânda yemek yediği kısa molalar dışında on altı saat boyunca çalışıyordum. Yemekler çok kötüydü, küçük Bob kızmakla çok haklıymış; zira her türlü yemek artıkları karıştırılarak sunulan yemekler insanı çıldırtacak türdendi. Ben ne olduğu belli olmayan bu yahnilerin, kıymaların ve çeşitli kuşbaşı et artıklarının yanında cimri davranılarak memleketin en berbat şarabının verilmesini çok aşağılayıcı buluyordum, hapishanede bile böyle berbat yemek yememiştim: Saatlerce hiç oturmadan, inip binenlerin parfüm kokularının doldurduğu kapalı kabinde asansörün kolunu indirip kaldırarak, sürekli zil panosuna bakarak katlarda durup konukları bindirip indiriyordum; aşağıda, salonda bıkıp usanmadan asansörün ziline basan bu kibar konukların aptalca sabırsızlıklarına şaşırıp kalıyordum, zira dördüncü kattan uçarak aşağıya inemezdim, önce yukarıdan başlayarak aşağı katlarda asansörün kapısını açıp dışarıya çıkmak, aşağıya inmek isteyen konukları eğilerek ve en güzel gülümseyişimle selamlayarak asansöre bindirmek zorundaydım.</p>

    <p>Sürekli gülümsüyor ve şöyle diyordum: “<em>M’sieur et dame,</em>”<a class="si-noteref epub-type_noteref" href="#f51" id="ref_f51">51</a> ve, “<em>Watch your step!</em>”<a class="si-noteref epub-type_noteref" href="#f52" id="ref_f52">52</a> aslında bu hiç de gerekli değildi, buna en fazla işe başladığım ilk gün ihtiyaç duymuştum; çünkü ara sıra katlarda düzgün durmayı beceremediğim olmuştu ama yine de tek bir basamak bile aşağıda ya da yukarıda durup konukları uyarmam gerekmedi, düzgün duramasam da hemen dengeleyebiliyordum. Yaşlı hanımlara, kabinden çıkarken zorluk yaşayacaklarmış gibi, elimle dirseklerinin altından hafifçe tutarak destek oluyordum, onlar da bana bazen şaşkın şaşkın, bazen de melankolik ve cilveli bakışlarla teşekkür ediyorlar ve böylece benim gibi genç birinin zarif davranışına karşılık vermiş oluyorlardı. Doğal olarak bazıları da hiçbir hoşnutluk belirtisi göstermiyor ya da buna gerek duymuyordu; çünkü onların kalpleri buz gibiydi ve içlerinde yalnızca sınıfsal gurur vardı. Genç hanımlara da aynı şekilde davranıyordum, gösterdiğim nezaket karşısında onların, “<em>Merci,</em>” diye fısıldamalarının yanı sıra yüzlerinin tatlı tatlı kızardığını görmek bana keyif veriyor, bu benim tekdüze işime renk katıyordu. Aslına bakılırsa, ben bu davranışımı tek bir kadın için düşünmüştüm ve bunun için uygulama yapıyordum. Bağcıklı botlarımı, bastonlu şemsiyemi ve takım elbisemi almamı sağlayan, resmi zihnime kazınmış olan ve beni zihninde canlı tutan, o mücevher kutusunun sahibi kadını bekliyordum. Ben onunla çok özel bir sırrı paylaşıyordum, eğer bu arada otelden ayrılmadıysa, onu uzun süre beklemek zorunda kalmayacaktım.</p>

    <p>İşe başlayışımın daha ikinci gününde, öğleden sonra, saat beşe doğru –Eustache da kendi kullandığı asansörle aşağıdaydı– onu şapkasının üzerinden sarkan tülüyle lobide, asansörlerin bulunduğu köşede gördüm. Sefil görünümlü meslektaşım ve ben asansörlerimizin açık kapısının önünde duruyorduk. Kadın önümüze geldi ve birden gözlerini genişçe açıp gülümseyerek bana baktı, hangi asansöre bineceğine karar veremediği için ayaklarının üzerinde biraz yaylandı. Kararını benden yana verip benim asansörüme bineceğine hiç kuşku yoktu; ama Eustache kenara çekilip eliyle işaret ederek kadını kendi asansörüne davet ettiği için o da herhalde sıranın onda olduğunu düşündü, genişçe açtığı gözleriyle saklamaya hiç gerek duymadan tekrar tekrar bana baktı, sonra asansöre bindi ve yukarıya çıktı.</p>

    <p>Bugünlük bu kadardı, daha sonra Eustache’la aşağıda tekrar bir araya gelince, ondan kadının adını öğrendim. Adı Madam Houpflé’ydi ve Strassburg’luydu. “<em>Impudemment riche, tu sais</em>,”<a class="si-noteref epub-type_noteref" href="#f53" id="ref_f53">53</a> diye ekledi Eustache, bunun üzerine ben de ona soğuk bir şekilde, “<em>Tant mieux pour elle</em>,”<a class="si-noteref epub-type_noteref" href="#f54" id="ref_f54">54</a> diye karşılık verdim.</p>

    <p>Ertesi gün aynı saatte diğer iki asansör hareket halindeyken ve ben kendi asansörümün önünde tek başıma beklerken, kadın yeniden çıktı karşıma, bu sefer üstünde çok şık bir vizon kaban ve başında da aynı kürkten yapılmış bir bere vardı, belli ki alışverişten geliyordu; çünkü elleri ve kolları, çok büyük olmasa da, şık ambalajlı paketlerle doluydu. Beni tekrar görünce başını hafifçe oynatarak sıcak bir şekilde selamladı ve saygın bir “madam”ı dansa davet edercesine yaptığım reveransıma gülümseyerek baktıktan sonra benimle birlikte asansörün sallanan kabinine girdi. Bu sırada dördüncü kattan zil sesi duyuldu.</p>

    <p>Bana herhangi bir talimat vermediği için, “İkinci kat, değil mi madam?” diye sordum.</p>

    <p>Kadın bu küçük mekânın içinde arkamda değil, aksine yanımda, kapıda duruyor ve kâh kapının kulpunu tutan elime kâh yüzüme bakıyordu.</p>

    <p>“<em>Mais oui, deuxiéme</em>,” dedi. “<em>Comment savez-vous</em>?”<a class="si-noteref epub-type_noteref" href="#f55" id="ref_f55">55</a></p>

    <p>“<em>Je le sais, tout simplement</em>.”<a class="si-noteref epub-type_noteref" href="#f56" id="ref_f56">56</a></p>

    <p>“Ah! Yanılmıyorsam, yeni Armand sizsiniz.”</p>

    <p>“Hizmetinizdeyim, madam.”</p>

    <p>“Bu değişikliğin personel seçiminde bir ilerleme anlamına geldiği söylenebilir,” dedi kadın.</p>

    <p>“<em>Trop aimable, Madame</em>.” <a class="si-noteref epub-type_noteref" href="#f57" id="ref_f57">57</a></p>

    <p>Çok hoş ama biraz tedirgin ve heyecanlı pes bir ses tonuna sahipti. Ben tam onun sesinin güzelliğini düşünürken, o da benim sesimin çok güzel olduğunu söyledi.</p>

    <p>“Güzel sesinizden dolayı sizi kutlamak istiyorum,” dedi. – Tıpkı Rahip Rates Chateau’nun sözleri gibi!</p>

    <p>“<em>Je serais infiniment content, Madame</em>,” diye karşılık verdim ona, “<em>si ma voix n’offensait pas votre oreille!</em>”<a class="si-noteref epub-type_noteref" href="#f58" id="ref_f58">58</a></p>

    <p>Yukarıdan yeniden zil sesi duyuldu. İkinci kattaydık. Kadın sözlerine şunları ekledi:</p>

    <p>“<em>C’est en effet une oreille musicale et sensible. Du reste, l’ouïe n’est pas le seul de mes est susceptible</em>.”<a class="si-noteref epub-type_noteref" href="#f59" id="ref_f59">59</a></p>

    <p>Şaşırtıcı biriydi. Sanki destek olunacak bir durum söz konusuymuş gibi ona elimi kibarca uzatıp destek verdim ve dedim ki:</p>

    <p>“İzin verin, şu elinizdekileri alayım ve odanıza götüreyim!”</p>

    <p>Bunu söyledikten sonra elindeki paketleri tek tek aldım ve asansörün kapısını açık bırakarak koridorda onu takip ettim. Sadece yirmi adım yürümüştük. Kadın koridorun sol tarafındaki 23 No’lu odanın kapısını açtı ve benim önümden, içeriye, kapısı salona açılan yatak odasına girdi: Burası çok lüks bir yatak odasıydı; odanın zemini parke döşemeliydi ve üzerine büyük bir Acem halısı serilmişti, mobilyalar kiraz ağacındandı, tuvalet masasının üstünde pırıl pırıl parlayan çeşit çeşit makyaj malzemeleri vardı, ayrıca odada üstüne ipek bir örtü serilmiş geniş bir pirinç karyola ve gri kadife kaplı bir şezlong da bulunuyordu. Madam beresini çıkarıp kürk kabanın düğmelerini açarken, ben de paketleri şezlongun ve cam tablalı masanın üstüne bıraktım.</p>

    <p>“Oda hizmetçim şu anda burada değil,” dedi madam. “Onun odası bir kat yukarıda. Üstümdeki giysiyi çıkarmama yardım ederek gösterdiğiniz nezaketi tamamlamak ister misiniz?”</p>

    <p>“Büyük bir zevkle,” diye yanıt verdim ve hemen işe koyuldum. Ancak ben içi ipek astar kaplı sıcak kürkünü omuzlarından sıyırırken, kahverengi saçlı başını bana çevirdi, erken ağarmış bir bukle alnından aşağı doğru sarkıyordu, gözlerini kocaman kocaman açıp kırpıştırarak şöyle dedi:</p>

    <p>“Cesur uşak, galiba beni soyuyorsun?”</p>

    <p>İnanılmaz bir kadın ve müthiş bir ifade yeteneği! Şaşırmıştım ama yine de kendime hâkim bir şekilde ona şöyle yanıt verdim:</p>

    <p>“Ah, madam, keşke Tanrı ve zaman bana izin verseydi de isteğinizi yerine getirmek için böylesine güzel bir uğraşa devam edebilseydim!”</p>

    <p>“Benim için zamanın yok, öyle mi?”</p>

    <p>“Ne yazık ki şu an mümkün değil, madam. Asansörüm beni bekliyor. Kapısı açık, aşağıdan yukarıdan çağırıp duruyorlar, belki bu katta da konuklar önünde kuyruk olmuş, beni bekliyorlardır. Asansörü uzun süre ihmal edecek olursam, işimi kaybederim...”</p>

    <p>“Ama vaktin olsaydı, bana zaman ayırırdın, değil mi?”</p>

    <p>“Elbette, madam!”</p>

    <p>Yine gözlerini kocaman kocaman açıp kırpıştırarak baştan çıkarıcı bir şekilde yüzüme baktı ve, “Peki, bana <em>ne zaman</em> vakit ayırabilirsin?” diye sordu; bu arada vücut hatlarını gösteren, özel olarak dikilmiş mavi gri renkli elbisesiyle bana iyice yaklaşmıştı.</p>

    <p>“Saat on birde işim bitecek,” dedim alçak bir sesle.</p>

    <p>Aynı ses tonuyla o da, “Seni bekleyeceğim,” dedi. “Bu öpücük de sözümün teminatı olsun!” Ben daha ne olduğunu anlamadan, başımı ellerinin arasında, dudağımı dudaklarının üstünde buldum, beni uzun uzun öptü, belli ki bu öpüşüyle bana bağlandığı konusunda güvence vermek istiyordu.</p>

    <p>Elimde tuttuğum kürk kabanı şezlongun üstüne koyup geri çekilirken yüzümün rengi kuşkusuz biraz solmuştu. Gerçekten de, sırf acilen yerine getirmem gereken başka bir görev nedeniyle beklettiğim için değil, aşağı indirmeden önce çağrıldığım ama artık kimsenin beklemediği dördüncü kata çıkardığım için de kendilerinden özür dilemem gereken üç kişi asansör kapısının önünde şaşkın şaşkın bekliyordu. Aşağıya inince, neden olduğum yığılmadan dolayı kaba sözlere maruz kaldım ve aniden bayılan bir kadını odasına götürmek zorunda kaldığımı söyleyerek kendimi savundum.</p>

    <p>“Madame Houpflé – baygınlık mı geçirdi! Böylesine gözüpek bir kadın!” Benim yaşımın ondan çok küçük olması ve sosyal konumumun onunkinin çok altında kalması doğal olarak onun cesaretini arttırmıştı; ama ne tuhaf ki bu kadın benim düşük sosyal konumumu yükseltiyordu. “Cesur uşak,” demişti bana bu şair kadın! “Cesur uşak, demek sen beni soyacaksın?” Beni baştan çıkaran bu sözü bütün akşam aklımdan çıkaramadım, ona gidinceye kadar geçen o altı saat boyunca hep onu düşündüm. O sözcük beni biraz incitti ve aynı zamanda da gururlandırdı – hatta benim hiç sahip olmadığım ama kadının bana öylesine yakıştırdığı ve layık gördüğü cesaretimle gururlandım. Ne olursa olsun, ben şimdi bu cesarete sahiptim, hem de fazlasıyla. Bu cesareti benim içime o akıttı, özellikle de güvence olarak verdiği o çok bağlayıcı öpüşüyle.</p>

    <p>Onu saat yedide akşam yemeği için aşağıya indirdim. Asansörün kapısından içeri girerek akşam yemeği için gece kıyafetini giymiş şekilde, üst katlardan aldığım konukların arasına karıştı; üstünde kısa kuyruklu ve dantelli, beyaz ipekten harika bir elbise vardı, bu elbisenin üstüne de beline siyah kadife kuşak bağladığı işlemeli bir tunik giymişti, boynuna süt gibi bembeyaz parlayan incilerden yapılmış bir kolye takmıştı; bu değerli kolye onun şansına ve Jean-Pierre Usta’nın şanssızlığına, o mücevher kutusunun içinde değildi. Beni tepeden tırnağa süzmesine ve bunu fazla ileri giden bir öpüşmeden sonra yapmasına çok şaşırmıştım; ben de bunun intikamını, asansörden inerken, ona yardım etmek yerine, elimi hortlak gibi süslenmiş yaşlı bir kadının dirseğinin altına koyup onun inmesine yardım ederek aldım. Bu aşırı kibarlığım karşısında onun yüzüme bakıp gülümsediğini gördüm.</p>

    <p>Odasına ne zaman geri döndüğünü bilemiyorum. Ama saatin on bir olması gerekiyordu; gerçi bu saatte asansör hizmeti devam ediyordu ama sadece <em>biri</em> çalışıyordu, öteki asansörcülerin mesaileri bitmiş oluyordu; bugün mesaisi bitenlerden biri de bendim. Günlük işten sonra randevuların en güzeline hazırlanmak için önce banyoya gittim ve daha sonra yürüyerek merdivenlerden ikinci kata indim; koridora serilmiş kırmızı yolluk, bu saatte üzerinde hiç kimse yürümediği için tam bir sessizlik içindeydi. Madam Houpflé’nin 25 numaralı salonunun kapısını tıklattım ama içeriden yanıt gelmedi. Bunun üzerine ben de yatak odasına açılan 23 numaralı dış kapıyı açtım, sonra kulağımı dayayarak iç kapıyı hafifçe tıklattım.</p>

    <p>İçeriden şaşkınlık belirten bir tonlamayla ve sorar gibi, “<em>Entrez?</em>”<a class="si-noteref epub-type_noteref" href="#f60" id="ref_f60">60</a> yanıtı geldi. Ben de onun bu şaşkınlığını umursamam gerekmediğini bildiğim için çağrısına uyarak içeri girdim. Sadece ipek abajurlu küçük bir gece lambasının aydınlattığı odada kızılımsı bir yarı karanlık hâkimdi. Benim her şeyi bir bakışta hemen anlayıveren gözüm, oda sakini bu cesur kadının –onun bana yakıştırdığı bu cesur sıfatını ben de ona atfediyorum– yatakta, kırmızı ipek işlemeli yorganın altında ne durumda olduğunu gördü. Perdeleri sıkı sıkı çekilmiş pencerenin hemen yakınına kurulmuş olan muhteşem pirinç karyolanın başlığı duvara bakıyordu ve ayak ucuna da bir şezlong konulmuştu. Benim yol arkadaşım olan kadın, ellerini başının arkasına kenetlemiş, yatakta öylece yatıyordu; üzerinde, göğüslerinin cömertçe dışarıya taştığı dekoltesini dantellerin sardığı kısa kollu incecik bir markizet gecelik vardı. Saç topuzunu gece için çözmüştü ve örgülerini hoş bir şekilde çelenk gibi başının etrafına sarmıştı. Alnından dökülen beyaz buklesini, çizgileri pek de az olmayan alnından geriye doğru taramıştı. Kapıyı henüz kapatmıştım ki, yataktaki bir mekanizmadan sürgünün arkamdan çekildiğini duydum.</p>

    <p>Kadın her zaman yaptığı gibi o bal rengi gözlerini birden genişçe açtı; ama yüz hatları, sahte bir gerginlikle hafifçe gerilmişti:</p>

    <p>“Nasıl? Bu da ne demek oluyor? Bir otel personeli, bir hizmetli, ayaktakımından genç bir adam, tam yatağa yatmış, dinlenmeye çekildiğim bir saatte odama nasıl girer?”</p>

    <p>Yatağına yaklaşarak, “Ama siz arzu etmiştiniz, madam,” diye karşılık verdim.</p>

    <p>“Ben mi arzulamışım? Öyle mi yapmışım? ‘Siz arzulamıştınız,’ diyerek bir hanımın küçük bir hizmetliye, bir asansör çocuğuna emir verdiğini düşünüyorsun ancak bu cüretkârlığınla, hatta utanmazlığınla ‘arzulamayı’, ‘birini çılgınca ve özlemle istemeyi’ kastediyorsun ve bunu da, o kadar genç, o kadar güzel ve o kadar küstah olduğun için sıradan bir şeymiş gibi çok doğal görüyorsun... arzulamayı! Sen ey düşlerimi süsleyen adam, gönlümün sultanı, üniformalı genç, benim tatlı kölem; söyler misin bana, küstahça davranıp içimdeki bu çılgınca arzuyu benimle paylaşmaya cesaretin var mı!”</p>

    <p>Bunları söyledikten sonra kadın elimden tuttu ve beni çekerek yatağının kenarına, eğik bir şekilde oturmaya zorladı, öyle ki dengemi korumak için kolumu onun üzerinden uzatarak yatağın başına tutunup destek aldım ve onun dantellerle süslü incecik markizet geceliğinin kısmen örttüğü çıplak vücudunun üstüne uzandım, sıcaklığının kokusu ruhumu okşuyordu. İtiraf edeyim ki, onun düşük statümü tekrar tekrar dile getirip vurgulaması beni incitiyordu –bundan kastı neydi?– ona yanıt vermek yerine üzerine eğildim ve dudaklarımı dudaklarının üstüne sıkıca bastırdım. Ancak şu anki öpüşmesi bugün öğleden sonraki ilk öpüşünden çok daha tutkuluydu, tabii ben de aynı şekilde karşılık vermekten geri kalmadım. Kadın beni kendine doğru çekti ve elimi dekoltesinin içine sokup bembeyaz göğüslerine doğru götürdü, ellerimi göğüslerinin üstünde öyle dolaştırttı ki, erkekliğim harekete geçip isyan edercesine başkaldırmıştı, tabii bu onun gözünden kaçmadı. Gördüğü şeyden çok etkilenmiş olarak, acıma ve sevinç karışımı bir duyguyla bir güvercin gibi gur gur diye sesler çıkarıyordu:</p>

    <p>“Ah gençlik, gençlik ne kadar da güzel, senin bedenin benimkinden çok daha güzel, ne yazık ki benim bedenimin, aşkı seninki gibi yaşama şansı yok!”</p>

    <p>Böyle diyerek elleriyle ceketimin yakasının kancalarını açtı ve inanılmaz bir hızla düğmelerimi çözmeye başladı.</p>

    <p>“Bunu da açayım, şunu da açayım, hadi sen de git, bu da gitsin, bu da tamam, o da tamam,” diyerek hızla düğmelerimi açıyordu. “Açılsınlar da seni göreyim, ilahımı göreyim! Çabuk ol, sen de yardım et bana! <em>Comment, à ce propos, quand L’heure nous apelle, n’êtes-vous pas encore prêt pour la chapelle? Déshabilles-vous vite! Je compte les instants! La parure de noce!</em><a class="si-noteref epub-type_noteref" href="#f61" id="ref_f61">61</a> İlk karşılaştığımız andan itibaren görmek için yanıp tutuştuğum bu uzuvları ilahî uzuvlar olarak adlandırıyorum ben. İşte bak burası! Bu kutsal göğüs, bu omuzlar, bu tatlı kollar ve bacaklar! Hadi bunları da açalım – hey, o da ne öyle, benim ilahî güzellik dediğim şey bu işte! Hadi gir koynuma, seviş benimle, <em>bien-aimé!</em><a class="si-noteref epub-type_noteref" href="#f62" id="ref_f62">62</a> Hadi sıkı sıkı sar beni, seviş benimle...”</p>

    <p>Daha önce duygularını böylesine etkileyici bir biçimde ifade eden bir kadını hiç görmemiştim! Onun ağzından çıkanlar bir şarkının sözleriydi sanki. Koynuna girdikten sonra da güzel sözlerini söylemeye devam etti, düşüncelerini sözcüklere dökmeyi pek seviyordu. Katı aşk kuralları olan Rozsa’nın öğrencisini ve bu işin uzmanını kollarının arasına almıştı. Genç oğlan onu çok mutlu ediyordu, mutlu ettiğini de onun ağzından duyabiliyordu:</p>

    <p>“Sen ey tatlıların en tatlısı! Aşk meleğim, şehvet bozuntusu! Sen genç şeytan, kusursuz delikanlı! Oh oh, sen bunu ne güzel yapıyorsun! Biliyor musun, benim kocam bunu böyle yapamıyor, hiç yapamıyor. Sen ey aşk çocuğu, hadi hızlı, daha hızlı yap, canımı çıkar benim! Zevkten nefesim kesiliyor, kalbim duracak gibi oluyor, şehvetinden öleceğim sanki!” Dudaklarımı ve boynumu ısırmaya devam ediyordu. Doyuma yaklaşınca, “Bana sen diye hitap et!” dedi altımda inleyerek, “Sen diyerek alçalt beni! <em>J’adore d’être humiliére! Je L’adore! Oh, je t’adore, petit esclave stupide qui me déshonore</em>...”<a class="si-noteref epub-type_noteref" href="#f63" id="ref_f63">63</a></p>

    <p>O doyuma ulaştı. Biz doyuma ulaştık. Ben ona mutlulukların en güzelini yaşattım, kendim de büyük zevk alarak ona olan borcumu ödedim. Ama doyuma ulaşırken aşağılanmaktan söz etmesine ve bana aptal küçük köle demesine biraz canım sıkılmadı da değil! Bir süre daha birbirimize sarılmaya devam ettik, sarmaş dolaş halimizde bile bana “<em>qui me déshonore</em>” demesine canım sıkıldığı için onun teşekkür öpücüklerine karşılık vermedim. Dudaklarını vücudumun üstünde gezdirirken, tekrar inlemeye başladı:</p>

    <p>“Hadi sen diye hitap et bana! Benimle konuşurken, henüz ağzından sen dediğini duymadım. Yatağımda uzanmışım ve her ne kadar bir ilah da olsa, sıradan bir hizmetliyle aşk yapıyorum. Bu da beni ne güzel onursuzlaştırıyor! Benim adım Diane. Ama sen o sıcak dudaklarınla bana orospu de, ‘benim tatlı orospum’ de!”</p>

    <p>“Sevgili Diane!”</p>

    <p>“Hayır, ‘seni orospu seni’ de! Bırak, bu sözcüğü duyarak aşağılanmanın tadına varayım...”</p>

    <p>Onun kollarının arasından sıyrıldım, yan yana uzandık, kalplerimiz atmaya devam ediyordu. Ona dedim ki:</p>

    <p>“Hayır, Diane, benden böyle sözler duymayacaksın. İsteğini reddediyorum. İtiraf etmem gerekir ki, seninle sevişmemi onursuzluk olarak görmen bana gerçekten acı veriyor...”</p>

    <p>Beni kendisine çekerek, “Senin benimle sevişmeni değil,” dedi. “Benim seninle sevişmemi! Benim senin gibi sıradan bir oğlanla sevişmemi! Ah, tatlı aptal çocuk, sen bunu anlamıyorsun!” Bunları söylerken başımı tuttu ve umutsuzca okşar gibi birkaç defa kendi başına dokundurdu. “Bilmelisin ki, ben bir yazarım, bir kültür kadınıyım, bir entelektüelim. Diane Philibert, kocamın adı ise Houpflé, <em>sous ce nom de plume</em>.<a class="si-noteref epub-type_noteref" href="#f64" id="ref_f64">64</a> Yazar olarak kızlık adım Diane Philibert’i kullanıyorum. Tabii sen bu adı hiç duymamışsındır, kitaplarımın üzerinde yazıyor ama sen nereden bileceksin ki? Bunlar roman, anlıyor musun, psikolojik romanlar yazıyorum ben, <em>pleins d’esprit, et des volumes de vers passionnés</em><a class="si-noteref epub-type_noteref" href="#f65" id="ref_f65">65</a>... Evet, benim zavallı sevgilim, senin Diane’n çok entelektüel bir kadın, <em>d’une intelligence extréme</em>. Ama tinsellik –ah!” –Başlarımızı yeniden tokuşturdu, bu defa öncekinden daha da sert olarak– “Sen bunu nasıl kavrayacaksın ki! Entelektüel olan entelektüel olmayanın, yani hayatının baharındaki güzelliğe âşık, onun aşkına muhtaç, hem de çılgınca, kendini inkâr edecek ve kendini reddedecek kadar âşık onun güzelliğine ve ilahî aptallığına, onun önünde diz çöküyor, kendinden vazgeçme ve kendisini alçaltma pahasına ona tutkuyla tapıyor ve onun tarafından alçaltılıyor, onun aklını başından alıyor...”</p>

    <p>“Evet, sevgili çocuğum,” dedim onun sözlerini bölerek. “Güzel ya da güzel değil. Doğa beni böyle güzel yarattıysa, bu benim suçum değil, aptal biri olduğumu söyleyemezsin, her ne kadar senin romanlarını ve şiirlerini...”</p>

    <p>Konuşmamı sürdürmeme izin vermedi. Beklenmedik bir biçimde birden heyecanlanmıştı.</p>

    <p>Bana çılgınca sarılıp dudaklarımı ve boynumu öperken, “Sen bana ‘sevgili çocuğum’ mu diyorsun ?” dedi. “Ah, bunu senin ağzından duymak çok hoş! Hatta ‘tatlı orospum’ demenden daha da güzel! Aşk uzmanı olarak bana uyguladığın her şeyden daha çok mutlu ediyor beni! Bir asansörcü çocuk soyunmuş, koynumda yatıyor ve bana, Diane Philibert’e ‘sevgili çocuğum’ diyor! <em>C’est exquis... ça me transporte!</em><a class="si-noteref epub-type_noteref" href="#f66" id="ref_f66">66</a> Armand, <em>chéri</em>,<a class="si-noteref epub-type_noteref" href="#f67" id="ref_f67">67</a> ben seni kırmak istememiştim. Özellikle aptalsın demek istemedim. Salt bir varoluş, ruhun güzelleştirdiği bir şey olduğu için güzel olan her yaratık aptaldır. Dur, seni bir seyredeyim, her şeyinle seyredeyim seni. Tanrı’m, ne kadar da güzelsin! Göğüsün ne kadar tatlı, yumuşak ve duru, ince yapılı kolların, asil kaburgaların, dar kalçaların ve Hermes bacakların ne kadar da etkileyici!..”</p>

    <p>“Ama böyle konuşma, Diane, bu doğru değil. Asıl güzellikler sende ve onları övmesi gereken benim...”</p>

    <p>“Saçma! Bu siz erkeklere özgü bir anlayış yalnızca. Vücudumuzun bazı kıvrımları siz erkeklerin hoşuna gittiği için biz kadınların mutlu olması gerekir. Ancak tanrısal olan, evrenin en güzeli, güzelliğin simgesi olan sizlersiniz, sizin gibi Hermes bacaklı genç, çok genç erkeklerdir. Hermes’in kim olduğunu biliyor musun?”</p>

    <p>“İtiraf etmeliyim ki, şu anda...”</p>

    <p>“<em>Céleste!</em><a class="si-noteref epub-type_noteref" href="#f68" id="ref_f68">68</a> Diane Philibert hayatında Hermes adını hiç duymamış biriyle aşk yapıyor! İnsanı ne kadar da hoş alçaltıyor! Hermes’in kim olduğunu sana söyleyeyim, benim tatlı aptal sevgilim. O hırsızların sevimli tanrısıdır.”</p>

    <p>Şaşırmıştım ve yüzüm kızarmıştı. Yüzüne iyice baktım, kuşkulanmaya başladım; ancak sonra bundan hemen vazgeçtim. Aklıma bir şey takıldı; ama şimdilik onu da bir kenara bıraktım. Kollarımın arasında solurken ve şarkı söyler gibi bir ses tonuyla yaptığı içten itiraflarla o da aklıma gelen konuya değinmişti.</p>

    <p>“İçimdeki duygular harekete geçtiğinden beri yalnızca sana âşık olduğumu söylesem bana inanır mısın, sevgilim? Demek istediğim, senin kişiliğine değil, seninle ilgili olarak kafamda yarattığım ideaya, senin temsil ettiğin o muhteşem âna âşığım ben! İstersen buna sapıklık de ama ben saçı sakalı yerinde, göğsü kıllı, olgun ve önemli bir konuma sahip erkeklerden nefret ediyorum – <em>affreux</em>, çok iğrenç! Benim önemli bir konumum var zaten – bence sapkın olan şey bu: <em>de me coucher avec un homme penseur</em>.<a class="si-noteref epub-type_noteref" href="#f69" id="ref_f69">69</a> Ben öteden beri senin gibi oğlanları sevdim hep, on üç yaşında bir kızken, on dört on beş yaşındaki oğlanlara âşık oluyordum. İlerleyen yaşımla birlikte âşık olduğum oğlanların yaşları biraz arttı ama zevkimin ve duyularımın özlemi hiçbir zaman on sekizin üstüne çıkmadı... Sen kaç yaşındasın?”</p>

    <p>“Yirmi,” dedim.</p>

    <p>“Ama daha küçük görünüyorsun. Benim için neredeyse biraz yaşlı bile sayılırsın.”</p>

    <p>“Senin için yaşlı mı sayılırım?”</p>

    <p>“Bırak şimdi, bunun hiç önemi yok! Kaç yaşında olursan ol, beni son derece mutlu ediyorsun. Sana şunu söyleyeyim... benim bu aşk tutkum belki de hiç anne olmayışımla ilişkilidir, bir oğlan çocuğu annesi olmayışımla. Bir oğlum olsaydı onu taparcasına severdim, güzel olmasa da çok severdim onu, tabii bu çocuk kocam Houpflé’den olacağına göre, doğal olarak güzel olması beklenemezdi. Sizin gibi gençlere karşı duyduğum bu sevgi, belki de onun yerini alan anne sevgisidir, bir oğlan çocuğuna duyduğum özlemdir... sen buna sapıklık diyeceksin. Peki ya siz erkekler? Emdiğiniz memelerimizle, sizi doğuran ana rahmimizle niye ilgileniyorsunuz? Onlara tekrar kavuşmak, yeniden annesinin memesini emen çocuk olmak istemiyor musunuz? Kadının bedenini severken, yasak olduğunu bildiğiniz halde annenizi sevmiş olmuyor musunuz? Sapıklık bu işte! Aşk bütünüyle sapıklık zaten, sapıklıktan başka bir şey de olamaz. Neresinden bakarsan bak, karşında her zaman sapıklık görürsün... Ama genç, çok genç bir oğlanı sevmek, kuşkusuz bir kadını üzer ve ona çok acı verir, <em>c’est un amour tragique, irraisonable</em>,<a class="si-noteref epub-type_noteref" href="#f70" id="ref_f70">70</a> böyle bir sevgi toplum tarafından kabul görmez, pratikte mümkün değildir, onunla evlenip yaşamı paylaşamazsın. Güzellikle evlenilmez. Ben zengin bir sanayici olan Houpflé’yle, onun zenginliğinin gölgesinde kitaplarımı rahatça yazabilmek için evlendim, <em>qui sont énormément intelligents</em>.<a class="si-noteref epub-type_noteref" href="#f71" id="ref_f71">71</a> Sana söylediğim gibi, kocam seks konusunda çok başarısız, en azından benimle sevişmede çok başarısız. Duyduğuma göre tiyatrodan bir kadınla beni boynuzluyormuş. Belki onunla bir şeyler beceriyordur ama ben bundan kuşkuluyum. Aslında bu beni hiç ilgilendirmiyor, bu tür kadın ve erkek ilişkisi, evlilik ve ihanet dünyası hiç umurumda değil. Ben benliğimin temelini oluşturan sapkın dünyamda yaşıyorum, sapık aşk ilişkimin beni ben yapan dünyamda yaşıyorum, senin gibi genç bir delikanlının cazibesini dünyada hiçbir şeyle değişmeyeceğime, şehvetin verdiği mutluluk ve üzüntüyü benliğimde yaşayacağıma söz verdim kendime – senin gibi oğlanlara, tam bir teslimiyet içinde güzelliklerini öptüğüm bir ideale duyduğum aşkımla yaşıyorum! Gülümserken gösterdiğin beyaz dişlerinin üzerindeki o baştan çıkarıcı dudaklarını öpüyorum. Göğsünün üstündeki körpe yıldızları, esmer tenli kollarının üstündeki altın gibi parlayan sarı sarı tüycükleri öpüyorum. Bu nasıl oluyor? Mavi gözlerine ve altın sarısı saçlarına rağmen bu açık bronz ten rengin nereden geliyor? İnsanı şaşırtıyorsun, hem de ne kadar çok şaşırtıyorsun! <em>La fleur de ta jeunesse remplit mon cœur âgé d’une éternelle ivresse</em>.<a class="si-noteref epub-type_noteref" href="#f72" id="ref_f72">72</a> Benim bu aşk sarhoşluğum hiç bitmeyecek, onunla birlikte öleceğim ben ama benim ruhum sizin gibi körpe fidanlara kur yapmaya devam edecek. Gün gelecek, sen de yaşlanıp mezara gireceksin, sevgilim; ama şu beni teselli ediyor ve yüreğime su serpiyor: Güzelliğin verdiği mutluluğun kısa süreli olması, vefasızlığı ve sadece belli bir süre için geçerli oluşu!”</p>

    <p>“Neler söylüyorsun böyle?”</p>

    <p>“Neler mi? Benim tutkuyla dile getirdiklerimi şiirselleştirmeme mi şaşırdın? <em>Tu ne connais pas donc le vers alexandrin</em> – <em>ni le dieu voleur, toi-même si divin</em>?”<a class="si-noteref epub-type_noteref" href="#f73" id="ref_f73">73</a></p>

    <p>Küçük bir oğlan çocuğu gibi utanarak başımı salladım. Kadın benimle öpüşüp koklaşmaya devam etmekten kendini alamıyordu; itiraf etmeliyim ki onun beni bu kadar övmesi ve ödüllendirmesi, hatta sonunda söylediklerini dizelere dökmesi beni çok heyecanlandırmıştı. Birbirimize ilk sarılışımızda bütün gücümü kullanıp ona en iyisini sunduğum halde, benimle yeniden sevişmek istedi; daha önce de gözlemlediğim o etkilenme ve büyülenme karışımı duyguyla bana yaklaştı ve yeniden birlikte olduk. Ama kendi kendini inkâr etme masalından vazgeçmiş miydi acaba? Hayır, vazgeçmemişti.</p>

    <p>Kulağıma, “Armand,” diye fısıldadı, “çılgınca seviş benimle! Her şeyimle seninim, senin kölenim! Son orospunla seviştiğin gibi seviş benimle! Başka türlü davranışı hak etmiyorum, bu benim için mutlulukların en büyüğü, en güzeli!”</p>

    <p>Söylediklerini yapmadım. Yeniden doyuma ulaşmıştık. Ancak gevşedikten sonra düşündü ve birden şöyle dedi:</p>

    <p>“Dinle, Armand.”</p>

    <p>“Neyi dinleyeyim?”</p>

    <p>“Beni biraz dövseydin diyorum, hem de iyice bir dövseydin? Beni, Diane Philibert’i? Bu bana çok iyi gelirdi ve bunun için sana teşekkür ederdim. Bak, orada pantolon askıların var, onları al sevgilim, beni ters çevir ve kan çıkıncaya kadar vücuduma vur!”</p>

    <p>“Bunu asla düşünmem, Diane. Böyle bir şeyi bana nasıl yakıştırırsın? Ben böyle bir sevgili değilim.”</p>

    <p>“Ah, çok yazık! Demek benim gibi asil bir hanıma çok fazla saygı duyuyorsun, biraz önce...”</p>

    <p>Az önce unutuverdiğim bir olay yeniden geldi aklıma. Dedim ki:</p>

    <p>“Dinle beni, Diane! Sana bir şey itiraf etmek istiyorum, hoş bir durum olmadığı için reddetmek zorunda kaldığım isteğini, benzer bir olayı itiraf ederek telafi edebilirim belki. Söyle bana, otele gelip bavulunu, büyük bavulunu boşaltırken ya da boşalttırırken, bir şeylerin eksik olduğunu fark etmedin mi?”</p>

    <p>“Eksikliğini mi? Evet, evet küçük bir kutuydu! İçinde mücevherlerim vardı, peki sen nereden biliyorsun bunu?”</p>

    <p>“Onu ben aldım.”</p>

    <p>“Sen mi aldın? Ne zaman?”</p>

    <p>“Gümrük muayenesi sırasında yan yana duruyorduk, sen eşyalarınla ilgilenirken ben de onu alıverdim.”</p>

    <p>“Sen onu çaldın mı? Sen bir hırsız mısın? <em>Mais ça c’est suprême!</em><a class="si-noteref epub-type_noteref" href="#f74" id="ref_f74">74</a> Demek ben bir hırsızla aynı yatakta yatıyorum. <em>C’est une humiliation merveilleuse, tout à fait excitante, un réve d’humiliation!</em><a class="si-noteref epub-type_noteref" href="#f75" id="ref_f75">75</a> Yalnızca bir uşakla değil, aynı zamanda adi bir hırsızla beraberim!”</p>

    <p>“Buna sevineceğini biliyordum. Ama o zaman bunu bilemezdim, bunun için senden özür diliyorum. Birbirimizi seveceğimizi, birbirimizle sevişeceğimizi önceden bilemezdim. Bilseydim, seni o sarı yakutlu, pırlantalı takılarından mahrum bırakıp, üzülüp korkmanı asla istemezdim.”</p>

    <p>“Üzülmek? Korkmak? Yokluğunu hissetmek? Bak sevgilim, hizmetçim Juliette onları bir süre aradı. Ben ise bu ıvır zıvırlarla iki saniye bile ilgilenmedim. Benim için bunların ne önemi var! Mademki onları çaldın, öyleyse senindir, tatlım. Sende kalsınlar! Sahi ne yapacaksın onları? Niye soruyorum ki sanki, ne yaparsan yap. Yarın buraya beni almaya gelecek olan kocam o kadar zengin ki! Biliyor musun, o bir klozet imalatçısı. Bildiğin gibi, klozet herkesin ihtiyacı olan bir ürün. Üretimi Strassburg’ta yapılan Houpflé klozetleri çok aranan bir marka ve dünyanın her tarafına ihraç ediliyor. Kocam vicdanını rahatlatmak için beni mücevherlere boğuyor. Senin benden çaldıklarının üç misli daha değerli mücevherle beni donatacaktır. Benim için çalınanlardan çok onları çalan hırsız çok daha değerli! Hermes! Ah, bu çocuk Hermes’in kim olduğunu bilmiyor, oysa ta kendisi! Hermes, Hermes! – Değil mi, Armand?</p>

    <p>“Ne söylemeye çalışıyorsun?”</p>

    <p>“Müthiş bir fikrim var.”</p>

    <p>“Peki nedir?</p>

    <p>“Armand, burada, benim yanımda bir şeyler çalsan diyorum. Burada gözlerimin önünde. Ben gözlerimi kapayıp uyuyormuş gibi yapacağım ama seni çalarken gizlice seyretmek istiyorum. Hadi, benim hırsız ilahım, şimdi çıplak vücudunla ayağa kalk ve çal! Yanımda getirdiğim şeylerimin hepsini çalmış değilsin, kocam gelip beni götürünceye kadar birkaç gün için takılarımı otelin kasasına bırakmamıştım. Şu köşeli dolabın sağ tarafındaki üst çekmecede, anahtarı yanımdaki komodinin içinde. Komodinin içinde, çamaşırların altında çok şey bulabilirsin. Orada aynı zamanda nakit para da var. Odanın içinde kedi gibi sessiz sessiz dolaş ve onları çal! Sevgilin Diane’yi çok mutlu edecek bu isteğini yerine getirirsin, değil mi?”</p>

    <p>“Ama sevgili çocuğum –bunu benim ağzımdan duymak çok hoşuna gittiği için böyle diyorum sana– bu yakışık almaz ve yaşadıklarımızdan sonra <em>gentlemanlike</em><a class="si-noteref epub-type_noteref" href="#f76" id="ref_f76">76</a> bir davranış olmaz...”</p>

    <p>“Budala! Aşkımız işte o zaman gerçek bir aşk olacak!”</p>

    <p>“Mösyö Houpflé’nin yarın geleceğini söylemiştiniz. O ne diyecek?”</p>

    <p>“Kocam mı? Ne söyleyebilir ki? Bir şeylerden konuşurken, kayıtsız bir yüz ifadesiyle yolda soyulduğumu söylerim ona. Zengin bir kadın biraz dikkatsiz davranınca başına böyle şeyler gelir, değil mi? Giden gitti ve çalan çoktan ortadan kayboldu. Kocamı halletmeyi bana bırak!”</p>

    <p>“Ama, tatlı Diane, senin gözlerinin önünde nasıl...”</p>

    <p>“Ah, sen benim yaşamak istediğim şeyin güzelliğini bir türlü kavrayamıyorsun! Peki, söz veriyorum, çalarken sana bakmayacağım. Yanımdaki ışığı söndürüyorum.” Gerçekten de komodinin üstündeki kırmızı abajurlu lambayı söndürdü ve içerisi karanlığa gömüldü. “Çalarken seni görmek istemiyorum, sadece bir hırsızın adımlarıyla parkenin çıtırdayışını, çalarken soluk alıp verişini ve çaldığın şeylerin elinde şıngırdayışını duymak istiyorum. Hadi sessizce çık yataktan, odanın içinde dolaş, onları bul ve çal! Bu benim aşkımın en büyük arzusu...”</p>

    <p>Böylece onun isteğini yerine getirdim. Dikkatlice yanından kalktım ve odada işime yarar ne varsa aldım. Çalarken hiç zorlanmadım çünkü yüzükler komodinin üstünde, küçük bir çanağın içindeydi ve etrafında koltukların bulunduğu masanın cam tablosu üzerinde de, akşam yemeğinde boynuna taktığı inci kolye duruyordu. Zifirî karanlığa rağmen, köşedeki dolaptan komodinin anahtarını rahatça alabildim. Komodinin en üst çekmecesini neredeyse hiç ses çıkarmadan çektim ve altından yapılmış küpeleri, bilezikleri, tokaları aldım ve birkaç büyük banknota ulaşmak için de çamaşırların altına şöyle bir bakmam yeterli oldu. Sanki onun için çalmışım gibi aldıklarımı yatağına getirdim; ama o fısıldayarak dedi ki:</p>

    <p class="ana-metin para-style-override-6">“Benim küçük aptal sevgilim, daha ne istiyorsun? Bu senin aşkının hırsızlık ganimeti. Al bunları ceplerine doldur, üstüne tak ve olması gerektiği gibi toz ol! Hadi, çabuk ol ve kaç! Ben her şeyi duydum, çalarken soluk alıp verişini bile duydum ve şimdi polisi arayacağım. Yoksa bunu hemen yapmasam mı? Sen ne durumdasın, bitiyor mu işin artık? Üniformanı giyip aşk ganimeti olarak çaldıklarını içine iyice yerleştirdin mi? Umarım benim ayakkabı ilikleme kancamı da çalmadın, ha, buradaymış... <em>Adieu</em>, Armand! Sonsuza kadar yaşa, iyi yaşa benim ilahım! Diane’ni de unutma çünkü sen onun içinde hep yaşayacaksın. Bir yıl ve daha pek çok yıl sonra – <em>le temps t’a détruit, ce cæur te gardera, dans ton moment bénit.</em><a class="si-noteref epub-type_noteref" href="#f77" id="ref_f77">77</a> Evet, beni mezara koyup üstümü örttüklerinde, senin üstünü de örttüklerinde, Armand, <em>tu vivras dans mes vers et dans mes beaux romans</em>,<a class="si-noteref epub-type_noteref" href="#f78" id="ref_f78">78</a> sen ve senin gibiler romanlarımda ve şiirlerimde yaşayamaya devam edeceksiniz; ama dudaklarımdan dökülen bu dizelerin hiçbir yerinde, okur sizin adınızı asla bilmeyecek! Hepinizi öpüyorum. <em>Adieu</em>, sevgilim, <em>adieu</em>, <em>chéri...</em>”</p>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="f51">
      <a class="si-backref" href="#ref_f51">51</a><span class="si-footnote-text">. (Fr.) Beyefendi ve hanımefendi. (Y.N.)</span>
    </div>

    <div class="si-footnote html5_aside epub-type_footnote" id="f52">
      <a class="si-backref" href="#ref_f52">52</a><span class="si-footnote-text">. (İng.) Adımınıza dikkat edin! (Y.N.)</span>
    </div>

    <div class="si-footnote html5_aside epub-type_footnote" id="f53">
      <a class="si-backref" href="#ref_f53">53</a><span class="si-footnote-text">. (Fr.) Biliyorsun, kendini beğenmiş bir zengin. (Ç.N.)</span>
    </div>

    <div class="si-footnote html5_aside epub-type_footnote" id="f54">
      <a class="si-backref" href="#ref_f54">54</a><span class="si-footnote-text">. (Fr.) Onun için ne kadar iyi. (Ç.N.)</span>
    </div>

    <div class="si-footnote html5_aside epub-type_footnote" id="f55">
      <a class="si-backref" href="#ref_f55">55</a><span class="si-footnote-text">. (Fr.) Evet evet, ikinci kat, nereden biliyorsun? (Ç.N.)</span>
    </div>

    <div class="si-footnote html5_aside epub-type_footnote" id="f56">
      <a class="si-backref" href="#ref_f56">56</a><span class="si-footnote-text">. (Fr.) Biliyorum işte. (Ç.N.)</span>
    </div>

    <div class="si-footnote html5_aside epub-type_footnote" id="f57">
      <a class="si-backref" href="#ref_f57">57</a><span class="si-footnote-text">. (Fr.) Çok saygıdeğer madam. (Ç.N.)</span>
    </div>

    <div class="si-footnote html5_aside epub-type_footnote" id="f58">
      <a class="si-backref" href="#ref_f58">58</a><span class="si-footnote-text">. (Fr.) Eğer sesim kulağınızı tırmalamıyorsa, buna çok sevinirim, madam. (Ç.N.)</span>
    </div>

    <div class="si-footnote html5_aside epub-type_footnote" id="f59">
      <a class="si-backref" href="#ref_f59">59</a><span class="si-footnote-text">. (Fr.) Aslında müzikal ve çok duyarlı bir kulak. Ayrıca beni tek etkileyen şey işitmek değil. (Ç.N.)</span>
    </div>

    <div class="si-footnote html5_aside epub-type_footnote" id="f60">
      <a class="si-backref" href="#ref_f60">60</a><span class="si-footnote-text">. (Fr.) Giriniz? (Y.N.)</span>
    </div>

    <div class="si-footnote html5_aside epub-type_footnote" id="f61">
      <a class="si-backref" href="#ref_f61">61</a><span class="si-footnote-text">. (Fr.) Gelin damadı nikâha davet eder de damat hazır olmaz mı? Hadi, bekletme beni, soyun hemen! Bak, dakikaları sayıyorum! Bu bizim zifaf gecemiz! (Ç.N.)</span>
    </div>

    <div class="si-footnote html5_aside epub-type_footnote" id="f62">
      <a class="si-backref" href="#ref_f62">62</a><span class="si-footnote-text">. (Fr.) Sevgili. (Y.N.)</span>
    </div>

    <div class="si-footnote html5_aside epub-type_footnote" id="f63">
      <a class="si-backref" href="#ref_f63">63</a><span class="si-footnote-text">. (Fr.) Aşağılanmaya bayılıyorum! Bayılıyorum! Oh, sana da bayılıyorum, beni onursuzlaştıran küçük aptal köle. (Ç.N.)</span>
    </div>

    <div class="si-footnote html5_aside epub-type_footnote" id="f64">
      <a class="si-backref" href="#ref_f64">64</a><span class="si-footnote-text">. (Fr.) Bu mahlasla. (Y.N.)</span>
    </div>

    <div class="si-footnote html5_aside epub-type_footnote" id="f65">
      <a class="si-backref" href="#ref_f65">65</a><span class="si-footnote-text">. (Fr.) Akıl dolu, tutkulu dizelerle dolu ciltler. (Y.N.)</span>
    </div>

    <div class="si-footnote html5_aside epub-type_footnote" id="f66">
      <a class="si-backref" href="#ref_f66">66</a><span class="si-footnote-text">. (Fr.) Bu çok güzel, beni yüceltiyor! (Ç.N.)</span>
    </div>

    <div class="si-footnote html5_aside epub-type_footnote" id="f67">
      <a class="si-backref" href="#ref_f67">67</a><span class="si-footnote-text">. (Fr.) Tatlım. (Y.N.)</span>
    </div>

    <div class="si-footnote html5_aside epub-type_footnote" id="f68">
      <a class="si-backref" href="#ref_f68">68</a><span class="si-footnote-text">. (Fr.) Olağanüstü. (Y.N.)</span>
    </div>

    <div class="si-footnote html5_aside epub-type_footnote" id="f69">
      <a class="si-backref" href="#ref_f69">69</a><span class="si-footnote-text">. (Fr.) Miskin bir erkekle yatmadım. (Ç.N.)</span>
    </div>

    <div class="si-footnote html5_aside epub-type_footnote" id="f70">
      <a class="si-backref" href="#ref_f70">70</a><span class="si-footnote-text">. (Fr.) Bu çok trajik ve mantıkdışı bir aşk. (Ç.N.)</span>
    </div>

    <div class="si-footnote html5_aside epub-type_footnote" id="f71">
      <a class="si-backref" href="#ref_f71">71</a><span class="si-footnote-text">. (Fr.) Son derece akıllıca. (Ç.N.)</span>
    </div>

    <div class="si-footnote html5_aside epub-type_footnote" id="f72">
      <a class="si-backref" href="#ref_f72">72</a><span class="si-footnote-text">. (Fr.) Gençliğinin çiçeği, benim yaşlı yüreğimi sonsuz bir aşk sarhoşluğuyla dolduruyor. (Ç.N.)</span>
    </div>

    <div class="si-footnote html5_aside epub-type_footnote" id="f73">
      <a class="si-backref" href="#ref_f73">73</a><span class="si-footnote-text">. (Fr.) Öyleyse sen bu dizeleri bilmiyorsun, sen ki benim için bu kadar kutsalsın, aşk hırsızını da tanımıyorsun. (Ç.N.)</span>
    </div>

    <div class="si-footnote html5_aside epub-type_footnote" id="f74">
      <a class="si-backref" href="#ref_f74">74</a><span class="si-footnote-text">. (Fr.) Ama bu muhteşem bir şey! (Ç.N.)</span>
    </div>

    <div class="si-footnote html5_aside epub-type_footnote" id="f75">
      <a class="si-backref" href="#ref_f75">75</a><span class="si-footnote-text">. (Fr.) Bu olağanüstü bir aşağılanma, tam da düşlediğim çok etkileyici bir aşağılanma! (Ç.N.)</span>
    </div>

    <div class="si-footnote html5_aside epub-type_footnote" id="f76">
      <a class="si-backref" href="#ref_f76">76</a><span class="si-footnote-text">. (İng.) Centilmence. (Ç.N.)</span>
    </div>

    <div class="si-footnote html5_aside epub-type_footnote" id="f77">
      <a class="si-backref" href="#ref_f77">77</a><span class="si-footnote-text">. (Fr.) Zaman seni hırpalar; ama kutsanmış bir ânında cesaretin seni koruyacaktır. (Ç.N.)</span>
    </div>

    <div class="si-footnote html5_aside epub-type_footnote" id="f78">
      <a class="si-backref" href="#ref_f78">78</a><span class="si-footnote-text">. (Fr.) Sen benim şiirlerimde ve güzel romanlarımda yaşayacaksın. (Ç.N.)</span>
    </div>
  </div>
</body>
</html>