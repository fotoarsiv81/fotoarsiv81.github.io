<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Dolandırıcı Felix Krull'un İtirafları</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="sayfa-bosluk html5_section">
    <h1>Yedinci bölüm</h1>

    <p>Başmelek Mikail Yortusu’nda esen sonbahar rüzgârları, caddeleri süsleyen ağaçların sararan yapraklarını dökmeye başladığında vaftiz babam Schimmelpreester’in ülke dışındaki bağlantıları sayesinde benim için bulduğu işe başlama günüm gelip çatmıştı; yanına bir hizmetçi kız alarak pansiyon işini hayli geliştirmiş olan annemle sarılıp vedalaştıktan sonra, bindiği trenin hızla dönen tekerlekleri bu genç adamı ve küçük bir bavula tıkıştırdığı az sayıdaki eşyasını bundan sonraki yaşamını sürdüreceği çok önemli bir kente, Fransa’nın başkenti Paris’e götürüyordu.</p>

    <p>Tıngır tıngır giden trenin birbiri ardına sıralanan vagonlarından birinin içinde, sarı tahta bankların üzerinde rasgele oturmuş alt tabakadan gelme sefil görünümlü yolcular, bütün gün ortalıkta dolaşıyor, uyuyup horluyor, ağızlarını şapırdatıp gevezelik ediyor ve kâğıt oynuyorlardı. Onların arasında bulunan iki ila dört yaşlarındaki birkaç çocuk, her ne kadar bağırıp zırlasa da, onların sefil görüntüleri yüreğimi daha çok sızlatıyordu. Onlara annemin bir kese içinde bana yolluk olarak verdiği ucuz türden kremalı kurabiyelerden verdim; zira paylaşmayı küçüklüğümden beri hep sevmişimdir, biraz büyüdükten sonra da zenginlerden edindiğim küçük servetimle bazı iyi şeyler de yaptım. Bu çocuklar tıpış tıpış yanıma geliyorlar, kirli ve yapışkan elleriyle bana dokunup çocuksu tavırlarla bir şeyler söylemeye çalışıyorlardı, ben de onlara aynı şekilde karşılık veriyordum ve bu da onların çok hoşuna gidiyordu. Her ne kadar oradaki yetişkinlerden uzak durmaya çalışmış olsam da, çocuklarla olan diyaloğum bazı yetişkinlerin bana iyi gözle bakmalarına neden olmuştu, oysa ben bunu özellikle ve bilinçli olarak yapmamıştım. Bu bir günlük tren yolculuğu bana şunu bir kere daha öğretti ki akıl ve ruh, insani güzelliği ve insani cazibeyi ne kadar çok severse, böyle ayaktakımıyla karşılaşınca o kadar çok sarsılıyor insan. Kuşkusuz bu insanların sefillikleri kendi kabahatleri değil, onların küçük şeylere sevinirken çok ağır sorunları olduğunu, bir mahlûk gibi yaşadıklarını, acı çektiklerini ve hayatta kalma mücadelesi verdiklerini biliyorum. Ahlaki açıdan bakılırsa, herkesin ilgi görmeye ve sevilmeye hakkı var. Fakat doğanın bana bahşettiği böylesine hırslı ve aynı zamanda yaralayıcı bir güzellik, bakışlarımı bu tür sefil insanlardan kaçırmaya zorluyordu. Ancak küçük yaştakilere katlanabiliyor insan, tıpkı benim o çocuklara kurabiye verip onlar gibi konuşarak ve onları güldürerek iyi niyetliliğimi göstermeye çalıştığım gibi.</p>

    <p>Ama ben okurun biraz rahatlaması için burada araya girip üçüncü sınıf bir vagonda bana hiç de yakışmayan bu insanlarla yol arkadaşlığı yapmamın ilk ve son olduğunu da eklemek istiyorum. Yazgı denilen ve aslında bizim kendimiz olan şey, bilinmeyen ama kaçınılması mümkün olmayan yasaların gücüyle bir çıkış yolu bularak bu olayın bir daha tekrarlanmamasını sağladı.</p>

    <p>Doğal olarak biletimle ilgili hiçbir sorun yoktu; biletimle birlikte kendimle ilgili de herhangi bir sorunumun olmaması, gün boyunca oturduğum tahta köşemde yanıma gelen kaba saba paltolar giymiş temiz kalpli kondüktörlerin biletimi inceleyip zımbayla deldikten sonra, görevlerini yerine getirmiş olmanın verdiği tatmin duygusuyla hiçbir şey söylemeden onu bana geri vermeleri beni çok sevindiriyordu. Kondüktörler işlerini yaparken hiç konuşmuyorlardı, yüzlerindeki donuk ifade yapaylığa varan bir umursamazlığı çağrıştırıyordu, bu davranışlarıyla belli ki yolculara karşı mesafeli durup meraklı bakışlardan uzak kalmak istiyorlardı; insanlar, özellikle de memurlar, başka insanlarla karşılaştıklarında genellikle böyle bir yüz ifadesi takınmaları gerektiğine inanırlar. Trende yanıma gelip biletimi delen o dürüst memur kuşkusuz bununla geçimini sağlıyordu: Onun herhangi bir yerde kendisini bekleyen bir evi, parmağında evlilik yüzüğü, karısı ve çocukları vardı. Ancak onu insani ilişkilerden tamamen yoksunmuş gibi düşünüp yalnızca bir hizmet kuklası olarak görmek, itiraf etmeliyim ki, çok uygunsuz olurdu. Ancak benim kendime özgü bir yaşam geçmişim vardı ve kondüktör bunu dikkate alabilir, bana bununla ilgili sorular sorabilirdi ama bu onun haddi değildi ve saygınlığına da yakışmazdı. Yaşamın bir kuklası olarak yolculuk eden benim gibi birisinin kişiliğinde onu ilgilendiren tek şey, biletimin geçerli olmasıydı. Eğer biletimin süresi geçmiş olup elimden alınmış olsaydı ne yapardım bilemiyorum; o zaman memurun bunu görmezden gelmesini beklerdim herhalde.</p>

    <p>Bu davranışta doğal olmayan ve aslında yapay olan bir şey var ama şunu da itiraf etmem gerekir ki, bu davranış biçiminin dışına çıkmak çok büyük sorunlara neden olur, hatta kurallardan birazcık sapmak bile insanın başını çoğu zaman feci şekilde ağrıtabilirdi. Gerçekten de akşama doğru, belinde lambasıyla görevini yapan kondüktörlerden birisi yanıma geldi, biletime uzun uzun baktı ve gençliğime yorduğum bir gülümsemeyle biletimi bana geri verdi.</p>

    <p>Nereye gittiğimin açıkça belli olmasına rağmen, “Paris’e mi?” diye sordu.</p>

    <p>Başımı samimi bir şekilde sallayarak,“Evet, sayın kondüktör, oraya gidiyorum,” diye yanıtladım onu.</p>

    <p>“Orada ne yapacaksınız?” diye sorma cesaretini gösterdi.</p>

    <p>“Biliyor musunuz, orada tavsiye üzerine bir otelcilik işinde çalışacağım.”</p>

    <p>“Bak sen!”dedi. “O zaman bol şans.”</p>

    <p>“Size de sayın başkondüktör,” diye yanıt verdim ona. “Lütfen eşinize ve çocuklarınıza selamlarımı iletin!”</p>

    <p>“Peki, teşekkürler – hay aksi, bu da nesi!” gibi tuhaf sözcükler kullanıp şaşkın şaşkın gülerek yanımdan uzaklaşırken sendeledi ve ayağı takılmış gibi yaptı ama zeminde ayağının takılacağı herhangi bir şey yoktu; gördüğü insani davranış onun aklını başından almış, dengesini bozmuştu.</p>

    <p>Hudut istasyonuna gelip bagajlarımızla trenden indikten sonra, gümrükten geçerken son derece neşeliydim ve içim çok rahattı çünkü küçük bavulumun içinde memurlardan saklamam gereken hiçbir şey yoktu; ayrıca uzun bekleme süresi de keyfimi kaçırmamıştı çünkü gümrük memurları doğal olarak alt sınıftan yolcuların bavullarındaki eşyaları tek tek boşaltıp ortalığa saçarlarken, zengin yolculara öncelik tanıyorlardı. Sonunda ben de birkaç parça eşyamı bavulumdan çıkarıp memurun önüne koydum, her bir gömleği ve her bir çorabı içinden yasak bir şeyler çıkacakmış gibi havada sallamayıp silkelemeye hazır bir yüz ifadesiyle hareket eden memura, önceden hazırladığım cümleleri sıralayarak onu kendi tarafıma çekmeyi başardım ve böylece eşyalarımın tek tek havada sallanıp silkelenmesini önlemiş oldum. Zira Fransızlar konuşmayı çok severler ve konuşulanlara saygı duyarlar – bunda çok da haklılar! Zaten insanı hayvandan ayıran özellik de konuşmadır, bir insan güzel konuştuğu ölçüde hayvandan ayrılır varsayımı hiç de saçma değil, hele insan bir de Fransızca konuşuyorsa. Eski Yunan’ın mutlu insanlarının, kendi dillerini, yeryüzünde konuşulan en güzel dil olarak görmeleri ve bunun dışında kalan dilleri de ilkel kavimlere özgü köpek havlaması ve ördek sesine benzetmeleri gibi, Fransızlar da kendi dillerini bütün insanlığın dili olarak görürler; bunun dışındaki dünya ise Yunancayı az ya da çok en kibar dil olarak kabul eder, tıpkı bizim bugün Fransızcayı en kibar dil olarak kabul etmemiz gibi.</p>

    <p>“<em>Bonsoir, Monsieur le commissaire!</em>”<a class="si-noteref epub-type_noteref" href="#f3" id="ref_f3">3</a> diyerek memuru selamlarken, “<em>commissaire</em>” sözcüğünün üçüncü hecesini boğuk bir ses tonuyla ve şarkı söyler gibi biraz uzattım. “<em>Je suis tout à fait à votre disposition avec tout ce que je possède. Voyez en moi un jeune homme très honnête, profondément dévoué à la loi et qui n</em><span class="ana-metin char-style-override-23" xml:lang="tr-TR">ʼ</span><em>a absolument rien à déclarer. Je vous assure que vous n’avez jamais examiné une pièce de bagage plus innocente</em>.”<a class="si-noteref epub-type_noteref" href="#f4" id="ref_f4">4</a></p>

    <p>“<em>Tiens!</em>”<a class="si-noteref epub-type_noteref" href="#f5" id="ref_f5">5</a> dedi memur ve beni daha yakından inceledi. “<em>Vous semblez être un drôle de petit bonhomme. Mais vous parlez assez bien. Êtes-vous Français?</em>”<a class="si-noteref epub-type_noteref" href="#f6" id="ref_f6">6</a></p>

    <p>“<em>Oui et non</em>,”<a class="si-noteref epub-type_noteref" href="#f7" id="ref_f7">7</a> diye yanıt verdim ona. “<em>A peu près. A moitié... à demi, vous savez. En tout cas, moi, je suis un admirateur passionné de la France et un adversaire irréconciliable de l’annection de l’Alsace-Lorraine!</em>”<a class="si-noteref epub-type_noteref" href="#f8" id="ref_f8">8</a></p>

    <p>Yüzü, benim ciddi ve gergin diye adlandırabileceğim bir ifadeye büründü.</p>

    <p><em>Monsieur</em>, dedi memur ciddi bir şekilde, “<em>je ne vous gêne plus longtemps. Fermez votre malle et continuez votre voyage à la capitale du monde avec les bons vœux d’un patriote français!</em>“<a class="si-noteref epub-type_noteref" href="#f9" id="ref_f9">9</a></p>

    <p>Ben teşekkür edip üç beş parça eşyamı toplarken memur da bavulumun henüz açık olan kapağının üstüne tebeşirle işaret koydu. Ancak eşyalarımı hızlı hızlı yeniden valizime yerleştirirken, şeytan beni dürttü ve benim temiz diye övündüğüm nesnenin masumiyetini kaybetmesini istedi çünkü valizimin içine bana ait olmayan bir parça da girmişti. Yanı başımda, memurların denetim görevlerini yaptıkları saç kaplı bariyerin ve bagaj tezgâhının yanında, üstüne vizon manto giymiş ve başına balıkçıl kuşu tüylerinin süslediği çan biçimli kadife şapka takmış orta yaşlı bir hanım, açık duran büyük valizinin üstünden başını kaldırmış, eşyalarını kontrol eden memurla hararetli bir tartışmaya girişmişti; görünüşe bakılırsa memur elinde tuttuğu birkaç dantelle ilgili olarak kadından daha farklı düşünüyordu. Gümrük memurunun kadının yanında getirdiği güzel eşyalarının arasından çekip çıkardığı tartışma konusu danteller ve daha başka pek çok şey, benim eşyalarımla karışacak kadar yakında duruyordu, en yakınında ise içinde mücevherat varmış gibi görünen, zar şeklinde sahtiyan kaplı bir kutucuk vardı ve bu kutucuk, kendisiyle arkadaş olduğum memurun tebeşirle “gördüm” işareti yaptığı sırada, benim bavulumun içine girivermişti. Bu, yapılan bir şeyden çok olup biten bir şeydi, herhangi bir çaba göstermeden keyifli bir ânın ürünü olarak valizimin içine girivermişti, daha doğrusu güzel konuşmam sayesinde bu ülkenin otoriteleriyle kurduğum iyi ilişkinin sağladığı keyifli bir ruh halinin ürünüydü. Yolculuğumun geri kalan kısmında bu rastlantısal edinimimi neredeyse hiç düşünmedim, zihnimde belli belirsiz şu soru vardı yalnızca: Acaba bu hanım, eşyalarını bavuluna yerleştirirken, bu kutucuğun yok olduğunu fark etmiş miydi, etmemiş miydi? Bu konu hakkında yakın bir zamanda daha ayrıntılı şeyler öğrenecektim.</p>

    <p>Böylece trenim yavaşlamış bir tempoyla ve ara sıra durarak –on iki saat süren bir yolculuktan sonra– kuzey garına girmişti, portörler zengin yolcularla hararetli bir şekilde konuşup onların bagajlarıyla ilgilenirken ve kondüktörler çantaları ve battaniye rulolarını hiç rahatsızlık duymadan kapılardan ve pencerelerden portörlere uzatırken, bu zavallı delikanlı, yolculuk ettiği üçüncü sınıf yolcuların oluşturduğu kalabalığın arasından sessizce trenden indi ve hiç kimsenin dikkatini çekmeden elinde bavuluyla, gürültülü ve pek de sevimli görünmeyen gardan dışarı çıktı. Dışarıda, çamur içindeki caddede (çünkü ince ince yağmur yağıyordu) bekleyen faytoncular elimdeki bavulu görünce, buyur etmek amacıyla ellerindeki kırbaçları bana doğru tutup, “Hey! Gidelim mi, <em>mon petit</em>?”<a class="si-noteref epub-type_noteref" href="#f10" id="ref_f10">10</a> ya da, “<em>Mon vieux,</em>”<a class="si-noteref epub-type_noteref" href="#f11" id="ref_f11">11</a> ya da buna benzer ifadelerle sesleniyorlardı. Ancak faytonun ücretini neyle ödeyecektim? Neredeyse hiç param yoktu. Bavuluma giren o küçük kutu parasal durumumun düzelmesi anlamına gelecekse de kutunun içindekileri satmanın henüz zamanı değildi. Ayrıca çalışmayı düşündüğüm işyerinin önüne faytonla gelmek de pek yakışık almazdı. Oraya yürüyerek gitmeye karar verdim ama yol da oldukça uzaktı. Yoldan gelip geçenlere, Place Vendôme’a (dikkat çekmemek için ne otelin adından ne de Rue-Saint-Honoré’den söz ettim) gitmek için hangi tarafa yönelmem gerektiğini kibarca sordum ancak insanlar bir an bile durup beni dinlemek istemiyorlardı. Gerçi görüntümle dilenciye benzemiyordum, zira annem yolculuk için üstüme başıma bir şeyler alayım diye bana birkaç gümüş para vermişti. Ayakkabılarım yeni pençelenmiş ve yamanmıştı, üzerimde cepleri müflon bir ceket vardı, buna uygun olarak da sarı saçlarımın pırıl pırıl dışarıya taştığı güzel bir kep giymiştim. Ancak bagajını taşıyacak bir portör tutamayıp caddelerde varını yoğunu kendisi sürükleyen, faytona binmeye de gücü yetmeyen bir delikanlı, uygar dünyanın yetiştirdiği bu insanlar tarafından ne bir kelime konuşmaya ne de bir bakışa değer bulunur; ya da daha doğrusu, içlerindeki belli bir korku, onları böyle kişilerle ilişki kurmamaları konusunda uyarır; çünkü rahatsız edici görüntülerinden ve yoksulluklarından dolayı böyle insanlardan kuşku duyulur ve böyle bir hatalı imalatla karşılaşıldığında, görmezden gelmenin doğru olacağı düşünülür. Gerçi “yoksulluk ayıp değildir” denir; ama sadece denir işte. Çünkü varlıklı insanlar için yoksulluk son derece ürkütücü bir kavramdır, yarı yarıya bir kusur ve nedeni belli olmayan bir suçlamadır, bütünüyle bakılırsa son derece iticidir ve böyle biriyle ilişki kurmak, çok tatsız sonuçlara yol açar.</p>

    <p>İnsanların yoksullara karşı davranışı içimi her zaman acıtmıştı, burada da aynı davranış biçimini görüyordum. Sonunda, nedendir bilmiyorum ama içi kap kacak dolu eski bir çocuk arabasını iten bir teyzeyi durdurdum; bu teyze bana sadece gideceğim yolu tarif etmekle kalmadı, aynı zamanda o meşhur alana giden otobüse nereden bineceğimi de söyledi. Otobüsün ücretini karşılayacak birkaç meteliğim vardı cebimde, bu nedenle kadının verdiği bilgiye çok sevinmiştim. Yaşlı teyze bu bilgiyi bana verirken, yüzüme baktıkça dişsiz ağzı genişliyor, mutlu mutlu gülümsüyordu; sonunda kuru ve sert eliyle yanağımı okşayarak, “<em>Dieu vous bénisse, mon enfant!</em>”<a class="si-noteref epub-type_noteref" href="#f12" id="ref_f12">12</a> dedi. Onun yüzümü okşayışı, daha güzel ve daha yumuşak eller tarafından okşanmaktan çok daha fazla mutlu etmişti beni.</p>

    <p>Paris, trenden inip kuzey garı yönündeki kaldırımlarda yürüyen bu delikanlının üzerinde önceleri pek de büyüleyici bir etki bırakmıyor, göz alıcı canlılık ve mükemmellik kuşkusuz giderek artıyordu; ama kentin kalbini oluşturan büyük semtlere yaklaştıkça, görkemli binalar ve olağanüstü güzellikler çoğalıyor ve ben bunlara, erkek olarak yenmesini bildiğim ürkeklik duygusuyla olmasa da, hayranlıkla ve derin bir saygıyla bakıyordum; otobüste güçlükle bulduğum dar bir koltuğa oturmuş ve küçük valizimi dizlerimin üstüne koymuş bir halde, dışarıdaki muhteşem güzellikleri, caddelerin ve meydanların göz kamaştırıcı parıltısını, gümbür gümbür gidip gelen arabaları, yayaların çokluğunu, rengârenk ışıklarıyla her şeyi sunan dükkânları, insanı kendine çeken kafeleri ve restoranları, ampullerden ve ark lambalardan yayılan bembeyaz ışıkla insanın gözünü alan tiyatro binasının ön cephesini seyrederken, kondüktör zavallı babamın ağzından tatlı bir vurguyla sık sık duyduğum “Place de la Bourse”, Rue du Quatre Septembre”, Boulevard des Capucines”, Place de l’Opéra” gibi isimleri ve daha pek çoklarını söylüyordu.</p>

    <p>Gazete satıcılarının cıyak cıyak bağrışmalarının karıştığı gürültü, insanın kulağını sağır edecek gibiydi, caddelere taşan ışıklar insanın aklını başından alacak kadar yoğundu. İnsanlar kahvelerin önlerinde, koruyucu tentelerin altında, başlarında şapkaları ve üstlerinde paltolarıyla küçük küçük masalara oturmuş, sohbet ediyorlardı; birtakım karanlık tipler onların ayaklarının aralarında sigara izmaritleri toplarken, onlar bastonlarını dizlerinin arasına sıkıştırmışlar, tiyatrodaki localarından oyun seyreder gibi trafikteki hareketliliği izliyorlardı. Oturanlar, bu adamlarla ilgilenmiyor ve onların ayaklarının arasında sürünmelerinden rahatsızlık duymuyorlardı. Açıkçası, onlar bu durumu uygarlığın yarattığı bir gerçek olarak görüyorlar ve bu adamların böyle mutlu bir şekilde ayaklarının altında sürünmelerine bakarak kendilerini güvende hissedip keyiflerine bakıyorlardı.</p>

    <p>Burası Opera Meydanı’nı, Place Vendôme’a bağlayan mağrur Rue de la Paix ve ben burada, güçlü bir imparatorun heykeliyle taçlanmış bir sütunun yanından asıl hedefim olan yere ancak kültürlü bir insanın bilebileceği Rue de Rivoli’nin paralelindeki Saint-Honoré Caddesi’ne yürüyerek gitmek üzere otobüsten indim. Oteli bulmam kolay olmuştu, büyük harflerle ve parlak ışıklarla yazılmış “Saint James and Albany” tabelasını daha uzaktan net bir şekilde görüyordum.</p>

    <p>Otele giriş çıkış yapanlar vardı. Koydukları bavullarla iyice ağırlaşan kiralık arabalara binmeye hazırlanan zengin konuklar, kendilerine yardım eden hizmetçilere bahşişlerini verip otelden ayrılırken, öteki yamaklar da yeni gelenlerin arabalardan inen bagajlarını içeriye taşıyordu. Kentin en seçkin semtindeki bu heybetli ve pahalı otele sessizce girme yürekliliğinden beni mahrum bırakan belli bir çekingenlik duyduğumu itiraf etmekle okurun gülümsemesine neden olduğumu biliyorum. Ancak hak ve görev anlayışı, beni yüreklendirmek için birleşmiyor muydu? Ben bu otele çalışmak için gönderilmemiş miydim? Vaftiz babam Schimmelpreester bu kurumun sahibinin çok yakın bir dostu değil miydi? Buna rağmen alçak gönüllülüğüm, gelen yolcuların girdiği camlı iki döner kapıdan birini kullanmak yerine, bagaj taşıyıcılarının kullandığı yan taraftaki açık girişi kullanmamı öğütledi bana. Ancak taşıyıcılar beni ne sanıyorlardı bilmiyorum ama benim buraya ait olmadığımı düşünerek buradan geçmeme izin vermediler; bu durumda, elimde küçük valizimle o muhteşem kapılardan birini kullanmaktan başka çarem yoktu; kapı dönerken duyduğum derin utanca, bir de kapının önünde duran kırmızı üniformalı kominin içeri girebilmem için bana yardım etmesi eklendi. Ben de hiç düşünmeden o iyi kalpli teyzenin kullandığı cümleyi kullanarak: “<em>Dieu vous bénisse, mon enfant!</em>” dedim ona; bunun üzerine komi, trende birlikte yemek yediğim çocuklar gibi katıla katıla güldü.</p>

    <p>Kendimi porfir sütunların ve ara kat yüksekliğinde bir galerinin çevrelediği görkemli bir lobinin içinde buldum, kıyafetlerinden yola çıkmaya hazır oldukları anlaşılan konuklar bir oraya bir buraya koşuşturuyorlardı, aralarında, sütunların yanındaki halıların üstüne konulan derin koltuklara gömülmüş, kucaklarında titreyen köpekleriyle bekleyen hanımlar da vardı. Üniformalı oğlanlardan biri pek de yakışık almayan bir hizmet anlayışıyla elimdeki küçük bavulu almak istedi ancak ben buna izin vermedim ve sağa dönerek ne tür bir hizmet verildiği rahatlıkla anlaşılan danışma masasının önüne geldim; masanın başında solgun benizli ve soğuk bakışlı, üstüne yaldızlı bir ceket giymiş ve görüldüğü üzere yüksek bahşiş almaya alışık bir adam oturmuş, önünde bekleyen konuklara üç ya da dört dilde bilgi sunuyor ve kibar bir gülümseyişle müşterilere odalarının anahtarını veriyordu. Kendisine genel müdür Stürzli’nin binada olup olmadığını, eğer binadaysa, beni ona takdim etmesinin mümkün olup olmadığını sormak için uzunca bir süre beklemek zorunda kaldım.</p>

    <p>Görevli şaşkın şaşkın yüzüme bakarak, “Mösyö Stürzli’yle mi görüşmek istiyorsunuz?” diye sordu aşağılayıcı bir sesle. “Peki siz kimsiniz?”</p>

    <p>“Otelin yeni elemanıyım,” diye yanıtladım onu, “Sayın genel müdüre özel olarak tavsiye edilmiş biriyim.”</p>

    <p>Bu kendini beğenmiş adam, “<em>Étonnant!</em>”<a class="si-noteref epub-type_noteref" href="#f13" id="ref_f13">13</a> dedi ve beni derinden yaralayan alaylı bir tavırla şunları ekledi:</p>

    <p>“Mösyö Stürzli’nin saatlerdir büyük bir sabırsızlıkla ziyaretinizi beklediğinden kuşkum yok, zahmet olmazsa birkaç adım ötedeki resepsiyona gidin.”</p>

    <p>“Binlerce teşekkürler, <em>Monsieur le concierge</em>,”<a class="si-noteref epub-type_noteref" href="#f14" id="ref_f14">14</a> diye yanıt verdim. “Dilerim, ileride müşterilerden yüklü bahşişler alırsınız ve en kısa zamanda kendi özel yaşamınıza geri dönebilecek duruma gelirsiniz!”</p>

    <p>Arkamdan, “Budala!” diye bağırdığını duydum. Ancak onun böyle demesine hiç alınmadım ve üzülmedim. Elimdeki bavulu danışma masasından birkaç adım ötede, salonun aynı tarafında bulunan resepsiyona taşıdım. Burası danışma masasından daha da yoğundu. Ciddi kıyafetler giymiş pek çok yolcu, çalışan iki resepsiyon görevlisi beyden kendileriyle ilgilenmelerini bekliyorlardı; rezervasyonlarıyla ilgili sorular soruyorlar, kendilerine tahsis edilen odaların numaralarını alıyorlar, kimlik bilgilerini kayıt formuna yazıyorlardı. Masanın önündeki bariyere kadar gelmek için uzunca bir süre sabretmem gerekti; ama sonunda bu iki adamdan daha genç, sanki havayla hiç temas etmemiş gibi soluk bir ten rengine sahip, burma bıyıklı ve kelebek gözlüklü olanın karşısına gelebildim.</p>

    <p>Biraz çekinerek bana bir şeyler söylemesini beklerken, “Oda mı istiyorsunuz?” diye sordu.</p>

    <p>“Yok, yok, öyle değil, sayın müdürüm,” dedim gülümseyerek. “Eğer şimdiden söylemeye hakkım varsa, ben buraya aitim. Adım Krull, önadım da Felix ve ben Herr Stürzli ile onun yakın dostu olan vaftiz babam Profesör Schimmelpreester arasındaki anlaşma gereği, bu otelde yardımcı eleman olarak çalışmak üzere geldiğimi bildirmek isterim. Yani...”</p>

    <p>Resepsiyon görevlisi alçak bir sesle ve sinirli bir şekilde, “Arkaya geçin!” diye emretti. “Lütfen! <em>Tamamen</em> arkaya geçin!” O bunu söylerken, odayla uyumlu solgun yüzü kızarmaya başladı ve huzursuz oldu; henüz üniforma giymemiş yeni bir görevlinin karşısına gelmesi, sefil görüntüsüyle bir insan gibi ortalıkta dolaşması belli ki onu, konukların önünde çok mahcup etmişti. Gerçekten de resepsiyonda işlem yapan konuklardan bazıları meraklı bakışlarını bana yöneltmiş, kayıt formlarını doldurmayı bir tarafa bırakıp bana bakıyorlardı.</p>

    <p>“<em>Certainement</em>, <em>Monsieur le directeur!</em>”<a class="si-noteref epub-type_noteref" href="#f15" id="ref_f15">15</a> diye yanıt verdim ona ezik bir sesle ve benden sonra gelenlerin en arkasına geçtim. Aslında sırada bekleyen fazla kişi kalmamıştı, birkaç dakika sonra <em>réception</em>’un önü, tabii geçici olarak, tamamen boşalmıştı.</p>

    <p>Uzağında durduğum solgun yüzlü adam, “Evet, şimdi size gelelim,” diyerek bana döndü.</p>

    <p>Yerimden hiç kıpırdamadan, “<em>L’employé-voluntaire Félix Kroull</em>,”<a class="si-noteref epub-type_noteref" href="#f16" id="ref_f16">16</a> dedim; çünkü yakınına gelmek için onu zorlamak istiyordum.</p>

    <p>“Yaklaşsanıza!” dedi bana sinirli bir şekilde. “Bu mesafeden sizinle konuşmak isteyeceğimi mi sanıyorsunuz?”</p>

    <p>Ona doğru yaklaşarak, “Sizin emriniz üzerine burada bekliyordum, sayın müdürüm,” diye karşılık verdim, “sizin yeni emrinizi bekliyordum.”</p>

    <p>“Benim emrimin nedeni çok açık,” diye devam etti resepsiyon görevlisi. “Burada ne işiniz var sizin? Otel müşterisi gibi salona girip böyle rahat bir şekilde <em>clièntele</em>’ imizin<a class="si-noteref epub-type_noteref" href="#f17" id="ref_f17">17</a> arasına karışmaya nasıl cüret edersiniz?”</p>

    <p>Başımı öne eğerek, “Eğer bu bir hataysa, binlerce kez özür dilerim,” dedim. “Size ulaşmak için salona, ön cephedeki döner kapıdan girmekten başka bir yol bulamadım ancak sizi temin ederim ki, sizinle görüşebilmek için en kötü, en karanlık, en gizli ve en arkadaki yol bile benim için çok değerli olurdu.”</p>

    <p>“Bu nasıl bir konuşma biçimi böyle?” dedi ve solgun yanaklarında hafif bir kızarma başladı. Onun yüzünün kızarması hoşuma gitmişti.</p>

    <p>“Görünüşe bakılırsa, siz ya biraz kaçıksınız ya da çok zekisiniz,” diye ekledi.</p>

    <p>“Zekâmın makul sınırlar içinde olduğunu amirlerime en kısa sürede kanıtlamayı umuyorum,” dedim.</p>

    <p>“Bunun için size fırsat tanınacağından çok kuşkuluyum,” dedi resepsiyon görevlisi. “Şu anda çalışanlarımız arasında yeni birine ihtiyaç olduğunu sanmıyorum.”</p>

    <p>“Benimle ilgili olarak sayın genel müdür ve onun gençlik arkadaşı –ki kendisi benim vaftiz babamdır– arasında bir sözleşme yapıldığından size söz etme cesaretinde bulunmuştum. Herr Stürzli’yle görüşmek istediğimi size bilinçli olarak söylemedim çünkü o eminim ki benimle yüz yüze gelmeyi sabırsızlıkla beklemiyordur, onunla mutlaka görüşeceğim diye hayallere kapılmak istemiyorum; benim çabam ve isteğim daha çok size, siz sayın müdürüme geldiğimi bildirmek, nerede ve hangi işte çalışacağım ve kuruma ne tür hizmette bulunacağım konusunda sizden talimat alma yönündeydi.”</p>

    <p>Onun, “<em>Mon Dieu</em>, <em>mon Dieu!</em>”<a class="si-noteref epub-type_noteref" href="#f18" id="ref_f18">18</a> diye mırıldandığını duyuyordum, bu arada yan duvardaki bir raftan kalın bir kitap aldı ve sağ elinin iki ortaparmağını tekrar tekrar dudağının üstüne koyup ıslatarak sayfaları sinirli sinirli çevirmeye başladı. Sayfaların arasında herhangi bir yerde durduktan sonra bana şunları söyledi:</p>

    <p>“Kim olursanız olun, şimdi buradan hemen defoluyorsunuz ve kendinize buradan daha çok yakışan bir yere gidiyorsunuz! İşe alınmanız öngörülmüş, bu kadarı doğru...”</p>

    <p>“Zaten en önemli nokta da bu,” dedim ben de.</p>

    <p>Resepsiyon görevlisi, “<em>Mais oui</em>, <em>mais oui!</em>”<a class="si-noteref epub-type_noteref" href="#f19" id="ref_f19">19</a> dedi ve bana sırtını dönerek büronun arkasındaki bir bankta, ellerini dizlerinin üstünde koymuş, kendilerine verilecek herhangi bir görevi bekleyen yeniyetme üniformalı komilerden birine dönerek, “Bob, şuna üst kattaki dört numaralı <em>dortoir des employés</em>’yi<a class="si-noteref epub-type_noteref" href="#f20" id="ref_f20">20</a> göster! <em>Élévateur de bagage</em>’ı<a class="si-noteref epub-type_noteref" href="#f21" id="ref_f21">21</a> kullanın! Yarın sabah bizden haber alırsınız,” dedi arkamdan. “Hadi kaybol şimdi!”</p>

    <p>İngilize benzeyen çilli yüzlü bu oğlan benimle beraber geldi.</p>

    <p>“Biraz bavulumu taşısanız iyi olur,” dedim yukarı çıkarken, “sizi temin ederim ki, bavulun ağırlığından iki kolum birden uyuştu.”</p>

    <p>Yayarak konuştuğu Fransızcasıyla, “Peki ama bunun için bana ne vereceksiniz?” diye sordu.</p>

    <p>“Verecek hiçbir şeyim yok.”</p>

    <p>“O zaman bavulunu öyle de taşırım. Dört numaralı <em>dortoir</em>’a gideceğiniz için sevinmeyin! Orası çok kötü. Barındığımız yerlerin hepsi çok kötü. Ücretler gibi yeme içme de çok kötü. Ancak grev yapmayı düşünmek mümkün değil. Yerimize geçmeye hazır o kadar çok kişi var ki. Aslında bu sömürü sandığını bütünüyle yakıp kül etmek lazım. Bilmelisiniz ki, ben bir anarşistim, <em>voilà ce que suis</em>.<a class="si-noteref epub-type_noteref" href="#f22" id="ref_f22">22</a>”</p>

    <p>Çok sevimli ve çocuksu bir oğlandı. Birlikte beşinci kattaki çatı katına çıktık, orada bavulumu verdi ve bir yolluğun bile serili olmadığı kötü aydınlatılmış koridora açılan bir kapıyı göstererek, “<em>Bonne chance</em>,”<a class="si-noteref epub-type_noteref" href="#f23" id="ref_f23">23</a> dedi.</p>

    <p>Kapıdaki tabela söyleneni doğruluyordu. Her olasılığa karşı kapıyı çaldım ama içeriden herhangi bir yanıt gelmedi. Saat onu geçmiş olsa da, yatakhane hâlâ karanlık ve boştu. Tavandan aşağıya doğru sarkan elektrikli lambayı açtığımda, yatakhanenin görüntüsü insana hoş bir duygu vermiyordu gerçekten. Üzerinde gri renkli çuha battaniyeleri ve uzun süredir yıkanmadığı belli olan alçak yastıklar bulunan sekiz yatak, ranza şeklinde ikişer ikişer yan duvarlara dizilmişti. Üsteki yatakların hizasında yer alan açık raflara, yatanların bavulları yerleştirilmişti. Tek penceresi hava boşluğuna açılan bu odanın hiçbir lüksü yoktu, yatmak için kesinlikle uygun bir yer değildi, genişliği uzunluğunun çok gerisinde kaldığı için odanın ortasında çok az hareket alanı kalıyordu. Herhalde insanlar yatarken elbiselerini ya yatakların uçlarına koyuyorlardı ya da açık raflarda duran bavulların üstüne.</p>

    <p>Düşünüyorum da kışladan kaçmak için bu kadar uğraşmama gerek yokmuş meğer; çünkü askerî kışla bu mekândan daha sıkıcı olmazdı herhalde, belki daha sevimli bile olabilirdi. Zaten uzun zamandır hayatım kolay geçmiyordu, güller üstünde yatmıyordum, o neşeli baba ocağımızın elimizden çıkmasından beri rahat yüzü görmemiştim; ayrıca şunu da öğrenmiştim ki, insanın içinde bulunduğu durumlar belli bir süre sonra acı vermeye başlıyor; evet, bunlar ne kadar çok acı verici olsalar da, her zaman olmasa bile, mutlu insanların doğası gereği, salt alışkanlığa dayanmayan belli bir esnekliğe sahip olduklarını da biliyordum. Aynı durumlar herkes için geçerli olmayabilir ve ben burada iddia ediyorum ki, insanın yaşadığı ve bildiği şeyler büyük ölçüde onun değişmesine tabidir.</p>

    <p>Yaşamı çirkin ve acımasız yönlerinden çok, yumuşak ve güzel yönleriyle gözlemlemeye teşvik eden felsefi düşüncelerle kafasını doldurmuş bir adamın, konudan uzaklaşmasını okurun anlayışla karşılamasını diliyorum. – Yatakhanedeki raflardan biri boştu, dolayısıyla içerideki sekiz yataktan birinin de boş olacağını düşündüm ancak hangi yatağın boş olduğunu ne yazık ki bilemiyordum; yolculuktan yorgun düşmüştüm ve genç ruhum bir an önce uyumak istiyordu ama öteki oda arkadaşlarımın gelmelerini beklemekten başka çarem yoktu. Bir süre kapısı yatakhaneye açılan banyoyu inceleyerek kendimi oyalamaya çalıştım. Banyonun içinde kaideler üzerine yerleştirilmiş beş tane sıradan lavabo vardı, lavaboların önlerine muşambadan paspaslar serilmişti, yan taraflarına testiler ve kovalar konmuştu ve kaidelerin yan taraflarındaki çubuklara da havlular asılmıştı. Hiç ayna yoktu. Bunun yerine banyonun kapısına ve duvarlarına, mekân izin verdiği ölçüde yatakhanenin duvarlarına çeşitli magazin dergilerinden kesilmiş tahrik edici kadın resimleri raptiyelenmişti. Pek de rahatlayamadan yatakhaneye geri döndüm ve bir şeylerle oyalanmak için, hazır olsun diye pijamamı bavulumdan çıkarırken, gümrük muayenesi sırasında bavulumun içine kayıveren o küçük sahtiyan kutu geldi elime, kutuyu yeniden görmenin verdiği keyifle içindekileri incelemeye başladım.</p>

    <p>Bütün bu geçen zaman içinde kutunun içeriğiyle ilgili olarak ruhumun derinliklerinde gizli bir merak yok muydu acaba, bu kutuyla tanışmak için pijamamı bavuldan çıkarmam bir bahane miydi yoksa, bunu pek kurcalamak istemiyorum. Alt yataklardan birinin üstüne oturarak kutuyu dizlerimin üstüne koydum ve hiç kimse tarafından rahatsız edilmemem umuduyla incelemeye koyuldum. Kutunun kolay açılır bir kilidi vardı, zaten açıktı da, basit bir şekilde bir halkaya geçirilen küçük bir kancayla kapatılmıştı. Tabii kutunun içinde masal dünyasındaki defineleri bulamamıştım ama yine de içindekiler çok hoştu, insanı hayran bırakacak kadar güzel şeylerdi hepsi de. Kutunun kadife kaplı iç kısmını iki parçaya ayran seyyar bölmenin hemen üst kısmında, metal oyularak birkaç sıra halinde içine yerleştirilmiş büyük ve sarı yakutlardan oluşan göğüs ve gerdan takıları vardı ki, ben böyle muhteşem mücevherleri daha önce hiçbir kuyumcunun vitrininde görmemiştim, zaten hiçbir kuyumcunun vitrininde de görülemezdi; çünkü bunlar kesinlikle bu çağın ürünü değillerdi ve tarihe mal olmuş bir yüzyıla aittiler. Şunu söyleyebilirim ki, onlar mükemmelliğin en üst noktasıydılar, o sevimli ve şeffaf taşların ışıl ışıl parıldayan bal sarısı renkleri beni öyle büyülemişti ki, gözlerimi uzun süre onlardan ayıramadım ve biraz duraksayarak da olsa, seyyar bölmeyi yukarıya kaldırıp aşağıdaki bölmeye uzun uzun baktım. Alt bölme, sarı yakutlardan oluşan mücevherlerle dolu üst bölmeye oranla daha derindi ve içi daha az doluydu. Ama içindeki bazı büyüleyici parçalar yine de yüzüme gülümsüyordu ve ben bu değerli parçaların her birini tek tek hafızama kazıyordum. Platinden bir altlık içine yerleştirilmiş uzun bir pırlanta kolye, bir öbek halinde ışıl ışıl parlıyordu. Kutunun içinde şunlar da vardı: Üzerinde küçük küçük pırlantaların bulunduğu, gümüş asmalarla süslenmiş kaplumbağa kabuğundan çok güzel bir tarak; on tane pırlantanın çevrelediği bezelye büyüklüğünde bir safirin süslediği iki altın çubuklu ve platin klipsli bir broş; içi üzüm dolu bir sepeti en zarif biçimiyle sunan mat altından bir göğüs iğnesi; bir boruyu andıran kalın ve aşağıya doğru incelen platin klipsli bir bilezik, bileziğin değeri halkanın içine gömülen ve çevresini ajur şeklindeki pırlantaların süslediği kocaman ve beyaz bir inciyle daha da artıyordu, bunlara ilave olarak üç ya da dört tane çok hoş yüzük de vardı, bunlardan biri iki büyük ve iki küçük pırlantanın süslediği gri inci bir yüzüktü, diğeri ise aynı şekilde pırlantalarla süslenmiş koyu yakut taşlı, üç köşeli bir yüzüktü.</p>

    <p>Bu güzel objeleri tek tek elime almış ve onları tavandan sarkan çıplak ampulün ilkel ışığına tutup muhteşem parıltılarını seyrediyordum. Ama ben bu güzel eğlenceyle meşgul olurken, aniden yukarıdan gelen kuru bir sesin, “Ne güzel şeylerin var senin böyle,” demesiyle, içine düştüğüm büyük şaşkınlığı tarif etmem mümkün değil.</p>

    <p>Uzunca bir süre yalnız olduğuna ve kimse tarafından gözetlenmediğine inanırken, birdenbire bunun böyle olmadığının farkına varmak her zaman utanç verici bir durum olsa da, buradaki durum beraberinde getireceği olumsuzlukları arttırabilecek boyuttaydı. Hafifçe irkildiğimi pek de gizleyemedim ama daha sonra kendimi sakin olmaya zorladım ve mücevher kutusunu fazla telaşlanmadan kapattıktan sonra ayağa kalkarak sesin geldiği yukarı tarafa doğru bakmak için biraz geri çekildim. Gerçekten de üstümdeki yatakta birisi yatıyordu ve dirseklerinin üzerine dayanmış, aşağıya doğru bana bakıyordu. Burada birinin olup olmadığını anlamak için çevreye yeterince bakmamıştım, o herhalde battaniyesini kafasına çekmiş, yatağında yatıyordu. Genç bir adamdı, çenesinin üstü o kadar karaydı ki, acilen sakal tıraşına ihtiyacı vardı, yatakta yatmaktan dolayı saçı başı da birbirine karışmıştı, favori sakallı ve Slav ırkına özgü gözleri vardı. Yüksek ateşten yüzü kızarmıştı; ama ben onun hasta olduğunu hemen anlamış olsam da, içinde bulunduğum sıkıntılı durum ve şaşkınlık beni pek de uygun olmayan şu soruyu sormaya yöneltti:</p>

    <p>“Siz yukarıda ne yapıyorsunuz böyle?”</p>

    <p>“Ben mi?” diye yanıt verdi genç adam. “Senin aşağıda ne tür ilginç şeylerle uğraştığını sormak herhalde daha çok bana düşer.”</p>

    <p>“Lütfen benimle senli benli konuşmayın,” dedim sinirlenerek. “Sizinle akraba olduğumuzu ya da herhangi bir samimiyetimiz olduğunu bilmiyordum.”</p>

    <p>Genç adam güldü ve pek de haksız sayılmayacak bir yanıt verdi:</p>

    <p>“Eh, sende gördüklerimle aramızda zaten belli bir samimiyet oluşmaya başladı. Bunları sırt çantanın içine sevgili anneciğin koymadı herhalde. Hele şu ellerini bir göster, parmakların ne kadar uzun ya da sen onları ne kadar uzatabiliyorsun görelim bakalım!”</p>

    <p>“Saçma sapan konuşmayın!” dedim. “Varlığınızdan beni haberdar etmeden meraklı bir şekilde beni gözlemlediniz diye sahip olduğum şeyler hakkında size hesap vermek zorunda mıyım? Bu çok kötü bir davranış biçimi...”</p>

    <p>“Burada ağzını açıp laf söyleyecek en son kişi sensin,” dedi genç adam. “Bu sahte davranışları bırak, biz de ayı derisi yüzücüsü değiliz herhalde. Ayrıca sana şunu söyleyebilirim, kısa bir süre öncesine kadar uyuyordum. Aldığım bir enfeksiyondan dolayı burada iki gündür yatıyorum ve korkunç baş ağrım var. Birden uyanıyorum ve bu sevimli oğlan neyle oynuyor diye kendi kendime soruyorum; gerçekten çok sevimlisin, senin gibi bir yüzüm olsaydı, bugün nerelerde olmazdım ki!”</p>

    <p>“Yüzümün sevimli olması bana sürekli sen diye hitap etmen için bir neden değil. Bundan vazgeçmezseniz, sizinle tek bir kelime daha konuşmayacağım.”</p>

    <p>“Aman prensim, size ‘majesteleri’ de diyebilirim. Görünüşe bakılırsa, biz meslektaş bile sayılırız. Burada yeni misin?”</p>

    <p>“Evet, kendime boş bir yatak seçeyim diye müdüriyet beni buraya yönlendirdi,” diye yanıt verdim, “yarın burada göreve başlıyorum.”</p>

    <p>“Ne olarak?”</p>

    <p>“Bununla ilgili henüz karar verilmedi.”</p>

    <p>“Tuhaf. Ben mutfakta çalışıyorum, soğuk büfede aşçı yardımcılığı yapıyorum. –Üstünde oturduğun yatak boş değil. Yanındaki ranzanın üstündeki yatak boş.– Sen hangi ülkedensin bakiyim?”</p>

    <p>“Bu akşam Frankfurt’tan geldim.”</p>

    <p>“Ben de Hırvat’ım,” dedi genç adam Almanca olarak. “Agram’lıyım. Orada da zaten bir restoranın mutfağında çalışmıştım. Ama üç senedir Paris’teyim. Paris’i biliyor musun?”</p>

    <p>“‘Biliyor musun’ demekle ne kastediyorsunuz?”</p>

    <p>“Ne kastettiğimi çok iyi biliyorsun. Yani demek istiyorum ki, sen bu elindekileri nerede ve nasıl okutabileceğini biliyor musun?”</p>

    <p>“Bir yolunu bulurum elbette.”</p>

    <p>“Kendi başına değil ama. Böylesine yüklü bir serveti yanında taşımak son derece akılsızca olur. Sana güvenilir bir adres söylersem, yarı yarıya bölüşür müyüz?”</p>

    <p>“Yarısını istemeye nasıl cüret edersiniz! Üstelik sadece bir adres için!”</p>

    <p>“Ama bu adres senin gibi acemi çaylaklar için ekmek ve su kadar gerekli. Bunu bir düşün. Sana söylemek istiyorum ki, o pırlanta kolye...”</p>

    <p>Konuşmamız burada kesildi. Kapı açıldı ve paydos yapmış pek çok kişi içeri girdi: kırmızı şeritli ve gri üniformalı asansörcü çocuk, göğüsleri kapalı iki sıra altın yaldızlı düğmeleri olan mavi yelekler ve sırma şeritli pantolonlar giymiş ayak işlerine bakan iki oğlan, çizgili ceket giymiş, önlüğünü kolunun üstünde taşıyan ve muhtemelen mutfakta alt kademede hizmet veren, bulaşıkçılık ya da buna benzer bir iş yapan yetişkin bir delikanlı. Çok geçmeden bunları Bob’un grubundan bir komi ve siyah pantolonunun üstüne giydiği beyaz iş gömleğine bakılırsa, bir garson çırağı ya da yardımcısı izledi. Gelenler herhalde biten günün işleriyle ilgili olarak Fransızca, “<em>Merde!</em>”<a class="si-noteref epub-type_noteref" href="#f24" id="ref_f24">24</a> ve içlerinde Almanlar da olduğu için Almanca, “Lanet olsun!” ya da, “Cehenneme kadar yolun var!” gibi lanetler okuduktan sonra, yukarıdaki yatakta yatana da, “Hey, Stanko, bugün ne kadar kötüsün bakalım,” diye seslendiler ve aşırı şekilde esneyerek hemen soyunmaya başladılar. Benimle pek ilgilenmediler ama beni bekliyorlarmış gibi: “<em>Ah</em>, <em>te voilà. Comme nous étions impatients que la boutique deviendrait compléte!</em>”<a class="si-noteref epub-type_noteref" href="#f25" id="ref_f25">25</a> dediler şaka olsun diye. Biri Stanko’nun bana gösterdiği yatağın boş olduğunu teyit etti. Yukarı çıktım, bavulumu bana ait olan rafa yerleştirdim, yatağın üstüne oturup giysilerimi çıkardım ve başımı yastığa koyar koymaz, derin ve tatlı bir gençlik uykusuna daldım.</p>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="f3">
      <a class="si-backref" href="#ref_f3">3</a><span class="si-footnote-text">. (Fr.) İyi günler, komiser bey. (Y.N.)</span>
    </div>

    <div class="si-footnote html5_aside epub-type_footnote" id="f4">
      <a class="si-backref" href="#ref_f4">4</a><span class="si-footnote-text">(Fr.) Sahip olduğum her şeyimle hizmetinizdeyim. Karşınızda son derece dürüst, yasalara derinden bağlı ve beyan etmesi gereken hiçbir şeyi olmayan genç bir adam var. Sizi temin ederim ki, valizimde en ufak bir şüpheli parça bulamayacaksınız. (Ç.N.)</span>
    </div>

    <div class="si-footnote html5_aside epub-type_footnote" id="f5">
      <a class="si-backref" href="#ref_f5">5</a><span class="si-footnote-text">(Fr.) Şaşırtıcı. (Y.N.)</span>
    </div>

    <div class="si-footnote html5_aside epub-type_footnote" id="f6">
      <a class="si-backref" href="#ref_f6">6</a><span class="si-footnote-text">(Fr.) Komik bir adama benziyorsunuz. Ama çok da güzel konuşuyorsunuz. Fransız mısınız? (Ç.N.)</span>
    </div>

    <div class="si-footnote html5_aside epub-type_footnote" id="f7">
      <a class="si-backref" href="#ref_f7">7</a><span class="si-footnote-text">(Fr.) Hem evet hem hayır. (Ç.N.)</span>
    </div>

    <div class="si-footnote html5_aside epub-type_footnote" id="f8">
      <a class="si-backref" href="#ref_f8">8</a><span class="si-footnote-text">(Fr.) Biraz ondan biraz bundan... yarı yarıya, bildiğiniz gibi. Her koşulda tam bir Fransa hayranıyım ve Alsace-Lorraine’in Fransa’ya katılmasının ateşli bir taraftarıyım! (Ç.N.)</span>
    </div>

    <div class="si-footnote html5_aside epub-type_footnote" id="f9">
      <a class="si-backref" href="#ref_f9">9</a><span class="si-footnote-text">(Fr.) Mösyö, sizi daha fazla rahatsız etmeyeyim. Valizinizi kapatın ve bir Fransız yurtseverinin iyi dilekleriyle dünya başkentine yolculuğunuza devam edin! (Ç.N.)</span>
    </div>

    <div class="si-footnote html5_aside epub-type_footnote" id="f10">
      <a class="si-backref" href="#ref_f10">10</a><span class="si-footnote-text">(Fr.) Ufaklık. (Y.N.)</span>
    </div>

    <div class="si-footnote html5_aside epub-type_footnote" id="f11">
      <a class="si-backref" href="#ref_f11">11</a><span class="si-footnote-text">(Fr.) Ahbap. (Y.N.)</span>
    </div>

    <div class="si-footnote html5_aside epub-type_footnote" id="f12">
      <a class="si-backref" href="#ref_f12">12</a><span class="si-footnote-text">(Fr.) Tanrı seni korusun, çocuğum! (Ç.N.)</span>
    </div>

    <div class="si-footnote html5_aside epub-type_footnote" id="f13">
      <a class="si-backref" href="#ref_f13">13</a><span class="si-footnote-text">. (Fr.) Hayret doğrusu! (Ç.N.)</span>
    </div>

    <div class="si-footnote html5_aside epub-type_footnote" id="f14">
      <a class="si-backref" href="#ref_f14">14</a><span class="si-footnote-text">(Fr.) Konsiyerj bey. (Y.N.)</span>
    </div>

    <div class="si-footnote html5_aside epub-type_footnote" id="f15">
      <a class="si-backref" href="#ref_f15">15</a><span class="si-footnote-text">(Fr.) Başüstüne müdür bey! (Y.N.)</span>
    </div>

    <div class="si-footnote html5_aside epub-type_footnote" id="f16">
      <a class="si-backref" href="#ref_f16">16</a><span class="si-footnote-text">(Fr.) Gönüllü çalışan Felix Krull. (Y.N.)</span>
    </div>

    <div class="si-footnote html5_aside epub-type_footnote" id="f17">
      <a class="si-backref" href="#ref_f17">17</a><span class="si-footnote-text">(Fr.) Müşteriler; konuklar. (Ç.N.)</span>
    </div>

    <div class="si-footnote html5_aside epub-type_footnote" id="f18">
      <a class="si-backref" href="#ref_f18">18</a><span class="si-footnote-text">(Fr.) Tanrı’m, Tanrı’m! (Ç.N.)</span>
    </div>

    <div class="si-footnote html5_aside epub-type_footnote" id="f19">
      <a class="si-backref" href="#ref_f19">19</a><span class="si-footnote-text">(Fr.) Doğru, doğru! (Y.N.)</span>
    </div>

    <div class="si-footnote html5_aside epub-type_footnote" id="f20">
      <a class="si-backref" href="#ref_f20">20</a><span class="si-footnote-text">. (Fr.) Çalışanlar yatakhanesi. (Ç.N.)</span>
    </div>

    <div class="si-footnote html5_aside epub-type_footnote" id="f21">
      <a class="si-backref" href="#ref_f21">21</a><span class="si-footnote-text">(Fr.) Yük asansörü. (Ç.N.)</span>
    </div>

    <div class="si-footnote html5_aside epub-type_footnote" id="f22">
      <a class="si-backref" href="#ref_f22">22</a><span class="si-footnote-text">(Fr.) Ben böyle biriyim işte. (Ç.N.)</span>
    </div>

    <div class="si-footnote html5_aside epub-type_footnote" id="f23">
      <a class="si-backref" href="#ref_f23">23</a><span class="si-footnote-text">(Fr.) İyi şanslar. (Ç.N.)</span>
    </div>

    <div class="si-footnote html5_aside epub-type_footnote" id="f24">
      <a class="si-backref" href="#ref_f24">24</a><span class="si-footnote-text">. (Fr.) Bok herif! (Y.N.)</span>
    </div>

    <div class="si-footnote html5_aside epub-type_footnote" id="f25">
      <a class="si-backref" href="#ref_f25">25</a><span class="si-footnote-text">(Fr.) Ah, otel paydos ettiği için o kadar heyecanlıydık ki! (Ç.N.)</span>
    </div>
  </div>
</body>
</html>