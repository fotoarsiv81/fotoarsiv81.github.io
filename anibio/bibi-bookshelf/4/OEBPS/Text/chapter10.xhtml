<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Dolandırıcı Felix Krull'un İtirafları</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="sayfa-bosluk html5_section">
    <h1>Birinci bölüm</h1>

    <p>Bu notlar uzun süredir kilit altında tutuluyordu; girişimlerimin işe yaradığından duyduğum kuşku ve hoşnutsuzluk, bir yıl boyunca yazdığım notları üst üste yığarak itiraflarımın devamını yazmaktan beni alıkoydu. Çünkü önümdeki sayfaları dolduran düşüncelerimi, her şeyden önce kendi eğlencem ve uğraşım için yazdığımı pek çok kez teyit ettiğim halde, bu bağlamda sadece gerçeği dile getirmek ve her şeyi açık yüreklilikle itiraf etmek istiyorum, bunu yaparken gözümün bir ucuyla da yazdıklarıma bakarak okur dünyasını da dikkate almak zorundayım; yazdıklarımı okurun takdir edeceği ve paylaşacağı umudu olmasaydı, belki de bunları şu anki duruma getirecek kararlılığı gösteremezdim. Ama burada kendime şu soruyu sormam gerekiyordu: Acaba yalın bir gerçekle ve doğru olarak kaleme aldığım yaşamöykümle ilgili özel konular bir yazarın yarattıklarıyla yarışabilir miydi; yani büyük sanat eserlerine yeterince doyamamış ve duyguları körelmemiş bir okur kitlesinin takdirini kazanmak için diğer yazarlarla nasıl yarışabilirdim? Başlıklarıyla polisiye romanlarını ve dedektif öykülerini geride bırakan yazınsal eserler okurun hangi güzellikleri ve hangi ruhsal bunalımları gözlerinin önünde canlandırabilirler acaba, diye kendi kendime konuşuyordum; gerçi benim yaşamöyküm biraz tuhaftı ve sık sık düşler dünyasında dolaşıyormuşum gibi hissediyordum kendimi ama öyle bomba etkisi yaratan ve heyecan uyandıran olaylar yaşamadım; öyle ki yaşadıklarımı yazmak için cesaretimi ve heyecanımı kaybedeceğime inanıyordum.</p>

    <p>Ama bugün bir rastlantı sonucu bu notlar yeniden önüme geldi; çocukluk ve ilkgençlik yıllarımın akışı az da olsa beni etkiledi ve perde perde gözlerimin önünden geçti. Onları yeniden yazmaya başlayacağım için içimi tatlı bir heyecan sardı; kariyerimin önemli anlarını bugün yeniden gözlerimin önüne getirdiğimde, üzerimde neşelendirici bir etki bırakan ayrıntıların okurları da neşelendireceğini düşünmekten kendimi alamıyordum. Örneğin o zaman yaşadığım bir olayı anımsayacak olursam, imparatorluğun ünlü bir sarayında, Belçikalı bir aristokratın adıyla, seçkin bir topluluğun arasında bulunuyordum; orada karşılaştığım, son derece candan bir insan olan emniyet müdürüyle kahvelerimizi yudumlayıp sigaralarımızı tüttürürken, dolandırıcılık ve ceza hukuku hakkında sohbet etmiştik; sohbet konumuzun içeriğinden söz edecek olursam: İlk yakalanışımın kader ânında, içeriye gelen polis memurlarının arasında göreve yeni başlamış bir memur, kendisi için oldukça önemli olan o ânın heyecanıyla ve benim yatak odamın muhteşem görüntüsü karşısındaki şaşkınlığıyla, açık kapıyı tıklatıp kibar bir şekilde ayaklarını paspasta temizledikten sonra, yavaşça, “İzninizle,” demiş ve ekibin şişman başkanı da onun yüzüne kötü kötü bakmıştı: Yazacaklarım her ne kadar roman yazarlarının anlattıkları öykülerin yanında daha avamsı heyecanlar yaratsa ve insanların meraklarını tatmin etme açısından onların gölgesinde kalsa da, yine de belli bir ölçüde insanların ruhuna işleme etkisi göstermesi ve yalın gerçeği anlatması nedeniyle o öyküleri geride bırakacaklarını düşünmekten kendimi alamıyordum. Düşüncelerimi yazma ve tamamlama isteği içimde yeniden alevlendi; yazarken üslubumun düzgün, ifade biçimimin duru ve doğru olmasını, sunduğum şeylerin seçkin okur kitlesinin beğenisini kazanmasını istiyorum ve bunun için şimdiye kadar gösterdiğim özenden çok daha fazlasını göstermeyi hedefliyordum.</p>
  </div>
</body>
</html>