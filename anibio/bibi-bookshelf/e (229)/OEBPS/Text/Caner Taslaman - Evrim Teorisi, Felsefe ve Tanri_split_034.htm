<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection">
    <h2 class="calibre12" id="calibre_toc_40"><a class="pcalibre pcalibre1" id="bookmark31"><span class="Balk1"><span class="calibre15">DARWIN’İN YAŞAM ÖYKÜSÜ: ‘TÜRLERİN KÖKENİ’NDEN ÖLÜMÜNE</span></span></a></h2>

    <p class="Gvdemetni15"><span class="Gvdemetni4">Darwin’i ‘</span><span class="Gvdemetni2talik">Türlerin Kökenini</span> <span class="Gvdemetni4">1859 yılında yazmaya iten en önemli sebeplerden biri 1958 yılında genç Alfred Russel Wallace’dan (1823-1913) aldığı mektuptur. Wallace, daha önce de irtibatta olduğu Darwin’e bilimsel araştırmalar için gittiği Malezya’dan yazdığı mektupta, gönderdiği makalesini okumasını ve uygun bulması halinde bilimsel bir dergide yayımlamasını ister. Makaleyi okuyan Darwin, kendisiyle aynı fikirleri paylaştığını gördüğü Wallace’ın, kendisinin önüne geçeceğinin telaşına kapılır. Öğüt ve yardım için başvurduğu arkadaşları Lyell ve Joseph Hooker, 1858’de Wallace’ın makalesiyle beraber, Darwin’in ilk taslaklarından bazılarını Linnaean Derneği'nin dergisinde yayımlatırlar. Böylece Darwin ve Wallace, doğal seleksiyon yoluyla Evrim Teorisi’ni ilk olarak ortaya koyanlar olma ayrıcalığını paylaşırlar. Lyell ve Hooker, taslaklara eşlik eden mektuplarında Wallace ve Darwin'in ortak yayın konusunda uzlaşmış olduğunu ima ederler; fakat Wallace'ın Darwin'in bir evrim kuramı üzerinde çalıştığından haberi bile yoktur.<sup class="calibre17">46</sup> Wallace’ın sonraki eserlerinde Darwin'den övgüyle bahsetmesi, onun bu olaya pek alınmadığını göstermektedir. Her şeye rağmen doğal seleksiyonlu Evrim Teorisi'nin ortaya konuşu ‘bilim etiği' açısından sorunlu bir şekilde olmuştur.</span></p>

    <p class="Gvdemetni15"><span class="Gvdemetni4">1860 yılında Darwin</span> <span class="Gvdemetni2talik">‘Evcilleşmiş Hayvanların ve Bitkilerin Çeşitlemesi Üzerine’</span> <span class="Gvdemetni4">isimli eseri üzerinde çalışmaya başladı ve hastalık gibi sebeplerden ötürü bu konudaki eseri 1868'de yayımlandı. 1862’de</span> <span class="Gvdemetni2talik">‘Orkidelerin Üremesi’</span> <span class="Gvdemetni4">adlı küçük bir kitapçık yazdı. 1864 yılında</span> <span class="Gvdemetni2talik">‘Tırmanıcı Bitkiler’</span> <span class="Gvdemetni4">üzerine yazdığı makale yeterince dikkat çekmedi, fakat bunu 1879’da bir kitap olarak yayımladığında epeyce bir ilgi gördü.<sup class="calibre17">47</sup></span></p>

    <p class="Gvdemetni15"><span class="Gvdemetni4">Darwin,</span> <span class="Gvdemetni2talik">‘Türlerin Kökeni’ni</span> <span class="Gvdemetni4">yazdığında insanın evrim geçirdiğini ileri sürmemiş, fakat “İnsanın kökleri ve tarihi aydınlatılmalıdır” diye bir cümlede konuyu geçiştirmişti.<sup class="calibre17">48</sup> Darwin,</span> <span class="Gvdemetni2talik">‘İnsanın Soyu’</span> <span class="Gvdemetni4">adlı eserini 1871’de, üç yıllık bir çalışmanın sonucunda yayımladı, ikinci ve düzeltilmiş basımı ise 1874’te yayımladı. Bu kitabın tam adı</span> <span class="Gvdemetni2talik">‘İnsanın Soyu ve Cinselliğe Bağlı Seleksiyon</span> <span class="Gvdemetni4">'dur. Darwin,</span> <span class="Gvdemetni2talik">‘Türlerin Kökeni’</span> <span class="Gvdemetni4">kitabında evrimsel gelişimi Yaratıcı’nın gerçekleştirdiği bir süreç olarak gördüğünü söylemişti;<sup class="calibre17">49</sup> ama onun evrim görüşünü yine de Hıristiyanlığın temel akidelerine ters ve ateistik bir görüş olarak algılayanlar oldu. İnsanın maymunumsu bir atadan geldiğini sonradan söylemesi Darwin’e karşı Hıristiyan çevrelerden gelen itirazları iyice arttırdı.</span></p>

    <p class="Gvdemetni15"><span class="Gvdemetni4">Darwin, 1872’de</span> <span class="Gvdemetni2talik">‘İnsanda ve Hayvanda Duyguların İfadesi’</span> <span class="Gvdemetni4">isimli kitabını, 1875’de böcek yiyen bitkiler üzerine bir kitabını, 1876 yılında</span> <span class="Gvdemetni2talik">‘Bitkiler Dünyasında Çapraz ve Kendiliğinden Üreme’</span> <span class="Gvdemetni4">kitabını, 1877’de orkidelerin üremesi ile ilgili bir kitap, 1880’de ‘</span><span class="Gvdemetni2talik">Bitkilerde Hareket Gücü</span> <span class="Gvdemetni4">kitabını, 1881’de solucanlarla ilgili bir kitabını yayımladı.<sup class="calibre17">50</sup> 1881’de kalp rahatsızlığı nedeniyle iyice çöktüğünde, ailesine Down köyündeki eski kilise avlusunda gömülmeyi istediğini söyledi. 19 Nisan 1882’de öldüğünde, güçlü bilim adamı dostları, Westminster Abbey’de gömülmesini sağladılar. Mezarı diğer ünlü bir bilim adamının, Isaac Newton’un birkaç adım ötesindedir.<sup class="calibre17">51</sup></span></p>

    <p class="Gvdemetni15"><span class="Gvdemetni4">Darwin, birçok kişinin sandığı gibi ateist olduğunu söylememiştir.<sup class="calibre17">52</sup></span> <span class="Gvdemetni2talik">‘Beagle Yolculuğunda</span><span class="Gvdemetni4">’ adlı kitabında doğanın Tanrı’nın yaratışının ürünleri ile dolu olduğunu söylüyor ve giriştiği tartışmalarda Kitabı Mukaddes’ten ayetleri örnek gösteriyordu. En ünlü eseri ‘</span><span class="Gvdemetni2talik">Türlerin Kökenini</span> <span class="Gvdemetni4">ilk olarak yazdığında da kendini teist olarak nitelendiriyordu. Fakat daha sonraki dönemde ‘agnostik’ (bilinemezci) olduğunu belirtmiştir.<sup class="calibre17">53</sup> ‘Agnostik’ terimini ilk olarak kullanan kişi Darwin'in yakın arkadaşı ve bilimsel partneri Thomas Henry Huxley’dir: Bu terimi Tanrı’nın veya nihai bir sebebin var olup olmadığının bilinemeyeceği anlamında kullanmıştır.<sup class="calibre17">54</sup> Oğlu Francis Darwin’in derlediği birçok mektubundan da onun inançlı bir Hıristiyan'dan bilinemezci bir yapıya doğru değişim gösterdiği anlaşılmaktadır.<sup class="calibre17">55</sup> Bunun yanında canlıların ‘doğal seleksiyon’ ile çevrelerine adapte olmalarının ‘tasarım’a işaret ettiğine dair fikirler de dile getirdi.<sup class="calibre17">56</sup> Darwin’in Hıristiyanlık ile zıt görüşlerini dindar bir Hıristiyan olan eşi Emma'yı üzmemek için dillendirmediğini söyleyenler de vardır.<sup class="calibre17">57</sup></span></p>

    <p class="Gvdemetni15"><span class="Gvdemetni4">Baştan Tanrı’ya inanan bir kişi olan Darwin’in, bazı dini çevreler tarafından ‘kafir' olarak nitelenmesinin ve bunların ona karşı cephe almasının, Darwin'in bilinemezci bir yapıya dönüşmesinde önemli bir psikolojik etken olduğu düşünülebilir. Evrim Teorisi’ni sistematik olarak savunan ilk kişi olan Lamarck, Tanrı’ya inancını belirtmişti. Darwin’in ‘doğal seleksiyon’ mekanizmasıyla Evrim Teorisi’ni savunduğu ve bu görüşün dinle daha uyuşmaz olduğu -haklı şekilde- söylenebilir; fakat ‘doğal seleksiyonlu evrim’ fikrini ortaya ilk koyan iki kişiden biri olma ayrıcalığına sahip Wallace evrimin bilinçli bir yaratılış sürecinde gerçekleştiğini savunmuştu.<sup class="calibre17">58</sup> Wallace ‘doğal seleksiyon’u düzenleyici bir mekanizma olarak görüyordu, Darwin ise kimi yazılarında ‘doğal seleksiyon’u üstün bir Varlığın tasarrufu olarak tanımladı.<sup class="calibre17">59</sup> Darwin’in inancında dalgalanmalar olduysa da yeni baskılarında sürekli düzelttiği</span> <span class="Gvdemetni2talik">‘Türlerin Kökeninin</span> <span class="Gvdemetni4">en son baskısına kadar Yaratıcı’dan bahsettiği bölümleri çıkarmadı. İlerleyen bölümlerde göreceğimiz gibi ateizm ile Evrim Teorisi arasında önemli bir ilişki olmuştur. Fakat, bu teorinin ateizm adına ortaya konduğunu veya mutlak olarak ateizme yol açtığını söylemek tamamen yanlıştır.</span></p>
  </div>
</body>
</html>
