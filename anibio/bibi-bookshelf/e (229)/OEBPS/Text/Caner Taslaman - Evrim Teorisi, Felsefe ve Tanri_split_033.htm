<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection">
    <h2 class="calibre12" id="calibre_toc_39"><a class="pcalibre pcalibre1" id="bookmark30"><span class="Balk1"><span class="calibre15">DARWIN’İN YAŞAM ÖYKÜSÜ: DOĞUMUNDAN ‘TÜRLERİN KÖKENİ’NE</span></span></a></h2>

    <p class="Gvdemetni15"><span class="Gvdemetni4">Her ne kadar Darwin’den (1809-1882) önce canlıların evrim geçirdiği ortaya konmuş, Darwin’den sonra genetikteki ilerlemelerle uygun düzeltmeler yapılmış olsa da Evrim Teorisi birçok kişinin zihninde Charles Darwin ile özdeşleşmiştir, hatta birçok kişi ‘Evrim Teorisi’ ifadesi yerine ‘Darwinizm’ demeyi tercih etmektedir. Darwin’den sonra Evrim Teorisi üzerinde genetik bilimi doğrultusunda düzeltmeler yapılınca, teori ‘Yeni-Darwincilik’</span> <span class="Gvdemetni2talik">(Neo-Darwinizm)</span> <span class="Gvdemetni4">diye anılmaya başlanmıştır. Günümüzde birçok kişi Darwinizm ifadesini, Yeni-Darwincilik yerine de kullanmaktadır. Kısacası günümüzde ‘Evrim Teorisi’, ‘Darwinizm’ ve ‘Yeni-Darwincilik’ isimlendirmeleri, birçok kişi için birbirleriyle aynı anlamı ifade etmektedir. Darwin’in Evrim Teorisi’ne giriş yapmadan önce hayat hikâyesinden kısaca bahsetmek yerinde olacaktır.</span></p>

    <p class="Gvdemetni15"><span class="Gvdemetni4">12 Şubat 1809’da Shrewsbury’de doğan Charles Darwin, doktor Robert Waring Darwin’in (1768-1848) oğludur. Doktor Robert Darwin ise daha önce bahsettiğim doğabilimci, doktor ve şair olan Erasmus Darwin’in oğluydu. Charles, babasına büyük saygı duyar ve ondan söz ederken “Benim babam, tanıdığım en akıllı insandır” der.<sup class="calibre17">31</sup> 1817’de Charles 8 yaşındayken ölen annesi Susannah Wedgwood (1765-1817) hakkında ise çok az şey hatırlar. Charles, daha küçük yaşta doğal nesneleri toplamaya başladığını, bitki çeşitleri ile ilgilendiğini, ayrıca gürültücü ve çok yalan söyleyen bir çocuk olduğunu yaşam öyküsünde anlatır.<sup class="calibre17">32</sup> Charles altı kardeşten biriydi. Üç ablası vardı: Marianne (1798-1858), Caroline (1800-1888), Susanne (1803-1866) ve bir de kız kardeşi vardı Emily Catherine (1810-1866), ayrıca dedesinin adını taşıyan Erasmus (1804-1881) adında bir de erkek kardeşe sahipti. 1876’da (67 yaşında) yazdığı yaşam öyküsünde Tanrı’ya çocukken ettiği duaları ve karşılığını aldığını şöyle anlatır: “Okul yaşamımın ilk günlerini anımsıyorum, zamanında varmak için çok hızlı koşmak zorunda kalıyordum; hızlı bir koşu genelde başarılı olmama yetiyordu. Bununla birlikte, kuşku içinde kalıp bana yardım etmesi için Tanrı’ya dürüstçe yakardığım zaman, hızlı koşmanın değil, yakarmanın bana nasıl yardımcı olduğunu anımsıyorum. Bana nasıl yardımcı olunduğu genelde hayret vericiydi.”<sup class="calibre17">33</sup></span></p>

    <p class="Gvdemetni15"><span class="Gvdemetni4">Küçükken Charles’ın doğaya olan ilgisi, çok saydığı babasının kendisini şu şekilde azarlamasına sebep oluyordu: “Hayvan avlamaktan, köpeklerle ilgilenmekten ve fare yakalamaktan başka bir şey yapmıyorsun, kendin için ve tüm aile için yüz karası birisi olacaksın.”<sup class="calibre17">34</sup> Charles, okulda iyi bir öğrenci olmadığı için babası onu ağabeyi ile beraber, 1825 yılında, iki yıl kalacağı Edinburgh Üniversitesi’ne tıp okumaya yollar. Anatomi dersini ve ameliyata girmeyi sevmez. Fakat üniversite yıllarında Lamarck’ın ‘evrim’ görüşüne hayran arkadaşlarla tanışır. Charles, daha önce dedesinin ‘</span><span class="Gvdemetni2talik">Zoonomia</span><span class="Gvdemetni4">’ adlı eserinde okuduğu bu görüşlerden başta çok etkilenmediğini söyler; fakat bu sürecin kendisinin</span> <span class="Gvdemetni2talik">‘Türlerin Kökenini</span> <span class="Gvdemetni4">yazmasını desteklemiş olabileceğini de belirtir.<sup class="calibre17">35</sup></span></p>

    <p class="Gvdemetni15"><span class="Gvdemetni4">Charles'ın doktor olmaktan hoşlanmadığını anlayan babası onu papaz olmaya ikna eder. Böylece Charles 1828-1831 yılları arasında okumak için Cambridge’e gider. Burada William Paley’i okur ve etkilenir; kınkanatlı böcekleri toplar, onları açıp içlerini inceler.</span></p>

    <p class="Gvdemetni15"><span class="Gvdemetni4">Ayrıca kendisinin de olmayı arzu ettiği gibi papaz-doğabilimci olan ve bu tarzdaki bilim insanının kendisini en çok etkileyen örneği olan Papaz John Henslow ile burada tanışır.<sup class="calibre17">36</sup></span></p>

    <p class="Gvdemetni15"><span class="Gvdemetni4">Charles, 1831 yılında Cambridge’den döner. Shrewsbury’deki evinde John Henslow’dan tüm hayatını değiştirecek bir mektup alır. Bu mektup, Beagle gemisiyle bir doğabilimci olarak Güney Amerika kıyılarını gezmesinin kapısını açtı. Babasının papazlık diploması için sınavlarını bitirmesini ve bu maceraya atılmamasını istemesine rağmen, Charles 1831-1836 yıllarını ‘hayatımın en önemli olayı’ dediği Beagle yolculuğu ile geçirir.<sup class="calibre17">37</sup> Bu yolculukta değişik bitki ve hayvan türlerini inceleme ve toplama imkanı bulur, yerbilim hakkındaki fikirlerini şekillendirir.</span></p>

    <p class="Gvdemetni15"><span class="Gvdemetni4">Charles Darwin, 1836’da Beagle yolculuğunu bitirir, 1837-1839 yılları arasında Beagle gezisiyle ile ilgili notlarını yayına hazırlar ve ‘</span><span class="Gvdemetni2talik">Türlerin Kökenini</span> <span class="Gvdemetni4">yazmak üzere ilk not defterini açar.<sup class="calibre17">38</sup> 1839 yılında Emma (1808-1892) ile evlenir, bu evlilikten on çocukları olan çiftin ancak yedi çocuğu ergenlik yaşına gelir. Çift, 1839-1842 yılları arası Londra’da yaşar ve sonra Londra’dan 16 mil uzaklıktaki Down bölgesine taşınıp, hayatlarının sonuna kadar burada kalır.</span></p>

    <p class="Gvdemetni15"><span class="Gvdemetni4">Charles, keşif yolculuğundan dönüşünden bir yıl sonra, türlerin değiştiği fikrini destekleyen ya da karşı çıkan bilgileri derlemek için ‘türler sorunu' hakkında notlar tutmaya başlar. Büyükbabası Erasmus’u bir daha okur, Lamarck’ı, ayrıca Robert Chambers’ın</span> <span class="Gvdemetni2talik">‘Yaratılışın İzlerini</span> <span class="Gvdemetni4">dikkatlice inceler.<sup class="calibre17">39</sup> Charles Darwin “Tümüyle gerçek Baconcı ilkelere dayanarak ve hiçbir teori olmaksızın geniş kapsamlı ölçüde veri topladım” demektedir, fakat Darwin’in hiçbir teoriye dayanmadan çalıştığını düşünmek hatalı olur; yerbilimindeki anlayışında Lyell’in ilkelerinin,<sup class="calibre17">40</sup> türlerin oluşumunu açıklamaya çalışırken dedesi Erasmus'un ve Lamarck'ın yaklaşımının gözlemlerini şekillendirdiği (teorinin gözlemi bir ölçüde öncelediği) söylenebilir. Londra’da kaldığı sürede</span> <span class="Gvdemetni2talik">‘Mercan Kayaları’</span> <span class="Gvdemetni4">adlı kitabını hazırladı ve 1842’de bu kitabını tamamladı.<sup class="calibre17">41</sup> 1844 yılında</span> <span class="Gvdemetni2talik">‘VolkanikAdalar Üzerine Yerbilimsel İncelemeler’</span> <span class="Gvdemetni4">ve 1846 yılında</span> <span class="Gvdemetni2talik">‘Güney Amerika Üzerine Yerbilimsel Gözlemler</span><span class="Gvdemetni4">’ isimli eserlerini yayımladı. 1846-1854 yılları arasında midyeler üzerine çalıştı; bu kadar uzun süreyi midyelere ayırmaya değip değmeyeceği hususunda sonradan kuşkularını belirtecektir. Charles, bu arada iki yıl boyunca hastalanır ve babasının 1848 yılındaki cenazesine bile gidemez.<sup class="calibre17">42</sup></span> <span class="Gvdemetni2talik">‘Türlerin Kökeni’nde</span> <span class="Gvdemetni4">kısa bir değinme ve 1863 yılında bir sayfalık yazısı dışında, uzun yıllarını harcadığı midyeler konusuna bir daha hiç dönmez.<sup class="calibre17">43</sup></span></p>

    <p class="Gvdemetni15"><span class="Gvdemetni4">Darwin en ünlü eseri olan</span> <span class="Gvdemetni2talik">‘Türlerin Kökeni’ni</span> <span class="Gvdemetni4">ilk olarak 1859 yılında yayımlar, bu eser dışında on dokuz kitap daha yazmıştır, ama hiçbiri bu eser kadar önemli değildir (Tam adı şöyledir:</span> <span class="Gvdemetni2talik">‘Doğal Seleksiyon Yoluyla Türlerin Kökeni Üzerine ya da Yaşam Mücadelesinde Avantajlı Irkların Korunması</span><span class="Gvdemetni4">’; Orijinal İngilizce adı:</span> <span class="Gvdemetni2talik">‘On The Origin of Species by Means of Natural Selection or The Preservation of Favoured Races in The Struggle for Life</span><span class="Gvdemetni4">’.) Bu çalışma, Darwin’in Evrim Teorisi'ni ilk olarak açıkladığı çalışmadır. Darwin'in bu çalışmasının adından da anlaşılacağı gibi, onun Evrim Teorisi'nin en önemli unsuru ‘doğal seleksiyon’dur. (Seleksiyon ifadesi ‘ayıklanma’ ve ‘seçilim’ olarak da çevrilmektedir.) Bu çalışmada 1837 yılından beri tuttuğu notlardan, 1838 yılında okuduğu Papaz Malthus’un</span> <span class="Gvdemetni2talik">‘Nüfusun İlkeleri’</span> <span class="Gvdemetni4">adlı eserinden, 1842’de hazırladığı kuramının 3.5 sayfalık özetinden, 1844’te bu özeti 230 sayfaya genişletmesinden ve 1856’daki Lyell’in teşvikleriyle giriştiği çalışmalarından yararlandı. 1858 Eylülü’nde Lyell ve Hooker’ın ısrarlı tavsiyeleriyle 13 ay ve 10 günlük bir çalışmayla 1859 yılının Kasımı’nda</span> <span class="Gvdemetni2talik">‘Türlerin Kökenini</span> <span class="Gvdemetni4">yayımladı. Daha sonra önemli eklemeler ve düzeltmeler olduysa da Darwin'in ‘başyapıtım' dediği eserinin özü diğer baskılarda da aynı kaldı.<sup class="calibre17">44</sup> Eser 1860’ta 2. baskısını, 1861’de 3. baskısını, 1866’da 4. baskısını, 1869’da 5. baskısını, 1872’de 6. baskısını yaptı ve her baskıda düzeltmeler oldu. Kitaba ilavelerin içinde belki de en ilginci, 1869 baskısından itibaren Darwin'in, Herbert Spencer'in kullandığı ve evrim ile bütünleşmiş ifadelerden olan ‘en uygun olanın yaşaması’</span> <span class="Gvdemetni2talik">(survival of the fittest)</span> <span class="Gvdemetni4">ifadesini kullanmaya başlamasıdır. Darwin</span> <span class="Gvdemetni2talik">‘Türlerin Kökeninin</span> <span class="Gvdemetni4">ilk baskısında ‘evrim’</span> <span class="Gvdemetni2talik">(evolution)</span> <span class="Gvdemetni4">terimini hiç kullanmaz, bu terimi sonradan kullanmaya başlar.<sup class="calibre17">45</sup> Bu terimi ilk kez</span> <span class="Gvdemetni2talik">‘İnsanın Soyu</span><span class="Gvdemetni4">’ (1871) adlı kitabında, sonra ise</span> <span class="Gvdemetni2talik">‘Türlerin Kökeninin</span> <span class="Gvdemetni4">altıncı baskısında (1872) kullanır.</span></p>
  </div>
</body>
</html>
