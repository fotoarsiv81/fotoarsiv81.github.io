<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection">
    <h2 class="calibre12" id="calibre_toc_31"><a class="pcalibre pcalibre1" id="bookmark22"><span class="Balk1"><span class="calibre15">LİNNAEUS, TÜRLER VE TAKSONOMİ</span></span></a></h2>

    <p class="Gvdemetni15"><span class="Gvdemetni4">Taksonomi, Yunancada düzenleme anlamına gelen ‘</span><span class="Gvdemetni2talik">taksis</span><span class="Gvdemetni4">’ ile yasa anlamındaki ‘</span><span class="Gvdemetni2talik">nomos</span><span class="Gvdemetni4">’ kelimelerinin birleşiminden türemiştir ve biyolojide bu kavram canlıların sınıflandırılması için kullanılmaktadır. Carl von Linnaeus (1707-1778) günümüzde kullanılan taksonominin babası sayılır. Her canlı varlığı iki adla sınıflandırma yöntemini ilk olarak uygulayan odur. Örneğin insan için ‘Homo sapiens’, köpek için ‘Canis familiaris’ tanımlamalarının kullanılması Linnaeus’un yöntemi sebebiyledir. O, kendisinden önce kaos olan bir alanı toparlamış, bir canlının birkaç satırla tarif edilmesine son vermiştir. En çok onun sayesinde, 18. yüzyılda ve 19. yüzyılın ilk yarısında biyolojiye taksonomik yaklaşım hâkim olmuştur.</span></p>

    <p class="Gvdemetni15"><span class="Gvdemetni4">Linnaeus’un doğa felsefesinin kalbini ‘Tanrı’nın tasarımı’ oluşturur. O, Tanrı’nın evreni, insan zihninin kavrayacağı şekilde yarattığını söyledi. Linnaeus, kendisini, Tanrı’nın planını açığa çıkaran, Tanrı’nın düşüncelerinin anlaşılmasını sağlayan kişi olarak görüyordu.<sup class="calibre17">177</sup> Bu yaklaşımı, özellikle son yüzyılda, en önemli hedefin “Tanrı’nın düşüncelerini okumak” olduğunu söyleyen ünlü fizikçilerinkine<sup class="calibre17">178</sup> benzemektedir. Fakat şu farkla ki Linnaeus bunu başardığı kanaatindeydi. O, Aristoteles’in mantığını takip ederek, varlıkla</span> <span class="Gvdemetni2talik">(ontic)</span> <span class="Gvdemetni4">mantığın</span> <span class="Gvdemetni2talik">(logic)</span> <span class="Gvdemetni4">özdeşliğini yaklaşımında temel aldı. Bu arada Aristoteles’in biyoloji alanına geçtiğinde gözlemi merkeze aldığını ve taksomonisini ‘kanlı-kansız’, ‘kıllı-kılsız’ gibi gözlemsel özelliklere dayanarak yaptığını belirtmek faydalı olacaktır.</span></p>

    <p class="Gvdemetni15"><span class="Gvdemetni4">Linnaeus canlıları âlem, filum, sınıf, takım, familya, cins, tür şeklinde sınıflandırarak her canlının doğadaki konumunu belirlemeye çalıştı. Onun sınıflandırma yöntemiyle insanın yeri şu şekilde gösterilmektedir:</span></p>

    <table border="0" cellpadding="0" cellspacing="0" class="MsoNormalTable">
      <tbody class="calibre19">
        <tr class="calibre20">
          <td class="calibre21" valign="bottom" width="98">
            <p class="Gvdemetni18"><span class="Gvdemetni4">Âlem</span></p>
          </td>

          <td class="calibre22" valign="bottom" width="126">
            <p class="Gvdemetni20"><span class="Gvdemetni4">Hayvanlar</span></p>
          </td>
        </tr>

        <tr class="calibre23">
          <td class="calibre24" valign="top" width="98">
            <p class="Gvdemetni18"><span class="Gvdemetni4">Filum</span></p>
          </td>

          <td class="calibre25" valign="top" width="126">
            <p class="Gvdemetni21"><span class="Gvdemetni4">Omurgalılar</span></p>
          </td>
        </tr>

        <tr class="calibre26">
          <td class="calibre27" valign="top" width="98">
            <p class="Gvdemetni18"><span class="Gvdemetni4">Sınıf</span></p>
          </td>

          <td class="calibre28" valign="top" width="126">
            <p class="Gvdemetni20"><span class="Gvdemetni4">Memeliler</span></p>
          </td>
        </tr>

        <tr class="calibre23">
          <td class="calibre24" valign="bottom" width="98">
            <p class="Gvdemetni18"><span class="Gvdemetni4">Takım</span></p>
          </td>

          <td class="calibre25" valign="bottom" width="126">
            <p class="Gvdemetni22"><span class="Gvdemetni4">Primatlar</span></p>
          </td>
        </tr>

        <tr class="calibre29">
          <td class="calibre30" valign="bottom" width="98">
            <p class="Gvdemetni18"><span class="Gvdemetni4">Familya</span></p>
          </td>

          <td class="calibre31" valign="bottom" width="126">
            <p class="Gvdemetni21"><span class="Gvdemetni4">Hominidler</span></p>
          </td>
        </tr>

        <tr class="calibre32">
          <td class="calibre33" valign="top" width="98">
            <p class="Gvdemetni18"><span class="Gvdemetni4">Cins</span></p>
          </td>

          <td class="calibre34" valign="top" width="126">
            <p class="Gvdemetni23"><span class="Gvdemetni4">Homo</span></p>
          </td>
        </tr>

        <tr class="calibre29">
          <td class="calibre30" valign="top" width="98">
            <p class="Gvdemetni18"><span class="Gvdemetni4">Tür</span></p>
          </td>

          <td class="calibre31" valign="top" width="126">
            <p class="Gvdemetni23"><span class="Gvdemetni4">sapiens</span></p>
          </td>
        </tr>
      </tbody>
    </table>

    <div class="calibre5">
      <p class="MsoNormal"><span class="calibre35">&nbsp;</span></p>

      <table border="0" cellpadding="0" cellspacing="0" class="MsoNormalTable1" hspace="0" vspace="0" width="225">
        <tbody class="calibre19">
          <tr class="calibre36">
            <td class="calibre37" valign="top">
              <p class="MsoNormal3"><span class="calibre38">&nbsp;</span></p>
            </td>
          </tr>
        </tbody>
      </table>
    </div>

    <p class="MsoNormal3"><span class="calibre38">&nbsp;</span></p>

    <p class="Gvdemetni15"><span class="Gvdemetni4">Linnaeus, bütün türlerin en baştaki yaratılış şekillerini koruduklarını, en başta sabit sayıda tür yaratıldığını söylüyordu. O, Leibniz’in ‘doğada atlama olmadığı’na dair fikrini takip etmişti ve ‘hiyerarşik varlık merdivenleri’nde, her türün diğer iki türün arasında bir yerde yer aldığını düşünüyordu.<sup class="calibre17">179</sup> Bu aslında evrime en ters fikirdir, çünkü ‘varlık skalası’nda tüm yerler dolu olduğu için evrimle oluşacak yeni türe yer yoktur. Ayrıca türlerin baştaki sabitliğini muhafaza ettiğini düşünmek Evrim Teorisi ile asla bağdaştırılamaz. Bu özelliklerinden dolayı Linnaeus’un yaklaşımının, Evrim Teorisi’ne karşı direncin önemli bir sebebi olduğu söylenebilir. Diğer yandan ilginç bir şekilde bu yaklaşımın, ‘Evrim Teorisi’ne yol açan bir yaklaşım olduğunu da tespit edebiliriz. Linnaeus, haritadaki devletlerin sınırlarda birbirlerine değmeleri gibi bitki türlerinin birbirine bitiştiğini söylemiştir;<sup class="calibre17">180</sup> bu görüş, türleri kendi içlerinde döl oluşturma yoluyla diğer türlerden izole ederken bir yandan da bitiştiriyordu. Darwin de ‘varlık merdivenleri’ne canlıları dizen ve kendi görüşüne ters bir şekilde türleri sabit sayan anlayışın ‘doğada atlama olmaz’ ilkesine sonuna kadar sadık kaldı. Canlıları hiyerarşik bir sıraya dizmese de her bir türü diğer iki türün arasına koyarak ‘doğadaki devamlılığı’ savundu. Ama canlıları bu şekilde diziş gözlemsel verilerin değil, ‘doğada atlama olmayacağı’na dair metafiziksel ilkenin kabulünün bir yansımasıdır. Kitabın 3. bölümündeki homoloji ve fosillerle ilgili başlıklarda bu konu işlenecektir.</span></p>

    <p class="Gvdemetni15"><span class="Gvdemetni4">Linnaeus’un varlıkları hiyerarşik sıralayışının başına ortak bir ata konarak ve canlıların birbirlerinden türedikleri söylenerek evrimsel gelişme açıklanmaya çalışılmıştır. Bu noktada hem Linnaeus’un sınıflaması, hem ‘Evrim Teorisi’ açısından canlıların hiyerarşik sıralamasının ne kadar doğru olduğunu sormak gerekir. Bal yapan arının, denizde sonar sistemi olan yunusun, uzun göç yollarını izleyen kuşların ve konuşma yeteneğiyle insanın hangi kritere göre sınıflaması yapılacaktır? Birçok canlı kendi özel becerisinde diğer tüm canlılardan daha iyidir. Bu farklı becerilere sahip canlıların hiyerarşik sırasını, kim hangi kriterle belirleyecektir ki ‘varlık merdivenleri’ne yerleştirilebilsin? Canlılar üzerine modern araştırmalar canlıların özgün yanlarını daha çok ortaya koymuştur ve bu, ‘hiyerarşik bir varlık merdiveni’ kurmanın imkânsızlığını göstermektedir. İnsanın ve diğer birçok canlının, kendilerine has alanlarda diğer canlılara üstünlükleri vardır ve canlıların hiyerarşik sıralaması için hangi ölçüyü alırsak alalım, pek çok canlıyı birbirine göre konumlandırmak mümkün olamayacaktır. Günümüzdeki canlı sınıflamalarının hemen hepsi de canlıların hiyerarşik sınıflamasıyla ilgilenmeden, özellikle canlıları benzerliklerinden hareketle sınıflama üzerine kuruludur.</span></p>

    <p class="Gvdemetni15"><span class="Gvdemetni4">Linnaeus’un doğanın dengesinden bahsederken ‘yaşam mücadelesi’ni vurgulaması, Darwin’in ‘doğal seleksiyon’ fikrinin oluşmasında kavramsal olarak arka plan oluşturmuştur.<sup class="calibre17">181</sup> Fiziksel benzerliklere göre sıralama yapan Linnaeus’un, insan ile maymunu beraber sınıflamasının da ‘Evrim Teorisi’ndeki insanı maymundan türeten anlayışı kolaylaştırdığı söylenir. Ayrıca Dünya’nın yaşını Usher’i takip edenlerden çok daha yüksek bulması da Evrim Teorisi’ni savunmayı kolaylaştırıcı nitelikte olmuştur.</span></p>

    <p class="Gvdemetni15"><span class="Gvdemetni4">Linnaeus’un sisteminin sorunlu bir yanı, türlerin yok olmasını mümkün görmemesidir.<sup class="calibre17">182</sup> Bulunan fosillerin birçok canlı türünün yok olduğunu göstermesi; Linnaeus’un, Tanrı’nın düşüncelerini sandığı gibi doğru okuyamadığını gösterdi. Oysa en basit gözlemle, insanların veya diğer canlıların birçok birey canlıyı öldürdüğünü herkes gözlemleyebilmektedir; bir türün bireylerinin yok olması mümkünse, neden tüm türün yok olması mümkün olmasın? Türler de bireylerden oluşmuyor mu? Anlaşılıyor ki kendi mantığındaki kategorileri varlığa uygulaması, biyoloji tarihinin en başarılı ve etkili simalarından biri olan Linnaeus’u yanıltmıştır.</span></p>

    <p class="Gvdemetni15"><span class="Gvdemetni4">Linnaeus’un yaklaşımında türün mensupları ortak özellikleri paylaşırlar, türlere içkin bu özler Tanrı tarafından yaratılmıştır. Biyoloğun görevi bu özleri bulmak ve türleri cinsleriyle</span> <span class="Gvdemetni2talik">(genus)</span> <span class="Gvdemetni4">tanımlamaktır.<sup class="calibre17">183</sup> Türler konusunda özcü yaklaşımı savunanlar, bu özleri değişmez ve sürekli özellikler olarak görürler. Oysa özcü yaklaşıma katılmayanlara göre; türlerin ortak özellikleri varsa da bunlar, özcülüğün savunduğu gibi değişmez ve sürekli değillerdir.<sup class="calibre17">184</sup> Bu tarzda varlık anlayışında ‘tür’ kavramı sadece pratik faydaları açısından yararlı olsa da, canlılar dünyasında bir gerçeğe karşılık gelmez. Linnaeus’un varlık anlayışına göre ise ‘türler’ gerçek varlıklardır. Türlerin ontolojik statüsünün ne olduğu hâlâ tartışılmaktadır. Stephen Jay Gould’u örnek olarak verebileceğim birçok biyolog, türlerin sadece zihnin bir projeksiyonu olduğunu, doğa üzerine düşünmemizde taksonomik ayırımın pratik faydası olduğunu ve türlerin ontolojik açıdan gerçek varlıklarının olmadığını söyler.<sup class="calibre17">185</sup></span></p>

    <p class="Gvdemetni15"><span class="Gvdemetni4">Douglas Medin’in yürüttüğü geniş çaplı bir araştırma, insan zihninin taksonomi yaptığını göstermiştir. Bu araştırma Amerika’nın şehirleşmiş bireylerinden Mayaların ‘yağmur ormanları’ndaki bireylerine dek geniş ve farklı bir kitleye uygulanmıştır. Buna göre tüm farklı kültürlerdeki insanların zihni, insanlar dışındaki canlıları belli ‘özler’ temelinde türlere bölüp taksonomi yapmaktadır. Bu deneyden varılan sonuç, taksonomi yapmanın, insan zihninin gözlemlerden bağımsız, apriori bir özelliği olduğudur.<sup class="calibre17">186</sup> Bu araştırma gerçekten çok ilginçtir ama türlerin ontolojik statüsünü belirlemek için yetersizdir. Bazıları zihnin, sırf apriori kategorilerini canlılara yüklediği için türlere ontolojik bir statü verildiğini; bazıları ise, Tanrı’nın zihni ve doğayı uyumlu yarattığını ve yarattığı türleri düşünmek için zihne apriori olarak gerçekte de var olan türlere göre taksonomi yapma özelliğini verdiğini savunabilir.</span></p>

    <p class="Gvdemetni15"><span class="Gvdemetni4">Türlerin ontolojik statüsü özellikle tek hücrelilerin mikroskobik seviyesine inilince iyice karışır; ama türlerin birçoğunun kapalı bir sistem oluşturup, kendi içlerinde üremesi ve döl verebilecek döller oluşturmaları da göz ardı edilebilecek bir husus değildir. Canlılar dünyasını anlamak için taksonominin uygulanmasının bilinen en akılcı yöntem olduğu açıktır. Fakat bu, Linnaeus’un taksonomisini kullanmak olarak anlaşılmamalıdır. Farklı taksonomiler oluşturmak için gayretler vardır; türlerin ontolojik gerçekliği olsun veya olmasın, taksonominin, insan zihninin doğayı anlama ve bilim yapma faaliyetindeki yararı apaçıktır.</span></p>

    <p class="Gvdemetni15"><span class="Gvdemetni4">1753 yılında Linnaeus 6000 adet bitki türü biliyordu ve bunların 10.000 kadar olduğu düşünülüyordu; 1758’de 4000 hayvan Üstelemişti ama onların sayısını da yine 10.000 civarında tahmin ediyordu.<sup class="calibre17">187</sup> Canlılarla ilgili sınıflama böceklerin dünyası ile ilgili keşifler arttıkça ve bu dünyadaki faaliyet ve tür çeşitliği saptanınca bayağı zorlaşmıştı; hele bir de mikroskobik canlılarla ilgili bilgiler arttıkça taksonomi yapmak iyice zorlaştı. Günümüzde ise türlerin sayısının milyonlarca olduğu bilinmektedir.</span></p>

    <p class="Gvdemetni15"><span class="Gvdemetni4">Linnaeus kendi dönemine göre büyük bir iş başardı ve yaşarken kendi fikirlerinde değişiklik yaptı. Melezleşmenin (at ile eşekten katır oluşması gibi), türlerin hepsinin baştan sabit olup hiç değişmediği fikrine ters olduğu görülüyordu. Melezleştirme ile yeni türlerin oluşabileceğini savundu ki bu, başta ileri sürdüğü ‘tüm türlerin sabit yaratıldığı’ fikrinde bir değişiklikti. Melezleşme ile yeni türlerin oluşumu, Mendel’in, Darwin’in Evrim Teorisi’ne karşı alternatif olarak ileri sürdüğü bir fikir oldu.<sup class="calibre17">188</sup> Linnaeus’a göre melezleşme ve dış faktörler ancak türün mükemmelliğini azaltarak dejenere ediyorlardı;<sup class="calibre17">189</sup> bu yaklaşım, değişimle daha mükemmel (kompleks) varlıklar ortaya çıktığını söyleyen ‘Evrim Teorisi’ne tersti.</span></p>
  </div>
</body>
</html>
