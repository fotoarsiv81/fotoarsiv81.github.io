<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection">
    <h2 class="calibre12" id="calibre_toc_130"><a class="pcalibre pcalibre1" id="bookmark126"><span class="Balk1"><span class="calibre15">‘İLK GÜNAH’IN HIRİSTİYAN TEOLOJİSİNDEKİ YERİ VE EVRİM TEORİSİ</span></span></a></h2>

    <p class="Gvdemetni27"><span class="Gvdemetni10">İslam ve Yahudi teolojilerinden farklı bir şekilde, Hıristiyan teolojisinde Âdem’in ‘ilk günah’ının önemli bir yeri vardır. Hıristiyan düşüncesinin oluşumuna yol açan Tevrat’taki ve Yeni Ahid’teki ifadeler şunlardır:</span></p>

    <p class="Gvdemetni27">3- <span class="Gvdemetni10">Fakat bahçenin ortasında olan ağacın meyvesi hakkında Allah: “Ondan yemeyin ve ona dokunmayın ki ölmeyesiniz” dedi.</span></p>

    <p class="Gvdemetni27">4- <span class="Gvdemetni10">Ve yılan, kadına “Katiyen ölmezsiniz” dedi.</span></p>

    <p class="Gvdemetni27">5- <span class="Gvdemetni10">“Çünkü Allah bilir ki, ondan yediğiniz gün, o vakit gözleriniz açılacak ve iyiyi ve kötüyü bilerek Allah gibi olacaksınız.”</span></p>

    <p class="Gvdemetni30" style="text-align: left;"><span class="Gvdemetni10"><i>Tevrat, Tekvin, 3, 3-5</i></span></p>

    <p class="Gvdemetni27">17- <span class="Gvdemetni10">Ve Âdem’e dedi: “Karının sözünü dinlediğin ve ‘ondan yemeyeceksin’ diye sana emrettiğim ağaçtan yediğin için toprak, senin yüzünden lanetli oldu; ömrünün bütün günlerinde zahmetle ondan yiyeceksin.</span></p>

    <p class="Gvdemetni27">18- <span class="Gvdemetni10">Ve sana diken ve çalı bitirecek ve kır otunu yiyeceksin.</span></p>

    <p class="Gvdemetni15">19- <span class="Gvdemetni28">Toprağa dönünceye kadar alnının teri ile ekmek yiyeceksin, çünkü ondan alındın, çünkü topraksın ve toprağa döneceksin.”</span></p>

    <p class="Gvdemetni21" style="text-align: left;"><span class="Gvdemetni28"><i>Tevrat, Tekvin, 3, 17-19</i></span></p>

    <p class="Gvdemetni15"><span class="Gvdemetni28">Böylece Rab Allah onu Aden bahçesinden, kendisinin içinden alındığı toprağı işlemek için çıkardı.</span></p>

    <p class="Gvdemetni21" style="text-align: left;"><span class="Gvdemetni28"><i>Tevrat, Tekvin, 3, 23</i></span></p>

    <p class="Gvdemetni15"><span class="Gvdemetni28">Bir tek insan yüzünden günah nasıl dünyaya girdiyse, günah yüzünden de ölüm dünyaya girdi. Böylece bütün insanları ölüm sardı, çünkü tümü günah işledi.</span></p>

    <p class="Gvdemetni21" style="text-align: left;"><span class="Gvdemetni28"><i>Yeni Ahid, Romalılar, 5, 12</i></span></p>

    <p class="Gvdemetni15">17- <span class="Gvdemetni28">Bir tek kişinin suç işlemesinin ölüm egemenliğini getirdiği ve bunun o tek kişi aracılığıyla olduğu önümüzdedir. Ama kayra bolluğu ve doğruluk armağanını alanların bir tek kişi -İsa Mesih</span><span class="Gvdemetni4">-</span> <span class="Gvdemetni28">aracılığıyla yaşamda egemenlik sürecekleri daha kesindir.</span></p>

    <p class="Gvdemetni15">18- <span class="Gvdemetni28">Demek ki, bir tek insanın suçluluğu yüzünden suçlu çıkarılma nasıl bütün insanları kapsadıysa, bir tek insanın doğru çıkarma eylemiyle de yaşam doğruluğu bütün insanları kapsamıştır.</span></p>

    <p class="Gvdemetni15">19- <span class="Gvdemetni28">Çünkü bir tek insanın buyruğa uymazlığıyla nasıl birçokları günahlı kılınmışsa, bir tek insanın buyruğa uymasıyla da birçokları doğru kılınacaktır.</span></p>

    <p class="Gvdemetni21" style="text-align: left;"><span class="Gvdemetni28"><i>Yeni Ahid, Romalılar, 5, 17-19</i></span></p>

    <p class="Gvdemetni15"><span class="Gvdemetni28">Hıristiyan teolojisinin ‘ilk günah’ öğretisi, her ne kadar Tevrat’ın Tekvin bölümüne dayanıyorsa da öğretiyi esas şekillendiren Yeni Ahid’in Romalılar bölümü olmuştur. Buna göre Âdem’in işlediği günah bütün çocuklarına geçmiştir ve her insan günahla doğmuştur. Bu durumdan ise ancak Hz. İsa’nın aracılığıyla kurtulunabilir.<sup class="calibre17">126</sup> Kilise öğretisinde Âdem’in günahı ile başlayan ‘düşüş’ ile ilgili anlatım, Hz. İsa’nın çarmıha gerilmesinin insanların günahlarına kefaret olması ile ilgili anlatımla birleştirilir<sup class="calibre17">127</sup> ve bu inanç; Kilise’nin en temel imani akidelerinden birini oluşturur. Bazı Hıristiyan teologlar, ‘miras günah’ kavramıyla insanın doğuştan suçlu sayılacağı bir günahın kastedilmediğini; bununla insanın günaha eğilimli bir ‘doğa’yı, ‘miras’ olarak aldığını anlamamız gerektiğini söylemektedirler.<sup class="calibre17">128</sup> Kilise akidesi açısından önemli bir yeri olan ‘miras günah’ ile ilgili öğreti Yahudiler tarafından reddedilmektedir; Yahudiler hem günahlı doğmayı hem de insanın doğası gereği kötü olduğu inancını reddederler.<sup class="calibre17">129</sup> Tevrat’ın ve Eski Ahid’in kimi pasajları çocukların ebeveynlerinin günahlarını taşımayacaklarını dile getirmektedir.<sup class="calibre17">130</sup> İslam inancında da ‘miras günah’ düşüncesine karşı çıkılır; Kur’an’da Âdem’in tövbesinin kabul edildiğine dair ifadeler, ebeveynlerinden çocuklarına aktarılan ‘miras günah’ın olmadığına delil gösterilir:</span></p>

    <p class="Gvdemetni15">121- <span class="Gvdemetni28">Böylece ikisi ondan yediler, hemen ardından ayıp yerleri kendilerine açılıverdi, üzerlerini cennet yapraklarından yamayıp örtmeye başladılar. Âdem, Rabbine karşı gelmiş oldu da şaşırıp kaldı.</span></p>

    <p class="Gvdemetni15">122- <span class="Gvdemetni28">Sonra Rabbi onu seçti, tövbesini kabul etti ve doğru yola iletti.</span></p>

    <p class="Gvdemetni21" style="text-align: left;"><span class="Gvdemetni28"><i>Kur’an-ı Kerim, Taha Suresi, 20/121-122</i></span></p>

    <p class="Gvdemetni15"><span class="Gvdemetni28">Konumuz açısından, ‘ilk günah’ ile ilgili en önemli iddialardan biri, ‘ilk günah’tan sonra dünyadaki hayvanların da insanlarla beraber ölmeye başladığına dair görüştür.<sup class="calibre17">131</sup> Oysa bulunan fosiller üzerinde yapılan incelemelerden yüz milyonlarca yıl önce canlıların yaşadığı tahmin edilmektedir. Örneğin beş yüz milyon yıl kadar önceki Kambriyen çağına ait önemli miktarda çok hücreli fosili bulunmuştur.<sup class="calibre17">132</sup> Bazı Hıristiyanların bu iddiası, sadece Evrim Teorisi ile değil, fosilbiliminin birçok bulgusuyla da çelişkilidir. Diğer yandan Hıristiyanların birçoğu, Eski ve Yeni Ahid’teki anlatımların sadece insan ile ilgili olduğunu, ‘ilk günah’tan sonra hayvanların ölmeye başladığını söylemenin, Kitabı Mukaddes’e dayalı bir temeli olmadığını belirtmektedirler:<sup class="calibre17">133</sup> Hayvanların ‘ilk günah’tan sonra ölmeye başladığı ile ilgili yorumun; Yeni Ahid, Romalılar, 5, 12’de geçen ifadelerin yanlış yorumundan kaynaklandığını söylemekte ve Âdem günah işlemeden önce kendisine “O meyveden yediğinde ölürsün” (Tevrat, Tekvin, 2, 17) dendiğini, Âdem eğer diğer canlıların ölümünü gözlemlememişse, ölümün ne anlama geldiğini bilemeyeceğini, kendi karşı delilleri olarak ifade etmektedirler.<sup class="calibre17">134</sup></span></p>

    <p class="Gvdemetni15"><span class="Gvdemetni28">‘İlk günah’ ile ilgili diğer önemli bir husus ise bu inancın, insanlığın mutlaka tek bir çiftten türediğine</span> <span class="Gvdemetni2talik">(monogenism)</span> <span class="Gvdemetni28">dair bir inancı gerekli kılmasıdır. Gerçi Yahudiler ve Müslümanlar -bazı farklı yorumcular olmakla birlikte</span><span class="Gvdemetni4">-</span> <span class="Gvdemetni28">da bu inancı paylaşmaktadırlar; fakat Yahudilik ve İslam’da ‘miras günah’ gibi bir inanç olmadığı için, tek bir çiftten türemenin gerekliliğine dair inanç Hıristiyanlık kadar merkezi bir role sahip değildir. Hıristiyan teolojisine göre İsa’nın çarmıha gerilmesi<sup class="calibre17">135</sup> ile insanın kurtuluşu için bir yol açılması, ‘miras günah’la başlayan bir ‘düşüş’ sürecini geriye çevirmesi açısından önemlidir.</span></p>

    <p class="Gvdemetni15"><span class="Gvdemetni28">Burada iki soru karşımıza çıkmaktadır: Birincisi Evrim Teorisi’nin, insanlığın tek bir çiftten türemiş olmasıyla ilgili görüşünün ne olduğuna dairdir. İkincisi ise Kutsal Metinler’in tek bir çiftten türemeyi zaruri görüp görmemesiyle ilgilidir. Evrim Teorisi’ne inananlar, yüz binlerce canlı formunun tek bir tek hücreli canlının evrimleşmesiyle oluştuğunu savunmaktadırlar. Bu inanca sahip olan kişilerin insanların tek bir çiftten türediklerine dair inancı reddetmesi çok garip olur. Buna rağmen insanların bir çiftten türemesinin Evrim Teorisi’ne aykırı olduğunu savunanlar olmuştur. Fakat hücrenin organellerinden mitekondri üzerinde yapılan araştırmalar, bütün insanların tek bir dişiden türediğini göstermiştir.<sup class="calibre17">136</sup> Bu görüşün dayanağı mitekondrilerdeki DNA’ların incelenmesidir. Mitekondrinin DNA’sı, hücre çekirdeğindeki DNA'dan farklıdır ve her insana sadece annesinden geçmektedir. İncelemelerde insanlardaki 133 çeşit ‘mitekondrial DNA’ tipi ele alınmıştır ve bu tipler üzerindeki araştırmalar, insanların mitekondrilerinin tek bir ‘mitekondrial DNA’ tipine sahip atadan türediğini göstermiştir. Bu bulgu, insanların tek bir çiftten türediğine dair inancı daha da güçlendirmiştir. Bu bulguyu, Evrim Teorisi'ne inananlar da inanmayanlar da insanların tek bir çiftten türediğini göstermek için kullanmaktadırlar. Bu bulgu, modern genetiğin verileri açısından, tüm insanların tek bir çiftten türediği fikrine karşı çıkmaya gerek olmadığını, genetikteki verilerin -tartışmalar olmakla berabertek bir dişiden tüm insanların türediği fikriyle çelişmediğini göstermektedir.</span></p>

    <p class="Gvdemetni15"><span class="Gvdemetni28">Dinlerin Kutsal Metinleri'nin tek bir çiftten türemeye inanmayı gerektirip gerektirmediği ayrı bir konudur. Üç tektanrılı dindeki genel görüş, insanların tek bir çiftten (Âdem ve Havva) türediği yönündedir. Fakat ‘miras günah’ kavramının olmadığı İslam dininde, Âdem ve Havva’nın ilk insanlar olmadığına dair görüşü de savunanlar olmuştur. Bunu savunanlar Âdem’in yeryüzüne halife atandığının söylendiğini, Kur’an’dan, Âdem’in tüm insanlığın biyolojik babası olduğunun temellendirilemeyeceğini savunmaktadırlar.<sup class="calibre17">137</sup> Bu görüşte olanlar, Kur’an’da geçen</span> <span class="Gvdemetni2talik">‘BenîAdem’</span> <span class="Gvdemetni28">ifadelerine soy bağı anlamı verilmemesi gerektiğini;</span> <span class="Gvdemetni2talik">‘benî’</span> <span class="Gvdemetni28">ifadesinin ‘onu takip eden, onun yolunda olan’ anlamlarını verdiğini, ‘</span><span class="Gvdemetni2talik">Benî-lsrail</span><span class="Gvdemetni28">’ ifadesinin de Kur’an’da geçtiğini, fakat Kur’an’ın hitap ettiği Yahudilerin hepsinin Hz. Yakub’un oğulları olamayacağını söylemektedirler. Ayrıca Kur’an’da Müslümanlara hitaben ‘babanız İbrahim’<sup class="calibre17">138</sup></span> <span class="Gvdemetni2talik">(Ebikum İbrahim)</span> <span class="Gvdemetni28">ifadesinin yer almasını görüşlerine delil olarak göstermektedirler.<sup class="calibre17">139</sup></span></p>

    <p class="Gvdemetni15"><span class="Gvdemetni28">İbn Bâbeveyh</span> <span class="Gvdemetni2talik">Kitâbü’t Tevhid’</span> <span class="Gvdemetni28">isimli eserinde Caferi Sadık’a atfen, Âdem’den önce insan benzeri canlılar olduğunu söyler. İmamiyye’den</span> <span class="Gvdemetni2talik">‘Câmiu’lAhbar’ın</span> <span class="Gvdemetni28">yazarı ve Muhammed el-Bâkır’a da benzer görüşler atfedilir.<sup class="calibre17">140</sup> Yahudilerin kaynaklarından Midraş’ta da Âdem’den önce ‘yarı insan-yarı maymun’ varlıkların olduğu söylenir.<sup class="calibre17">141</sup> Görüldüğü gibi tektanrılı dinlere inanan bazı kişiler, Âdem’den önce insanlara maymunlardan daha çok benzeyen ‘insanımsı-maymunumsu’ yaratıklar olduğunu kabul etmekte inançları açısından bir sorun görmemişlerdir. Ama, ufak bir azınlığın dışında çoğunluk, tüm insanların genetik kökeninin tek bir çiftte; Âdem ve eşinde birleştiğini kabul etmişlerdir.</span></p>

    <p class="Gvdemetni15"><span class="Gvdemetni28">Bütün canlıların tek bir tek hücreliden oluştuğunu söyleyen Evrim Teorisi’nin, bütün insanların tek bir çiftten türediği iddiasına karşı çıkması için bir sebep yoktur. Genetikte mitekondriye dayalı incelemeler, tüm insanların tek bir dişiden türediğini gösterip; tek bir çiftten türemenin, bilimsel olarak daha kabul edilebilir bir argüman olduğunu ortaya koymuştur. Sonuç olarak Hıristiyanlık’taki ‘miras günah’ öğretisini, hayvanların ölümünü de bu günah ile başlatacak şekilde yorumlayanların görüşü modern bilimsel verilerle uzlaştırılamaz; fakat bu öğretinin tek bir çiftten türemeyi gerektirmesinin modern bilimsel verilerle veya Evrim Teorisi ile çelişkili olduğu söylenemez.</span></p>
  </div>
</body>
</html>
