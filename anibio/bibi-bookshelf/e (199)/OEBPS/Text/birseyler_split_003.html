<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>birseyler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">SUNUŞ</h1>

  <p class="normal">ben şiirlerimi bazen aylarca bazen yıllarca beklettikten ve ince eleyip sık dokuduktan sonra yayınlarım</p>

  <p class="normal">ancak değerli aydın Vedat Nedim Tör 1940’lı yıllarda yayınladığı Hep Bu Topraktan adlı saygın dergide “bu şiirleri bu toprağın on yedi yaşında bir genci yazdı” tanıtımıyla yayınlamak isteyince görevden kaçınamadım 1970’li yıllarda yayınlanan iki şiir kitabımda o gençlik şiirlerime yer vermemiştim ama şimdi üçüncü şiir kitabıma bunları da alıyorum</p>

  <p class="normal">o gençlik şiirlerimden sayısı 11’i bulanları “on yedi yaş şiiri” notuyla belirliyorum bu şiirlerimden bazılarında öze dokunmayan küçük değişiklikler yaptım fakat on yedi yaş şiirlerimin en iddialısı ROBOT’a hiç dokunma gereği duymadım ayrıca ROBOT’a 2004 yılında UMUT başlığı ile yeni bir şiir de ekledim</p>

  <p class="ortayazi">* * *</p>

  <p class="normal">Çekoslovak yazarı Karel Çapek’in Evrensel Yapay İnsanlar Fabrikası adlı oyunu ile “robot” kavramı 1927’de dünyaya sunulmuştu ben de on yedi yaşımda yani ondan kısa bir süre sonra ROBOT şiirimi yazmıştım geride bıraktığımız yirminci yüzyılda ROBOT’u da ilgilendiren başlıca neler olmuş bunları anımsamakta yarar var</p>

  <p class="normal">• mekanik robota androit yani düşünen robot boyutu da ve biyonik adam türleri de eklenmiştir</p>

  <p class="normal">• insan kopyalama gibi insanlığı temelinden sarsacak düzenleme ise şimdiden dünyanın kapısında yapay insan üretim atölyeleri olarak hazır beklemektedir</p>

  <p class="normal">• Hiroşima felaketini çok gerilerde bırakabilecek nükleer veya kimyasal saldırı olanakları gelişmiştir</p>

  <p class="normal">• yakın zamanda Amerika ve Rusya’da örnekleri görüldüğü gibi çok küçük ihmal veya yanlışlıklardan nükleer santrallerde büyük felaketler ortaya çıkabilmektedir</p>

  <p class="normal">• New York’taki “On Bir Eylül” saldırısında görüldüğü gibi çağdaş teknoloji olanaklarını çok sınırlı ölçüde değerlendiren bir avuç terörist sayısız insanı öldürebilecek durumdadır</p>

  <p class="normal">• aya gidilmiştir gezegenlere de ulaşılmaya başlanmıştır uzayda elde edilen olanaklar şimdilik dünya için bazı yararlar sağlasa da çok geçmeden bunlar dünyadaki hedeflere karşı saldırı üsleri olarak kullanılabilecektir</p>

  <p class="normal">• yirminci yüzyılda özellikle Avrupa’da yoğunlaşan ırkçı terörizm insanlık açısından utanç verici ve dünyada barışı engelleyici bir etken durumundadır</p>

  <p class="normal">• insanlar ve uluslar arasında üretim ve gelir dağılımı bakımından hakça bir düzen kurulması giderek zorlaşmaktadır</p>

  <p class="normal">• inanç çatışmaları evrensel barış önünde hâlâ en büyük engeldir</p>

  <p class="normal">bu olumsuzluklara ve tehlikelere karşın bilişim özellikle de iletişim ve eğitim alanında hızla sağlanan gelişmeler insanlık için başlıca umut kaynağıdır bu gelişmeler demokratikleşmeye de önemli bir etkendir</p>
</body>
</html>
