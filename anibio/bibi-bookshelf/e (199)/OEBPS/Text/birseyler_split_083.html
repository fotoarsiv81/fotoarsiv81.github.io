<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>birseyler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">JEOLOG ŞİİRLERİMLE İLGİLİ BİLGİ</h1>

  <p class="normal">geçmişle günceli büyük bir ustalıkla bağdaştıran değerli tarihçi sayın Murat Bardakçı’ya bir borcum vardı bu borcu ancak şimdi yerine getirebiliyorum</p>

  <p class="normal">21 Kasım 1999 günlü Hürriyet’te çıkan bir yazısında Sayın Bardakçı benim elli dört yıl önce Varlık dergisinde yayımlanan “Jeolog” başlıklı bir şiirimle ilgili benden bir bilgi istiyordu</p>

  <p class="normal">fakat yoğun siyasal çalışmalarım sırasında sayın Murat Bardakçı’nın bu isteğini yerine getirememiştim bu görevimi şimdi yerine getiriyorum</p>

  <p class="normal">öğrencisi olduğum Robert Kolej’in gündeminde jeoloji bölümü yoktu fakat olgunluk sınavlarında bana ve arkadaşlarıma jeoloji konusunda da sorular sorulacaktı oysa bu konuda benim ve sınıfımdaki arkadaşlarımın hiçbir bilgimiz yoktu onun üzerine bu konudaki bilgi eksikliğimizi gidermeye katkıda bulunabilecek bir uzman aramaya başladık sınıf arkadaşımız Altemur Kılıç bu gereksinmemizi karşılayabilecek bir yakınını önerdi: Prof. Dr. Hamit Nafiz Pamir</p>

  <p class="normal">bu değerli uzman biz öğrencilerin dileğimizi hemen kabul etti ve ilginç bir yöntem önerdi jeoloji dersini sınıfta değil sahada vermeyi uygun buldu ve bizi sabah akşam dağlarda kayalıklarda ırmaklarda dolaştırdı ve kısa sürede hepimizi sınava yetiştirdi</p>

  <p class="normal">ben sınavla ilgili gereksinmemizin karşılanmasının ötesinde doğanın gizleri ile tanışmaktan derin heyecan duydum önce 1945’te daha sonra 1976’da Jeolog başlıklı aynı doğrultuda iki şiir yazdım</p>

  <p class="normal">neden iki ayrı şiir çünkü “doğuşumdan öncelere doğmuşum ben eskiden yaşıyorum” diye başlayan jeolog konulu ilk şiirimi önce yitirdim ve bulunca da yayınladım</p>

  <p class="normal">şunu da özellikle belirtmek isterim Sayın Prof. Hamit Nafiz Pamir bize yalnız jeoloji konusunda değil eğitim yöntemi konusunda da önemli bir ders vermiş oldu şöyle ki masa başından çok sahada uygulamalı eğitimin yararını gösterdi</p>

  <p class="normal">ben bu yöntemi şiirde bile olabildiğince uygulamaya çalışırım nitekim özellikle “Çanakkale” şiirimde buna özen gösterdim</p>

  <p class="normal">bu konuda Varlık dergisine sayın Murat Bardakçı’nın verdiği demecin özeti ile sözü geçen şiir aşağıdadır bu arada sayın Bardakçı benim jeologlar üzerine yazdığım şiirin konusu bakımından dünyada bir başka örneğinin bulunmadığını zannettiğini söylüyor.</p>
</body>
</html>
