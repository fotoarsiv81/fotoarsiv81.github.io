<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1><b>1987 Baskısının Girişi</b></h1>

  <p>Şehir ve Yıldızlar'ın otuz yıldır sürekli baskıda olması ve tüm “en iyi” bilimkurgu romanları listelerinde sürekli yer alması beni büyük ölçüde tatmin ediyor. (Bunun karşıtı olan örnekler hoşnutlukla karşılanmayacaktır.)</p>

  <p>Gelişinin habercisi olan <i>Against the Fail of Night</i> da hâlâ basılmakta. Birkaç yıl önce bu durum dostum olan bir psikiyatrist bayanın oldukça mahcup olmasına neden olmuştu.</p>

  <p>Kendisi de bir okurum olan bir hastasını muayene ediyormuş. (Bu durumun hastasının sorununun bir parçası olmadığına dair beni özellikle temin etti.) Okudukları son romanın konusunu tartışmaya başlamışlar ve detaylar konusunda tamamen karşıt görüşleri olduğunu anlamışlar. Hatta hasta hatırladığı hikayenin öyle berrak ve anlaşılır bir açıklamasını yapmış ki, doktor -ki o her şeyin oldukça farklı olduğuna eminmiş- kimin tedaviye ihtiyacı olduğu konusunda tereddüte düşmüş.</p>

  <p>Elbette ki psikiyatristin <i>Şehir ve Yıldızlar</i>'ı, hastanın da <i>Against the Fail of Night</i>'ı okuduğu ve ikisinin de diğer romanın varlığından haberi olmadığı sonunda ortaya çıkmış. Böyle bir durum trajik sonuçlara yol açabileceğinden, o günden beri, her iki kitaba da çapraz başvurular eklemeye özen gösterdim.</p>

  <p>Bu hikaye bir milyar yıldan daha uzak bir gelecekte geçiyor, ama bilgisayar teknolojisi şimdiden bana yetişti sayılır. İnteraktif video oyunları oynamış olanlar, “Beyaz Solucanlar Mağarası”nda kendilerini evlerinde gibi hissedecekler. Hatta Trillium Şirketi kısa bir süre önce <i>Rama ile Buluşma! dan</i> böyle bir oyun yapmıştı. (“Zor kararlar vermeniz gerekecek -hem de çok. Ve çok çalışmanız gerekecek, çünkü Rama'da fazla kalırsanız, eve dönmeniz imkansız olacaktır...”) Bir kez daha, gerçekleşen bir kehanetin içinde olduğumu hissediyorum.</p>

  <p>Ama bu hikayenin en son sayfasında bir “kehanet” daha var ki, doğruluğunu ya da yanlışlığını ne ben ne de başka bir insan asla bilemeyeceğiz:</p>

  <p class="quote">Günün birinde Kara Güneş'in enerjileri tükenecek ve o mahkumunu serbest bırakacak. Ve o zaman, Evren'in ucunda, zaman durmaya hazırlanırken, Vanamonde ve Çılgın Akıl, yıldızların cesetleri arasında karşılaşmak zorunda kalacaklar.</p>

  <p>Üzerinden yarım ömür süresi geçmesine rağmen bu sözcükleri benim dışımda bir şeyin yazdırdığını hâlâ hatırlıyorum ve bugün bile ensemdeki tüyleri diken diken ediyorlar...</p>

  <p>Daha birkaç gün önce son derece bilgili bir okurumdan, modern kozmolojinin en beklenmedik sonuçlarından birini neredeyse yirmi yıl öncesinden tahmin ettiğime dikkat çeken bir mektup aldım. Sözünü ettiğim “Kara Güneş” tabii ki bir kara delik (1960'lardan önce bu terim kullanılmıyordu) ve 1974'te Stephen Hawking tam düşündüğüm gibi kara deliklerin kalıcı olmadıklarını ve “ölebildiklerini” keşfetti. (Teknik bir dille konuşmak gerekirse, kuantum tüneli ile “buharlaşıyorlar.”) Ve daha sonra (yeterince beklerseniz) aklınıza gelecek her şeyi saçan bilgi verici beyaz gürültü kaynaklarına dönüşebiliyorlar. Buna Çılgın Akıllar da dahil...</p>

  <p>Bundan kendime bir pay çıkarmıyorum, ama bilgi kaynağım John Henry Evans'a burada teşekkür ediyorum. Kendisi iltifat dolu sözlerle devam ediyor: “Beni bir sonraki romanınızda bir karakter yaparsanız her türlü telif hakkından vazgeçeceğim, hatta bu ‘narkotik bebek maması kaçıran gezegenlerarası bir bitnik' olsa bile.”<a href="../Text/notlar.html#_edn1" id="_ednref1" title=""><sup>[1]</sup></a> Not alınmıştır...</p>

  <p>Kozmik hayvanat bahçesinde de yeni bir yaratığı tahmin ettim mi -hatta açıkladım mı- diye merak etmekten de kendimi alamıyorum. Günümüz astronomlarının evreni, çok değil bir nesil önce sanılandan çok daha şiddetli ve egzotik bir yer. En şaşırtıcı özelliklerinden biri de, galaksilerin kalplerinden fırlayıp binlerce ışık yılı uzaklara yayılan çok yoğun enerji ışınları.</p>

  <p>“Yıldız Savaşlar;” mı? Umalım ki olmasın. İşte bir alternatif.</p>

  <div class="quote">
    <p>Burada, Galaksi'nin ucunda toplanmışlardı, aralarında onca yoğunluk ve çağlar boyu ulaşamayacakları amaç vardı.</p>

    <p>Hayal gücüne sığmayacak bir filo oluşturmuşlardı. Amiral gemileri güneşler, en küçük araçları gezegenlerdi. Tüm güneş sistemleri ve sayısız dünyalarıyla bütün bir küresel topluluk sonsuzluğa doğru fırlatılmak üzereydi.</p>

    <p>Uzun ateş hattı yıldızdan yıldıza atlayarak evrenin kalbini delip geçti. Bir anlık zamanda bin güneş ölmüş, enerjileriyle Galaksi'nin ekseni boyunca müthiş bir hızla ilerleyen ve şimdi de uçurumun dibine geri çekilmekte olan dev şekli beslemişlerdi. (24. Bölüm)</p>
  </div>

  <p>Bütün bu alıntılar için özür dilerim. <i>Şehir ve Yıldızlar</i> birçok nedenden dolayı yıllar boyunca benim en sevilen kitabım olmuştu.</p>

  <p>Artık onunla vedalaşma zamanı.</p>

  <p>ARTHUR C. CLARKE</p>

  <p><i>Colombo,Sri Lanka</i></p>

  <p><i>31 Ağustos 1986</i></p>
</body>
</html>
