<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ÖNSÖZ</h1>

  <p>Aşağıda, ilk romanım <i>Against the Fail of Night</i>'ı okumuş ve elinizdeki çalışmadaki malzemenin bir kısmım hatırlayacak olanlar için kısa bir açıklama yapılmıştır.</p>

  <p><i>Against the Fail of Night</i>'a 1937'de başlanmış ve dört beş eskizden sonra 1946'da tamamlanmıştı; ancak yazarın elinde olmayan bazı nedenlerden dolayı, kitabın yayınlanması birkaç yıl gecikmişti. Bu çalışma iyi karşılanmış olsa da, bir ilk romanda bulunan hataların birçoğuna sahipti ve yıllar geçtikçe kitap hakkındaki tatminsizliğim sürekli arttı. Bunun yanında, hikaye ilk tasarlandığından beri geçen yirmi yıldaki bilimsel ilerlemeler orijinal fikirlerin birçoğunun saflık gibi görünmesine neden oldular ve önümüze kitap ilk planlandığında hayal bile edilememiş ufuklar ve olasılıklar açtılar. Özellikle enformasyon teorisindeki belli gelişmeler insanların hayatında atom enerjisinin başlatmakta olduğundan bile daha önemli devrimler yaptılar ve ben de bunları yazmaya çalıştığım, ancak henüz yazamadığım kitaba dahil etmek istedim.</p>

  <p>İngiltere'den Avustralya'ya yapılan bir deniz yolculuğu yarım kalmış işin başına oturmam için bir fırsattı; Büyük Mercan Kayalığı'na doğru yola çıkmadan hemen önce de bitirdim. Birkaç ayımı uysallıkları şüphe götürür köpekbalıkları arasında dalarak geçireceğimi bilmek de işleri hızlandırmıştı. Hiçbir şeyin insanın aklını ertesi sabah asılacağını bilmek kadar yatıştıramayacağını söyleyen Doktor Johnson belki haklıdır, belki de değildir, ama şahsen ben Kayalıklar'dan dönemeyeceğim düşüncesinin kitabın tam o sırada tamamlanmasında başlıca neden olduğuna şahitlik edebilirim ve yirmi yıldır peşimde olan hortlak da nihayet def edildi.</p>

  <p>Elinizdeki çalışmamın yaklaşık dörtte birlik bir bölümü <i>Against the Fail of Night</i>'da yer almıştı; ancak önceki kitabı okumuş olanların bile bunu kelimenin tam anlamıyla yeni bir kitap olarak göreceklerine inanıyorum. Bu olmasa bile, en azından bir yazara düşüncelerini değiştirme hakkını bağışlayacaklarını umuyorum. Onlara bunun Yeryüzü'nün uzun şafağındaki ölümsüz Diaspar şehri hakkındaki ki son sözüm olduğu konusunda söz veriyorum.</p>

  <p>ARTHUR C. CLARKE</p>

  <p><i>Londra, Eylül 1954 -S. S. Himalaya-</i></p>

  <p><i>Sydney, Mart 1955</i></p>
</body>
</html>
