<html xmlns="http://www.w3.org/1999/xhtml">
	<head>
		<title>7</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x7" xml:lang="tr-TR">
		<div class="Basic-Text-Frame">
			<p class="anabaslik" id="_idParaDest-2">GİRİŞ  </p>
			<p class="anabas1">Fikirler Yirmi Birinci   </p>
			<p class="anabas1">Yüzyılın Geçer   </p>
			<p class="anabas1">Akçesidir  </p>
			<p class="paragbos">  </p>
			<p class="paragraf ParaOverride-12">Ben bir öğrenme makinesiyim ve burası öğrenmenin yeri.  </p>
			<p class="paragraf">– TONY ROBBINS, TED 2006  </p>
			<p class="paragbos">  </p>
			<p class="paragraf">FİKİRLER YİRMİ BİRİNCİ YÜZYILIN geçer akçesidir. Kimileri fikirlerini sunmakta olağanüstü iyidir. Yetenekleri, bugünün toplumundaki itibar ve etkilerini yükseltir. İyi bir konuşmacı tarafından ortaya konan cesur bir <a id="idIndexMarker-1410"/>fikirden daha ilham verici bir şey yoktur. Etkili bir biçimde paketlenip sunulan fikirler dünyayı değiştirebilir. Öyleyse, dünyanın en iyi iletişimcileri tarafından paylaşılan teknikleri tam olarak tanımlamak, ağızları açık bırakan sunumlarını izlemek ve kendi izleyicinizi hayrete düşürmek için onların sırlarını kullanmak harika olmaz mı? İnternette en iyi sunumları ücretsiz olarak yayınlanan dünyaca ünlü <a id="idIndexMarker-1409"/>TED (Teknoloji, Eğlence, Dizayn) konferansları, yüzlerce TED sunumunun bilimsel analizi, TED’in en sevilen konuşmacılarıyla doğrudan söyleşiler ve benim dünyanın en beğenilen markalarının liderlerine ilham veren ve yıllar süren koçluğumdan derlenen kişisel içgörülerim sayesinde, bunu artık yapabilirsiniz.  </p>
			<p class="paragraf">TED Gibi Konuş, daha fazla <a id="idIndexMarker-1408"/>güven ve <a id="idIndexMarker-1407"/>yetkeyle konuşmak isteyen herkes için. Sunum yapan, ürün ve hizmet satan ya da ilham almaya ihtiyacı olan insanlara liderlik eden herkes için. Eğer paylaşmaya değer fikirleriniz varsa, bu kitaptaki teknikler, o fikirleri hiç hayal etmediğiniz kadar ikna edici biçimde işleyip iletmenize yardımcı olacak.  </p>
			<p class="paragraf">Mart 2012’de, vatandaşlık hakları avukatı Bryan <a id="idIndexMarker-1406"/>Stevenson, Long Beach, Kaliforniya’da her yıl yapılan <a id="idIndexMarker-1405"/>TED konferansına katılan 1000 kişiye bir konuşma yaptı. Stevenson, TED tarihinde en uzun süre ayakta alkışlanan kişi oldu ve sunumu internette yaklaşık iki milyon kez izlendi. 18 dakika boyunca Stevenson izleyiciyi, kafalarına ve yüreklerine hitap ederek büyüledi. Bu bileşim işe yaradı. Stevenson bana o gün katılımcıların Equal Justice Initiative (Eşit Adalet İnisiyatifi) kurumuna toplam 1 milyon dolar bağışladığını söyledi. Konuşmasının her dakikası için 55 bin doların üstünde bir miktar bu.  </p>
			<p class="paragraf">Stevenson bir PowerPoint sunumu yapmadı. Hiçbir görsel, slayt, sahne malzemesi kullanmadı. Anlatısının gücü üstün geldi. Sevilen kimi TED konuşmacıları, anlatılarının etkisini <a id="idIndexMarker-1404"/>güçlendirmek için PowerPoint kullanmayı tercih eder. Mart 2011’de, profesör <a id="idIndexMarker-1403"/>David Christian, 18 dakikalık slaytlar ve ilginç grafiklerle desteklenen sürükleyici bir TED konuşması yaptıktan sonra, okullarda “<a id="idIndexMarker-1402"/>Büyük Tarih” öğretmek için bir hareket başlattı. “Büyük Tarih” öğrencilere dünyanın nasıl geliştiğini ve evrendeki yerini öğretir. Christian’ın 18 dakikada 13 milyar yıllık tarihi kapsayan sunumu bir milyondan fazla kez izlendi.  </p>
			<p class="paragraf">Christian ve Stevenson’ın görünüşte farklı sunum tarzları var ve bu kitapta ikisini de okuyacaksınız. Birisi hikâyeler anlatır, diğeri zengin slaytlarla dağlar kadar veri sunar, ancak ikisi de çekici, eğlenceli ve ilham vericidir, çünkü dokuz sır paylaşırlar. İkna etmenin ilmini ve sanatını anlamışlardır.  </p>
			<p class="paragraf">500’den fazla TED sunumunu (150 saatten fazla) inceledikten ve başarılı TED konuşmacılarıyla birebir konuştuktan sonra, en sevilen TED sunumlarının dokuz ortak unsuru paylaştığını keşfettim. Ayrıca, bu unsurların altında yatan prensiplerin neden bu kadar iyi işlediğini anlamak için, dünyanın önde gelen sinirbilimcileri, psikologları ve iletişim uzmanlarından kimileriyle söyleşiler yaptım. En iyisi de, bu iletişimcilerin paylaştığı sırları bir kez öğrendiniz mi onları uygulayabilir ve hemen bir sonraki iş teklifi ya da sunumunuzda kendinizi gösterebilmenizdir. Bunlar, yıllardır, her gün hayatınıza etki eden ürünleri keşfeden ya da şirketleri yöneten CEO’lar, girişimciler ve liderlerle kullandığım tekniklerdir. Hiçbir zaman gerçek bir TED konferansında konuşmayacak olsanız da, işinizde başarılı olmak istiyorsanız TED’e yaraşır bir sunum yapabilmeniz iyi olur. Bu, izleyicinizi kazanmanıza yardım eden, cesur, yeni, <a id="idIndexMarker-1401"/>çağdaş ve ilgi uyandıran bir tarzı yansıtır.  </p>
			<p class="arabaslik_sol">PAYLAŞMAYA DEĞER <a id="idIndexMarker-1400"/>FİKİRLER  </p>
			<p class="paragraf"><a id="idIndexMarker-1399"/>Richard Saul Wurman <a id="idIndexMarker-1398"/>TED konferansını 1984’te bir defalık bir etkinlik olarak yarattı. Altı yıl sonra, Monterey, Kaliforniya’da dört günlük bir konferans olarak yeniden oluşturuldu. Katılımcılar 475 dolara, teknoloji, eğlence ve dizaynı (TED) içeren konularda çeşitli konuşmaları izleyebiliyordu. Teknoloji dergisi yayıncısı Chris Anderson 2001’de konferansı satın alıp 2009’da Long Beach, Kaliforniya’ya taşıdı. 2014’te TED konferansı, Vancouver, Kanada’da büyüyen uluslararası ilgiyi yansıtan bir seyir tutturdu.  </p>
			<p class="paragraf">2005’e kadar TED yılda bir kez yapılan bir etkinlikti: 4 gün, 50 konuşmacı, 18 dakikalık sunumlar. O yıl, Anderson uluslararası izleyiciye ulaşmak için <a id="idIndexMarker-1397"/>TEDGlobal adında bir kardeş konferans ekledi. 2009’da organizasyon, TEDx etkinliklerini kendi toplumları için organize edebilecek üçüncü şahıslara lisans vermeye başladı. Üç yıl içinde dünyada TEDx etkinliklerinde 16.000’den fazla konuşma yapıldı. Bugün 130’dan fazla ülkede her gün beş TEDx etkinliği düzenlenmektedir.  </p>
			<p class="paragraf">Konferans işindeki şaşırtıcı büyümeye karşın, TED konuşmacıları Haziran 2006’da TED.com’un kurulmasıyla çok daha geniş bir izleyiciye tanıtıldı. Site, pazarı denemek için altı konuşma yayınladı. Altı ay sonra sitede sadece 40 kadar sunum vardı, ancak üç milyondan fazla kez izlenmişti. Belli ki dünya, ilgi uyandırıcı şekilde sunulan büyük fikirlere açtı ve hâlâ aç.  </p>
			<p class="paragraf">13 Kasım 2012’de TED.com sunumları bir milyar kez izlenmişti ve şimdi günde 1,5 milyon kez izlenmekte. Videolar 90 dile çevrilmekte ve her günün her saniyesi 17 yeni TED sunum gösterimi paylaşılmakta. Chris <a id="idIndexMarker-1396"/>Anderson’a göre, “Yılda bir kez 800 kişi toplanırdı, şimdi günde bir milyon kadar insan TED konuşmalarını çevrimiçi izliyor. İlk önce deneme olarak birkaç konuşmayı koyduğumuzda öyle coşkulu yanıtlar aldık ki, organizasyonu baş aşağı çevirip kendimizi bir konferans olarak değil de ‘paylaşmaya değer fikirler’ olarak düşünüp bunun etrafında büyük bir web sitesi kurmaya karar verdik. Konferans hâlâ motor ama web sitesi fikirleri dünyaya götüren hoparlör.”<span class="dipp"><a class="_idFootnoteLink" href="#footnote-225-1" id="footnote-225-1-backlink">1</a></span><span class="CharOverride-10">  </span></p>
			<p class="paragraf">Online yayınlanan <a id="idIndexMarker-1395"/>ilk altı <a id="idIndexMarker-1394"/>TED konuşması, kendilerine sevgiyle “TED’ci” diyen hayranlar arasında klasik olarak görülür. Konuşmacılar arasında Al <a id="idIndexMarker-1393"/>Gore, Sir Ken <a id="idIndexMarker-1392"/>Robinson ve Tony <a id="idIndexMarker-1391"/>Robbins vardır. Bu konuşmacılardan kimileri geleneksel slayt gösterisi yapmış, diğerleri yapmamıştır. Ama hepsi duygusal, yeni ve akılda kalıcı konuşmalar gerçekleştirmiştir. Bugün TED öyle etkili bir zemin olmuştur ki, ünlü oyuncu ve müzisyenler paylaşacakları fikirleri olduğunda doğruca TED sahnesine gider. <a id="idIndexMarker-1390"/>Argo filminin yönetmeni Ben <a id="idIndexMarker-1389"/>Affleck, En İyi Film Oscar’ını aldıktan birkaç gün sonra, Long Beach’te TED’de çıkıp Kongo’daki çalışması hakkında konuştu. Hafta başında U2 solisti <a id="idIndexMarker-1388"/>Bono dünyada yoksulluğa karşı kampanyaların başarısı üstüne bir sunum yaptı. Ünlüler ciddiye alınmak istediği zaman TED sahnesine çıkar. Facebook Operasyon Müdürü Sheryl <a id="idIndexMarker-1387"/>Sandberg, <a id="idIndexMarker-1386"/>Sınırlarını Zorla adlı çoksatar kitabını, işyerinde kadınlar konusunda yaptığı konuşması TED.com’da yayıldıktan sonra yazdı. TED sunumları insanların dünyaya bakışını değiştirir ve sanat, tasarım, iş, eğitim, sağlık, bilim, teknoloji ve küresel sorunlar alanlarında hareketler başlatmak için sıçrama tahtasıdır. Belgesel yapımcısı Daphne <a id="idIndexMarker-1385"/>Zuniga 2006 konferansına katıldı. Bunu, “dünyanın en iyi girişimcileri, tasarımcıları, biliminsanları ve sanatçılarının, şaşırtıcı yeni fikirleri –zihin için âdeta bir Cirque du Soleil– sunduğu toplantı” diye tanımlar.<span class="dipp"><a class="_idFootnoteLink" href="#footnote-225-2" id="footnote-225-2-backlink">2</a></span> “Bunun gibi bir etkinlik yoktur,” der Zuniga. “Dört günlük öğrenme, tutku ve esinlenme .... düşünselliği uyarıyor ama duyduğum fikirlerin yüreğime de dokunacağını hiç düşünmedim.” Oprah <a id="idIndexMarker-1384"/>Winfrey bir keresinde daha da kısa ve öz ifade etmişti: “TED, parlak insanların diğer parlak insanların fikirlerini paylaşmasını dinlemeye gittiği yerdir.”  </p>
			<p class="arabaslik_sol">STEVE JOBS’UN SUNUM SIRLARI  </p>
			<p class="paragraf">TED sunumlarını incelemek için benzersiz bir konumdayım. The Presentation Secrets of Steve Jobs (Steve <a id="idIndexMarker-1383"/>Jobs’un <a id="idIndexMarker-1382"/>Sunum Sırları) adında uluslararası çoksatar bir kitap yazdım. Ünlü CEO’ların kitapta ortaya konan ilkeleri kullandıkları biliniyor ve dünyada yüz binlerce profesyonel, bu yöntemi kendi sunumlarını dönüştürmek için kullanılıyor. İlgiden gururum okşanmıştı ama okurların Sunum Sırları’nda incelediğim tekniklerin Steve Jobs’a özel olmadığından emin olmalarını istedim. Apple’ın kurucu ortağı ve teknolojik vizyon sahibi Jobs, tesadüfen, tekniklerin hepsini bir araya getirmekte çok iyiydi. Teknikler çok “TED-gibi”ydi.  </p>
			<p class="paragraf">Kitapta, Steve Jobs’un 2005’te <a id="idIndexMarker-1381"/>Stanford Üniversitesi’nde yaptığı ünlü diploma töreni konuşmasının, izleyiciyi etkisi altına alma yeteneğinin harika bir örneği olduğunu belirtirim. İronik olarak, diploma töreni konuşması TED.com’da en sevilen videolardan biridir. Resmen bir TED konuşması olmasa da en iyi TED sunumlarıyla aynı unsurları taşır ve 15 milyondan fazla kez izlenmiştir.  </p>
			<p class="paragraf">“Zamanınız kısıtlı, bu yüzden onu başka birinin hayatını yaşayarak harcamayın.<span class="dipp"><a class="_idFootnoteLink" href="#footnote-225-3" id="footnote-225-3-backlink">3</a></span> Dogmanın, yani başka insanların düşüncelerinin sonuçlarıyla yaşama tuzağına düşmeyin,” demişti <a id="idIndexMarker-1380"/>Jobs mezunlara. “Başkalarının düşüncelerinin <a id="idIndexMarker-1379"/>gürültüsünün kendi içsesinizi boğmasına izin vermeyin. Ve en önemlisi, yüreğinizi ve sezginizi izleme cesaretini gösterin. Onlar bir şekilde gerçekten ne olmak istediğinizi bilirler.” Jobs’un sözleri TED sunumlarından etkilenen insanlara doğrudan hitap etti. Onlar arayıcıdır. Öğrenmeye heveslidir. Statükodan hoşnut olmayıp dünyayı ileri götürecek ilham verici ve yenilikçi fikirler ararlar. Steve Jobs ile, <a id="idIndexMarker-1378"/><a id="idIndexMarker-1377"/>teknikleri bir ustadan öğrendiniz; TED Gibi Konuş’ta her şeyi bulursunuz.  </p>
			<p class="arabaslik_sol">YİRMİ BİRİNCİ YÜZYIL İÇİN DALE CARNEGIE  </p>
			<p class="paragraf">TED Gibi Konuş, iletişim bilimine bugün pazardaki hemen her kitaptan daha derinden girer. Size hayatlarının konuşmasını ileten kadın ve erkekleri –biliminsanı, yazar, eğitimci, çevreci ve ünlü liderler– tanıtır. TED web sitesinde ücretsiz olarak yer alan 1500’ü aşkın sunumun her biri size <a id="idIndexMarker-1376"/>topluluk önünde konuşma hakkında bir şey öğretebilir.  </p>
			<p class="paragraf">TED konuşmalarının sırları üstüne bir kitap yazmayı ilk düşünmeye başladığımda, bunu Yirmi Birinci Yüzyıl İçin Dale <a id="idIndexMarker-1375"/>Carnegie olarak düşündüm. Carnegie, topluluk önünde konuşma ve kişisel gelişim üstüne ilk piyasa kitabı olan <a id="idIndexMarker-1374"/>Topluluk Önünde Konuşma Sanatı’nı 1915’te yazmıştı. <a id="idIndexMarker-1373"/>Carnegie’nin önsezisi kusursuzdu. Konuşmacıların konuşmalarını kısa tutmalarını öneriyordu. Hikâyelerin izleyicinizle duygusal bağ kurmak için güçlü yöntemler olduğunu söylüyordu. Metafor ve <a id="idIndexMarker-1372"/>analoji gibi hitabet araçlarının kullanımını öneriyordu. PowerPoint keşfedilmeden üç çeyrek yüzyıl önce Carnegie görsel yardımcılar kullanmaktan söz ediyordu. İnsanları etkilemek için şevk, prova ve güçlü konuşma tarzının önemini anlamıştı. Carnegie’nin 1915’te önerdiği her şey etkili <a id="idIndexMarker-1371"/>iletişimin temeli olarak bugüne kadar ulaşmıştır.  </p>
			<p class="paragraf">Carnegie doğru düşünceye sahip olsa da bugünün mevcut araçlarına sahip değildi. fMRI (fonksiyonel manyetik rezonans görüntüleme) kullanan biliminsanları insanların <a id="idIndexMarker-1370"/>beyinlerini tarayarak, örneğin bir özne konuşmak ya da başka birini dinlemek gibi belirli bir görevi yerine getirirken, beyinde tam olarak hangi bölgelerin harekete geçtiğini görebilir. Bu teknoloji ve modern bilimin diğer araçları iletişim alanında bir araştırma çığı yaratmıştır. Bu kitapta ortaya çıkarılan sırlar, gezegendeki en iyi beyinlerden çıkan son bilimle desteklenmiştir ve işe yararlar. Tutku bulaşıcı mıdır? Göreceksiniz. <a id="idIndexMarker-1369"/>Hikâye anlatmak gerçekten zihninizi sizi dinleyen kişininkiyle “<a id="idIndexMarker-1368"/>senkronize” eder mi? Yanıtı bulacaksınız. Neden 18 dakikalık bir sunum 60 dakikalık olandan daha iyidir? Neden <a id="idIndexMarker-1367"/>Bill Gates’in izleyicilerin içine sivrisinekleri saldığı video popüler oldu? Bu soruların da yanıtını öğreneceksiniz.  </p>
			<p class="paragraf">Carnegie ayrıca <a id="idIndexMarker-1366"/>topluluk önünde konuşma sanatını öğrenmek için kullanabileceğimiz en etkili araçtan da yoksundu: Carnegie’nin ölümünden kırk yıl sonrasına kadar ticarileşmeyen internet. Bugün, geniş bant bağlantısı sayesinde insanlar TED.com’da videolar seyredebiliyor ve dünyanın en iyi beyinlerini hayatlarının sunumlarını yaparken görebiliyorlar. Bu dokuz sırrı bir kez öğrenip popüler TED konuşmacılarıyla yapılan söyleşileri okuyunca ve hepsinin arkasındaki bilimi anlayınca, TED.com’a dönüp konuşmacıları henüz okuduğunuz becerileri kullanırken hareket halinde görebilirsiniz.  </p>
			<p class="arabaslik_sol">ARTIK HEPİMİZ SATICIYIZ  </p>
			<p class="paragraf">En sevilen TED konuşmacıları bir fikirler denizinde öne çıkan sunumlar yapar. Daniel <a id="idIndexMarker-1365"/>Pink’in <a id="idIndexMarker-1364"/>Satışın Yeni Kuralları’nda belirttiği gibi, “İster hoşlanın ister hoşlanmayın ama artık hepimiz satıcıyız.”<span class="dipp"><a class="_idFootnoteLink" href="#footnote-225-4" id="footnote-225-4-backlink">4</a></span> Bir TED konuşması yapmak için davet edildiyseniz, bu kitap kaynak kitabınızdır. Bir TED konuşması yapmak için davet edilmediyseniz ve bunu yapmaya hiç niyetiniz yoksa, bu kitap yine de okuyacağınız <a id="idIndexMarker-1363"/>bütün kitaplar içinde en değerliler arasındadır, çünkü size kendinizi ve <a id="idIndexMarker-1362"/>fikirlerinizi hayal ettiğinizden daha ikna edici bir biçimde nasıl satacağınızı öğretecek. Size bütün ilham verici sunumların ortak unsurlarını nasıl birleştireceğinizi öğretecek ve bir lider ve iletişimci olarak kendinizi görüş şeklinizi nasıl yeniden oluşturacağınızı gösterecek. Unutmayın, eğer fikirlerinizle bir başkasına ilham veremezseniz o fikirlerin ne kadar iyi olduğunun bir önemi yoktur. Fikirler, yalnızca o fikirlerin iletilmesinin ardından gelen eylemler kadar iyidir.  </p>
			<p class="paragbos">  </p>
			<p class="paragraf">TED GİBİ KONUŞ üç kısma ayrılmıştır, her biri ilham verici bir sunumun üç bileşenini ortaya çıkarır. En ilgi çekici sunumlar:  </p>
			<ul>
				<li class="paragraf ParaOverride-13">DUYGUSALDIR – Yüreğime dokunur.  </li>
				<li class="paragraf ParaOverride-13">YENİDİR – Bana yeni bir şey öğretir.  </li>
				<li class="paragraf ParaOverride-13">AKILDA KALICIDIR – İçeriği hiç unutmayacağım yollarla sunar.  </li>
			</ul>
			<p class="arabaslik_sol"><a id="idIndexMarker-1361"/>DUYGUSAL  </p>
			<p class="paragraf">İyi <a id="idIndexMarker-1360"/>iletişimciler kafanıza ulaşır ve yüreğinize dokunur. Sunum yapan kişilerin çoğu “<a id="idIndexMarker-1359"/>yürek” kısmını unutur. 1. bölümde içinizdeki ustayı nasıl ortaya çıkaracağınızı, gerçekten neye tutkunuz olduğunu tanımlayarak öğreneceksiniz. Tutkunun topluluk önünde konuşma gibi bir yeteneği ustalaştırmakta neden anahtar olduğunu açıklayan –popüler medyada hiçbir zaman yayımlanmamış– araştırmalar okuyacaksınız. 2. bölüm size, hikâye anlatma sanatını iyileştirmeyi ve hikâyelerin duygusal<a id="idIndexMarker-1358"/> olarak konuya bağlanmaya nasıl yardımcı olduğunu gösterecek. Hikâyelerin o âna kadar deneyimlediğinizden çok daha anlamlı ve daha derin bağlar kurmanızı sağlayarak, zihninizi izleyicinizinkiyle nasıl “<a id="idIndexMarker-1357"/>senkronize” edeceğinizi gösteren yeni araştırmalarla karşılaşacaksınız. 3. bölümde TED konuşmacılarının, sanki büyük bir izleyiciye hitap etmek yerine, bir söyleşi yapar gibi, nasıl sahici ve doğal bir <a id="idIndexMarker-1356"/>beden dili ve sözlü iletim sergilediklerini öğreneceksiniz. Ayrıca bir sunumu prova etmek için 200 saat harcayan konuşmacılar tanıyacaksınız ve nasıl <a id="idIndexMarker-1355"/>prova yaptıklarını anlayacaksınız. Duruşunuzu ve konuşma tarzınızı daha rahat ve etkili kılacak teknikleri öğreneceksiniz.  </p>
			<p class="arabaslik_sol">YENİ  </p>
			<p class="paragraf">Söyleşi yaptığım sinirbilimcilere göre, bir kişinin dikkatini çekmenin en etkin tek yolu <a id="idIndexMarker-1354"/>yeniliktir. <a id="idIndexMarker-1353"/>YouTube akımları yöneticisi Kevin <a id="idIndexMarker-1352"/>Allocca, TED izleyicisine, her dakika iki günlük videonun yüklendiği bir dünyada, “Sadece gerçekten benzersiz ve beklenmedik olan öne çıkar,” demiştir. Beyin, yeniliği görmezden gelemez ve bu bölümdeki teknikleri uyguladıktan sonra izleyicileriniz de sizi görmezden gelemez. 4. bölümde en iyi TED konuşmacılarının izleyicilerinin ilgisini, belli bir çalışma alanına yeni bilgi ya da benzersiz bir yaklaşımla nasıl çektiklerini inceliyoruz. 5. bölüm ağızları açık bırakan anlar yaşatmakla ilgili; burada, yıllar sonra bile izleyicilerinin konuştuğu “vay canına” dedirten anları dikkatle, bilinçli biçimde tasarlayan ve yaşatan o konuşmacılar vurgulanıyor. 6. bölüm, hassas ama önemli olan sahici mizah unsurunu ele alıyor – bunu ne zaman kullanmalı, nasıl kullanmalı ve bir fıkra anlatmadan nasıl komik olunur. Mizah konuşmacıya özeldir ve kendi kişisel sunum tarzınıza katılmalıdır.  </p>
			<p class="arabaslik_sol"><a id="idIndexMarker-1351"/>AKILDA KALICI  </p>
			<p class="paragraf">Yeni fikirleriniz olabilir ama izleyiciniz ne söylediğinizi hatırlayamazsa bu fikirlerin bir önemi yoktur. 7. bölümde, neden 18 dakikalık TED sunumlarının anlatmak istediğinizi iletmek için ideal uzunlukta olduğunu inceliyorum. Ve evet, bilim bunu destekliyor. 8. bölüm, izleyicilerin içeriği daha iyi hatırlayabilmesi için canlı, çoklu duyusal deneyimler yaratmanın önemini kapsıyor. 9. bölümde, kendi şeridinizde kalmanın önemini vurguluyorum; bu, insanların güvenebileceğini hissettiği, gerçek, otantik bir konuşmacı olmanın anahtarıdır.  </p>
			<p class="paragraf">Her bölüm, en sevilen TED konuşmacılarının çoğunun paylaştığı belli bir tekniği, örnekler, içgörüler ve sunumları yapan kişilerle söyleşiler eşliğinde işliyor. Ayrıca her bölüme bir “TEDnot” ekledim: sırları hemen bir sonraki iş teklifiniz ya da sunumunuzda uygulamanıza yardım edecek belirli ipuçları. Bu notlarda konuşmacının adını ve sunumunun başlığını bulacaksınız ki TED.com’da kolayca arayabilin. Ayrıca, her bölümde, anlatılan sırrın arkasındaki bilimi inceleyeceğiz – neden işe yarar ve bu tekniği sunumlarınızı <a id="idIndexMarker-1350"/>daha üst düzeye çıkarabilmek için nasıl uygulayabilirsiniz. Son on yılda, insan zihni hakkında daha önce bildiğimiz her şeyden daha fazlasını öğrendik. Bu bulguların bir sonraki sunumunuza büyük etkileri olacak.  </p>
			<p class="arabaslik_sol"><a id="idIndexMarker-1349"/>USTALARDAN ÖĞRENİN  </p>
			<p class="paragraf"><a id="idIndexMarker-1348"/>Ustalık kitabının yazarı Robert <a id="idIndexMarker-1347"/>Greene, hepimizin, insanın potansiyelinin sınırlarını zorlama yeteneğine sahip olduğumuzu savunur. Yeti, zekâ ve yaratıcılık, doğru kafa yapısı ve yeteneklerle ortaya çıkarabileceğimiz güçlerdir. Alanlarında (yani sanat, müzik, spor, topluluk önünde konuşma) usta kişilerin dünyayı görmekte farklı bir yöntemleri vardır. Greene, <a id="idIndexMarker-1346"/>dâhi sözcüğünün gizeminden arınması gerektiğine inanır, çünkü bizim “geçmiş ustaların sadece hayal edebileceği istihbarat ve bilgiye erişimimiz” var.<span class="dipp"><a class="_idFootnoteLink" href="#footnote-225-5" id="footnote-225-5-backlink">5</a></span><span class="CharOverride-10">  </span></p>
			<p class="paragraf">TED.com; iletişim, ikna ve topluluk önünde konuşma alanlarında ustalık kazanmak isteyenler için bir altın madenidir. TED Gibi Konuş, size araçları sağlayacak ve kendi sesinizi ve hatta belki servetinizi bulmanızda yardımcı olmak için onları nasıl kullanacağınızı gösterecek.  </p>
			<p class="paragraf">Ortalamadan daha iyi iletişimciler genellikle diğer insanlardan daha başarılıdır ama büyük iletişimciler hareket başlatır. Yalnızca soyadlarıyla hatırlanıp sayılırlar: Jefferson, Lincoln, Churchill, Kennedy, King, <a id="idIndexMarker-1345"/>Reagan. İş dünyasında etkili iletişimde başarısız olmak, başarısızlığa hızlı gidiştir. Bu, yeni işler finanse edilmeyecek, ürünler satılmayacak, projeler desteklenmeyecek ve kariyerler ilerlemeyecek demektir. TED’e yaraşır bir sunum yapma becerisi, övgünün tadını çıkarmak ile çaresiz belirsizlik içinde didinmek arasındaki fark demek olabilir. Hâlâ hayattasınız. Bu, hayatınızın amacı var demektir. Büyük şeyler için yaratıldınız. Potansiyelinizi, fikirlerinizi iletemediğiniz için sabote etmeyin.  </p>
			<p class="paragraf">TED 2006’da, motivasyon gurusu Tony <a id="idIndexMarker-1344"/>Robbins, “Etkili liderlerin kendilerini <a id="idIndexMarker-1343"/>ve diğerlerini harekete geçirme yeteneği vardır, çünkü bizi şekillendiren görünmez kuvvetleri anlarlar,” demişti.<span class="dipp"><a class="_idFootnoteLink" href="#footnote-225-6" id="footnote-225-6-backlink">6</a></span> Tutkulu, güçlü ve ilham veren <a id="idIndexMarker-1342"/><a id="idIndexMarker-1341"/>iletişim, bize etki eden ve şekillendiren kuvvetlerden biridir. Uzun zamandır var olan sorunları çözmeye yeni bir yaklaşım, ilham veren hikâyeler, bilgiyi iletmenin ilginç yolları ve ayakta alkışlar “<a id="idIndexMarker-1340"/>TED anları” olarak bilinir. Bu anları yaratın. İzleyicinizi büyüleyin. Onlara ilham verin. Dünyayı değiştirin. İşte böyle...  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-1-backlink" id="footnote-225-1">1</a>	Julie Coe, “TED’s Chris Anderson”, Departures.com, Mart-Nisan 2012, <a href="http://www.departures.com/articles/teds-chris-anderson"><span class="CharOverride-5">http://www.departures.com/articles/teds-chris-anderson</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-2-backlink" id="footnote-225-2">2</a>	Daphne Zuniga, “The Future We Will Create Inside the World of TED”, belgesel, New Video Group Inc., 2007.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-3-backlink" id="footnote-225-3">3</a>	Stanford Üniversitesi, “‘You’ve Got to Find What You Love,’ Job Says”, Stanford Raporu, 14 Haziran 2005, Steve Jobs’un Diploma Töreni Konuşması, 12 Haziran 2005 tarihinde yapıldı, <a href="http://news-service.stanford.edu/news/2005/june15/jobs -061505.html"><span class="CharOverride-5">http://news-service.stanford.edu/news/2005/june15/jobs -061505.html </span></a>(11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-4-backlink" id="footnote-225-4">4</a>	Daniel Pink, To Sell Is Human, Riverhead Books, New York, 2012, s. 2. (Türkçede Satışın Yeni Kuralları adıyla Mediacat Yayıncılık tarafından yayımlanmıştır.)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-5-backlink" id="footnote-225-5">5</a>	Robert Greene, Mastery, Viking, New York, 2012, s. 12. (Türkçede Ustalık adıyla Altın Kitaplar tarafından yayımlanmıştır.)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-6-backlink" id="footnote-225-6">6</a>	Tony Robbins, “Why We Do What We Do”, TED.com, Haziran 2006, <a href="http://www.ted.com/talks/tony_robbins_asks_why_we_do_what_we_do.html"><span class="CharOverride-5">http://www.ted.com/talks/tony_robbins_asks_why_we_do_what_we_do.html</span></a> (11 Nisan 2013 tarihinde erişildi).</p>
				</div>
			</div>
		</div>
	</body>
</html>