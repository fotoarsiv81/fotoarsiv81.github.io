<html xmlns="http://www.w3.org/1999/xhtml">
	<head>
		<title>7-7</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x7" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas3" id="_idParaDest-9">5  </p>
			<p class="anabas1"><a id="idIndexMarker-595"/>Ağızları Açık Bırakan Anlar Yaratın  </p>
			<p class="paragbos">  </p>
			<p class="paragraf ParaOverride-12">Her zamanki numaranı satıp durmayacaksın.  </p>
			<p class="paragraf">– <a id="idIndexMarker-594"/>TED Emri  </p>
			<p class="paragbos">  </p>
			<p class="paragraf">NBC HABER SUNUCUSU BRIAN WILLIAMS savaş, politika ve ekonomiyi haber yapar. Sunumları haber yapmaz. Neden yapsın? Her gün yapılan milyonlarca PowerPoint sunumu var, bu yüzden CEO’lar ve diğer ünlü liderler tarafından yapılsa bile sunumlar “flaş haber” niteliğinde değildir. <a id="idIndexMarker-593"/>Williams, Şubat 2009’da TED’de konuşan milyarder Bill <a id="idIndexMarker-592"/>Gates için bir ayrıcalık yaptı.  </p>
			<p class="paragraf">Gates küresel yoksulluk ve çocuk ölümleriyle ilgili büyük sorunları çözmek ister. Bunu yalnız yapamaz. İzleyicileri işe katmak zorundadır. Hatırlayın, beyin sıkıcı şeylere dikkat etmez. Gates bunu bilir, böylece izleyicisinin dikkatini çekmek için benzersiz bir kanca buldu. Bu Williams’ı da şaşırttı. O gece Brian Williams’a göre:  </p>
			<p class="paragbos">  </p>
			<p class="paragraf ParaOverride-18">Microsoft’un milyarder kurucusu Bill <a id="idIndexMarker-591"/>Gates, teknoloji endüstrisinin en büyük liderlerinin bazılarının bulunduğu konferansta bir mesaj vermek istedi. Sahnedeyken bir cam kavanozu açtı ve, “Sıtma <a id="idIndexMarker-590"/>sivrisinekler tarafından yayılır. Buraya biraz getirdim. Onların etrafta uçmasına izin vereceğim. Sadece yoksul insanlara bulaşması için bir sebep yok,” dedi. İzleyici, herhangi birimizin de aynen kalacağı gibi, dehşet içinde oturakaldı. Anlar sonra Gates seyircileri rahatlattı ve getirdiği sivrisineklerin sıtmasız olduğunu bildirdi ama bunu bir mesaj vermek için yapmıştı ve mesaj alındı. Gates ve eşi Melinda, hayatlarını ve servetlerini pek çok farklı yardımseverlik amacına adamıştır; buna her yıl 500 milyon kadar yeni sıtma vakasının olduğu Afrika ve Asya’daki yoksul ülkelerde sıtmayı yok etmek dahil.<span class="dipp"><a class="_idFootnoteLink" href="#footnote-225-85" id="footnote-225-85-backlink">85</a></span><span class="CharOverride-10">  </span></p>
			<p class="paragbos">  </p>
			<p class="paragraf">Bunun şaşırtıcı olabileceğini biliyorum ama televizyon haberleri sıklıkla yanıltıcıdır. Williams’da da öyle oldu. Gates, sadece yoksul insanlara bulaşması için bir sebep yok, demedi. “Sıtma elbette sivrisineklerle yayılır. Buraya biraz getirdim, sadece bunu deneyimleyebilmeniz için. Onları biraz salonda dolaşmaya bırakacağız. Sadece yoksul insanların bunu deneyimlemesi için bir sebep yok,”<span class="dipp"><a class="_idFootnoteLink" href="#footnote-225-86" id="footnote-225-86-backlink">86</a></span> dedi. Ayrıca izleyiciler “dehşet içinde sessiz” oturmadı. Kahkahalarla güldüler, tezahürat ettiler ve alkışladılar. Gates etkili olarak şunu gösterdi:  </p>
			<p class="arabaslik_sol"><a id="idIndexMarker-589"/>Sır #5: Ağızları Açık Bırakan Anlar Yaratın  </p>
			<p class="paragraf">Bir sunumda ağızları açık bırakacak <a id="idIndexMarker-588"/><a id="idIndexMarker-587"/>an, sunumu yapanın şok eden, çarpıcı ya da şaşırtıcı bir an sunmasıdır ve bu o kadar etkileyici ve unutulmazdır ki dinleyicinin ilgisini çeker ve sunum bittikten sonra da uzun zaman hatırlanır.   </p>
			<p class="paragraf"><span class="CharOverride-11">Neden işe yarar:</span> Ağızları açık bırakacak anlar <a id="idIndexMarker-586"/>sinirbilimcilerin <a id="idIndexMarker-585"/>duygu yüklü olay [emotionally charged event] dedikleri şeyi yaratır; bu, izleyicinizin mesajınızı hatırlayıp harekete geçmesini daha olası kılan yükseltilmiş <a id="idIndexMarker-584"/>bir duygu halidir.  </p>
			<p class="resim"><span><img alt="13.jpg" class="_idGenPageitem-15" src="image/13_fmt.jpeg"/></span>  </p>
			<p class="paragraf"><a id="idIndexMarker-583"/>GATES HİÇ KÜSTAH DEĞİLDİ. Birkaç cümle önce daha iyi ilaç ve aşılar sayesinde kaç çocuğun hayatının kurtulduğundan bahsediyordu. “O hayatların <a id="idIndexMarker-582"/>her birinin çok önemi var,” dedi. Her yıl sıtmadan milyonlarca kişinin öldüğünü söyleyerek empati dolu bir sunum yaptı. Anafikrini yerine ulaştırmak için <a id="idIndexMarker-581"/>mizah ve şok edici bir an <a id="idIndexMarker-580"/>kullandı.  </p>
			<p class="paragraf">Sevilen bir teknoloji blogcusu, “GATES KALABALIĞIN ÜSTÜNE SİVRİSİNEK SÜRÜSÜ SALDI” başlığını yazdı. Doğrusu bu tam olarak bir sivrisinek “sürüsü” sayılmazdı (kavanozda sadece birkaç tane vardı). Her şeye karşın sunum hızla yayıldı. Bir <a id="idIndexMarker-579"/>Google araması olaya 500.000 bağlantı verir. TED.com sitesinde asıl video 2,5 milyon kez izlendi ve bu sayı ona bağlantı veren web sitelerini içermez.  </p>
			<p class="paragraf">Girişimci ve Path CEO’su Dave Morin bunu <a id="idIndexMarker-578"/>Twitter’da duyuran ilk kişiydi: “Bill <a id="idIndexMarker-577"/>Gates TED’de kalabalığa sivrisinekleri saldı ve, ‘Bunu sadece yoksul insanlar deneyimlememeli,’ dedi.” eBay kurucusu Pierre Omidyar, “Bu kadar, artık önde oturmayacağım,” diye tweet attı. Unutulmaz bir an paylaşılır, mesaj ilk izleyicisinden çok daha öteye, sıklıkla dünyaya yayılır.  </p>
			<p class="paragraf">Gates 18 dakika konuştu. Sivrisinek numarası toplam konuşma süresinin yüzde 5’inden az tuttu, ancak bugün sivrisinek ânı sunumun insanların en çok hatırladığı kısmıdır. İlginç olayların çoğu, ofiste yerinize dönmeden önce bir bardak su aldığınız süre kadar konuşulur. Gates’in ilginç olayı beş yıl sonra hâlâ fark edilir, tartışılır ve paylaşılır.  </p>
			<p class="paragraf">Bu sivrisinek numarasına gazetecilikte “kanca” deriz. Dikkatinizi çeken ve sizi hikâyeyi okumaya ya da paylaşmaya ikna eden hayret verici <a id="idIndexMarker-576"/>an, gösteriyi durdurucu, etkileyici bir araçtır. (Bir arkadaşınıza videonun bağlantısını e-postayla yollarken, “Bill Gates’i sivrisinekleri salarken görmelisin,” diyebilirsiniz.)  </p>
			<p class="paragraf">Bir sonraki sunumunuza bir kavanoz sivrisinek götürmenizi önermiyorum ama içeriğiniz hakkında düşünmeyi ve vereceğiniz en önemli mesajları belirlemenizi öneriyorum. Sonra o mesajları iletmek için yeni ve unutulmaz bir yol bulun. Bazen izleyicinizin ilgilenmesi için onları şaşırtmanız gerekir.  </p>
			<p class="paragraf">Bir <a id="idIndexMarker-575"/><a id="idIndexMarker-574"/>PowerPoint sunumu yaratırken yapmanız gereken ilk şey nedir? Eğer pek çok kişi gibiyseniz, “PowerPoint’i açmak” dersiniz. Yanlış yanıt. Önce hikâyeyi planlamalısınız. Tıpkı filmi çekmeye başlamadan önce sahneleri storyboard haline getiren bir yönetmen gibi çekmeye başlamadan önce hikâyeyi yaratmalısınız. Hikâye tamamlandığı zaman güzel slaytlar tasarlamak için çok zamanınız olacak ama eğer hikâye sıkıcıysa daha bir kelime etmeden izleyicinizi kaybedersiniz.  </p>
			<p class="paragraf">Hikâyeyi planlarken birkaç duyuyu vurgulamak isterim – görme, dokunma, hissetme. Ayağa kalkın ve bir yazı tahtasına gidin, bir kalem ya da bloknot alın, bir tablette çizim uygulaması kullanın ya da yürürken düşünün – beyninizin birkaç alanını birden meşgul eden herhangi bir şey yapın. Hepsinden önemlisi, kullandığınız yazılımdan (PowerPoint, Keynote, Prezi vb.) bağımsız, ilk adım olarak yazılımı açmayın. Eğer öyle yaparsanız sunumunuz ilginç ve ilham verici olmayacaktır.  </p>
			<p class="paragraf"><a id="idIndexMarker-573"/>PowerPoint haksız yere eleştirilir ama kötü bir araç değildir. Sıklıkla nefis sunumlar yaratmak için kullanılabilir ve kullanılmaktadır. Ama ilk önce hikâyeniz yoksa, harika slaytlarınızın önemi yoktur. Her unutulmaz hikâye, film ya da sunumda çok etkili olduğu için herkesin hatırladığı bir sahne ya da olay vardır. Bu çok iyi bilinen bir psikolojik araçtır ve araştırmacıların bunun için bir terimi vardır.  </p>
			<p class="arabaslik_sol">DUYGU YÜKLÜ BİR OLAY ORTAYA ÇIKARIN  </p>
			<p class="paragraf"><a id="idIndexMarker-572"/>Gates, <a id="idIndexMarker-571"/>sivrisinek “sürüsünü” saldığında seyircisini etkisi altına aldı, çünkü şok edici, beklenmedik ve farklıydı. Bu, beyin araştırmacılarının “<a id="idIndexMarker-570"/>duygu yüklü olay” dedikleri şeydi. Bu kitaptaki her teknik gibi bu da işe yarar, çünkü beyin bunun için donanımlıdır.  </p>
			<p class="paragraf">“<a id="idIndexMarker-569"/><a id="idIndexMarker-568"/>Duygusal yetkinlik uyarıcısı<span class="dipp"><a class="_idFootnoteLink" href="#footnote-225-87" id="footnote-225-87-backlink">87</a></span> şimdiye kadar ölçülen en iyi işlenmiş dış uyarıcı türüdür,”<span class="dipp"><a class="_idFootnoteLink" href="#footnote-225-88" id="footnote-225-88-backlink">88</a></span> der moleküler bilimci John Medina. “Duygu yüklü olaylar hafızamızda daha uzun kalır ve nötr anılardan daha doğru hatırlanır.”  </p>
			<p class="paragraf">Medina bütün bunların ön beyin kabuğunda yer alan <a id="idIndexMarker-567"/><a id="idIndexMarker-566"/>amigdalayı ilgilendirdiğini söyler. “Amigdala, nörotransmitter dopaminle doludur ve dopamini bir ofis asistanının Post-it notlarını kullandığı gibi kullanır. Beyin duygu yüklü bir olay saptadığı zaman, amigdala sisteme dopamin salar. Dopamin, hafızaya ve bilgi işlemeye büyük oranda yardım ettiği için, Post-it notunda ‘Bunu Hatırla!’ yazdığını söyleyebilirsiniz. Beynin, belli bir bilgi parçasının üstüne kimyasal bir Post-it notu yapıştırmasını sağlamak demek o bilginin daha sağlam işlenmesi demektir.”<span class="dipp"><a class="_idFootnoteLink" href="#footnote-225-89" id="footnote-225-89-backlink">89</a></span><span class="CharOverride-10">  </span></p>
			<p class="resim"><span class="CharOverride-14"><span><img alt="14.jpg" class="_idGenPageitem-16" src="image/14_fmt.jpeg"/></span></span>  </p>
			<p class="paragraf">Nötr tepkiye neden olan olaylardan çok duygularınızı uyandıran olayları hatırlamanız <a id="idIndexMarker-565"/>daha olasıdır. Kimi biliminsanları bu olaylara “<a id="idIndexMarker-564"/>flaş ampulü hatıralar” der. Anlaşılmıştır ki, <a id="idIndexMarker-563"/>11 Eylül 2001’de nerede olduğunuzu hatırlayıp bu sabah anahtarlarınızı nereye koyduğunuzu <a id="idIndexMarker-562"/>unutmanızın bir sebebi var. Ve bu farkı anlamak sizin daha çok hatırlanacak, “ağızları açık bırakacak” sunumlar yapmanıza yarar sağlayabilir.  </p>
			<p class="arabaslik_sol">11 EYLÜL’Ü HATIRLAMAK VE ANAHTARLARINIZI UNUTMAK  </p>
			<p class="paragraf">Duygu yüklü <a id="idIndexMarker-561"/>bir olay (şok, şaşkınlık, korku, üzüntü, coşku, merak) deneyimlediğinizde, hissettiğiniz şey o olayı ne kadar canlı hatırladığınızı etkiler. Büyük olasılıkla, teröristlerin uçakları kaçırıp Dünya Ticaret Merkezi’ne uçurduğu 11 Eylül 2001’de sadece nerede olduğunuzu değil, ne yaptığınızı, kimle olduğunuzu, yüz ifadelerini, ne söylemiş olabildiklerini ve çevrenizde başka zaman dikkat etmeyeceğiniz diğer küçük şeyleri de canlı olarak hatırlarsınız. İnsanlar <a id="idIndexMarker-560"/>canlı olayları hatırlar, sıradan olayları unutur.  </p>
			<p class="paragraf">Toronto Üniversitesi psikoloji profesörü Rebecca <a id="idIndexMarker-559"/>Todd, birinin bir olayı ne kadar canlı deneyimlediğinin o olayı ya da bilgiyi daha sonra ne kadar kolay hatırlayabileceğini etkilediğini bulmuştur. Todd, <a id="idIndexMarker-558"/>Journal of Neuroscience’da araştırmasını yayımladı. “Duygusal olarak uyarıcı şeyleri daha sıradan şeylere göre daha netlikle gördüğümüzü keşfettik,”<span class="dipp"><a class="_idFootnoteLink" href="#footnote-225-90" id="footnote-225-90-backlink">90</a></span> der Todd. “Pozitif –örneğin ilk öpüşme, bir çocuğun doğumu, bir ödül kazanmak– ya da negatif olsunlar, örneğin travmatik olaylar, ayrılıklar ya da hepimizin taşıdığı acı ve utanç veren bir çocukluk ânı, etki aynıdır. Dahası bir şeyi ilk başta ne kadar canlı algıladığımız, onu daha sonra ne kadar canlı hatırlayacağımızı öngörür. Buna “duygusal olarak <a id="idIndexMarker-557"/>güçlendirilmiş canlılık” deriz ve bir <a id="idIndexMarker-556"/>flaş ampulünün flaşı gibi hafızaya kaydedilen bir olayı aydınlatır.  </p>
			<p class="paragraf">Todd ve meslektaşları hatıraları etiketlemekten sorumlu bölge <a id="idIndexMarker-555"/>amigdalanın “canlı” bir <a id="idIndexMarker-554"/>olayı deneyimlerken en aktif halinde olduğunu buldular. Araştırmacılar katılımcılara, dişlerini gösteren köpekbalıkları sahneleri <a id="idIndexMarker-553"/>gibi “duygusal olarak uyarıcı ve negatif”, hafif erotik malzemeler gibi “duygusal olarak uyarıcı ve olumlu” ve asansörde duran insanlar gibi “nötr sahnelerin” fotoğraflarını gösterdiler. Sonra araştırmacılar katılımcıların akıllarında ne kadar ayrıntı tuttuklarını ölçmek için iki farklı çalışma yaptı. Bir çalışma, fotoğrafları görmelerinden 45 dakika sonra yapıldı ve bunu izleyen çalışma da bir hafta sonra yapıldı. “İki çalışmada da duygusal olarak güçlendirilmiş, canlılığı yüksek resimlerin daha canlı hatırlandığı bulundu,” der Todd.  </p>
			<p class="paragraf">“Neden izleyici Bill <a id="idIndexMarker-552"/>Gates’in sivrisinekleri saldığını hatırladı?” diye sordum Todd’a bu kitap için bir söyleşide.  </p>
			<p class="paragraf">“Bu unutulmazdır, çünkü kesinlikle duygusal olarak uyarıcıdır, hoş olsun ya da olmasın,”<span class="CharOverride-10"> </span>dedi.<span class="dipp"><a class="_idFootnoteLink" href="#footnote-225-91" id="footnote-225-91-backlink">91</a></span>  </p>
			<p class="paragraf">“Duygusal olarak uyarıldığınızda, beyinde stres hormonları olduğu kadar yüksek dozda norepinefrin de üretirsiniz. Bir süredir duygusal uyarılmanın hafızayı güçlendirdiğini biliyoruz. Çalışmamız; duygusal uyarılmanın bir başka etkisi olarak, olayları gerçekte oldukları anda daha canlı algıladığınızı ve bunun da hatırlama olasılığınızı artırdığını gösteren ilk çalışmaydı. Bill <a id="idIndexMarker-551"/>Gates’in sivrisinekleri, izleyicilerde, sivrisineklerin sıtma taşımadığını bilmediklerinden şaşkınlık ve korku uyandırmış olmalı. Şaşkınlık ve korkunun ikisi de yüksek duygusal uyarıcılardır.”  </p>
			<p class="paragraf">Todd, önemli olayları sıradan olaylara göre çok daha zengin biçimde kodladığımızı keşfetti. “Sanki olay algısal farkındalığımıza daha canlı kaydedilir gibidir,” dedi bana. “Sebebin bir kısmı, şeylerin duygusal önemini etiketlemekte anahtar bir beyin bölgesi olan <a id="idIndexMarker-550"/>amigdalanın görsel beyin kabuğuyla –beynin görmeye izin veren kısmı– konuşur ve aktivitesini artırarak o olayları gerçekte daha aktif algılamamızı sağlar.”  </p>
			<p class="paragraf">“Sonuç olarak, araştırmanız, unutulmaması <a id="idIndexMarker-549"/>ya da hatırlanması gereken sunumlar yapan ya da <a id="idIndexMarker-548"/>bilgi ileten kişilere ne öğretir?” diye sordum Todd’a.  </p>
			<p class="paragraf">“Eğer izleyicinin duygusal tepkileriyle bağ kurarsanız, bilgiyi daha canlı algılayacaklar, daha az dikkatleri dağılacak ve hatırlamaları <a id="idIndexMarker-547"/>daha olası olacaktır. Soyut noktaları açıklamak için çok somut ve anlamlı örnekler kullanın. Görüntüleri, ister güzel, şaşırtıcı, ister iğrenç olsun, beceriyle kullanın.”  </p>
			<p class="paragraf">Beyin soyut kavramları işlemek için yaratılmamıştır. Size daha önce Toshiba America Medical Systems’daki yöneticileri yeni bir CT beyin tarama cihazını sunmaya hazırlarkenki deneyimimi anlatmıştım. Bana makinenin, “tek bir tarayıcı dönüşüyle bütün bir organı görüntülemek için 320 ultra-yüksek-çözünürlükte dedektör dizisi kullanan ilk dinamik yüksek-hacimli CT” olduğunu söylediler. Onlara bunun çok soyut olduğunu söyledim. “Somutlaştırabilir misiniz? Bunu neden önemsemeliyim?” Onlar da, “Eğer hastaneye felç ya da kalp krizi geçirmiş olarak girerseniz, doktorlar çok daha kısa zamanda çok daha doğru bir teşhis yapabilir ve hayatınız kurtulabilir. Şöyle diyelim: Ürünümüz, eve gidip tam bir hayat yaşamanızla ailenizi bir daha asla tanımamanız arasındaki farkı belirleyebilir,” dediler.  </p>
			<p class="paragraf">Açık mesajlar belirli, elle tutulur açıklamalar gerektirir. Sizi anlayamayan izleyicinizi hayran bırakamazsınız.  </p>
			<p class="arabaslik_sol"><a id="idIndexMarker-546"/>EN TİKSİNDİRİCİ SUNUM  </p>
			<p class="paragraf">TED konuşması 10 milyondan fazla kez izlenen nöroanatomist Dr. Jill’i hatırlayın. Bu aynı zamanda en <a id="idIndexMarker-545"/>tiksindirici olandı. Eğer zayıf bir mideniz varsa Dr. Jill’in sunumunu izlemekten kaçınmak isteyebilirsiniz. Eğer yeterince cesursanız 43 cm uzunluğunda, omuriliğe bağlı gerçek bir insan beyni göreceksiniz.  </p>
			<p class="paragraf">Dr. Jill sunumunun ikinci dakikasında, “Eğer bir insan beyni gördüyseniz, iki yarımkürenin birbirinden tamamen ayrı olduğu açıkça bellidir. Size gerçek bir insan beyni getirdim. İşte bu gerçek bir insan <a id="idIndexMarker-544"/>beyni,”<span class="dipp"><a class="_idFootnoteLink" href="#footnote-225-92" id="footnote-225-92-backlink">92</a></span> dedi. Bir tepsiyle beyni taşıyan asistana döndü. <a id="idIndexMarker-543"/>Eldiven taktı, beyni alıp beyin sapının ve omuriliğin tepside dönmesine izin verdi. İzleyicinin arasında sözlü iğrenme ifadeleri duyulabiliyordu. “Bu beynin önüdür, beynin arkasından aşağı omurilik sarkar ve kafamın içinde bu şekilde yer alır,” dedi Dr. Jill organı herkesin görmesi için tutarken.  </p>
			<p class="paragraf">Dr. Jill beynin taraflarının nasıl konumlandığını, nasıl iletişim kurduklarını ve ne rol oynadıklarını açıkladı. İzleyicinin içinde pek çok kişi rahatsızlıkla kıpırdandı ve iğrenerek dudaklarını buruşturdu. Ama yüz ifadelerine daha dikkatle bakarsanız kayda değer bir şey bulursunuz. İnsanlar, tam anlamıyla koltuklarının kenarına eğiliyorlardı. Kimilerinin elleri ağzının üstündeydi; diğerleri işaretparmağını yanağına koymuş tamamen sunuma kapılmışlardı. Derinden ilgiliydiler. Belki iğrenmiş ama duygusal olarak uyarılmış ve ilgili – gerçekten dikkatlerini vererek.  </p>
			<p class="paragraf">Eğer daha çok öğretmen “tiksindirici” –duygu yüklü– sunumlar yapsaydı, öğrenciler lise ve üniversitede öğrendiklerinin daha çoğunu aklında tutardı.  </p>
			<p class="paragraf">Dr. Jill gerçek insan beyninden oluşan sahne malzemesini 2013’te TEDx Gençlik için bir sunumda yeniden gösterdi. “Bu gerçek bir insan beyni. Ve ben bu beyne baktığım zaman, bizim sinir devre sistemi olduğumuzu hatırlıyorum... İnsan beyni hakkında daha önce bildiğimiz her şeyden daha çok şey biliyoruz ve son on yirmi yılda –sizin hayatınızın çoğunda– <a id="idIndexMarker-542"/>sinirbilimcilerin bu organ hakkında düşünme biçimini ve bizim onunla olan ilişkimizi tamamen değiştiren şeyler öğrendik.”<span class="dipp"><a class="_idFootnoteLink" href="#footnote-225-93" id="footnote-225-93-backlink">93</a></span> Dr. Jill konuşmasını açtığında elinde beyni tutarken, izleyici ona yoğunlaşmış ve sadece elindeki sahne malzemesine değil sözlerine de canlılıkla odaklanmıştır. Artık onun ana temasına ve esas dersi kavramaya açıktırlar: Ergenlerin beyinleri savunmasızdır ama aynı zamanda düşüncelerini <a id="idIndexMarker-541"/>seçme yetenekleri vardır ve bu da pozitif ya da negatif bir fizyolojik tepkiyi tetikler.<a id="idIndexMarker-540"/> “Bu sizin <a id="idIndexMarker-539"/>beyniniz. Sizin cihazınız. Sizin aracınız. Ve sizin gücünüz,” diye bitirdi Dr. Jill. 16 dakikada, seyircisinin <a id="idIndexMarker-538"/>içindeki ergenlere okulda görebilecekleri en önemli ve unutulmaz sunumlardan birini yaptı.  </p>
			<p class="paragbos">  </p>
			<p class="paragraf">Beyin bir deneyimin duygusal bileşenlerini diğer her unsurdan daha iyi hatırlar.  </p>
			<p class="paragraf ParaOverride-11">– John Medina, moleküler bilimci ve <span class="CharOverride-2">Beyin Kuralları </span>kitabının yazarı  </p>
			<p class="paragbos">  </p>
			<p class="paragraf">Böylece, bu bölümde daha önce verilen esas mesaja dönelim: Neden 11 Eylül gibi bir olay hakkında ayrıntıları hatırlıyorsunuz da anahtarlarınızı kaybetme eğilimindesiniz? Neden Dr. Jill’in gösterisini ya da <a id="idIndexMarker-537"/>Gates’in sivrisineklerini hatırlıyoruz da gördüğümüz <a id="idIndexMarker-536"/>PowerPoint sunumlarının yüzde 99’unu unutuyoruz? Beyin duygusal olarak canlı olayları hatırlayıp sıradan, olağan olayları unutmaya donanımlıdır. Eğer vasat sunumlar denizinde öne çıkmak istiyorsanız izleyicinizi duygusal olarak yönetmelisiniz.  </p>
			<p class="arabaslik_sol">HAYRET ÂNININ TARTIŞMASIZ KRALI  </p>
			<p class="paragraf">Steve <a id="idIndexMarker-535"/><a id="idIndexMarker-534"/>Jobs, <a id="idIndexMarker-533"/>duygu yüklü olayın, “hayret ânının” kralıydı. Her sunumda bilgi verdi, eğitti ve eğlendirdi. Jobs her sunumu bir Broadway yapımına, bir gösteriye dönüştürürdü. Sunumlarında kahramanları, hainleri, dekorları, karakterleri ve size parasının hakkını verdiğini düşündüren, alkışlarla kesilen unutulmaz bir an olurdu.  </p>
			<p class="paragraf">PowerPoint ya da Keynote yazılımı daha icat edilmeden yıllar önce ve hatta TED patlamadan yıllar önce, Steve <a id="idIndexMarker-532"/>Jobs seyircileri koltuklarının ucunda tutan TED-benzeri sunumlar yapardı.  </p>
			<p class="paragraf">1984’te De Anza Üniversitesi’nde, 2500 çalışan, analistler ve medya, bilgisayarları kullanış biçimimiz hakkındaki her şeyde devrim yapan bir ürünün –Macintosh– tanıtımı için Flint Center’i doldurmuştu. 16 dakikalık ürün tanıtımı, aynı zamanda bir şirket devi tarafından şimdiye kadar yapılan en dramatik sunumlardan biri olarak zamana direnmiştir.  </p>
			<p class="paragraf">Önce, Jobs yeni bilgisayarın gücünü ve özelliklerini resimlerle tanımladı.   </p>
			<p class="paragraf">“Bütün bu güç, <a id="idIndexMarker-531"/>bir IBM PC’nin büyüklüğü ve ağırlığının üçte birinde bir kutuya sığar,”<span class="dipp"><a class="_idFootnoteLink" href="#footnote-225-94" id="footnote-225-94-backlink">94</a></span> dedi. Çoğu konuşmacı, izleyiciye ürünün ne zaman satışa çıkacağını ve fiyat aralığının ne olacağını söyleyerek konuşmayı bitirir. Ama <a id="idIndexMarker-530"/>Jobs kalabalığı beklenmedik ve büyük bir sürprizle hayrete düşürdü.  </p>
			<p class="paragraf">“Macintosh resimlerini gördünüz. Şimdi size Macintosh’un kendisini göstermek istiyorum. Büyük ekranda göreceğiniz bütün görüntüler o torbadaki şey tarafından oluşturuluyor.” Jobs sahnenin ortasında küçük bir masaya yürüdü. Masanın ortasındaki tek eşya siyah bez bir torbaydı. Yavaşça ve bir dakikaya yakın bir süre tek bir kelime etmeden Jobs, Macintosh’u torbadan çıkardı, masaya yerleştirdi, cebine uzandı, bir disket çıkardı, dikkatlice bilgisayara taktı ve uzaklaştı. Işıklar karardı, Ateş Arabaları film müziği çalmaya başladı ve bir dizi görüntü, daha önce kişisel bilgisayarda hiç görülmemiş yazı tipleri ve çizimlerle ekranı doldurdu.  </p>
			<p class="paragraf">İzleyici tezahürat etti, çığlıklar attı ve alkışladı. Eğer Jobs burada bitirseydi, zamanının <a id="idIndexMarker-529"/>en unutulmaz sunumlarından birisi olacaktı. Ama Steve Jobs, olduğundan daha az görünerek Steve Jobs olmamıştır. İzleyiciyi hayrete düşürecek bir ânı daha vardı. Jobs, “Macintosh’u ilk kez kendisi adına konuşmaya” bırakacağını söyledi. Tam lafının üstüne, <a id="idIndexMarker-528"/>Macintosh dijitalleştirilmiş bir sesle, “Merhaba, ben Macintosh. O torbadan çıkmak harika oldu. Topluluk önünde konuşmaya alışık olmasam da, size bir IBM ana bilgisayarıyla ilk tanıştığımda düşündüğüm bir özlü sözü söylemek istiyorum: Kaldıramadığınız bir bilgisayara asla güvenmeyin.”  </p>
			<p class="paragraf">Olayın videosu <a id="idIndexMarker-527"/>YouTube’da üç milyondan fazla kez izlenmiştir. Bu büyük, beklenmedik ve benzersiz bir <a id="idIndexMarker-526"/>andı; o gün odadaki seyirciler ve o zamandan beri izleyen milyonlar üstünde kalıcı bir iz bırakan duygu yüklü bir olaydı.  </p>
			<p class="paragraf">1984 Macintosh sunumu Steve <a id="idIndexMarker-525"/>Jobs’un yaptığı tek dramatik sunum değildi. Neyse ki her yerdeki konuşmacılar için, Jobs, tarzını geliştirip her büyük ürün tanıtımında hayret ettiren anlar yaratmaya devam etti ve bunların çoğu YouTube’da kalıcı olarak kaydedilmiştir. Steve Jobs’un bu hayret ettiren anları sunumlarına nasıl kattığına birkaç örnek vereceğim. Bu, size de bazı fikirler verecektir.  </p>
			<p class="arabaslik_sol_kucuk">“Dâhiyi Görüyoruz”  </p>
			<p class="paragraf">1997’de Steve <a id="idIndexMarker-524"/>Jobs on iki yıllık ayrılıktan sonra <a id="idIndexMarker-523"/>Apple’a döndü. Dönüşünden sonraki ilk topluluk önünde sunumunun son iki dakikasında Jobs konuşma hızını yavaşlattı, sesini alçalttı ve şöyle dedi: “Sanıyorum, bir Apple bilgisayarı almak için hep biraz farklı olmanız gerekiyordu... Sanıyorum, onları alan insanlar dünyadaki yaratıcı ruhlar. Onlar sadece bir işi yapmak için ortaya çıkan insanlar değil; dünyayı değiştirme, elde edebildikleri iyi araçlarla dünyayı değiştirme peşindeler. Ve biz bu tür insanlar için araçlar yapıyoruz... Pek çok kez insanlar onların çılgın olduğunu düşünür. Ama o çılgınlığın içinde, biz <a id="idIndexMarker-522"/>dâhiyi görüyoruz. Ve biz onlar için araç yapıyoruz.”<span class="dipp"><a class="_idFootnoteLink" href="#footnote-225-95" id="footnote-225-95-backlink">95</a></span><span class="CharOverride-10">  </span></p>
			<p class="paragraf">Bir heyecan verici an, izleyiciyle yürekten konuşmanız kadar basit bir şey olabilir – slaytsız, dekorsuz, videosuz, sadece siz. 1. bölümden hatırlarsanız, bu genellikle şu cümlenin kalanını tamamlamak kadar kolaydır: İçinizi şenlendiren şey...  </p>
			<p class="arabaslik_sol_kucuk">Cebinizde 1000 Şarkı  </p>
			<p class="paragraf">2001’de Apple <a id="idIndexMarker-521"/>iPod’u tanıttı. MP3 müzik çalar, pazardaki ilk taşınabilir müzik çalar değildi. (Sony Walkman’i hatırlıyor musunuz?) MP3, müziği bir bilgisayardan daha hızlı transfer ediyordu ama hayret ettiren an bu değildi. Jobs, heyecan verici an olarak aracın büyüklüğüne odaklanmaya karar vermişti.  </p>
			<p class="paragraf">“<a id="idIndexMarker-520"/>iPod’un nesi bu kadar özel?”<span class="dipp"><a class="_idFootnoteLink" href="#footnote-225-96" id="footnote-225-96-backlink">96</a></span> diye sordu izleyiciye. “Ultra-taşınabilirdir. iPod bir kart destesi büyüklüğündedir. Minicik. Ayrıca cebinizdeki pek çok cep telefonundan daha hafiftir. Ama orada durmadık... bu harika küçük araç 1000 şarkı barındırır ve cebime girer. Bende bir tane var, doğal olarak.” <a id="idIndexMarker-519"/>Jobs cebine uzandı ve o kadar çok şarkıyı depolayabilen ve cebinize sığan ilk aracı çıkardı.  </p>
			<p class="paragraf">Jobs istatistikleri heyecan verici an olarak kullanmakta dâhiydi. <a id="idIndexMarker-518"/>Apple yöneticileri de aynısını yapmaya devam ediyor, istatistikleri öyle yeni bir yöntemle sunuyorlar ki istatistiklerin kendisi unutulmaz oluyor. <a id="idIndexMarker-517"/><a id="idIndexMarker-516"/>iPad Mini’yi ilk kez tanıtırken, Apple pazarlama başkan yardımcısı Phil <a id="idIndexMarker-515"/>Schiller, “Tablet 7,2 mm inceliğinde. Bu dördüncü kuşak bir iPad’in dörtte biri kadar daha incedir,” dedi. Schiller <a id="idIndexMarker-514"/>verileri sunmanın alışılmamış bir yolunu seçmese, istatistiklerin tek başına hatırlanmayacağını biliyordu. “Bu bir kurşunkalem kadar ince,” dedi Schiller, slaytında iPad Mini’nin yanında bir kurşunkalem göründüğünde. “Sadece 308 gram ağırlığında. Bu daha önceki iPad’den yüzde 50 daha hafif. Yani bir deste kâğıt kadar hafif. Bir kitap kadar diyecektik ama kitaplar çok daha ağırdır!” Olayı aktaran blogcularla konuştum – çoğu tabletin kesin ölçülerini hatırlamıyor ama hepsi kurşunkalemi ve kâğıt destesini hatırlıyor. Schiller’in rakamlara alışılmadık yaklaşımı duygu yüklü bir olay yaratmıştı.  </p>
			<p class="arabaslik_sol_kucuk">Üç Ürün Bir Arada  </p>
			<p class="paragraf">2007’de Steve Jobs <a id="idIndexMarker-513"/><a id="idIndexMarker-512"/>iPhone’u tanıttı. Hatırlayın, duygu yüklü bir olay şaşırtma unsuru içerebilir. Steve Jobs tam da bunu yaptı. İzleyiciye Apple’ın üç yeni ürün sunacağını söyledi. “İlki, dokunma kontrolleri olan geniş ekran bir iPod. İkincisi devrim yaratacak bir cep telefonu. Üçüncüsüyse büyük bir buluş olan internet iletişim aracı.”<span class="dipp"><a class="_idFootnoteLink" href="#footnote-225-97" id="footnote-225-97-backlink">97</a></span> Üç ürünü tekrar saydı. “Bir iPod, bir telefon ve bir internet cihazı. Bir iPod, bir telefon, anlıyor musunuz? Bunlar üç ayrı cihaz değil. Bu tek bir cihaz. Ve buna <a id="idIndexMarker-511"/>iPhone diyoruz.”  </p>
			<p class="paragraf">Seyirci kahkahalar, tezahürat ve alkışla yanıt verdi. Bu benim duygu yüklü bir olaya en sevdiğim örneklerden biridir, çünkü unutulmaz bir an ortaya çıkarmak için abartılı olmanız ya da ayrıntılı sahne malzemeleriniz olması gerekmediğini kanıtlar. Bazen, mesajı şaşırtıcı, yaratıcı bir biçimde çarpıtmak yeter.  </p>
			<p class="arabaslik_sol">BİR <a id="idIndexMarker-510"/>VAY CANINA ÂNI YARATIN  </p>
			<p class="paragraf">“Duygu yüklü olay”a –ya da kimilerinin hayret ânı dediklerine– ben “<a id="idIndexMarker-509"/><a id="idIndexMarker-508"/>vay canına ânı” diyorum. Bu bir sunumda mesajınızı yerine ulaştırdığınız tek bir andır, izleyicinizin ağzı açık kalır ve kendine, “Vay canına, şimdi anlıyorum!” der. Sunumunuz hakkında hatırladıkları ilk şeydir ve sunumu görmemiş ama bilmek isteyen birine yine ilk söyledikleri şeydir. Bir vay canına ânının süslü olması gerekmez. Kısa, kişisel bir hikâye kadar basit bir şey olabilir. Bir sonraki sunumunuzda bir vay canına ânı yaratmanın beş yolu şöyledir (bunların her biri TED sunumlarında yer almıştır):  </p>
			<p class="arabaslik_sol_kucuk"><a id="idIndexMarker-507"/>Sahne Malzemeleri ve Demolar  </p>
			<p class="paragraf">Mark <a id="idIndexMarker-506"/>Shaw, Ultra-Ever Dry adında şaşırtıcı bir özelliğe sahip bir şey icat etti – bu ürün, sıvıyı itip kuru kalır. TED 2013’te Shaw, çoğu sıvıya karşı bir kalkan görevi gördüğünü söylediği bu süper su geçirmez nanoteknoloji kaplamayı gösterdi.  </p>
			<p class="paragraf">Shaw bir kova kırmızı boyayı alıp duvarda asılı olan beyaz bir tahtaya fırlattı. Boya tahtadan aşağı akarken harfler görünmeye başladı – dev büyük harfler Ultra-Ever-Dry’la kaplanmıştı. Yavaş yavaş seyirci bir T, ardından bir E ve sonunda D gördü. İzleyici tezahürat ederek ayağa fırladı. Shaw, konferans ve izleyicisiyle benzersiz şekilde bağ kuran unutulmaz bir <a id="idIndexMarker-505"/>demo yapmıştı. Kesinlikle her zaman hatırlayacakları bir demoydu.  </p>
			<p class="paragraf">ABD Enerji Bakanlığı tarafından işletilen, Amerika’nın en iyi laboratuvarlarından birinde bir grup biliminsanıyla çalışırken <a id="idIndexMarker-504"/>nükleer bilim hakkında iki şey öğrendim. İlki, hiçbir şey nükleer enerjiden daha karmaşık değildir. Bu yüzden içeriğinizin basitçe anlatılamayacak kadar karmaşık ya da teknik olduğu mazeretini uydurmayın. İkincisi, Amerika’nın nükleer laboratuvarları, nükleer kaynaklarımızın güvenliğini korumaktan çok daha fazlasıyla ilgilidir. Küresel iklim değişimi, nükleer silah sınırlaması, temiz enerji <a id="idIndexMarker-503"/>ve terörle mücadele alanlarında önemli araştırmalar ve veriler sağlar.  </p>
			<p class="paragraf">Organizasyondaki belli bir grup, biliminsanlarının projelere finansal kaynak istemek için parlamentoya götüreceği sunum malzemesini geliştirmekle görevliydi. Projelerden biri gelecek kuşak silahlarla ilgiliydi. Kötü adamlarla dolu bir odaya, uzaktan güdümlenebilen, odayı<a id="idIndexMarker-502"/> havaya uçuran ama bitişik odaları ve evleri ya da binaları hasarsız bırakan bir bombaydı.  </p>
			<p class="paragraf">Bunun tartışmalı bir konu olduğunun farkındayım ama teknoloji kötü adamları –teröristleri– yok edip masumları koruyarak hayat kurtarabilir.  </p>
			<p class="paragraf">Biliminsanları, sunumlarına duygu yüklü bir olay katmaya karar verdiler. Sunumun yapılacağı toplantı odasında yeri iki sıra bantla işaretlediler. Sunum sırasında yere işaret edeceklerdi. “xx metre içinde duran herkes yok edilecek (bana kaç metre olduğunu hiç söylemediler). İkinci sıra bantın ilerisinde olanlarınız sıyrık bile almadan kurtulacaksınız.” Sunumlar yapıldığında ben odada değildim, fakat eminim ki o odadaki meclis üyeleri ağızlarının açık kaldığı bir an deneyimlediler.  </p>
			<p class="paragraf">Şu kadarını söylemek yeterli olur: Grup finansal kaynağı aldı.  </p>
			<p class="arabaslik_sol">TEDnot  </p>
			<p class="paragraf">SUNUMUNUZUN BİR SAHNE MALZEMESİNE İHTİYACI VAR MI? Size neden ihtiyaç olabileceği üstüne bir örnek anlatayım. Tarım ticareti yapan pek çok kişiyle çalışıyorum ve ülkenin mahsulünün çoğunu sağlayan çiftçilerle etraflı çalışmamdan ötürü sürdürülebilirlik ve <a id="idIndexMarker-501"/>gıda kaynaklı hastalıklardan korunma hakkında pek çok insandan daha fazla şey biliyorum. Bir müşteri, çiftçilerin, mahsul kasalarını kaynaklarına kadar izleyebilmelerini sağlayacak bir ürün lanse ediyordu ve bu ürün için gerekli teknoloji, “geri izleme”yi yapacak araçları içinde bulunduran yeşil bir kutuda tutuluyordu. Bu ürünü daha geniş bir zirai topluluğa açıklayacakları büyük bir sunuma onları hazırlarken, bir şeyin eksik olduğunu fark ettim. Gruba, “Gerçek kutuyu bir şekilde sunuma dahil edecek misiniz?” diye sordum. “Hayır. Bunu düşünmedik. <a id="idIndexMarker-500"/>Sadece PowerPoint slaytlarını göstermek niyetindeydik,” diye yanıtladılar.  </p>
			<p class="paragraf">Konuşmacılar sıklıkla, “Bunu düşünmedik,” derler. Sunumunuz temel bir mesajı vurgulamak için bir tür sahne malzemesinden büyük yarar görebilir. Bazen bunu bulmanıza yardım etmek için dışardan birisi gerekir, bu yüzden içeriğinizi bir arkadaşınıza ya da meslektaşınıza görüşünü almak için göstermekten çekinmeyin. Birlikte çalışan zihinler mükemmel fikri bulabilir.  </p>
			<p class="arabaslik_sol_kucuk"><a id="idIndexMarker-499"/>Beklenmeyen ve Şok Edici İstatistikler  </p>
			<p class="paragraf">Hemen hemen her sevilen TED sunumunda, konuşmanın temasını <a id="idIndexMarker-498"/>güçlendirmek için <a id="idIndexMarker-497"/>veriler, istatistikler ya da sayılar vardır. Bir kararı etkilemeyi amaçlayan her sunum aynı şeyi yapmalıdır. Ancak <a id="idIndexMarker-496"/>bazı çok iyi TED konuşmacıları biraz şok edici olmanın ötesinde istatistik sunmakla tanınır. Bunların arasında:   </p>
			<p class="paragbos">  </p>
			<ul>
				<li class="paragraf ParaOverride-13">“Bu ülke bugün kırk yıl öncekinden çok farklı. 1972’de hapishanelerde 300.000 kişi vardı. Bugün 2,3 milyon kişi var. Amerika Birleşik Devletleri şimdi dünyadaki en yüksek tutuklu oranına sahiptir.”  </li>
			</ul>
			<p class="paragraf ParaOverride-11">– Bryan <a id="idIndexMarker-495"/>Stevenson  </p>
			<ul>
				<li class="paragraf ParaOverride-13">“Neden okyanusları ihmal ediyoruz? NASA’nın uzayı keşfetmek için bir yıllık bütçesine bakarsanız, o bir yıllık bütçe Ulusal Okyanus ve Atmosfer İdaresi’nin (NOAA) bütçesini 1600 yıl boyunca karşılar.”  </li>
			</ul>
			<p class="paragraf ParaOverride-21">– Robert Ballard  </p>
			<ul>
				<li class="paragraf ParaOverride-13">“Yüz sıradan insanın birisi psikopattır. Bu odada 1500 kişi var. On beşiniz psikopattır.”  </li>
			</ul>
			<p class="paragraf ParaOverride-21">– Jon <a id="idIndexMarker-494"/>Ronson  </p>
			<p class="paragbos">  </p>
			<p class="paragraf">Pek çok yöneticiyle hikâyelerini işlemelerine yardım etmek için çalışırım. İstatistikleri yeni ve alışılmadık biçimlerde sunmak, sıklıkla ağızları açık bırakacak anlarla sonuçlanabilir. Kaliforniya’da <a id="idIndexMarker-493"/>çilek endüstrisini temsil eden <a id="idIndexMarker-492"/>bir yöneticiyle bir toplantıyı hatırlıyorum – 1. bölümde söz ettiğim aynı yönetici. Çoğu Kaliforniyalı, çileğin eyaletlerinin önemli bir mahsulü olduğunu fark etmez, çilek yetiştirilen ilçelerde yaşayanlar bile.  </p>
			<p class="paragraf">Amerika Birleşik Devletleri’nde tüketilen çileklerin yüzde 90’ı Kaliforniya’da yetiştirilmektedir. Daha da önemlisi çilek, yetiştirildiği yerdeki toplumları zenginleştirir. Yöneticiyle konuşmamda, çileğin Kaliforniya’nın ekilebilir arazisinin sadece yüzde 0,05’ini oluşturduğunu, <a id="idIndexMarker-491"/>ancak eyaletteki bütün zirai işlerin yüzde 10’unu yarattığını öğrendim. Kaliforniya’nın bir ilçesinde ödenen gelir vergisinin, ilçedeki tüm ilkokul öğretmenlerinin toplam maaşlarına denk olduğunu ve ortalama çilek işçisinin ortalama perakende satış mağazası çalışanından daha çok kazandığını öğrendim. Bu istatistikler endüstrinin Kaliforniya ekonomisindeki önemini açıklamak içindi, fakat çıplak rakamlar <a id="idIndexMarker-490"/>bağlam dışında etkisini kaybedecekti. İstatistikler yönetici için yeni değildi ama etkilemesi gereken insanların çoğu (tüketiciler, basın, satış noktası alıcıları, ortaklar) için yeniydi.  </p>
			<p class="arabaslik_sol">TEDnot  </p>
			<p class="paragraf">İSTATİSTİKLER HARİKA OLABİLİR. İkna, birinin kalbine ve kafasına –mantık ve duygu– ulaşabildiğinizde olur. Savınızı desteklemek için kanıt, veri ve istatistiğe ihtiyacınız olacaktır. Rakamları, izleyicinin ilgi kurabileceği bir bağlama yerleştirerek, anlamlı, unutulmaz ve ağızları açık bırakacak hale getirin. İstatistiklerin sıkıcı olması gerekmez. Tavsiyem: Verileri asla havada bırakmayın. Bağlam önemlidir. Eğer sunumunuzda çığır açıcı ya da heybetli bir rakam ya da veri göstergesi varsa, onu nasıl paketleyip dinleyici için çekici kılabileceğinizi düşünün. Ekibinizden başka birinin yardımını alın. Bazen istatistikleri en iyi, en hatırlanır şekilde paketlemek bir <a id="idIndexMarker-489"/>beyin fırtınası gerektirir.  </p>
			<p class="arabaslik_sol_kucuk"><a id="idIndexMarker-488"/>Resimler, Şekiller ve Videolar  </p>
			<p class="paragraf"><a id="idIndexMarker-487"/>Raghava KK, sanatını gerçek zamanlı olarak manipüle etmek için beyin dalgaları kullanan bir sanatçıdır. TED izleyicisine konuşurken, Raghava, beyin aktivitesini kaydeden bir biyolojik geribildirim kulaklığı takıyordu. Kulaklık, şekilleri gösterdiği bilgisayara bağlıydı.  </p>
			<p class="paragraf">İzleyici, Raghava’nın şefkatle “Mona Lisa 2.0.” diye adlandırdığı yaşlı bir kadın yüzü fotoğrafı gördü. Slaytın çerçevesi Raghava’nın beyin dalgalarının aktivitesini gösteriyordu. Canlı <a id="idIndexMarker-486"/>demoda, Raghava, izleyicinin sadece onun ruh halini (dikkatli, dalgın, odaklanmış) <a id="idIndexMarker-485"/>değil, ruh halini kadının yüzüne gerçekten yansıtabileceğini de göreceğini söyledi. “Ben sakinken o da sakin. Ben stresliyken o da stresli,”<span class="dipp"><a class="_idFootnoteLink" href="#footnote-225-98" id="footnote-225-98-backlink">98</a></span> dedi. Sahiden de, onun beyin dalgaları ya da ruh hali değiştiğinde, kadının gülümsemesi de değişti. Kaş çatışı gülümsemeye dönüşmeden önce daha yoğunlaştı.  </p>
			<p class="paragraf">Görsellerin etkisi vardır. Çağrıştırıcı bir slayt, komik ya da içgörülü bir video, heyecanlı bir demo – bunların hepsi, izleyicinizin ibresini gerçekten oynatabilecek alışılmamış unsurlardır.  </p>
			<p class="arabaslik_sol_kucuk">Akılda Kalıcı <a id="idIndexMarker-484"/><a id="idIndexMarker-483"/>Başlıklar  </p>
			<p class="paragraf">Stewart <a id="idIndexMarker-482"/>Brand, Long Beach’te TED 2013 izleyicisi karşısında cesur bir tahminde bulunan bir fütüristti. Biyoteknoloji, dijital teknolojiden dört kat daha fazla hız kazanıyor, dedi. Brand’ın fikrine göre bu, nesli tükenmiş hayvanları hayata döndürebileceğimiz anlamına geliyor. “Tüylü mamutları geri getireceğiz,” dedi. Tüylü mamutları geri getireceğiz. Medya eğitiminde buna, kilit ifade (sound bite) deriz – kısa, kışkırtıcı, tekrarlanabilir, tekrar tweet edilmeye, <a id="idIndexMarker-481"/>Facebook’a konmaya ve haber döngüsünde tekrarlanmaya yatkın bir ifade. Kariyerimin bu noktasında, duyar duymaz kilit ifadeyi tanırım. Gerçekten de <a id="idIndexMarker-480"/>Brand’ın tahmini, National Geographic Kanalı’nın bu tweet’i tekrarlamasıyla, <a id="idIndexMarker-479"/>Twitter sayesinde <a id="idIndexMarker-478"/>sosyal medya ağlarında patladı.  </p>
			<p class="paragraf">Yöneticileri medyada görünmek için eğitmeye başladığımda, kilit ifade, hikâyeyi gazetelerde ve televizyon haberlerinde geçirmek için önemliydi. Bugün sosyal medya kilit ifadeyi daha da önemli kılar. İyi bir konuşmacı olmanın anahtarı aynı zamanda büyük fikrinizi ileten özlü <a id="idIndexMarker-477"/>bir mesaj yaratmaktır. İnsanlar Twitter, Facebook, LinkedIn <a id="idIndexMarker-476"/><a id="idIndexMarker-475"/>ve diğer sosyal ağlarda alıntılar paylaştığında, <a id="idIndexMarker-474"/>o zeminleri akılda kalıcı, tekrarlanabilir <a id="idIndexMarker-473"/>alıntılarla beslemek daha da önemlidir.  </p>
			<p class="paragraf">Kilit ifade o kadar önemlidir ki TED’in konuşmacılarından en iyi alıntılara ayrılmış bir sitesi ve Twitter kolu vardır (@TEDQuote). En sevilenlerinden bazıları:  </p>
			<p class="paragbos">  </p>
			<ul>
				<li class="paragraf ParaOverride-13">“Eğer hatalı olmaya hazır değilseniz, özgün bir şeyle hiç ortaya çıkamazsınız.”  </li>
			</ul>
			<p class="paragraf ParaOverride-11">– Sir Ken Robinson  </p>
			<ul>
				<li class="paragraf ParaOverride-13">“En iyi konuşmacı olmakla en iyi fikirlere sahip olmak arasında sıfır ilişki vardır. ”  </li>
			</ul>
			<p class="paragraf ParaOverride-11">– <a id="idIndexMarker-472"/>Susan Cain  </p>
			<ul>
				<li class="paragraf ParaOverride-13">“Başarana kadar taklit etmeyin. O olana kadar taklit edin.”  </li>
			</ul>
			<p class="paragraf ParaOverride-11">– Amy <a id="idIndexMarker-471"/>Cuddy  </p>
			<ul>
				<li class="paragraf ParaOverride-13">“Çoğu başarılı Afgan kızının arkasında kızının başarısının kendi başarısı olduğunu anlayan bir baba vardır.”  </li>
			</ul>
			<p class="paragraf ParaOverride-11">– Shabana <a id="idIndexMarker-470"/>Basij-Rasikh  </p>
			<ul>
				<li class="paragraf ParaOverride-13">“Rakamlar, evrenin senfonisinin yazıldığı müzik notalarıdır.”  </li>
			</ul>
			<p class="paragraf ParaOverride-11">– Adam <a id="idIndexMarker-469"/>Spencer  </p>
			<p class="paragbos">  </p>
			<p class="paragraf">Daha çok alıntı görmek isterseniz, TED.com/quotes sitesini ziyaret edip konuşmacılardan 2000’den fazla alıntı okuyabilirsiniz. Bütün <a id="idIndexMarker-468"/>alıntıları, en sevilen alıntıları arayabilirsiniz ya da kategori bazında bakabilirsiniz. Tekrarlanabilir alıntılar, mesajı yaymakta o kadar önemlidir ki, TED, konuşmanın izleyiciyi etkisi altına alacak en hatırlanan alıntısını bulmaya çalışır.  </p>
			<p class="paragraf">İnsanları etkileyin. Tekrarlanabilir alıntılar yaratıp iletin. Fikirleriniz hatırlanmayı hak ediyor.  </p>
			<p class="arabaslik_sol_kucuk"><a id="idIndexMarker-467"/><a id="idIndexMarker-466"/>Kişisel Hikâyeler  </p>
			<p class="paragraf">Daha önce bütün bir bölümü hikâye anlatmaya ayırdım ama burada hikâyeleri tekrar tartışmamak olanaksız, çünkü kişisel hikâyeler genellikle bir sunumda ağızları açık bırakacak anlar olur. Freeman <a id="idIndexMarker-465"/>Hrabowski, amacı için reklam yapacak hikâyeler anlatır. Hrabowski, Baltimore’da Maryland Üniversitesi’nin rektörüdür. TV programı 60 Minutes’ta yer almış ve daha çok azınlık ve düşük gelirli öğrencileri bilim ve mühendislikte lisansüstü okullara girmeye teşvik eden çalışmaları nedeniyle TIME dergisinin en etkili insanlar listesine girmişti.  </p>
			<p class="paragraf">Şubat 2013’te Hrabowski TED izleyicisini hikâyelerle –öğrencilerini gösteren başarı hikâyeleri kadar kendi değişim hikâyeleri– cezbetmişti. On iki yaşındaki <a id="idIndexMarker-464"/>bir çocuğun değişim deneyimi hakkında bir hikâyeyle başladı.  </p>
			<p class="paragbos">  </p>
			<p class="paragraf ParaOverride-18">Kilisede bir hafta, aslında orada olmak istemiyordum ve bir adamın, “Burda, Birmingham’da çocukların bu barışsever gösteriye katılmasını sağlayabilirsek, Amerika’ya, çocukların bile doğruyla yanlış arasındaki farkı bildiklerini ve çocukların mümkün olan en iyi eğitimi gerçekten istediklerini gösterebiliriz,” dediğini duydum. Başımı kaldırdım ve, “Kim bu adam?” dedim. Bana onun Dr. <a id="idIndexMarker-463"/>Martin Luther King olduğunu söylediler. Annemle babama, “Gitmek istiyorum,” dedim. Onlar da, “Kesinlikle hayır,” dediler. Tartıştık. Nasılsa onlara, “Siz ikiyüzlüsünüz. Beni buraya getiriyorsunuz, dinletiyorsunuz, sonra da adam gitmemi istiyor ve hayır diyorsunuz,” dedim. Bütün gece bunu düşündüler. Tam anlamıyla ağladılar, dua ettiler ve, “On iki yaşındaki çocuğumuzu bu yürüyüşe katılmaya bırakacak mıyız? Büyük ihtimal hapse girecek,” diye düşündüler. İzin vermeye karar verdiler... Ben orada hapishanedeyken Dr. King geldi ve, “Bugün siz çocukların yaptığı şeyin daha doğmamış çocuklara etkisi olacak,”<span class="dipp"><a class="_idFootnoteLink" href="#footnote-225-99" id="footnote-225-99-backlink">99</a></span> dedi.  </p>
			<p class="paragbos">  </p>
			<p class="paragraf">Büyük iletişimciler iyi <a id="idIndexMarker-462"/>hikâye anlatıcılarıdır. Hikâyeler etki anları yaratır. Sadece 2. bölümde öğrendiğimiz gibi duygusal etki yapmakla kalmazlar, temanızı destekleyen, iyi anlatılan hikâyeler izleyicinizi içine çeker.  </p>
			<p class="paragraf">Her zaman <a id="idIndexMarker-461"/>yöneticileri, savunmalarını bırakmaya, kendileri ve izleyicileri arasındaki engeli kırmaya ve izleyicilerinin onları farklı bir ışıkta görmesine yarayacak kendileri hakkında bir şey öğretmeye zorlarım. Anlattıkları hikâyeler genellikle çok duygusaldır. Dünyanın en büyük <a id="idIndexMarker-460"/>ve en beğenilen teknoloji şirketlerinden Intel’de önemli bir rolü olan bir kadınla çalıştım. Altı çocuklu bir Afrikalı-Amerikalı evinde yoksullukla büyümüş. O küçük kız fen ve matematiğe aşkla bağlanmış ve mühendis olmuş. Fakat hikâye orada bitmedi. Beş kardeşinin hepsi de başarılı mühendisler olmuş. Bu Intel mühendisi, hikâyesini bitirdiğinde odadaki meslektaşları gözyaşlarına boğuldu ve bu “yeni” bilgiden içtenlikle ilham aldı. Hikâye ona yeni değildi ama kalanımıza yeniydi.  </p>
			<p class="arabaslik_sol"><a id="idIndexMarker-459"/>İYİ SONLA BİTİRMEK  </p>
			<p class="paragraf">Bu kitabı yazarken bir ara verdim ve karıma pop müziği şarkıcısı <a id="idIndexMarker-458"/>Pink’in konserinde eşlik ettim. Pink’in şarkılarından bazılarını severim ve iyi bir gösteri bekliyordum, yani her zamanki numaralar. Ama harika bir TED sunumu gibiydi ve Pink, alışılmış bir pop müzik şovu satmadı.  </p>
			<p class="paragraf">Konserin sonuna doğru Pink, üstünde altın rengi bir kostümle bir emniyet yeleğinin içinde Tinker Bell gibi havalanıp tamamı dolu 17.000 kişilik salon boyunca salındı. Salonun etrafına tünekler yerleştirilmişti. Pink birkaç saniye boyunca seyircilere yakın olmak için bunlara konuyor, sonra geri çekilip stadyum boyunca uçuruluyor, o sırada bağıra bağıra şarkılarından birini söylüyordu. <a id="idIndexMarker-457"/>Hollywood Reporter’da bir eleştirmen bunu <a id="idIndexMarker-456"/>heyecan verici olarak tanımladı. “Şarkı ve dans rutinleriyle herhangi bir pop şovu gibi görünmeye başlamıştı ki, ‘So What’ bisini yaparken hiçbir şeyden kaçınmadı... Numara o kadar akıllara durgunluk vericiydi ki kalabalığın çoğu telefon kameralarıyla kaydetmeye çalışırken diğerleri hayret içinde seyretti.”  </p>
			<p class="paragraf"><a id="idIndexMarker-455"/>Pink’in şovdaki “akıllara durgunluk veren” ânı sanatçıyı –ve izleyiciyi– iyi bir sonla bırakmak için tasarlanmıştı. Herkesin bir heyecan verici âna ihtiyacı vardır: müzisyenler, oyuncular ve her türden göstericiler, sunum yapanlar ve topluluk önünde konuşanlar dahil. Heyecan verici an işi bitirir ve mesajı zihinlerimize kalıcı olarak kazır.  </p>
			<p class="paragraf">Konuştuğumuz gibi, bir heyecan verici an kısa bir kişisel hikâye kadar basit bir şey olabilir. Dünyanın önde gelen petrol ve enerji şirketlerinden birinin iş geliştirme yöneticilerinden biriyle konferans odasındaydım. Elemanlarıyla birlikte, yöneticinin şirket çalışanlarının global toplantısında yapacağı sunum için bir metin hazırlamıştık. Geçen yılın sonuçları ve gelecek hakkında olumlu bir mesajı vardı. Hikâyeyi kısa, net ve hatırlanacak şekilde kurmuştuk. Ama ağızları açık bırakacak bir an eksikti.  </p>
			<p class="paragraf">Yöneticiye döndüm <a id="idIndexMarker-454"/>ve, “Bu şirket için neden gerçekten tutkulusunuz? Konuşma notlarınızı ve PowerPoint’inizi bir kenara bırakın. Yürekten söyleyin bana.”  </p>
			<p class="paragraf">Sonra olan şey, duygu yüklü bir olay hazırlamada şaşırtıcı bir ders oldu. Yönetici sustu, düşündü, cebine uzandı ve cüzdanından kartvizitini çıkardı. “Carmine, bu kart bana başbakanlar ve başkanlardan oluşan bir izleyici sağlıyor. Kapıyı açıyor. Ama kapıyı açık tutan, onların çok değerli kaynaklarını koruyacağımıza dair verdiğimiz söz.” Konuşurken yöneticinin gözleri yaşla doldu ve sesi çatallandı. “Rusya bize Baltık Denizi’nde keşif kontratı (32 milyar dolarlık bir kontrat) ihale ettiğinde, Rus Başkan bana, ‘Size Rusya’nın en değerli servetine erişim verdik, çünkü onu koruyacağınıza güveniyoruz,’ dedi. Ortaklarımız bize güvenir, çünkü insanlarımız işini dürüstlükle yapar. Hayatımda çalışmaktan daha çok gurur duyduğum bir organizasyon yoktur,” diye devam etti.  </p>
			<p class="paragraf">Masada hepimiz birbirimize biraz rahatsızlıkla baktık, çünkü yönetici açıkça duygulanmıştı ve biz de öyle. Kısa bir sessizlikten sonra yavaşça, “Bunu topluluk önünde bir sunumda hiç söylediniz mi?” dedim.  </p>
			<p class="paragraf">“Hayır, söylemedim.”  </p>
			<p class="paragraf">“Eh, şimdi söyleyeceksiniz.”  </p>
			<p class="paragraf">Yönetici binlerce çalışana sunumunu yaptı ve cüzdanından kartını çıkarıp bize konferans odasında söylediği gibi aynı şeyi söyledi. Topluluk önünde konuşurken tekrar duygusallaşacağını sanmıyordum ama öyle oldu. Çalışanlar liderlerinin farklı bir yanını gördü. Onu ayakta alkışladılar, kimi çalışanların gözlerinden yaşları sildiği görüldü ve en az bir kişi yöneticiye yaklaşıp, “Bu organizasyonda çalışmaktan hiç bu kadar gurur duymamıştım,” <a id="idIndexMarker-453"/>dedi.  </p>
			<p class="paragraf">Birkaç hafta sonra çalışanların doldurması istenen anketleri gözden geçirdik. Bu yöneticiye şirketin uzun tarihindeki en yüksek puanı vermişlerdi. Şimdi her sunum öncesi bir heyecan verici an tasarlıyor. Genelde bir hikâye, bir video, bir gösteri, bir sürpriz konuk ya da sadece kişisel bir anekdot. Bütün taktikler sonuç verir.  </p>
			<p class="arabaslik_sol_kucuk"><span class="CharOverride-11"><a id="idIndexMarker-452"/></span><span class="CharOverride-11">Sır #5: Ağızları Açık Bırakan </span><span class="CharOverride-11"><a id="idIndexMarker-451"/></span><span class="CharOverride-11">Anlar Yaratın</span>  </p>
			<p class="paragraf">Her göstericinin en az bir ağızları açık bırakan ânı –izleyicilerinizin ertesi gün konuşacağı duygu yüklü bir olay– vardır. Her sunumda bir tane gerekir. Bir tane bulun ve kullanın. Sunumuzun içeriği eğer izleyicilerinizin zihnine kazınabilirse daha etkili olacaktır.  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-85-backlink" id="footnote-225-85">85</a>	YouTube.com, “Bill Gates Releases Malaria Mosquitoes TED!! Must See”, 6 Şubat 2009, <a href="http://www.youtube.com/watch?v=tWjpVJ8YNtk"><span class="CharOverride-5">http://www.youtube.com/watch?v=tWjpVJ8YNtk</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-86-backlink" id="footnote-225-86">86</a>	NBC Nightly News with Brian Williams, “Bill Gates Bugs Out”, ilk gösterimi 5 Şubat 2009 tarihinde yayınlandı, <a href="http://bigdonald.com/nbc-nightly-news-with-brian-williams-bill-gates-bugs-out/gait19"><span class="CharOverride-5">http://bigdonald.com/nbc-nightly-news-with-brian-williams-bill-gates-bugs-out/gait19</span></a> (24 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-87-backlink" id="footnote-225-87">87</a>	ECS kısaltmasıyla anılır, açılımı <span class="CharOverride-2">emotionally competent stimulus</span>. (e.n.)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-88-backlink" id="footnote-225-88">88</a>	John Medina, Brain Rules, Pear Press, Seattle, 2008, s. 80. (Türkçede Beyin Kuralları adıyla Kuzey Yayınları tarafından yayımlanmıştır.)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-89-backlink" id="footnote-225-89">89</a>	a.g.e., s. 81.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-90-backlink" id="footnote-225-90">90</a>	Rebecca Todd, Toronto Üniversitesi’nde Psikoloji Profesörü, yazarla sohbetinden, 25 Şubat 2013.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-91-backlink" id="footnote-225-91">91</a>	a.g.e.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-92-backlink" id="footnote-225-92">92</a>	Jill Bolte Taylor, “Jill Bolte Taylor’s Stroke of Insight”, TED.com, Mart 2008, <a href="http://www.ted.com/talks/jill_bolte_taylor_s_powerful_stroke_of_insight.html"><span class="CharOverride-5">http://www.ted.com/talks/jill_bolte_taylor_s_powerful_stroke_of_insight.html</span></a> (24 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-93-backlink" id="footnote-225-93">93</a>	YouTube.com, “The Neuroanatomical Transformation of the Teenage Brain: Jill Bolte Taylor at TEDxYouth@Indianapolis”, 21 Şubat 2013, <a href="http://www.youtube.com/watch?v=PzT_SBl31-s"><span class="CharOverride-5">http://www.youtube.com/watch?v=PzT_SBl31-s</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-94-backlink" id="footnote-225-94">94</a>	YouTube.com, “The Lost 1984 Video (The Original 1984 Macintosh Introduction)”, <a href="http://www.youtube.com/watch?v=2B-XwPjn9YY"><span class="CharOverride-5">http://www.youtube.com/watch?v=2B-XwPjn9YY</span></a> (30 Ocak 2009 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-95-backlink" id="footnote-225-95">95</a>	YouTube.com, “The Microsoft Deal – Macworld Boston (1997)”, 21 Aralık 2012, <a href="http://www.youtube.com/watch?v=PjT19XTxZaU"><span class="CharOverride-5">http://www.youtube.com/watch?v=PjT19XTxZaU</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-96-backlink" id="footnote-225-96">96</a>	YouTube.com, “Apple Music Event 2001- The First Ever iPod Introduction”, <a href="http://www.youtube.com/watch?v=kN0SVBCJqLs&amp;feature=related"><span class="CharOverride-5">http://www.youtube.com/watch?v=kN0SVBCJqLs&amp;feature=related</span></a> (30 Ocak 2009 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-97-backlink" id="footnote-225-97">97</a>	Apple.com, “Macworld San Francisco 2007 Keynote Address”, <a href="http://www.apple.com/quicktime/qtv/mwsf07/"><span class="CharOverride-5">http://www.apple.com/quicktime/qtv/mwsf07/</span></a> (30 Ocak 2009 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-98-backlink" id="footnote-225-98">98</a>	Raghava KK, “Raghava KK: My 5 Lives as an Artist”, TED.com, Şubat 2010, <a href="http://www.ted.com/talks/raghava_kk_five_lives_of_an_artist.html"><span class="CharOverride-5">http://www.ted.com/talks/raghava_kk_five_lives_of_an_artist.html</span></a> (19 Mayıs 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-99-backlink" id="footnote-225-99">99</a>	Freeman Hrabowski, “Freeman Hrabowski: 4 Pillars of College Success in Science”, TED.com, Nisan 2013, <a href="http://www.ted.com/talks/freeman_hrabowski_4_pillars_of_college_success_in_science.html"><span class="CharOverride-5">http://www.ted.com/talks/freeman_hrabowski_4_pillars_of_college_success_in_science.html</span></a> (19 Mayıs 2013 tarihinde erişildi).</p>
				</div>
			</div>
		</div>
	</body>
</html>