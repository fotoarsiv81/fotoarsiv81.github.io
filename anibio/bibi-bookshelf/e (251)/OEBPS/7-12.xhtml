<html xmlns="http://www.w3.org/1999/xhtml">
	<head>
		<title>7-12</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x7" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas3" id="_idParaDest-14">9  </p>
			<p class="anabas1">Şeridinizde Kalın  </p>
			<p class="paragbos">  </p>
			<p class="paragraf ParaOverride-12">İşi iş, oyunu oyun gibi görmem. Hepsi yaşamaktır.  </p>
			<p class="paragraf">– SIR RICHARD BRANSON  </p>
			<p class="paragbos">  </p>
			<p class="paragraf">ARALIK 2010’DA, <a id="idIndexMarker-55"/>FACEBOOK’un operasyondan sorumlu yöneticisi Sheryl <a id="idIndexMarker-54"/>Sandberg, sahne arkasında TED izleyicisine hitap etmek için bekliyordu. “Önceki <a id="idIndexMarker-53"/>gün, kızımı anaokuluna bırakmış ve ona East Coast’a gideceğimi, bu yüzden o gece onu görmeyeceğimi söylemiştim. Bacağıma asıldı ve gitmemem için yalvardı. O görüntüyü kafamdan atamadım ve son dakikada, Pat’e [Paley Merkezi CEO’su] bunu konuşmama ekleyebilir miyim, diye sordum. ‘Kesinlikle bu hikâyeyi anlat,’ dedi Pat.”<span class="dipp"><a class="_idFootnoteLink" href="#footnote-225-148" id="footnote-225-148-backlink">148</a></span>   </p>
			<p class="paragraf">Sandberg sadece kendi zorlukları ve duyguları hakkında dürüst olarak diğer kadınlara yardım edebileceğini fark etmişti. “Derin bir nefes aldım ve sahneye çıktım. Özgün olmaya çalıştım ve gerçeği söyledim. Odadakilere –ve aslında internetteki herkese– her şeyi yapmakta yetersiz kaldığımı ilan ettim. Bunu sadece kendime itiraf etmek değil, başkalarına da söylemek kendimi gerçekten iyi <a id="idIndexMarker-52"/>hissettirdi.”<span class="dipp"><a class="_idFootnoteLink" href="#footnote-225-149" id="footnote-225-149-backlink">149</a></span><span class="CharOverride-10">  </span></p>
			<p class="arabaslik_sol"><a id="idIndexMarker-51"/><a id="idIndexMarker-50"/>Sır #9: Şeridinizde Kalın  </p>
			<p class="paragraf">Özgün, açık ve şeffaf olun.  </p>
			<p class="paragraf"><span class="CharOverride-11">Neden işe yarar:</span> Çoğu insan bir sahtekârı saptayabilir. Eğer olmadığınız bir şey ya da biri olmaya çalışırsanız izleyicinizin güvenini kazanamazsınız.  </p>
			<p class="paragbos">  </p>
			<p class="paragraf">TOPLULUK ÖNÜNDE <a id="idIndexMarker-49"/>KONUŞMAK bir sanat biçimidir. Umarım bu kitap, ikna etmenin sanatsal unsurunun güvenilir bilimle desteklendiğini göstermiştir. Şimdi sizden teknikleri ve bilimi bir kenara bırakıp <a id="idIndexMarker-48"/>yürekten konuşmanızı istiyorum. Evet doğru, numara yaparsanız, konuştuğumuz her şey anlamsız olacaktır.  </p>
			<p class="paragbos">  </p>
			<p class="paragraf">BAŞKALARINDAN TOPLULUK ÖNÜNDE konuşmada nasıl başarılı olduklarını <a id="idIndexMarker-47"/>öğrenebilirsiniz, <a id="idIndexMarker-46"/>ama insanlar üstünde kendi izinizi bırakmazsanız asla kalıcı bir izlenim oluşturamazsınız. Oprah <a id="idIndexMarker-45"/>Winfrey’in, bir sonraki Oprah olmak istediğini söyleyen genç bir kadına yanıtını hatırlıyorum: “Hayır bunu istemezsin,” demişti Oprah. Bayan Winfrey, insanların hangi şeritte olmaları gerektiğini belirleyip şeritlerinde kalmaları gerektiğini açıkladı. Başarılı insanların, hayatlarının esas amaçlarını belirlediklerini ve o amacı yılmadan izleyip, kendilerinin olabilecekleri en iyi temsilcisi olduklarını söyledi.  </p>
			<p class="paragraf">Şeridinizde kalmak cesaret ister. Dr. <a id="idIndexMarker-44"/>Jill’in, şimdi ünlü <a id="idIndexMarker-43"/><a id="idIndexMarker-42"/>“Müthiş İçgörü Darbesi” sunumunu hazırlarken alması gereken bir karar vardı. Her ne kadar sunumunun ilk 12 dakikası ilginç olsa da, “savunmasız” ya da “kişisel” bir şey yoktu. Dr. Jill bana “bunu evrene gösterecek” bir sonuca ihtiyacı olduğunu söyledi.  </p>
			<p class="paragraf">TED konuşmasından bir hafta önce Dr. Jill’in en iyi arkadaşı ona sunumun iyi olmadığını söyledi. “Jill, bizi bu inanılmaz savunmasız yere götürüyorsun ve bizi bu yolculuğa çıkarıyorsun. Seninle geliyoruz, apaçığız, seniniz; ve sonra bize felç hakkında ders mi veriyorsun? Kalbini açmalısın.”<span class="dipp"><a class="_idFootnoteLink" href="#footnote-225-150" id="footnote-225-150-backlink">150</a></span> Kalbini açmak, savunmasız olmak, felcin ham duygusunu ve ona ne öğrettiğini ifade etmek demekti.  </p>
			<p class="paragraf">Dr. Jill mesajı aldı ve <a id="idIndexMarker-41"/>sonunu TED konferansından bir hafta önce değiştirdi. Sunumu şöyle bitirdi: “Ruhum özgürlüğe süzüldü, koca bir balinanın sessiz mutluluk denizinde kayması gibi. Nirvana. Nirvana’yı buldum... ve eğer ben Nirvana’yı bulduysam ve hâlâ hayattaysam, hayatta olan herkes Nirvana’yı bulabilir. Ve bu alana herhangi bir <a id="idIndexMarker-40"/>zamanda gelebileceklerini bilen, güzel, huzurlu, şefkatli, sevgi dolu insanlarla dolu bir dünya resmettim... Sonra bu deneyimin ne kadar müthiş bir hediye olabileceğini, hayatlarımızı nasıl yaşadığımıza dair bir içgörü darbesi olabileceğini fark ettim.”  </p>
			<p class="paragraf">Çoğu biliminsanı, Dr. Jill’in izleyicisini götürdüğü yere gitmeye <a id="idIndexMarker-39"/>cesaret etmezdi. “Ruhları, kayan bir balina gibi özgürlüğe süzülse” bile bundan kimseye söz etmezlerdi. Dr. Jill ruhani değişiminin bir felç hikâyesinden çok daha fazla anlamı olduğunu fark etti. Beynin ego kısmı, sol yarım küresi devre dışı kalınca, ruhani bir aydınlanma deneyimledi. Artık evrenden ayrı değil, onun bir parçası olduğunu hissetti. İzleyileri felç hakkında bilgilendirip eğitti. Orada bitirseydi, bu iyi bir sunum olurdu. Dr. Jill bir adım ileri götürdü. İlham verip aydınlattı. Sunum iyiden olağanüstüye geçti. Dr. Jill’in şeridinde kalması cesaret gerektirdi ama fark yarattı.  </p>
			<p class="paragraf">ABC kanalının <a id="idIndexMarker-38"/>Grey’s Anatomy adlı dizisinde bir bölümde, Dr. Callie Torres bir TED konuşması yapmak için hazırlanır. Ortopedi cerrahı olan Torres hazırladığı sunumdan memnun değildir, çünkü TED sahnesinde gördüğüyle karşılaştırınca sıkıcıdır. “Kim kıkırdakla ilgilenir?” der. Hastanedeki kargaşa yüzünden Callie TED’e uçuşunu kaçırır ve kurtulduğunu sanır. Ama son anda meslektaşları, uzaktan kumandalı bir uydu bağlantısı kurup Callie’nin sunumunu izleyiciye canlı yapabilmesini sağlarlar (popüler bir TV şovunda bunu yapabilirsiniz).  </p>
			<p class="paragraf">Callie bir deste kartla gergin şekilde oturur. “Sadece konuş,” der başka bir doktor. “Sadece kendin ol.” Doktor, Callie’ye şeridinde kalmasını söylüyordu. Callie notları kenara bırakır, derin bir nefes alır ve şöyle der: “Merhaba. Ben Dr. Callie Torres ve çok kötü bir yıl geçirdim. Bir araba kazasında neredeyse ölüyordum... En iyi arkadaşım ve çocuğumun babasının hayatını alan bir kazaydı. Mesleğim ortopedik cerrahlıktır ve kıkırdakla çalışırım, bu yüzden her şey darmadağın olunca bizi bir arada tutan ne diye düşünerek çok zaman geçirdim...”  </p>
			<p class="paragraf">Her ne kadar <a id="idIndexMarker-37"/>Grey’s Anatomy kurgusal bir drama olsa da, şovun yazarları TED etrafında bir hikâye oluşturmak isteyince bu bana çarpıcı gelir. Yazarlar, akılda kalıcı bir TED sunumunun gerçek büyüsünün, <a id="idIndexMarker-36"/>konuşmacının notlarını kenara bırakıp yürekten konuşmasına, izleyiciye ruhuna bakması için izin vermesine bağlı olduğunu fark etmişlerdir. Senaryo yazarları hikâye anlatıcılarıdır ve içgüdüsel olarak TED’in büyüsünün bir sunum konusundan daha derinde olduğunu anlarlar. İlham veren bir konuşmacı, dinleyicilerini hayatları, kariyerleri ya da işleri hakkında farklı düşünmeye yöneltmelidir. İyi bir konuşmacı daha iyi biri olmayı istemenizi sağlar.  </p>
			<p class="paragraf">Bu bölümün açılışı için Richard Branson’dan bir alıntı seçtim, çünkü pek çok konuşmacı, gerçek benliğini başkalarına gösterdikleri karakterden ayırır. Tanıdığım ve birden fazla kez söyleşi yaptığım Branson rol yapmaz. Gerçektir. Kamera önünde ve dışında aynı kişidir. İş oyundan ayrı değildir ve oyun işten ayrı değildir. “<a id="idIndexMarker-35"/>Hepsi yaşamaktır,” diye hisseder Branson.  </p>
			<p class="paragraf">Tanıştığım pek çok yönetici özel konuşmamızda başka türlü davranıp konuşur, ancak sunum yaparken tamamen farklı görünürler. İki farklı insan gibi davranır, görünür ve duyulurlar. Şeritlerinde rahat değillerdir. Bir başkasının şeridinde olmak isterler.  </p>
			<p class="paragraf">Size kaç kez tutkulu, esprili, hevesli ve ilham verici liderle tanıştığımı, ancak sahneye çıktıkları dakikada ruhsuz, katı, sıkıcı ve keyifsiz olduklarını keşfettiğimi anlatamam. Nedenini sorduğumda, kimileri, “Çünkü sunum yapıyorum,” diye yanıtlar.  </p>
			<p class="paragraf">Lütfen bunu aklınızda tutun. Bir sunum yaptığınızda, hedefiniz “bir sunum yapmak” olmamalı. İzleyicinize <a id="idIndexMarker-34"/>ilham vermek, onları etkilemek ve daha büyük düşler kurmaya teşvik etmek olmalı. İnsanlar sizin gerçek olduğunuzu düşünmezlerse onları etkileyemezsiniz. İzleyicinizi, eğer size güvenmez, hayran olmaz ve içtenlikle sevmezlerse hiçbir şeye ikna edemezsiniz.  </p>
			<p class="arabaslik_sol">TEDnot  </p>
			<p class="paragraf">İÇERİĞİNİZİ FARKLI BİR İZLEYİCİYE SUNUN. Müşterilerin “topluluk önünde” daha özgün olmalarına yardım etmek için kullandığım bir yöntem, içeriklerini hedeflenen izleyiciye sunmadan önce bir arkadaşa ya da eşlerine sunmalarıdır. Kendi “gerçek” <a id="idIndexMarker-33"/>benliklerinin ortaya çıkması, bilgiyi ilişkide oldukları birine sunduklarında, yakın bağlarının olmadığı bir dinleyici grubuna sunduklarındakinden daha olasıdır.  </p>
			<p class="paragbos">  </p>
			<p class="paragraf">Sheryl Sandberg,<a id="idIndexMarker-32"/><a id="idIndexMarker-31"/>“Neden Çok Az Kadın Liderimiz Var” adlı konuşmasında, kadınların genellikle işyerindeki yeteneklerini azımsadıklarını söyler. Aynı özgüven eksikliğinin, ilham verici sunumlar yapma yeteneğine gelince pek çok insanı –kadın erkek– etkilediğini savunurum. Bütün mazeretleri duydum: Utangacım; topluluk önünde konuşmada iyi değilim; geriliyorum; ilkokulda çocuklar benle alay etti; konum karmaşık vb. Bu nedenler –ya da türevleri– neden bir sunum yapmakta güvenli olmadığınızı çok iyi açıklayabilir ama hiçbir şekilde bir konuşmacı olarak potansiyelinizi tanımlamazlar.  </p>
			<p class="paragraf">Emin olun ki pek çok kişi, büyük konuşmacılar bile, topluluk önünde konuşma yeteneklerinden şüphelidirler. Uluslararası üne sahip papaz Joel <a id="idIndexMarker-30"/><a id="idIndexMarker-29"/>Osteen, Ekim 1999’daki ilk vaazından önce “ölesiye korktuğunu” söylemişti. On yıl sonra yeni Yankee Stadyumu’nu tamamen dolduran bir kalabalığa vaaz verirken başarıya ulaştı. <a id="idIndexMarker-28"/>Topluluk önünde konuşma sanatında ustalaşması on yıl ve yüzlerce vaaz gerektirmişti, ama bugün Osteen dünyadaki en ilham verici ruhani liderlerden biri sayılır.  </p>
			<p class="paragraf">Richard Branson kariyerinin başında konuşması istendiğinde neredeyse hasta olduğunu söyler. “Mikrofonu aldığımda beynim durdu. Kürsüden ayrılmadan önce bir süre tutarsız bir şeyler mırıldandım. Hayatımın en utanç verici anlarından biriydi ve yüzüm Virgin logosu kadar kırmızı parladı,”<span class="dipp"><a class="_idFootnoteLink" href="#footnote-225-151" id="footnote-225-151-backlink">151</a></span> der.   </p>
			<p class="paragraf"><a id="idIndexMarker-27"/>Branson daha iyi bir<a id="idIndexMarker-26"/> konuşmacı olmaya azmetti. Durmadan alıştırma yaptı. “İyi konuşmacılar sadece şanslı ya da yetenekli değildir – çok çalışırlar.” <a id="idIndexMarker-25"/>Branson ayrıca kendisi olmayı, <a id="idIndexMarker-24"/>özgün olmayı öğrendi. “Etkileyici bir konuşmacı olmak için söylediğinize inanmanız gerekir. Ve eğer sağlam bir inançla konuşursanız ve konunuza tutku duyuyorsanız, izleyiciniz hatalarınıza karşı çok daha bağışlayıcı olacaktır, çünkü doğruyu söylediğinize inanacaklardır. Hazırlanın, acele etmeyin ve rahatlayın. Yürekten konuşun.”  </p>
			<p class="paragraf">Milyarder yatırımcı Warren <a id="idIndexMarker-23"/>Buffett topluluk önünde konuşmaktan “dehşete kapılırdı”. O kadar gerilirdi ki üniversitede insanların önüne çıkmak zorunda kalacağı derslerden kaçınırdı. Hatta bir topluluk önünde konuşma dersine kaydolmuş ama daha başlamadan bırakmıştı. “Cesaretimi kaybettim,” dedi. Yirmi bir yaşında, Buffett Omaha’da menkul kıymetler işinde kariyerine başladı ve tam potansiyeline erişmek için topluluk önünde konuşma korkusunu yenmesi gerektiğine karar verdi.   </p>
			<p class="paragraf"><a id="idIndexMarker-22"/>Buffett, kendisi gibi “çıkıp adlarını söylemekten dehşete kapılan” 30 kişiyle bir Dale Carnegie kursuna katıldı. Buffett, erken yaştaki <a id="idIndexMarker-21"/>güvensizliğini, genç kadınların kariyer başarısına yardım etmeyi hedefleyen bir web sitesi için bir söyleşide açıkladı. Sunucu Buffett’a, “Başarınızın temeli olarak gördüğünüz hangi huyları 20’lerinizde ve 30’larınızda geliştirdiniz?”<span class="dipp"><a class="_idFootnoteLink" href="#footnote-225-152" id="footnote-225-152-backlink">152</a></span> diye sordu. Buffett, “Hayatta iletişim kurabilmelisiniz ve bu müthiş önemlidir. Okullar, bir dereceye kadar, bunu yeterince vurgulamaz. Eğer iletişim kuramaz ve başka insanlarla konuşup fikirlerinizi iletemezseniz potansiyelinizden vazgeçersiniz.” Çok prestijli okullar, iletişim yeteneklerini programlarının önemli bir parçası yapmaya gelince eksik kalır. “Bunları okulda öğrenmiyoruz ama yaptığım iş için çok önemli,” diyen, büyük şirketlerde çalışan, işletme yüksek lisanslı kaç parlak kişiye koçluk yaptığımın sayısını unuttum.  </p>
			<p class="arabaslik_sol">TEDnot  </p>
			<p class="paragraf">ZAMAN AYIRIN. Bu sabah çıktığınızda araba kapınızı kilitlediğinizi hatırlıyor musunuz? Hatırlamayabilirsiniz ama elbette kilitlediniz. İçeriğinizi iletme alıştırmasını her gün her fırsatta yapmanız <a id="idIndexMarker-20"/>gerekir ki sunum yapmanın tekniği dikkat ve odak noktanızı ele geçirmesin. Adımları yüksek sesle sayan dansçı olmak istemezsiniz. Tekrar etmek “hikâyenizi” ilginç, dinamik ve daha önemlisi özgün bir yöntemle anlatmak için zihninizi özgürleştirir.   </p>
			<p class="paragbos">  </p>
			<p class="paragraf">Milyonlarca dolar değerinde ve dünyanın en büyük markalarını yöneten, hayatınıza her gün değen ürün ve hizmetleri temsil eden şirket liderleriyle çalıştım. Pek çoğu bana özel olarak, topluluk önünde konuşmakta güvenleri olmadığını itiraf etti. Benim işim onların güvenlerini ortaya çıkararak izleyicilerini etkileyebilmelerini sağlamak. Bunu kendi “şeritlerini” ve o şerit hakkında neden o kadar tutkulu olduklarını tanımlamalarına yardım ederek yaparım. Sonra bir kez sunumu hazırlayıp, görüntüleyip alıştırmasını yaptık mı artık bırakmak ve <a id="idIndexMarker-19"/>Branson’ın önerdiği gibi <a id="idIndexMarker-18"/>yürekten konuşmak zamanıdır. Bu yaklaşım hiç başarısız olmamıştır.  </p>
			<p class="arabaslik_sol"><a id="idIndexMarker-17"/>Sır #9: Şeridinizde Kalın  </p>
			<p class="paragraf">Bir daha sunum yaptığınız zaman TED konuşmacılarıyla kıyaslanacaksınız. İzleyiciniz, bilgiyi sunmanın yeni, cesur bir tarzı olduğunu fark edecek; bu öyle bir tarz ki morallerini yükseltecek, ruhlarını dolduracak ve onları dünya ve kendi rolleri hakkında farklı düşünmeye teşvik edecek.  </p>
			<p class="paragraf">Bugün bütün dünyada insanlar TED sunumlarını, TED sitesi, <a id="idIndexMarker-16"/>YouTube aracılığıyla ya da sayısız bloga iliştirilmiş olarak internette bir milyar kezden fazla kez izlemiştir. TED konuşmacılarının kendilerinin bile her geçen gün daha iyiye gitmekte olduğu, TED yöneticisi Chris <a id="idIndexMarker-15"/>Anderson’ın TED 2013’te yaptığı bir gözlemdir.  </p>
			<p class="paragraf">TED tarzı, popüler kültürümüzün çoğuna nüfuz etmiştir. Eski başkan Bill <a id="idIndexMarker-14"/>Clinton, Comedy Central’da Stephen <a id="idIndexMarker-13"/>Colbert’in şovuna çıktığında, Colbert, Clinton’un konferansı Clinton Küresel Girişimi’ni TED’le birleştirmesini ve “Bill ve Ted’in mükemmel girişimi!” olarak adlandırmasını önermişti. Bu, söyleşideki en büyük kahkahayı almıştı ama izleyici TED ya da tanınan sunum türü hakkında bir şey bilmese espri başarısız olurdu.  </p>
			<p class="paragraf">TED tarzı kültürümüze işlemişse de –ve daha önceki sekiz bölümde konuştuğumuz gibi, TED konuşmacıları ortak teknikler kullansa da– herkes, izleyiciyle özgün bir bağ kurmak için kendi konusu hakkında tutkusunu bulmalıdır. Hepsinden önemlisi, Tony <a id="idIndexMarker-12"/>Robbins, Dr. Jill, Bono, Sheryl <a id="idIndexMarker-11"/>Sandberg, Richard <a id="idIndexMarker-10"/>Branson ya da bu kitapta okuduğunuz diğer kişilerden biri olmaya çalışmayın. Onlar kendilerine bir şerit oluşturdular ve orada olağanüstü iyi ilerlediler. Kendi şeridinizde kalın. Kalbinizi açın. Kendi özgün benliğinize sadık kalın – kendinizin olabileceğiniz en iyi temsili olun.  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-148-backlink" id="footnote-225-148">148</a>	Sheryl Sandberg, Lean In: Women, Work, and the Will to Lead, Alfred A. Knopf, New York, 2013, s. 139. (Türkçede Lean In: Sınırlarını Zorla adıyla Ceo Plus Yayınları tarafından yayımlanmıştır.)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-149-backlink" id="footnote-225-149">149</a>	a.g.e.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-150-backlink" id="footnote-225-150">150</a>	Jill Bolte Taylor, NAMI-Akıl Hastaları İçin Ulusal Birlik, Bloomington, Indiana Başkanı ve Harvard Beyin Dokusu Kaynak Merkezi ulusal sözcüsü, yazarla sohbetinden, 19 Mart 2013.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-151-backlink" id="footnote-225-151">151</a>	Richard Branson, “Richard Branson on the Art of Public Speaking”, Entrepreneur, 4 Şubat 2013, <a href="http://www.entrepreneur.com/article/225627"><span class="CharOverride-5">http://www.entrepreneur.com/article/225627</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-152-backlink" id="footnote-225-152">152</a>	Meredith Lepore, “6 Essential Tips for Work and Life from Warren Buffet”, Levoleague.com, 8 Mayıs 2013, <a href="http://www.levoleague.com/career-advice/warren-buffett-life-tips"><span class="CharOverride-5">http://www.levoleague.com/career-advice/warren-buffett-life-tips</span></a> (19 Mayıs 2013 tarihinde erişildi).</p>
				</div>
			</div>
		</div>
	</body>
</html>