<html xmlns="http://www.w3.org/1999/xhtml">
	<head>
		<title>7-2</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x7" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas3" id="_idParaDest-4">1  </p>
			<p class="anabas1"><a id="idIndexMarker-1338"/>İçinizdeki   </p>
			<p class="anabas1">Ustayı Çıkarın  </p>
			<p class="paragbos">  </p>
			<p class="paragraf ParaOverride-15">Tutku, yeteneğinizin en coşkun dışavurumunu sağlayacak olan şeydir.  </p>
			<p class="paragraf ParaOverride-2">– LARRY SMITH, TEDx, KASIM 2011  </p>
			<p class="paragbos">  </p>
			<p class="paragraf">AIMEE MULLINS’İN ON İKİ ÇİFT bacağı var. Çoğu insan gibi o da iki taneyle doğmuştu ama çoğu insandan farklı olarak, bir sağlık sorunu yüzünden iki bacağı da dizinden aşağı kesilmek zorunda kalmıştı. <a id="idIndexMarker-1337"/>Mullins ilk doğum gününden beri alt bacakları olmadan yaşıyor.  </p>
			<p class="paragraf">Mullins, Pennsylvania’da, orta sınıf Allentown kasabasında orta sınıf bir ailede büyüdü, ancak başardıkları sıradan olmanın çok ötesinde. Mullins’in doktorları erken ampütasyonun ona makul derecede hareket edebilmesi için en iyi seçeneği vereceğini söylediler. Çocuk olarak Mullins’in bu karara hiçbir etkisi yoktu ama büyüdükçe kendini “engelli” olarak görmeyi ya da çoğu insanın ona verdiği bu etiketi kabul etmeyi reddetti. Bunun yerine, protez uzuvların ona başkalarının ancak hayal edebileceği süper güçler vereceği sonucuna vardı.  </p>
			<p class="paragraf"><a id="idIndexMarker-1336"/>Mullins engelli olmanın anlamını yeniden tanımladı. Komedyen ve sohbet programı sunucusu Stephen <a id="idIndexMarker-1335"/>Colbert’e, pek çok kadın oyuncunun göğüslerinde onun bütün vücudundakinden daha fazla protez malzemesi olduğunu söylemiş ve, “Hollywood’un yarısını engelli olarak adlandırmıyoruz,” demişti.  </p>
			<p class="paragraf">Mullins kendi süper gücünü –protez uzuvlarını– Georgetown Üniversitesi’nde NCAA (Ulusal Üniversiteler Spor Kurumu) Birinci Lig’de koşmakta kullandı. 1996 Engelliler Olimpiyatı’nda atletizmde üç dünya rekoru kırdı, moda mankeni ve oyuncu oldu ve People dergisinin her yıl yapılan En Güzel 50 İnsan listesinde yer aldı.  </p>
			<p class="paragraf">2009’da 1,73’lük Mullins, TED sahnesine bu özel gün için seçtiği 1,85 boyunda çıktı. Mullins etkinliğe göre farklı bacaklar seçer. Daha fonksiyonel uzuvları Manhattan sokaklarında yürümek için <a id="idIndexMarker-1334"/>ve daha modaya uygun olanları şık partiler için kullanır.  </p>
			<p class="paragraf">“TED tam anlamıyla beni, hayattaki en büyük keşfimin on yıl sonrasına gönderecek bir fırlatma rampasıydı,”<span class="dipp"><a class="_idFootnoteLink" href="#footnote-225-7" id="footnote-225-7-backlink">7</a></span> demişti Mullins. Mullins, TED’de çıkmasının toplumun engelli kişilere bakışını derinden değiştiren bir konuşma başlattığına inanır. Geleneksel protezle ilgilenen tıp çevreleri dışında, mucitler, tasarımcılar ve sanatçılar ne kadar yaratıcı ve gerçeğe yakın bacaklar yapabileceklerini görerek bundan ilham aldılar. “Bu artık eksikliğin üstesinden gelmeyle ilgili bir konuşma değil. Potansiyel hakkında bir konuşma. Bir protez uzuv, artık kaybın yerine geçme ihtiyacını temsil etmiyor... Böylece toplumun bir zamanlar engelli gördüğü insanlar artık kendi kimliklerinin mimarları olabilir ve o kimlikleri kendi bedenlerini, bir yetkinlik noktasından çıkışla tasarlayarak değiştirmeye devam edebilirler... Bizi güzel yapan, insanlığımız ve onun içindeki bütün potansiyeldir.”  </p>
			<p class="paragraf">Mullins’in kararlılığı onu dünya çapında bir sporcu yaptı; tutkusu TED izleyicisinin kalbini kazandı.  </p>
			<p class="arabaslik_sol"><a id="idIndexMarker-1333"/><a id="idIndexMarker-1332"/>Sır #1: İçinizdeki Ustayı Çıkarın  </p>
			<p class="paragraf">Sunum konunuza olan benzersiz ve anlamlı bağınızı belirlemek için derinlere inin. Tutku ustalığa yol açar ve sunumunuz onsuz hiçbir şeydir, ama aklınızdan çıkarmayın ki sizi ateşleyen şey açıkta görünen şey olmayabilir. Aimee <a id="idIndexMarker-1331"/>Mullins protez konusunda tutkulu değildir, insan potansiyelini ortaya çıkarma konusunda tutkuludur.  </p>
			<p class="paragraf">Neden işe yarar: Bilim, tutkunun tam anlamıyla <a id="idIndexMarker-1330"/>bulaşıcı olduğunu gösteriyor. Kendiniz <a id="idIndexMarker-1329"/>ilham almamışsanız başkalarına ilham veremezsiniz. Konunuzla coşkulu, tutkulu ve anlamlı bir bağ kurarsanız dinleyicilerinizi ikna etmek ve ilham vermek için çok daha fazla şansınız olur.  </p>
			<p class="paragbos">  </p>
			<p class="paragraf">EKİM 2012’DE CAMERON <a id="idIndexMarker-1328"/>RUSSELL TEDx izleyicisine, “Görünüş her şey değildir,” dedi.<span class="dipp"><a class="_idFootnoteLink" href="#footnote-225-8" id="footnote-225-8-backlink">8</a></span> Klişe? Evet, eğer bunu başkası söyleseydi. Fakat Russell başarılı bir moda mankeni. Sahneye çıkışının otuzuncu saniyesinde Russell kıyafetini değiştirdi. Hatlarını açığa çıkaran, bedenini sıkı sıkı saran siyah elbisesini, önden açık bir etek dolayarak kapattı, yirmi santimlik topuklularını düz ayakkabılarla değiştirdi ve başından boğazlı bir kazak geçirdi.  </p>
			<p class="paragraf">“Peki bunu neden yaptım?” diye sordu izleyiciye. “<a id="idIndexMarker-1327"/>İmaj güçlüdür ama aynı zamanda yüzeyseldir. Benim hakkımda ne düşündüğünüzü altı saniyede tamamen değiştirdim.”  </p>
			<p class="paragraf">Russell, Victoria’s Secret podyumlarında yürümüş ve moda dergilerinin kapaklarında yer <a id="idIndexMarker-1326"/>almış bir iç çamaşırı mankeni olduğunu anlattı. Mankenliğin ona faydalı olduğunu –üniversite parasını ödemişti– kabul etse de, aynı zamanda “genetik piyangoyu kazandığının” da kesinlikle farkındaydı.  </p>
			<p class="paragraf">Russell izleyiciye bir dizi önce-ve-sonra fotoğrafı gösterdi. “Önce” fotoğrafları bir çekim gününün başında nasıl göründüğünü ve “sonra” fotoğrafları da son reklamı görüntülüyordu. Elbette iki fotoğraf birbirine hiç benzemiyordu. Bir fotoğrafta Russell –o zaman 16 yaşında– eli onun kot pantolonunun arka cebinde olan genç bir erkekle (Russell’ın çekim zamanında bir erkek arkadaşı bile olmamıştı) baştan çıkarıcı bir şekilde poz vermişti. “Umarım bunların benim resimlerim olmadığını görüyorsunuzdur. Bunlar bir grup profesyonelin kurgulamasıdır, kuaförlerin ve makyaj sanatçılarının ve fotoğrafçıların ve stilistlerin ve hepsinin asistanlarının ve yapım öncesi ve yapım sonrası ekibinin. Bunu kurgularlar. Bu ben değilim.”  </p>
			<p class="paragraf">Russell sanatının –mankenliğin– ustasıdır. Ama onun tutku duyduğu şey mankenlik değil. <a id="idIndexMarker-1325"/>Tutku duyduğu, genç kızlarda özgüveni artırmak ve izleyiciyle bu yüzden bağ kuruyor. Tutku bulaşıcıdır. “Manken oluşum, gerçekte bir genetik piyango kazanarak oldu; ben bir miras devraldım ve belki bu mirasın ne olduğunu merak <a id="idIndexMarker-1324"/>ediyorsunuz. Son birkaç yüzyıldır güzelliği, biyolojik olarak beğenmeye programlandığımız sağlık, gençlik ve simetri olarak tanımlamanın ötesinde, uzun, ince figürler, dişilik ve beyaz deri rengi olarak da tanımladık. Bu da benim için oluşturulmuş ve faydalanmakta olduğum bir mirastır.”  </p>
			<p class="paragraf">Russell’ın görünüşü onu manken yapmıştır; tutkusu başarılı bir konuşmacı.  </p>
			<p class="paragraf">Russell ve <a id="idIndexMarker-1323"/>Mullins’e alanlarında usta oldukları için bir platform verildi ama izleyiciyle bağ kurmaları, konularına duydukları tutku yüzündendir. Bir konuşmacının tutkusunu ateşleyen şey her zaman gündelik çalışmalarıyla ilgili değildir. Russell fotoğraflar için poz vermekten söz etmedi ve Mullins atletizm yarışmalarını anlatmadı. Fakat her biri hayatlarının konuşmasını yaptı.  </p>
			<p class="paragraf">En sevilen TED konuşmacıları, bir alanda en çok ilgiyi çekmiş iletişimcilerle ortak bir şeyi paylaşırlar – bir <a id="idIndexMarker-1322"/>tutku, diğerleriyle paylaşmaları gereken bir saplantı. En ünlü TED konuşmacılarının bir “işi” yoktur. Bir tutkuları, bir saplantıları, bir uğraşları vardır ama bir işleri yoktur. Bu insanlar fikirlerini paylaşmak için çağrılır.  </p>
			<p class="paragraf">İnsanlar kendileri ilham almadan başkalarına ilham veremez. “Bizim kültürümüzde, düşünme ve düşünsel güçleri başarı ve kazanmayla eş tutmaya yatkınızdır. Fakat pek çok bakımdan, bir alanda usta olanlarla sadece bir işte çalışanları birbirinden ayıran duygusal niteliktir,”<span class="dipp"><a class="_idFootnoteLink" href="#footnote-225-9" id="footnote-225-9-backlink">9</a></span> diye yazar Robert <a id="idIndexMarker-1321"/>Greene Ustalık kitabında. “İstek, sabır, sebat ve güven; başarıda, bütün muhakeme güçlerinden daha büyük bir rol oynar. Motive olmuş ve enerji dolu hissederek hemen her şeyin üstesinden gelebiliriz. Sıkılmış ve huzursuz hissederek, zihinlerimiz kapanır ve artarak pasifleşiriz.” <a id="idIndexMarker-1320"/>Motive olmuş ve enerji dolu konuşmacılar, canı sıkılmış ve pasif olanlardan her zaman daha ilginç ve çekicidir.  </p>
			<p class="paragraf">Sıklıkla, büyük ürünlerin piyasaya sürülmesi ya da girişimlerinde CEO’larla çalışmam istenir, onlara marka hikâyelerini daha etkili ve ikna edici anlatmaları için yardım ederim. Dünyayı gezip, Intel, Coca-Cola, Chevron, Pfizer gibi markaları ve neredeyse her ürün grubunda pek çok başka şirketi ziyaret ederim. Her dilde, herhangi bir kıtada, her ülkede, konuya olan tutku ve şevklerini içtenlikle ifade eden konuşmacılar, ilham veren liderler olarak fark yaratırlar. Müşterilerin iş yapmak istedikleri onlardır.  </p>
			<p class="paragraf">Yıllarca müşterilerimle koçluk seanslarıma aynı soruyla başladım – neye tutkunuz var? Bir hikâye kurmanın erken döneminde, konuşmacının ürün ya da hizmet hakkında neden coşkulu olduğunu önemsediğim kadar ürünü önemsemem. Starbucks’ın kurucusu Howard <a id="idIndexMarker-1319"/>Schultz, bir kez bana kahve konusunda, “iş ve ev arasında üçüncü bir yer, çalışanlara saygıyla davranılan ve olağanüstü <a id="idIndexMarker-1318"/>müşteri hizmeti sunulan bir yer kurmak” konusunda olduğu kadar tutkulu olmadığını söylemişti. Kahve üründür ama Starbucks müşteri hizmeti işindedir. İnternet satış sitesi Zappos’un kurucusu Tony <a id="idIndexMarker-1317"/>Hsieh ayakkabılara tutkulu değildir. Bana “<a id="idIndexMarker-1316"/>mutluluk sunmak” konusunda tutkulu olduğunu söyledi. Kendine sorduğu sorular: Çalışanlarımı nasıl mutlu ederim? Müşterilerimi nasıl mutlu ederim? Sorduğunuz sorular çok farklı bir dizi sonuca varacaktır. Kendinize, “Ürünüm nedir?” diye sormak, “Gerçekten hangi işteyim? Neye gerçekten tutkum var?” diye sormak kadar etkili değildir.  </p>
			<p class="paragraf">Tony Hsieh müşteri hizmeti ve <a id="idIndexMarker-1315"/>çalışan bağlılığı konusunda çok tutkuludur ve dünyanın çeşitli yerlerindeki etkinlikler ve konferanslarda aranan bir konuşmacıdır (kabul ettiğinden çok daha fazla talebi reddetmek zorunda kalır). Çoğu konuşmacı konuya tutkulu bir bağı olmadığı için kupkurudur ve bu yüzden coşkulu bir konuşmacıyı izlemek çölde buz gibi su içmek kadar tazeleyicidir.  </p>
			<p class="arabaslik_sol">İÇİNİZİ ŞENLENDİREN NEDİR?  </p>
			<p class="paragraf">Son zamanlarda daha iyi birer iletişimci olmak isteyen yönetici müşterilerime sorduğum ilk soruyu değiştirmeye başladım. Son büyük topluluk önündeki sunumunda, Steve <a id="idIndexMarker-1314"/>Jobs, “İçimizi şenlendiren, teknolojiyle beşeri ilimlerin kesişimidir,” demişti. Bu yüzden bugün, “Ne hakkında tutkulusunuz?” yerine “İçinizi şenlendiren nedir?” sorusunu koydum. İkinci sorunun yanıtı ilkinden daha derin ve heyecan vericidir.  </p>
			<p class="paragraf">Örneğin, Kaliforniya’nın tarım ticareti çevresinden bir müşteriyle çalışmıştım. Eyalet için önemli bir ürün olan çilek üreticileri derneğinin başındaydı. Sorularımı şöyle yanıtladı:  </p>
			<p class="paragraf">1. Soru: Ne iş yapıyorsunuz? “Kaliforniya Çilek Komitesi’nin CEO’suyum.”  </p>
			<p class="paragraf">2. Soru: Ne konuda tutkulusunuz? “Kaliforniya çileklerini tanıtmak konusunda tutkuluyum.”  </p>
			<p class="paragraf">3. Soru: Bu endüstride içinizi şenlendiren nedir? “<a id="idIndexMarker-1313"/>Amerikan rüyası. Annem babam göçmendi ve tarlalarda çalıştılar. Sonunda 0.4 dönüm toprak alabildiler ve buradan iş büyüdü. Çilek için çok fazla toprağa ihtiyacınız yoktur ve sahip olmaya da gerek yoktur; kiralayabilirsiniz. Amerikan rüyasına bir atlama tahtasıdır.”  </p>
			<p class="paragraf">Eminim üçüncü sorunun yanıtının ilk ikisinden çok daha ilginç olduğuna katılacaksınız. İçinizi ne şenlendirir? Bunu belirleyin ve başkalarıyla paylaşın.  </p>
			<p class="arabaslik_sol">TEDnot  </p>
			<p class="paragraf">İÇİNİZİ ŞENLENDİREN NEDİR? Kendinize sorun, “İçimi ne şenlendirir?” <a id="idIndexMarker-1312"/>Tutkunuz geçici bir merak değildir, hatta hobi bile değildir. Bir tutku, yoğun olarak anlamlı bir şeydir ve <a id="idIndexMarker-1311"/>kimliğinizin özüdür. Bir kez <a id="idIndexMarker-1310"/>tutkunuzun ne olduğunu belirleyince, onun günlük aktivitelerinizi etkilediğini söyleyebilir misiniz? Onu profesyonel olarak yaptığınız şeye katabilir misiniz? Gerçek tutkunuz iletişimlerinizin konusu olmalı ve izleyicinize gerçekten ilham vermeye hizmet etmelidir.  </p>
			<p class="arabaslik_sol">DÜNYANIN EN MUTLU ADAMI  </p>
			<p class="paragraf"><a id="idIndexMarker-1309"/>Matthieu Ricard <a id="idIndexMarker-1308"/>dünyanın en mutlu adamıdır ve bundan mutlu değildir. Ricard 2004’te, Katmandu’daki Shechen manastırını geçici olarak bırakıp Monterey, Kaliforniya’ya TED izleyicisine <a id="idIndexMarker-1307"/>mutluluk alışkanlıklarını öğretmek için geldi.  </p>
			<p class="paragraf">Ricard’a göre mutluluk “derinden bir huzur ve memnuniyet duygusudur.” Ricard <a id="idIndexMarker-1306"/>mutluluk nedir bilir. Sadece hayatından memnun olmakla kalmaz. Gerçekten, gerçekten mutludur. Bilimsel olarak ölçülemeyecek kadar mutludur. Ricard, Madison’da Wisconsin Üniversitesi’nde bir çalışmaya gönüllü olarak katıldı. Araştırmacılar Ricard’ın kafa derisine <a id="idIndexMarker-1305"/>beyin dalgalarını ölçmek için 256 minik elektrot yerleştirdi. Çalışma, meditasyon uygulayan yüzlerce kişi üstünde yapıldı. Bir mutluluk ölçeğinde derecelendirildiler. Ricard ortalamanın üstünde çıkmakla kalmadı; araştırmacılar, sinirbilim literatüründe buna benzer bir şey bulamadı. Beyin görüntülerine göre, “beyninin sol alt lobunun ön kısmının zarı, sağ emsaline oranla aşırı aktivite gösteriyordu, bu da ona anormal büyük bir mutluluk kapasitesi ve olumsuzluğa karşı azalmış bir eğilim sağlıyordu.”<span class="dipp"><a class="_idFootnoteLink" href="#footnote-225-10" id="footnote-225-10-backlink">10</a></span><span class="CharOverride-10">  </span></p>
			<p class="paragraf">Ricard dünyanın en mutlu insanı olarak etiketlenmekten o kadar da mutlu değil. “Aslında, doğru yere bakan herkes mutluluğu bulabilir,”<span class="dipp"><a class="_idFootnoteLink" href="#footnote-225-11" id="footnote-225-11-backlink">11</a></span> diyor. “Otantik mutluluk sadece bilgelik, <a id="idIndexMarker-1304"/>özgecilik ve <a id="idIndexMarker-1303"/>merhametin uzun süreli geliştirilmesinden ve <a id="idIndexMarker-1302"/>nefret, <a id="idIndexMarker-1301"/>doyumsuzluk ve <a id="idIndexMarker-1300"/>cehalet gibi zihinsel zehirlerin tamamen yok edilmesinden doğabilir.”  </p>
			<p class="paragraf">Ricard’ın sunumu <a id="idIndexMarker-1299"/>“<a id="idIndexMarker-1298"/>Mutluluk Alışkanlıkları” TED.com’da iki milyondan fazla kez izlendi. Ricard’ın sunumunun, konusuna derinden bağlı birinin coşkusunu yaydığı için iyi karşılandığına inanıyorum. Gerçekte Ricard bana, “Bu fikirler benim için, sadece bana pek çok memnuniyet getirdiğinden dolayı değil, ayrıca topluma da yarar sağlayabileceklerine ikna olduğum için değerlidir. <a id="idIndexMarker-1297"/>Özgecilik ve merhametin lüks olmadığını ama modern dünyamızın sorunlarını yanıtlamakta temel ihtiyaçlar olduğunu göstermek için özellikle tutkuluyum. Bu yüzden ne zaman bir konferansa katılmam istense bunu yapmaktan ve fikirlerimi paylaşabilmekten memnun olurum.”<span class="dipp"><a class="_idFootnoteLink" href="#footnote-225-12" id="footnote-225-12-backlink">12</a></span><span class="CharOverride-10">  </span></p>
			<p class="paragraf">Başarılı konuşmacılar fikirlerini paylaşmak için sabırsızlanır. <a id="idIndexMarker-1296"/>Karizma sahibidirler ve karizma, konuşmacının konusuna ne kadar tutku duyduğuyla doğrudan ilintilidir. Karizmatik konuşmacılar coşku ve tutku yayar; <a id="idIndexMarker-1295"/>deneyimlerini paylaşma coşkusu ve fikirlerinin, ürünlerinin <a id="idIndexMarker-1294"/>ya da hizmetlerinin izleyicilerine nasıl fayda sağlayacağına olan tutkuları. “Bence biriyle iletişim kurmanın en iyi yolu önce motivasyonunuzun niteliğini kontrol etmektir: ‘<a id="idIndexMarker-1293"/>Motivasyonum bencilce mi özgeci mi? Yardımseverliğim sadece birkaç kişiyi mi yoksa çok sayıda insanı mı hedefliyor? Onlara kısa süreli iyilik mi yoksa uzun süreli iyilik mi sağlayacak?’ Bir kez net bir motivasyonumuz oldu mu, o zaman iletişim kolayca sağlanır,” der Ricard.  </p>
			<p class="paragraf">Eğer <a id="idIndexMarker-1292"/>motivasyonunuz tutkunuzu izleyicinizle paylaşmaksa, topluluk önünde konuşmak ya da patronunuzun önünde o çok önemli sunumu yapmak sizi daha az endişelendirecek. Ricard’a geniş izleyici kitleleri önünde nasıl sakin ve rahat kaldığını sordum. O herkesin, isterse, kendini coşku, keyif ve <a id="idIndexMarker-1291"/>mutluluk hissetmeye ikna edebileceğine inanıyor. Hepsi motivasyonunuza bağlı. Eğer tek amacınız bir satış yapmak ya da itibarınızı artırmaksa, izleyicinizle bağ kurmakta başarısız olabilirsiniz (ve kendinize çok fazla baskı uygularsınız). Ancak eğer amacınız daha özgeciyse –izleyicinize daha iyi hayatlar yaşamalarına yardım edecek bilgiler vermek– o zaman daha derin bir bağ kuracak ve rolünüzde daha rahat olacaksınız. “Fikirlerimi paylaşmaktan çok mutluyum ama bir birey olarak kaybedecek ya da kazanacak hiçbir şeyim yok,” dedi Ricard. “<a id="idIndexMarker-1290"/>İmajım umrumda değil, işimle ilgili menfaat peşinde değilim ve kimseyi etkilemeye çalışmıyorum. Sadece zihni değiştirmenin gücünü ne kadar çok küçümsediğimiz gerçeği hakkında birkaç sözcük söyleyebilmekten coşku doluyum.”  </p>
			<p class="arabaslik_sol">NEDEN HARİKA BİR <a id="idIndexMarker-1289"/><a id="idIndexMarker-1288"/>KARİYERİNİZ OLMAYACAK  </p>
			<p class="paragraf">Eğer yaptığınız işten mutlu değilseniz ve onun için bir tutkunuz yoksa büyük bir kariyere ulaşmakta başarısız olabilirsiniz ve eğer harika bir kariyerde harika zaman geçirmiyorsanız, sunumlarınızla şevk yaymanız daha zor olacaktır. İşte bu yüzden, kariyer, mutluluk ve insanlara ilham verme yeteneği birbirine bağlıdır.  </p>
			<p class="paragraf">Kariyer mutluluğu konusu Waterloo Üniversitesi ekonomi profesörü Larry <a id="idIndexMarker-1287"/><a id="idIndexMarker-1286"/><a id="idIndexMarker-1285"/><a id="idIndexMarker-1284"/>Smith’i meşgul eder. Smith bugünün üniversite öğrencilerine dair hayal kırıklığı duyar. Üzgündür, çünkü çoğu üniversite öğrencisi, para, statü gibi yanlış nedenler yüzünden belli kariyerler peşinden gidecektir. Harika bir kariyere sahip olmanın tek yolu, der Smith, sevdiğiniz işi yapmaktır. Smith hayal kırıklığını, “Neden Harika Bir Kariyeriniz Olmayacak” adında ilham verici, tutkulu ve esprili bir TEDx konuşmasına kanalize etti.  </p>
			<p class="paragraf">Smith’le, o sırada iki milyondan fazla kez izlenmiş olan TED sunumunun popülerliği hakkında konuştum. Tepki onu şaşırtmıştı. <a id="idIndexMarker-1283"/>Smith öğrencilerinin isteği üstüne konuşmayı yapmayı kabul etmişti. Dersleri genellikle üç saat sürdüğünden, fikirlerini 18 dakikaya damıtmayı kişisel bir zorluk olarak ele aldı. Konuşma çok sevildi çünkü izleyici, dizginlenmemiş bir tutku ve aciliyet duygusuyla konuşmasını sürükleyici kılan bir konuşmacı gördü. Smith’in sunumu esas olarak, otuz yıllık bastırılmış hayal kırıklığının kaynama noktasına varışıydı. “Boşa harcanan yetenek, dayanamadığım bir israftır,”<span class="dipp"><a class="_idFootnoteLink" href="#footnote-225-13" id="footnote-225-13-backlink">13</a></span> dedi bana Smith. “Öğrencilerim teknoloji yaratmak istiyor. Onların gerçekten ‘süper’ teknoloji yaratmasını istiyorum. Yaptıklarına <a id="idIndexMarker-1282"/>tutkulu olmalarını istiyorum.”  </p>
			<p class="paragraf">Smith’in önermesi basittir. Ortalıkta pek çok kötü iş var, der. O “yüksek stresli, kan emici, ruh tüketici” işler. Harika işler de vardır ama ikisi arasında pek az iş vardır. Smith, çoğu insanın tutkularının peşinden gitmekten korktukları için harika bir iş bulmakta ya da harika bir kariyere sahip olmakta başarısız olacaklarını söyler. “Ne kadar çok kişi size, harika bir kariyer istiyorsanız tutkunuzun peşine düşün, hayallerinizin peşine düşün, derse desin... bunu yapmamaya karar vereceksiniz.” Mazeretler insanı geride tutar, der. Tavsiyesi? “Tutkunuzu bulup kullanırsanız harika bir kariyeriniz olur. Yapmazsanız olmaz.”  </p>
			<p class="paragraf"><a id="idIndexMarker-1281"/>Smith tanıdığım en ilham verici TED konuşmacılarından biriydi, ancak biraz taraflı olduğumu kabul etmeliyim. Hukuk okuma planımı değiştirip gazetecilikte bir kariyer peşine düştüğüm günden beri aynı şeyi söylemekteyim. Başlangıçta, hukuk alanında kazanabileceğim paranın yanına bile yaklaşamadım ve seçtiğim kariyer yoluna dair ciddi şüphelerim oldu. Tutkunuzu izlemek <a id="idIndexMarker-1280"/>cesaret ister, özellikle istediğiniz kadar çabuk sonuç almazsanız. Hayatım şimdi o yıllardakinden çok farklı ve fikirlerimi dünyanın her yerindeki izleyicilerle paylaşmaktan zevk alıyorum. Hepsinden iyisi, “çalışıyor” gibi hissetmiyorum. Bu sözcükleri yazmak, bu sunumları izlemek, arkalarındaki bilimi araştırmak, ünlü konuşmacılarla söyleşi yapmak ve onların düşüncelerini sizinle paylaşmak benim için coşkulu bir deneyim. Bunların <a id="idIndexMarker-1279"/>da ötesinde, işlerinde <a id="idIndexMarker-1278"/>coşkulu olanların genellikle en iyi konuşmacılar olduklarını öğrendim.  </p>
			<p class="paragraf">TEDx konuşmasında <a id="idIndexMarker-1277"/>Smith, Steve Jobs’un <a id="idIndexMarker-1276"/>Stanford Üniversitesi’ndeki ünlü diploma töreni konuşmasında öğrencileri gerçekten sevdikleri mesleğe teşvik edişinden alıntı yaptı. “İşiniz hayatınızın büyük bir bölümünü dolduracak ve gerçekten tatmin olmanın tek yolu, harika bir iş olduğuna inandığınız şeyi yapmaktır. Ve harika bir iş yapmanın tek yolu yaptığınız şeyi sevmektir. Henüz onu bulmadıysanız bakmaya devam edin. Yetinmeyin. Kalbin bütün meselelerinde olduğu gibi, onu bulduğunuzda bileceksiniz. Bütün iyi ilişkiler gibi, bu da yıllar geçtikçe daha da iyileşecektir. Bu yüzden buluncaya kadar aramaya devam edin. <a id="idIndexMarker-1275"/>Yetinmeyin.”  </p>
			<p class="paragbos">  </p>
			<p class="paragic">Tutkunuzun peşinden gitmelisiniz. Sevdiğiniz şeyin ne olduğunu bulmalısınız – gerçekten kim olduğunuzu. Ve onu yapmak için <a id="idIndexMarker-1274"/>cesaret göstermelisiniz. İnsanın ihtiyacı olan tek cesaretin kendi düşlerinin peşinden gitme cesareti olduğuna inanıyorum.  </p>
			<p class="paragic ParaOverride-11">– Oprah <a id="idIndexMarker-1273"/>Winfrey  </p>
			<p class="paragbos">  </p>
			<p class="paragraf">Smith, Jobs’la aynı fikirdedir ama bu tavsiyenin genellikle sağır kulaklara düştüğüne inanır. “Steve J.in Stanford diploma töreni konuşmasını kaç kez indirdiğiniz fark etmez, ona bakar bakar yine de yapmamaya karar verirsiniz,” dedi Smith TED izleyicisine. “<a id="idIndexMarker-1272"/>Tutkunuzu izlemekten korkarsınız. Gülünç görünmekten korkarsınız. Denemekten korkarsınız. Başarısız olacağınızdan korkarsınız.”  </p>
			<p class="paragraf">Gazetecilik, yazma, <a id="idIndexMarker-1271"/>konuşma ve iletişimde çeyrek asır geçirdikten sonra, size tereddütsüz söyleyebilirim ki en ilham verici sunumlar, Larry Smith, Aimee <a id="idIndexMarker-1270"/>Mullins gibi ve sonraki bölümlerde tanıyacağınız başka pek çok konuşmacı tarafından yapılanlardır. Bu kişiler yoğun deneyim birikimi ve başkalarının başarılı olması için fikirlerini paylaşma konusunda tutkulu bir sorumluluk taşırlar.  </p>
			<p class="arabaslik_sol">TEDnot  </p>
			<p class="paragraf">MUTLULUĞU BİR <a id="idIndexMarker-1269"/>SEÇİM OLARAK KABUL EDİN. Yakın zamanda karşılaştığınız bir sorun neydi? Sorununuzu belirledikten sonra, bu sorunun sizin için bir fırsat olduğuna dair üç neden sıralayın. Görüyorsunuz, mutluluk bir seçimdir, bulaşıcı bir <a id="idIndexMarker-1268"/>tavırdır ve ruh haliniz dinleyicilerinizin sizi kavrama yolunu olumlu etkileyecektir. <a id="idIndexMarker-1267"/>Burada Matthieu Ricard’ın söylediklerini hatırlayalım. “Doğal ruh halimiz, olumsuz düşüncelerin etkisi altında yorumlanmadığı zaman <a id="idIndexMarker-1266"/>kusursuzdur. Umut ve güveni aşılamak esastır, çünkü zamanımızda en eksik olan ve en çok ihtiyacımız olan budur.”  </p>
			<p class="arabaslik_sol"><a id="idIndexMarker-1265"/>YENİ TUTKU VE <a id="idIndexMarker-1264"/>İKNA BİLİMİ  </p>
			<p class="paragraf">Tutku ve topluluk önünde konuşma birbiriyle yakından ilintilidir. Fransız filozof Denis <a id="idIndexMarker-1263"/>Diderot bir keresinde, “Yalnızca tutkular, büyük <a id="idIndexMarker-1262"/>tutkular, ruhu büyük şeylere terfi ettirebilir,” demişti. Tarih boyunca başarılı liderler tutkuların –büyük tutkular– ruhu geliştirebildiğini düşünmüşlerdir. Bugün bilim onları haklı çıkarır. <a id="idIndexMarker-1261"/>Sinirbilimciler, TED konuşmacıları ve büyük liderler gibi tutkulu insanların başkalarına neden ilham ve enerji verebildiklerini, etkileyebildiklerini keşfetmişler ve ölçmeyi başarabilmişlerdir.  </p>
			<p class="paragraf">Daha tutkulu sunumlar yaratıp yapabilmeden önce tutkunun ne olduğunu ve nasıl işlediğini anlamamız gerekir. On yıl boyunca Pace Üniversitesi işletme profesörü <a id="idIndexMarker-1260"/>Melissa Cardon tutkuyu kendi tutkusu haline getirmiştir. Büyük bir buluş olan araştırması <a id="idIndexMarker-1259"/>“<a id="idIndexMarker-1258"/>Girişimcilik Tutkusunun Doğası ve Deneyimi”nde Cardon, saygın üniversitelerden dört araştırmacı meslektaşıyla birlikte, tutkunun bir girişimcinin başarısında kritik rol oynadığı sonucuna varmıştır. Bir kere, tutku bir insanın enerjisini harekete geçirip bir hedefe bağlılığını artırır. Tutku daha fazlasını da yapar. Cardon’a göre, “Girişimcilik tutkusu, beyin ve beden tepkilerinin katılımıyla halihazırda olgunlaşmış olan duygusal deneyimleri harekete geçirir.”<span class="dipp"><a class="_idFootnoteLink" href="#footnote-225-14" id="footnote-225-14-backlink">14</a></span><span class="CharOverride-10">  </span></p>
			<p class="paragraf">Cardon, araştırmasına, <a id="idIndexMarker-1257"/>girişimcilik tutkusu için bir tanım geliştirerek başladı. Tutku için yapılmış genel tanımlama, akademik çalışma ve ölçümlere uygun değildi. Tutku, tipik olarak “güçlü aşk duygusu” ya da “cinsel arzu” olarak tanımlanır; bu, tam olarak Cardon’un akademik bir araştırmada izlemekle ilgilendiği tutku türü değildi. Ancak “tutku”dan başarının önemli bir bileşeni olarak her yerde sürekli söz edilir ve ben onun, bütün ilham verici sunumların önemli bir unsuru olduğunu savunurum.  </p>
			<p class="paragraf">Bir şeye karşı tutku sahibi olmak tam olarak ne demektir ve daha önemlisi, insanlar tutkularını hayatta, işte ve topluluk önünde konuşmada nasıl kullanabilirler? Cardon’u zorlayan, tutkunun ne demek olduğunu, ne yaptığını ve nasıl ölçüleceğini belirlemekti. Akademik olarak, bir şeyi ölçemezseniz gerçekte ne yaptığını niceliksel olarak ifade edemezsiniz. Tutkuyu sağlam bir inceleme alanı olarak kurmak için, <a id="idIndexMarker-1256"/>Cardon’un çoğu biliminsanının hemfikir olabileceği bir tanım geliştirmesi gerekiyordu. Bugün Cardon’un girişimcilik tutkusu (EP) tanımı, akademik literatürde genellikle kabul görür: “Birey olarak, sizin için derin anlamı olan bir şeye duyduğunuz olumlu, yoğun bir duygu.”  </p>
			<p class="paragraf">Cardon tutkunun, insanın öz kimliğinin nüvesi olduğunu söyler. Tutku kişiyi tanımlar. Tutkulu kişiler, uğraşlarını kim olduklarından ayıramazlar. <a id="idIndexMarker-1255"/>Tutku, varoluşlarının nüvesidir. “Tutku, kimi girişimcilerde, <a id="idIndexMarker-1254"/>bu duygulara doğal olarak eğilimli oldukları için değil, ama daha çok onlar için anlamlı ve önemli bir <a id="idIndexMarker-1253"/>öz kimlikle ilişkili oldukları için ortaya çıkar.”  </p>
			<p class="paragraf">Cardon’un analizi, neden en sevilen TED konuşmacılarının izleyiciyle bağ kurduğunu açıklar: Kendi öz kimlikleri için önemli konular hakkında konuşurlar. Örneğin kentsel çevre danışmanı Majora <a id="idIndexMarker-1252"/>Carter’a bakın. Carter’ın en büyük ağabeyi Vietnam’da görev yaptı <a id="idIndexMarker-1251"/>ama Güney Bronx’ta evlerinin yakınında vuruldu. Yoksulluk, umutsuzluk ve ırk ayrımları Carter’ı oluşturdu – <a id="idIndexMarker-1250"/>kentsel dönüşümün tutkulu bir savunucusu. Deneyimi onu tanımladı <a id="idIndexMarker-1249"/>ve işini tanımlıyor. TED.com’a göre, “Carter’ın güveni, enerjisi ve yoğun duygusal konuşma biçimi, konuşmalarını müthiş güçlü kılar.” Majora Carter için, umudunu kaybedenlerin umudunu yükseltmek kimliğinin nüvesidir.  </p>
			<p class="paragraf"><a id="idIndexMarker-1248"/>Girişimcilik, Sir Richard <a id="idIndexMarker-1247"/>Branson’ın kimliğinin esasıdır. 2007’de Branson TED izleyicisine şunları söylemişti: “Şirketler doğru insanları bulmakla, o insanlara ilham vermekle ve insanların içindeki en iyiyi ortaya çıkarmakla ilgilenir. Ben öğrenmeyi seviyorum, inanılmaz meraklıyım ve statükoyu alıp baş aşağı etmeyi severim.”<span class="dipp"><a class="_idFootnoteLink" href="#footnote-225-15" id="footnote-225-15-backlink">15</a></span> Virgin Atlantic gibi statükoya meydan okuyan şirketler kurmak onun kimliğinin esasıdır. Richard Branson’la 22 Nisan 2013’te bir gün geçirdim. Ona <a id="idIndexMarker-1246"/>Virgin America’nın Los Angeles’tan Las Vegas’a yeni rotasında ilk uçuşunda eşlik etmeye davet edilmiştim. Yerde ve havada, Branson müşteri hizmetleri hakkında konuşurken ve bunun markasının başarısında fark yarattığından söz ederken çok mutluydu.  </p>
			<p class="paragraf"><a id="idIndexMarker-1245"/>Branson ve <a id="idIndexMarker-1244"/>Carter girişimci kimlikleriyle derinden ve anlamlı bir biçimde yoğun ilişki içindeler. Ve <a id="idIndexMarker-1243"/>Cardon’a göre, kariyer başarılarında ve bir iletişimci olarak elde ettikleri başarılarda önemli rol oynayan şey işte tam da bu tutku.  </p>
			<p class="paragraf">“Konularında içtenlikle tutkulu olanlar daha iyi konuşmacı olur. İzleyicilerine, <a id="idIndexMarker-1242"/>tutkusuz, enerjisi düşük insanların yapmayı başaramadığı biçimlerde ilham verirler,” dedi Cardon bana. “Bir şeye tutkunuz varsa, <a id="idIndexMarker-1241"/><a id="idIndexMarker-1240"/>onu düşünmekten, ona göre davranmaktan ve başkalarıyla onun hakkında konuşmaktan kendinizi alamazsınız.” Cardon, yatırımcıların, müşterilerin <a id="idIndexMarker-1239"/>ve diğer hissedarların “akıllı tüketiciler” olduğunu söyler: Birisi gerçek tutku sergilediğinde ya da taklit ettiğinde <a id="idIndexMarker-1238"/>bunu anlarlar. İzleyiciyi sunumunuzun içeriğine yoğun, anlamlı bir bağ hissetmeden heyecanlandırmak çok zordur – neredeyse olanaksızdır.  </p>
			<p class="arabaslik_sol"><a id="idIndexMarker-1237"/>TUTKU – NEDEN İŞE YARAR  </p>
			<p class="paragraf">Cardon için bir sonraki adım tutkunun neden önemli olduğunu belirlemekti. Tutkunun önemli davranışlara ve sonuçlara yol açtığını buldu. Alanındaki düzinelerce biliminsanıyla birlikte <a id="idIndexMarker-1236"/>tutkulu iş liderlerinin daha yaratıcı olduğunu, daha yüksek hedefler koyduğunu, daha fazla sebat ettiklerini ve daha iyi şirket performansı sergilediklerini keşfetti. Cardon ve meslektaşları ayrıca, bir konuşmacının “<a id="idIndexMarker-1235"/>algılanan tutkusu” ile yatırımcıların onun fikirlerini finanse etme olasılığı arasında doğrudan bir bağlantı buldular.  </p>
			<p class="paragraf">Melissa Cardon, Cheryl <a id="idIndexMarker-1234"/>Mitteness (Northeastern Üniversitesi) ve Richard <a id="idIndexMarker-1233"/>Sudek (Chapman Üniversitesi) önemli bir deney yaptı ve <a id="idIndexMarker-1232"/>Journal of Business Venturing’in Eylül 2012 sayısında sonuçlarını yayımladılar. Araştırmacılar, tutkunun <a id="idIndexMarker-1231"/>yatırımcının karar vermesinde oynadığı rolü anlamaya koyuldu.  </p>
			<p class="paragraf">Yatırımcıya yapılan iş teklifi, iş dünyasında en önemli sunumlardan biridir. Parasal kaynak bulmadan, çoğu girişim hiç başlayamaz. <a id="idIndexMarker-1230"/>Google ve <a id="idIndexMarker-1229"/>Apple gibi şirketler, yatırımcıların ilgisini çeken karizmatik, tutkulu liderleri olmasaydı hayatlarımızı hiç değiştirmeyecekti. <a id="idIndexMarker-1228"/>Apple ve <a id="idIndexMarker-1227"/>Google yatırımcılarının finansman kararını dayandırdıkları tek kriter tutku mudur? Elbette değil. Kurucuların (Steve Jobs, Steve <a id="idIndexMarker-1226"/>Wozniak, <a id="idIndexMarker-1225"/>Sergey Brin ve Larry <a id="idIndexMarker-1224"/>Page) hissedilen tutkusu, yatırımcıların son kararında rol oynadı mı? Kesinlikle evet.  </p>
			<p class="paragraf"><a id="idIndexMarker-1223"/>Cardon’un araştırma yeri, Amerika’nın en büyük melek yatırımcı organizasyonlarından, Kaliforniya’da Orange County’de yer alan <a id="idIndexMarker-1222"/>Tech Coast Angels idi.<span class="dipp"><a class="_idFootnoteLink" href="#footnote-225-16" id="footnote-225-16-backlink">16</a></span> 1997’den beri bireysel yatırımcılar grubu yaklaşık 170 şirkete 100 milyon dolardan fazla yatırım yapmıştır. Yapılan örnekleme, grup olarak yatırım yapmayan yatırımcıları kapsıyordu – kararlarını bağımsız vermişlerdi.  </p>
			<p class="paragraf">Ağustos 2006’dan Temmuz 2010’a kadar 64 melek yatırımcı, 241 şirketi taramıştı. Tarama 15 dakikalık bir PowerPoint sunumu ve 15 dakikalık soru-yanıt oturumunu kapsıyordu (daha sonra 15-20 dakikanın, bir yatırımcıya sunum için neden ideal olduğunu öğreneceksiniz).  </p>
			<p class="paragraf">Şirketlerin 41 tanesi (yüzde 17) sonunda finanse edilmişti. Yeni kurulan şirketler; yazılım, tüketim malları, tıbbi cihazlar ve iş hizmetlerini içeren 16 kategoriye ayrılıyordu. Melek yatırımcılardan, konuşmacının <a id="idIndexMarker-1221"/>tutku ve hevesini, beş puanlık bir ölçek kullanımıyla şu iki maddeyi değerlendirerek incelemeleri istendi: “CEO şirket hakkında tutkulu” ve “CEO çok hevesli”. Araştırmacılar, pazar fırsatı, göreceli risk ve gelir potansiyeli gibi diğer faktörleri kontrol ederek, finanse etme kararında tutkuyu bir faktör olarak ayrı tuttular. Tutkuyu ayrı tutmak araştırmacıların tutkunun oynadığı rolü ölçebilmelerine izin verdi ve tutkunun bir yatırımcıya yapılan sunumun nihai başarısında gerçekten de çok önemli payı olduğunu keşfettiler.  </p>
			<p class="paragraf"><a id="idIndexMarker-1220"/>Yatırımcılar, girişimcinin potansiyelini 13 kriter üstüne dayandırdı ve onlardan nihai kararlarındaki her bir kriteri önemlerine göre sıralamaları istendi. Fırsatın gücü ve girişimcinin gücü, birinci ve ikinci sıradaki en değerli kriterlerdi. “Hissedilen tutku” ise girişimcinin eğitimi, tarzı, şirketin kuruluş deneyimi ya da yaşı gibi kriterlerin üstünde üçüncü geliyordu.  </p>
			<p class="paragraf">Araştırmacılar, “Bulgularımız, algılanan tutkunun, meleklerin yeni girişimlerin finanse edilme potansiyelini değerlendirmelerinde büyük fark yarattığını kanıtlıyor .... algılanan tutku heves ve heyecanla ilintilidir ve bir girişimcinin girişimine ne kadar hazırlıklı ya da kendini adamış olduğundan farklıdır .... algılanan tutku, özsermaye yatırımcıları için önemlidir.”  </p>
			<p class="paragraf"><a id="idIndexMarker-1219"/>Cardon’un araştırması, neden bazı TED sunumlarının internet fenomeni haline geldiğini anlamamızı ve daha da önemlisi, topluluk önünde <a id="idIndexMarker-1218"/>konuşma potansiyelimizi nasıl ortaya çıkaracağımızı anlamamız açısından önemlidir.  </p>
			<p class="paragraf">“Carmine, hani üniversite öğrencilerine anlattığımız ve asla dinlemedikleri o eski vecize var <a id="idIndexMarker-1217"/><a id="idIndexMarker-1216"/>ya – sevdiğiniz şeyi yapın. İşte, bu doğru,” der Cardon. “Eğer sizi zengin edeceğini düşündüğünüz bir alanda bir şirket kuruyorsanız, ama o üründen, endüstriden ya da onunla ilgili herhangi bir şeyden hoşlanmıyorsanız – bu hatadır.” Cardon, sevmediğiniz –kimliğinizin nüvesi olmayan– bir konuda konuşmakla başkalarını etkileyip ilham verebileceğinize inanmanın da hata olduğunu düşünür.  </p>
			<p class="arabaslik_sol">KENDİ FELCİNİ ÖN SIRADAN İZLEMEK  </p>
			<p class="paragraf">Pek az TED konuşmacısının kendi konusuna, nöroanatomist <a id="idIndexMarker-1215"/>Jill Bolte Taylor (Dr. Jill) kadar derinden bir duygusal bağı vardır. Dr. Jill, Harvard Beyin Dokusu Araştırma Merkezi’nin ulusal sözcüsüdür, bu da sunumunun neden bütün zamanların en sevilen TED konuşmalarından biri olduğunu kısmen açıklar.  </p>
			<p class="paragraf">Bir sabah Dr. Jill gözünün arkasında zonklayan bir ağrıyla uyandı, dondurma baş ağrısında [soğuk bir şey yenip içildiğinde beyinde bir sinirin uyarılmasıyla oluştuğu bilinen baş ağrısı] hissedeceğiniz türden keskin bir şok. Bir dondurma ısırığı kadar zararsız olsaydı keşke. Baş ağrısı kötüleşti. Dr. Jill dengesini kaybetti ve çok geçmeden, sağ kolunun tamamen paralize olduğunu fark etti. Felç geçiriyordu – beyninin sol tarafındaki damarlar tam anlamıyla patlıyordu.  </p>
			<p class="paragraf">Dr. Jill, felci bir talih kuşu olarak değerlendirdi. Görüyorsunuz, Dr. Jill nöroanatomisttir, ağır akıl hastalıkları ve beyin anatomisi ilişkisi üstüne ölüm sonrası incelemelerde uzmanlaşmıştır. “Farkına vardım, ‘Aman Tanrım! Felç oluyorum! Felç oluyorum!’ Beynimin sonra bana söylediği şey, ‘Vay canına! Bu müthiş! Kaç beyin bilimcisi kendi beyinlerini içerden inceleme fırsatını bulmuştur,’ oldu,”<span class="dipp"><a class="_idFootnoteLink" href="#footnote-225-17" id="footnote-225-17-backlink">17</a></span> demişti TED izleyicisine Mart 2008’de.  </p>
			<p class="paragraf">Dr. Jill’in felci onu fiziksel ve ruhsal olarak değiştirdi. Felç ciddiydi, onu konuşamaz ve hareket edemez halde bıraktı. Kısmen iyileşebilmesi yıllar süren rehabilitasyon gerektirdi. TED sunumunu felcinden sekiz yıl sonra yaptı.  </p>
			<p class="paragraf">Dr. Jill’in spiritüel uyanışı derindi. Dünyayla –ve başkalarıyla– kurduğu yeni bağ, “sol beyin” dünyasında, kendini büyük evrenden ayrı gördüğü daha önce hiç deneyimlemediği bir şeydi. Sol beyninin dırdırı olmayınca ve bedeninin nerede başlayıp nerede bittiğini hissedemeyince “ruhu özgürlüğe yükseldi”. Geniş bir evrenin parçası olduğunu hissetti. Kısacası, Nirvana’ya erdi. “Kendi kocamanlığımı bu minik bedene tekrar sıkıştırabilmem artık mümkün olamaz, diye düşündüğümü hatırlıyorum.”  </p>
			<p class="paragraf">Dr. <a id="idIndexMarker-1214"/>Jill’in felci hayatını değiştirdi, TED sunumunun olduğu gibi. <a id="idIndexMarker-1213"/><a id="idIndexMarker-1212"/>“Müthiş İçgörü Darbesi” 2008’de yayımlanan aynı adlı kitabına dayalı bir sunumdu ve 10 milyondan fazla kez izlendi. Sunumun doğrudan bir sonucu olarak Dr. Jill, TIME dergisinin 2008 yılında 100 En Etkili İnsan’ından biri seçildi. 2013’ün Ocak ayında Dr. Jill Huffington Post’ta bir blog için sunumun değiştirici etkisini açıkladı. “2008’de o konuşmayı yapmamın peşine haftalar içinde hayatım değişti ve etkileri hâlâ dünyamda yüksek sesle yankılanıyor. Kitabım <a id="idIndexMarker-1211"/>My Stroke of Insight (Müthiş İçgörü Darbesi) 30 dile çevrildi. TIME ve Oprah’s Soul Series’ten aradılar. Avrupa, Asya, Güney Amerika, Kanada’ya seyahat ettim; eyaletleri çaprazlama geçtim. Ve 2012 Şubatı’nda Başkan Yardımcısı Al <a id="idIndexMarker-1210"/>Gore, 20 biliminsanı ve iklim konusunda ciddi olarak endişe duyan 125 küresel liderle birlikte Antarktika’ya geziye gittim.”<span class="dipp"><a class="_idFootnoteLink" href="#footnote-225-18" id="footnote-225-18-backlink">18</a></span><span class="CharOverride-10">  </span></p>
			<p class="paragraf">Dr. Jill’in, Larry Smith’in söyleyeceği gibi, harika bir kariyeri vardı, çünkü onu ilham veren bir konuşmacı yapan travmatik olaydan çok daha önce hayatının çağrısını keşfedip peşinden gitmişti. Dr. Jill beyin bilimcisi olmuştu, çünkü erkek kardeşine şizofreni teşhisi konmuştu. “Kız kardeş olarak, sonra da biliminsanı olarak anlamak istedim: Neden hayallerimi alıp onları kendi gerçekliğimle ilişkilendirebiliyorum ve hayallerimi gerçekleştirebiliyorum? Kardeşimin beyninde ve şizofrenisinde ne var ki o, hayallerini ortak ve paylaşılan bir gerçeklikle ilişkilendiremiyor ve hayalleri deliliğe dönüşüyor?”  </p>
			<p class="paragraf">Dr. Jill’le sunum tarzı –hikâyeyi nasıl kurduğu, prova ettiği ve sunduğu– hakkında konuştum. Dr. Jill’in eğitimci ve iletişimcilere tavsiyesi: Bir hikâye anlatın ve tutkunuzu ifade edin. “Harvard’da ödülleri kazanan bendim,” dedi Dr. Jill bana. “Ödülleri, bilimim başkalarınınkinden daha iyi olduğu için kazanmıyordum. Ödülleri alıyordum, çünkü ilginç, etkileyici ve son ayrıntısına kadar benim olan bir hikâye anlatabiliyordum.”  </p>
			<p class="paragraf">Dr. Jill’in konusuna derinden bağı, onun tutkulu bir şekilde iletişim kurma ve sonunda dinleyicilerinin dünyaya bakışını değiştirmeye dair etkileyici yeteneğinden ayrılamaz. Eğer konunuzu etkileyici, ilginç ve harika buluyorsanız izleyicinizin de öyle bulması büyük bir olasılıktır.  </p>
			<p class="arabaslik_sol"><a id="idIndexMarker-1209"/>BEYNİNİZİN <a id="idIndexMarker-1208"/>BÜYÜMESİ HİÇ DURMAZ  </p>
			<p class="paragraf"><a id="idIndexMarker-1207"/>Nöroplastisite çalışmaları sayesinde, biliminsanları beyninizin gerçekte hayatınız boyunca büyüyüp değiştiğini bulmaktalar. Bir görevin yoğun olarak tekrar edilmesi, yeni, daha güçlü nöral yollar yaratır. Bir kişi belli bir alanda –müzik, spor, topluluk önünde konuşma– uzmanlaştıkça, beynin o yeteneklerle ilişkili alanları gerçekten büyür.  </p>
			<p class="paragraf">Washington Üniversitesi’nde yardımcı profesör olan Dr. Pascale <a id="idIndexMarker-1206"/>Michelon’a göre, “Eğer bir şeyi tekrar tekrar yaparsak o işte daha iyi oluruz.”<span class="dipp"><a class="_idFootnoteLink" href="#footnote-225-19" id="footnote-225-19-backlink">19</a></span> Michelon bana taksi şoförlerinden müzisyenlere kadar birçok kişi üstünde yapılan araştırmadan söz etti. Otobüs sürücülerine kıyasla, Londra taksi şoförlerinin beyinlerinin arka kısımlarında daha büyük <a id="idIndexMarker-1205"/><a id="idIndexMarker-1204"/>hipokampus vardı. Hipokampusun, yol bulmada kullanılan yetenekleri geliştirmede özel bir rolü vardır; otobüs sürücülerinin hipokampusları her gün aynı rotada gidip geldiklerinden az stimüle oluyordu. Biliminsanları ayrıca müzik aleti çalmada etkin olan boz maddenin (motor bölgeleri, anteriyor parietal ve inferiyor temporal bölgeler) günde bir saat çalışan profesyonel müzisyenlerde en yüksek, amatör müzisyenlerde orta derece, müzisyen olmayanlarda en düşük olduğunu buldular. Yeni bir yetenek öğrenmek ve defalarca tekrar etmek beyinde yeni yollar oluşturur.  </p>
			<p class="paragraf">Michelon bu çalışmaların, tutkulu oldukları konular hakkında tekrar tekrar konuşan insanları <a id="idIndexMarker-1203"/>da kapsadığına inanır. “Dille ilgili beyin alanları –konuşmanıza ve fikirleri daha açık ifade etmenize yardım eden alanlar– kullanıldıkça bu bölgelerde aktivite ve etkinlik artar. Topluluk önünde ne kadar çok konuşuyorsanız, <a id="idIndexMarker-1202"/>beynin mevcut yapısı da değişiyor, dille ilgili alanları da o kadar gelişiyordur.”  </p>
			<p class="paragraf">En çok izleyici çeken TED konuşmacıları gibi, ilgi uyandıran iletişimciler de belli bir konuda ustadır, çünkü temel olarak ateşli bir tutkuyla beslenen uğraşlarına kaçınılmaz şekilde kendilerini adamış, zaman ve çaba yatırımı yapmışlardır.  </p>
			<p class="arabaslik_sol"><a id="idIndexMarker-1201"/><a id="idIndexMarker-1200"/>BULAŞICI KİŞİLİKLERİN SIRLARI  </p>
			<p class="paragraf">Psikolog <a id="idIndexMarker-1199"/>Howard Friedman, niteliklerin en zor bulunanını inceler: <a id="idIndexMarker-1198"/>Karizma, tutkuyla yakından ilişkili bir kavram. <a id="idIndexMarker-1197"/>Uzun Ömür Projesi’nde Friedman, konu üstünde çığır açan bir çalışmanın hayret verici sonuçlarını açıklar.  </p>
			<p class="paragraf">Friedman <a id="idIndexMarker-1196"/>önce, düşük karizmalı insanlar ve yüksek karizmalı insanları sınıflandırmak istedi. Ankette şöyle sorular vardı: “İyi müzik duyduğumda bedenim otomatik olarak ritimle hareket etmeye başlar”<span class="dipp"><a class="_idFootnoteLink" href="#footnote-225-20" id="footnote-225-20-backlink">20</a></span> ya da “Partilerde ilgi odağı benimdir” ve “Yaptığım işe tutkuluyum.” Yanıtlayanların “pek doğru değil”den “çok doğru”ya değişen seçenekleri vardı. Ortalama skor 71 puandı (en yüksek skor yapanlar 177 puan civarında almıştı). Çalışma, çekici kişilikleri çekingenlerden ayırıyordu. Friedman buna <a id="idIndexMarker-1195"/>Affective Communication Test (ACT, <a id="idIndexMarker-1194"/>Duygusal İletişim Testi) der ve amaç insanların duygularını başkalarına ne kadar iyi iletebildiklerini ölçmektir. Ancak Friedman bunu bir adım ileri taşımıştır.  </p>
			<p class="paragraf">Friedman testte çok yüksek ve çok düşük puan alan düzinelerce kişi seçti. Onlara bir anket verdi ve o anda nasıl hissettiklerini sordu. Sonra yüksek puan alanlarla düşük alanlar aynı odaya yerleştirildi. Süre dolunca ruh hallerini değerlendirmek üzere başka bir anket doldurmaları istendi. Yüksek <a id="idIndexMarker-1193"/>karizmalı kişiler düşük karizmalıların ruh halini <a id="idIndexMarker-1192"/>tek söz etmeden etkileyebildiler. Eğer yüksek karizmalı kişi mutluysa düşük karizmalı da mutlu olduğunu bildiriyordu. Ancak tersi durum işlemedi. Karizmatik insanlar daha çok gülümsedi ve beden dilleri daha enerjik görünüyordu. Coşku ve tutku yayıyorlardı.  </p>
			<p class="paragraf"><a id="idIndexMarker-1191"/>Friedman’ın çalışması tutkunun gerçekten de başkalarına bulaştığını gösterdi. Duygusal olarak iletişim kurmayan insanlar (az <a id="idIndexMarker-1190"/>göz teması, <a id="idIndexMarker-1189"/>kaskatı oturuş, el hareketleri yok) diğerlerini etkileyip ikna etmekte yüksek karizmalılara hiç yakın değildi.  </p>
			<p class="arabaslik_sol"><a id="idIndexMarker-1188"/><a id="idIndexMarker-1187"/>TUTKU BULAŞICIDIR, TAM ANLAMIYLA  </p>
			<p class="paragraf"><a id="idIndexMarker-1186"/>Ralph Waldo Emerson, bir keresinde, “Hiçbir büyük şey şevk olmadan başarılmamıştır,” demişti. Minnesota Üniversitesi’nde profesör <a id="idIndexMarker-1185"/>Joyce Bono ve Michigan State Üniversitesi’nde profesör <a id="idIndexMarker-1184"/>Remus Ilies, Emerson’ı haklı çıkardı. İşletme profesörleri karizma, <a id="idIndexMarker-1183"/>olumlu duygular ve “<a id="idIndexMarker-1182"/>ruh hali bulaşıcılığını” ölçmek için yüzlerce katılımcıyla dört ayrı çalışma yaptı.  </p>
			<p class="paragraf">Araştırmacıların keşfine göre, “Karizması yüksek olarak değerlendirilen kişiler, yazılı ve sözlü iletişimlerinde daha olumlu duygular ifade etmeye eğilimlidir.”<span class="dipp"><a class="_idFootnoteLink" href="#footnote-225-21" id="footnote-225-21-backlink">21</a></span> Olumlu duygular tutku, şevk, heyecan ve iyimserlik içerir. Bono ve Ilies ayrıca olumlu duyguların, katılımcıların ruh halini iyileştirerek bulaşıcı olduğunu keşfetti. Olumlu liderleri şahsen ve videoda dinleyip seyreden katılımcılar, olumlu duygular bakımından düşük not alan liderleri seyredenlerden daha olumlu bir ruh hali deneyimlediler. Dahası, olumlu liderler daha etkili ve bu yüzden izleyenlerini istedikleri şeye ikna etmeye daha yatkın olarak algılandı.  </p>
			<p class="paragraf">“Çalışmamızın sonuçları açıkça, liderlerin duygusal ifadelerinin; izleyenlerin lider etkisini algılamaları, liderlere çekim duymaları ve izleyen ruh halinin oluşmasında önemli bir rol oynadığını gösteriyor. Sonuçlarımız ayrıca, karizmatik liderliğin organizasyonel başarıyla ilişkilendiğini söylüyor, çünkü karizmatik liderler izleyicilerinin <a id="idIndexMarker-1181"/>daha olumlu <a id="idIndexMarker-1180"/>duygular deneyimlemelerini sağlıyor. Daha önemlisi, sonuçlarımız liderlerin davranışlarının izleyenlerin duygusal hayatlarını etkileyerek <a id="idIndexMarker-1179"/>mutluluk ve iyiliklerinde fark yaratabileceğini gösteriyor.”  </p>
			<p class="paragraf"><a id="idIndexMarker-1178"/>Başarının mutluluğa götürmediği, mutluluğun başarıyı yarattığı söylenir. En sevilen TED konuşmacıları bu özdeyişin doğruluğunu yansıtır. <a id="idIndexMarker-1177"/>Nasıl düşündüğünüz –uzmanlığınıza olan güveniniz, konunuza olan <a id="idIndexMarker-1176"/>tutkunuz– iletişimde duruşunuzu doğrudan etkiler. Düşünceler beyin kimyanızı değiştirerek ne söylediğinizi ve nasıl söylediğinizi şekillendirir.  </p>
			<p class="paragraf">Konunuz hakkında tutkulu –saplantılı derecede tutkulu– olduğunuzda, sergilediğiniz enerji ve şevk izleyicilerinize bulaşacaktır. Kendinizi –otantik benliğinizi– ifade etmekten korkmayın. Dr. Jill gibi, ilham aldıysanız bunu paylaşın. Larry Smith gibi, hayal kırıklığına uğradıysanız bunu söyleyin. <a id="idIndexMarker-1175"/>Matthieu Ricard gibi, mutluysanız bunu ifade edin.  </p>
			<p class="paragbos">  </p>
			<p class="paragic">Büyük bir amaç, olağanüstü bir proje için ilham duyduğunuzda bütün düşünceleriniz zincirlerini koparır. Beyniniz sınırları aşar, bilinciniz her yöne genişler ve kendinizi yeni, büyük ve harika bir dünyada bulursunuz. Uyuyan kuvvetler, beceriler ve yetenekler uyanır ve olmayı düşlediğinizden çok daha harika biri olduğunuzu keşfedersiniz.  </p>
			<p class="paragic ParaOverride-11">– <a id="idIndexMarker-1174"/>Patanjali, sıklıkla Yoganın Babası olarak anılan Hintli öğretmen  </p>
			<p class="arabaslik_sol">TEDnot  </p>
			<p class="paragraf">HAYATINIZA TUTKULU İNSANLARI DAVET EDİN. Starbucks’ın kurucusu Howard Schultz bir keresinde bana, “Ortak bir amaç için kolektif bir tutkuyu paylaşan insanlarla çevrelendiğiniz zaman her şey mümkündür,” demişti. <a id="idIndexMarker-1173"/>Tutkunuzu belirlemek bir adımdır ama bunu paylaşmalısınız, ifade etmelisiniz ve meslektaşlarınızla, müşterilerinizle, hayatınızdaki diğer insanlarla sizi motive eden şey hakkında konuşmalısınız. En önemlisi, tutkunuzu paylaşan diğerleriyle bağ kurun. Liderler tutkuyu işe alma kriteri olarak <a id="idIndexMarker-1172"/>kullanır. Richard Branson, <a id="idIndexMarker-1171"/>işe aldığı kişilerin Virgin tavrına sahip olmasını ister: çok gülümseyen, olumlu ve hevesli kişiler. Sonuç olarak, bunlar daha iyi iletişimcidirler. Kendi başınıza tutkulu olmak yetmez. Ayrıca etrafınıza işinde ve çalıştıkları alanda tutkulu kişiler toplamalısınız. Lider ve iletişimci olarak nihai başarınız buna bağlıdır.  </p>
			<p class="arabaslik_sol">500 TED’Cİ YANILMIŞ OLAMAZ  </p>
			<p class="paragraf">Richard <a id="idIndexMarker-1170"/>St. John bir TED konferansına uçakta giderken, yanında işini merak eden bir ergen oturuyordu ve, “Başarıya götüren şey gerçekten nedir?” diye sordu. St. John’un iyi bir yanıtı yoktu ama iyi bir fikri vardı – TED konferansına katılan ve konuşan başarılı liderlere soracaktı. Sonraki on yılda 500 TED’ciyle söyleşi yaptı ve onları ultra-başarılı yapan özellikleri ortaya çıkardı. St. John bulduklarını 2005’te TED Monterey’de üç dakikalık bir sunumla açıkladı.  </p>
			<p class="paragraf">Dört milyondan fazla kez izlenmiş bir sunumda, St. John <a id="idIndexMarker-1169"/>“<a id="idIndexMarker-1168"/>Başarının 8 Sırrı”nı anlattı. Bir numaralı “sır”? Bildiniz – <a id="idIndexMarker-1167"/>tutku. “TED’ciler sevdikleri için bunu yapıyor, para için değil,”<span class="dipp"><a class="_idFootnoteLink" href="#footnote-225-22" id="footnote-225-22-backlink">22</a></span> dedi St. John.  </p>
			<p class="paragraf">Aynı başlıklı kitabında St. John, benim bu bölümün başında söz ettiğim <a id="idIndexMarker-1166"/>Mullins hakkında yazar. “Tutku, Aimee Mullins’in, her ne kadar koşmak <a id="idIndexMarker-1165"/>için iki ana uzvu –bacakları– olmasa da koşu rekorları kırmasını <a id="idIndexMarker-1164"/>sağlamıştır... Fransızca ‘sevmek’ten gelen ‘Aimee’ adı ona çok uygundur ve koşuda ve hayatındaki başarısında büyük bir nedendir. Boşuna, ‘Eğer bu <a id="idIndexMarker-1163"/>tutkunuzsa başarmanız kaçınılmazdır,’ dememiştir.”  </p>
			<p class="arabaslik_sol ParaOverride-16">BİRİNE YARDIM ETMEK Mİ İSTİYORSUN?   </p>
			<p class="arabaslik_sol ParaOverride-17">KAPA ÇENENİ VE <a id="idIndexMarker-1162"/>DİNLE  </p>
			<p class="paragraf"><a id="idIndexMarker-1161"/>Sirolli Enstitüsü’nün kurucusu ve dünyaca tanınan ekonomik gelişme uzmanı Dr. Ernesto Sirolli, biz sözcüğünün ben sözcüğünden daha güçlü bir sözcük olduğunu zor yoldan öğrendi. 1970’lerin başlarında Afrika’da yardım çalışmaları yaparak sürdürülebilir gelişme konusunda çalışmaya başlayan Sirolli, 2012’de TEDx izleyicisine sürdürülebilir gelişme hakkında pek çok “uzmanın” bildiğinin yanlış çıktığını anlattı.  </p>
			<p class="paragraf">Sirolli 21 yaşındayken bir İtalyan sivil toplum örgütü için çalışmıştı ve, “Afrika’da kurduğumuz her proje başarısız oldu,”<span class="dipp"><a class="_idFootnoteLink" href="#footnote-225-23" id="footnote-225-23-backlink">23</a></span> dedi. Sirolli’nin ilk projesi güney Zambiya’da köylülere domates yetiştirmeyi öğretmekti. “Afrika’da her şey çok güzel büyüyordu. Böyle muhteşem domateslerimiz vardı. .... Zambiyalılara, ‘Bakın tarım ne kadar kolay,’ diyorduk. Domatesler güzel, olgun ve kırmızı olunca, bir gecede, nehirden 200 kadar suaygırı geldi ve her şeyi yedi. (Kahkahalar) Biz de Zambiyalılara, ‘Aman Tanrım, su aygırları!’ dedik. Zambiyalılar da, ‘Evet işte bu yüzden burada tarım yok,’ dediler. (Kahkahalar)  </p>
			<p class="paragraf">‘Neden bize söylemediniz?’ ‘Hiç sormadınız ki.’”  </p>
			<p class="paragraf">Eğer birine yardım etmek istiyorsanız susun ve dinleyin. Sirolli sürdürülebilir tarımda başlangıçtaki deneyiminden bunu öğrendi.   </p>
			<p class="paragraf">“Bir topluma asla fikirlerle gitmeyin,” dedi. Bunun yerine, Sirolli, o toplumda yaşayan insanların tutkusunu, enerjisini ve hayal gücünü yakalamaya çalışmayı önerir.  </p>
			<p class="paragraf">Tartıştığımız gibi, tutku, işte, kariyerde ve topluluk önünde konuşmada başarının temelidir. Ve anlaşılmıştır ki, tutku, Sirolli’nin çalışmasında da başarının ana içeriğidir. “Birine bir fikir verebilirsiniz. Peki o kişi onu yapmak istemezse ne yapacaksınız? Kişinin, <a id="idIndexMarker-1160"/>kendi bireysel gelişimine tutkusu en önemli şeydir. Sonra da biz onların gidip bilgiyi bulmasına yardım ederiz, çünkü dünyada kimse tek başına başaramaz. Fikri olan kişinin bilgisi olmayabilir ama bilgi vardır.” Bunu okuyorsunuz, çünkü kişisel gelişim için bir tutkunuz var. Konuştuğunuz konuda ustalaşmış (ya da ustalaşmaya yakın) olmanız olasıdır. Heyecanınızı paylaşmaktan korkmayın. İzleyicinize bulaşacaktır.  </p>
			<p class="paragbos">  </p>
			<p class="paragic">Deneyimimize göre, en iyi yöneticiler yaptıkları işte en tutkulu olanlardır.  </p>
			<p class="paragic ParaOverride-11">– Ron <a id="idIndexMarker-1159"/>Baron, milyarder yatırımcı  </p>
			<p class="arabaslik_sol"><a id="idIndexMarker-1158"/><a id="idIndexMarker-1157"/>Sır #1: İçinizdeki Ustayı Çıkarın  </p>
			<p class="paragraf">Size nasıl hikâye anlatacağınızı öğretebilirim. Size nefis bir PowerPoint slaytını nasıl tasarlayacağınızı öğretebilirim. Etkili hikâyeler, slaytlar ve <a id="idIndexMarker-1156"/>beden dili, ikna edici bir sunumun önemli bileşenleridir, ama eğer konuşmacı konusu hakkında tutkulu değilse bunlar pek az şey ifade eder. Başkalarına ilham vermenin ilk adımı önce kendinizin ilham almış olduğunuzdan emin olmaktır. Gerçekten tutkulu olduğunuz şeyi belirlemenin en basit yolu, kendinize, bu bölümde daha önce söz ettiğim soruyu sormaktır: “İçimi ne şenlendirir?” Bir kez içinizi şenlendiren şeyi buldunuz mu, anlatacağınız hikâyeler, kullandığınız slaytlar ve içeriğinizi sunuş şekliniz canlanacaktır. Mümkün olduğunu düşündüğünüzden çok daha fazla kişiyle bağ kuracaksınız. Öğrendiğinizi gerçek bir usta olarak paylaşma güvenini duyacaksınız. Hayatınızın konuşmasını yapmaya o zaman hazır olacaksınız.  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-7-backlink" id="footnote-225-7">7</a>	Aimee Mullins, “It’s Not Fair Having 12 Pairs of Legs”, TED.com, Mart 2009, <a href="http://www.ted.com/talks/aimee_mullins_prosthetic_aesthetics.html"><span class="CharOverride-5">http://www.ted.com/talks/aimee_mullins_prosthetic_aesthetics.html</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-8-backlink" id="footnote-225-8">8</a>	Cameron Russell, “Looks Aren’t Everything. Believe Me, I’m a Model”, TED.com, Ocak 2013, <a href="http://www.ted.com/talks/cameron_russell _looks_aren_t_everything_believe_me_i_m_a_model.html"><span class="CharOverride-5">http://www.ted.com/talks/cameron_russell _looks_aren_t_everything_believe_me_i_m_a_model.html</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-9-backlink" id="footnote-225-9">9</a>	Robert Greene, Mastery, Viking, New York, 2012, s. 12. (Türkçede Ustalık adıyla Altın Kitaplar tarafından yayımlanmıştır.)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-10-backlink" id="footnote-225-10">10</a>	Daily News, “Buddhist Monk Is the World’s Happiest Man”, 29 Ekim 2012, <a href="http://india.nydailynews.com/newsarticle/7b470adb0a9b6c32e19e16a08df13f3d/buddhist-monk-is-the-worlds-happiest-man#ixzz2ILd7tSGa"><span class="CharOverride-5">http://india.nydailynews.com/newsarticle/7b470adb0a9b6c32e19e16a08df13f3d/buddhist-monk-is-the-worlds-happiest-man#ixzz2ILd7tSGa</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-11-backlink" id="footnote-225-11">11</a>	Matthieu Ricard, “The Happiest Person in the World?”, Matthieu Ricard blog yazısı, 12 Kasım 2012, <a href="http://www.matthieuricard.org/en/index.php /blog/255_the_happiest_person_in_the_world/"><span class="CharOverride-5">http://www.matthieuricard.org/en/index.php /blog/255_the_happiest_person_in_the_world/</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-12-backlink" id="footnote-225-12">12</a>	Matthieu Ricard, Budist rahip, yazarla sohbetinden, 16 Mart 2013.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-13-backlink" id="footnote-225-13">13</a>	Larry Smith, Kanada, Waterloo Üniversitesi Ekonomi Profesörü, yazarla sohbetinden, 26 Haziran 2012.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-14-backlink" id="footnote-225-14">14</a>	Melissa S. Cardon, Joakim Wincent, Jagdip Singh ve Mateja Drnovsek, “The Nature and Experience of Entrepreneurial Passion”, Academy of Management Review, 2009, cilt 34, sayı 3, ss. 511–532.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-15-backlink" id="footnote-225-15">15</a>	Richard Branson, “Richard Branson: Life at 30,000 Feet”, TED.com, Kasım 2007, <a href="http://www.ted.com/talks/richard_branson_s_life_at_30_000 _feet.html"><span class="CharOverride-5">http://www.ted.com/talks/richard_branson_s_life_at_30_000 _feet.html</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-16-backlink" id="footnote-225-16">16</a>	Cheryl Mitteness, Richard Sudek ve Melissa S. Cardon, “Angel investor characteristics that determine whether perceived passion leads to higher evaluations of funding potential”, Journal of Business Venturing, 2012, cilt 27, ss. 592–606.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-17-backlink" id="footnote-225-17">17</a>	Jill Bolte Taylor, “Jill Bolte Taylor’s Stroke of Insight”, TED.com, Mart 2008, <a href="http://www.ted.com/talks/jill_bolte_taylor_s_powerful_stroke_of_insight.html"><span class="CharOverride-5">http://www.ted.com/talks/jill_bolte_taylor_s_powerful_stroke_of_insight.html</span></a> (18 Mayıs 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-18-backlink" id="footnote-225-18">18</a>	Jill Bolte Taylor, “Does Our Planet Need a Stroke of Insight?”, Huffington Post, TED Weekends: Reset Your Brain, 4 Ocak 2013, <a href="http://www.huffingtonpost.com/dr-jill-boltetaylor/neuroscience_b_2404554.html"><span class="CharOverride-5">http://www.huffingtonpost.com/dr-jill-boltetaylor/neuroscience_b_2404554.html</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-19-backlink" id="footnote-225-19">19</a>	Pascale Michelon, St. Louis’deki Washington Üniversitesi’nde Yardımcı Profesör, yazarla sohbetinden, 22 Ocak 2013.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-20-backlink" id="footnote-225-20">20</a>	Howard Friedman ve Leslie Martin, “The Longevity Project: Surprising Discoveries for Health and Long Life from the Landmark Eight-Decade Study”, Hudson Street Press, New York, 2011, s. 28.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-21-backlink" id="footnote-225-21">21</a>	Joyce E. Bono ve Remus Ilies, “Charisma, Positive Emotions and Mood Contagion”, Science Direct, The Leadership Quarterly, cilt 17, 2006, ss. 317-334.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-22-backlink" id="footnote-225-22">22</a>	Richard St. John, “Charisma, Positive Emotions and Mood Contagion”, TED.com, Aralık 2006, <a href="http://"><span class="CharOverride-5">http://www.ted.com/talks/richard_st_john_s_8_secrets_of_success.html</span></a> (24 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-23-backlink" id="footnote-225-23">23</a>	Ernesto Sirolli, “Ernesto Sirolli: Want to Help Someone? Shut Up and Listen!”, TED.com, Kasım 2012, <a href="http://www.ted.com/talks/ernesto_sirolli_want_to_help_someone_shut_up_and_listen.html"><span class="CharOverride-5">http://www.ted.com/talks/ernesto_sirolli_want_to_help_someone_shut_up_and_listen.html</span></a> (11 Nisan 2013 tarihinde erişildi).</p>
				</div>
			</div>
		</div>
	</body>
</html>