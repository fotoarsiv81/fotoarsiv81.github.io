<html xmlns="http://www.w3.org/1999/xhtml">
	<head>
		<title>7-10</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x7" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas3" id="_idParaDest-12">7  </p>
			<p class="anabas1">18 Dakika Kuralına Bağlı Kalın  </p>
			<p class="paragbos">  </p>
			<p class="paragraf">Hem zorlanıyorum, hem heyecanlıyım. Heyecanım, bir şeyi geri vereceğim için.   </p>
			<p class="paragraf">Zorlanmamsa... genelde yaptığım en kısa seminer elli saattir.  </p>
			<p class="paragraf ParaOverride-20">– TONY ROBBINS, TED 2006  </p>
			<p class="paragbos">  </p>
			<p class="paragraf">WATERLOO ÜNİVERSİTESİ EKONOMİ profesörü Larry <a id="idIndexMarker-336"/>Smith üç saatlik konuşmalar yapar. Kasım 2011’de TEDx izleyicisi için 15 dakikalık bir konuşma yaptı. Neredeyse 1,5 milyon kez izleneceği hakkında hiçbir fikri yoktu. “Benim için içeriğimi 18 dakikaya indirmek kişisel bir zorluktu,” dedi Smith bana. “Sanırım öğrencilerim bunu yapmamı istedi, çünkü bunun beni öldüreceğini düşündüler!”<span class="dipp"><a class="_idFootnoteLink" href="#footnote-225-116" id="footnote-225-116-backlink">116</a></span><span class="CharOverride-10">  </span></p>
			<p class="paragraf">“Sizce neden 18 dakika kuralı bu kadar iyi işliyor?” diye sordum Smith’e.  </p>
			<p class="paragraf">“Düşünmek zor iştir. 18 dakikada güçlü bir tartışma yaratabilirsiniz ve insanların dikkatini çekebilirsiniz.”  </p>
			<p class="paragraf">Evet, düşünmek zor iştir ve bu yüzden fikirlerin iletilmesi için 18 dakika kritiktir. Bir TED sunumunun uzunluğu 18 dakikayı geçmemelidir. Bu bütün TED konuşmacılarına uygulanan temel bir kuraldır. Larry <a id="idIndexMarker-335"/>Smith, Bill Gates ya da Tony <a id="idIndexMarker-334"/>Robbins olmanız fark etmez – bütün elinizdeki 18 dakikadır.  </p>
			<p class="arabaslik_sol_kucuk"><span class="CharOverride-11"><a id="idIndexMarker-333"/></span><span class="CharOverride-11">Sır #7: 18 Dakika Kuralına Bağlı Kalın</span>  </p>
			<p class="paragraf">18 dakika bir sunum için ideal uzunluktur. Eğer daha uzun bir tane yapmanız gerekiyorsa, içine her 10 dakikada bir yumuşak aralar (hikâyeler, videolar, gösteriler) katın.  </p>
			<p class="paragraf"><span class="CharOverride-11">Neden işe yarar:</span><span class="CharOverride-11"> </span>Araştırmacılar “<a id="idIndexMarker-332"/>kavramsal birikmişliğin”, fazla bilginin fikirlerin başarıyla iletilmesini önlediğini keşfetmiştir. TED yöneticisi Chris <a id="idIndexMarker-331"/>Anderson bunu çok iyi açıklar:  </p>
			<p class="paragraf">18 dakika ciddi olmak için yeterince uzun ve insanların dikkatini canlı tutmak için yeterince kısadır. Bu uzunluğun ayrıca internette de inanılmaz iyi işlediği anlaşılmıştır. Bu bir kahve molası uzunluğudur. Yani bu sürede iyi bir konuşma izlersiniz ve bağlantı adresini iki ya da üç kişiye yönlendirirsiniz. Çok kolayca hızla yayılabilir. 18 dakika uzunluk ayrıca, <a id="idIndexMarker-330"/>Twitter’ın insanları yazdıkları şeyde disiplinli olmaya zorladığı şekilde işler. 45 dakika boyunca konuşmaya alışmış konuşmacıları 18’e inmeye zorlayarak onlara gerçekten ne söyleyeceklerini düşündürürsünüz. İletmek istedikleri ana nokta nedir? Netleştirici bir etkisi vardır. Disiplin getirir.<span class="dipp"><a class="_idFootnoteLink" href="#footnote-225-117" id="footnote-225-117-backlink">117</a></span><span class="CharOverride-10">  </span></p>
			<p class="arabaslik_sol"><a id="idIndexMarker-329"/>DİNLEMEK TÜKETİCİDİR  </p>
			<p class="paragraf">Texas Christian Üniversitesi’nde Dr. <a id="idIndexMarker-328"/>Paul King, iletişim çalışmaları alanında otuz yıldır etkili bir öğretmen olmuştur. King’le “dinleme performansında <a id="idIndexMarker-327"/><a id="idIndexMarker-326"/><a id="idIndexMarker-325"/>durum anksiyetesi” araştırması hakkında konuştum. Çoğumuz anksiyetenin sadece konuşma ya da sunumu yapan kişiyi etkilediğini sanır. Dr. King izleyicilerin de anksiyete duyduğunu keşfetmiştir.  </p>
			<p class="paragraf">“Sonra soru sorulacağını bilerek bilgileri dinleyen araştırma katılımcılarını –üniversite öğrencilerini– inceledik. Zaman geçtikçe anksiyete düzeyleri sınava girdikleri âna kadar yükseldi, yükseldi, yükseldi. Sonra anksiyete düzeyleri düştü,”<span class="dipp"><a class="_idFootnoteLink" href="#footnote-225-118" id="footnote-225-118-backlink">118</a></span> dedi King. King’e göre, bilgi birikimi “<a id="idIndexMarker-324"/>kavramsal birikmişliğe” yol açar, üst üste yığılan ağırlıklar gibi zihinsel yükü ağırlaştırdıkça ağırlaştırır. “Hatırlamanız gereken şeyler biriktikçe daha fazla stres duyar ve çok geçmeden hepsini bırakırsınız.”  </p>
			<p class="paragraf"><a id="idIndexMarker-323"/>King kavramsal işlemenin –düşünme, konuşma ve dinleme– fiziksel olarak zahmetli etkinlikler olduğunu söyler. “Lisede münazara takımındaydım. Ayrıca basketbol da oynadım. Avluda bütün gün boyunca aşağı yukarı koşabiliyordum. İlk münazara turnuvamın finaline kaldım ve üç münazaralık bir dizi yaptım. Bitirdikten sonra güç hareket edebiliyordum. Eski sarı bir okul otobüsüne binip uyuyakaldım ve eve varana kadar uyanmadım. Bu benim için tuhaftı. Eğer gerçekten konsantre oluyorsanız, çözümsel dinleme fiziksel olarak yorucu bir deneyimdir. İzleyici olarak dinlemek, düşündüğümüzden daha tüketicidir.”  </p>
			<p class="paragraf">King dinlemenin yorucu bir etkinlik olduğunu, çünkü öğrenen kişinin sürekli olarak sonra hatırlanacak –geri getirilecek– malzeme eklediğini söyler. “Kavramsal birikmişlik” diyerek anlatmak istediği budur. Basit söylersek, görev ya da iletilen bilgi ne kadar uzunsa kavramsal yük de o kadar büyüktür. Beş dakikalık bir sunumu dinlemek, <a id="idIndexMarker-322"/>göreceli olarak daha küçük miktarda kavramsal birikmişlik üretir; 18 dakikalık bir sunum biraz daha fazla üretirken, 60 dakikalık bir sunum çok daha fazla birikmişlik üretir ve “yumuşak aralarla” –hikâyeler, videolar, gösteriler ya da diğer konuşmacılarla– çok ilginç bir sunum yaratmadıysanız izleyicinizin ciddi olarak keyfini kaçırma riskine girersiniz.  </p>
			<p class="paragraf">Sunum ne kadar uzunsa, izleyicinin o kadar daha fazla organize etmesi, anlaması ve hatırlaması gerekir. Yük, dinleyenin anksiyetesiyle birlikte artar. İzleyici gitgide yılar, hatta kızar. King, bir içeriği <a id="idIndexMarker-321"/>hafızaya işleme üstüne yapılan araştırmaların çoğuna göre, iki ya da üç seferde kısa süreli çalışmanın bir gecede ezberlemekten daha iyi olduğunu söyler. “Önerdiğim şey, bir kez mesajınızı verdikten sonra öldüresiye uzatırsanız, gerçekte insanların içeriği daha iyi işlemesine ve uzun süreli bellekte saklamasına yardım etmezsiniz.”  </p>
			<p class="paragraf">King sonuçları, araştırma metotları üstüne yüksek lisans yapan sınıfına uygular. Seçme şansı verilirse, çoğu öğrenci 50 dakikalık üç derstense, üç saatlik tek bir derse katılmayı tercih eder. King dersini haftada bir kez verince, öğrencilerin ertesi hafta, önceki hafta <a id="idIndexMarker-320"/>öğrendikleri bilginin çoğunu kaybetmiş olarak döndüklerini gördü. <a id="idIndexMarker-319"/>King, “daha iyi uygulamanın” aynı içeriği, pazartesi, çarşamba ve cuma gibi üç farklı seferde planlamak olduğunu keşfetti. İtirazlara karşın sınıfı üç kısa derste zorunlu tutunca, öğrencileri daha iyi notlar aldı ve karmaşık malzemeyi daha iyi akıllarında tuttular.  </p>
			<p class="arabaslik_sol">BEYİN BİR <a id="idIndexMarker-318"/>ENERJİ OBURUDUR  </p>
			<p class="paragraf">Hem <a id="idIndexMarker-317"/>Smith hem de King, dinlemenin ve öğrenmenin gerektirdiği enerji miktarından söz eder. Beyin kolay yorulur. Yeni bir işte ilk günden sonra ya da karmaşık bir konuyu ilk kez saatlerce çalıştıktan sonra ne kadar yorulduğunuzu hatırlıyor musunuz? Lise öğrencileri üniversite giriş sınavlarına girdikten sonraki yorgunluklarına “SAT akşamdan kalmalığı” der. Yeni bilgiyi işlemek enerji gerektirir.  </p>
			<p class="paragraf">Öğrenmek tüketici olabilir. Ortalama yetişkin insan beyni sadece 1,36 kg civarındadır, ama aşırı miktarda glikoz, oksijen ve kan akışı tüketen bir enerji oburudur. Beyin yeni bilgileri alırken, milyonlarca nöron bir anda eyleme geçer ve enerji yakıp yorgunluk ve bitkinlik yaratırlar.  </p>
			<p class="paragraf"><a id="idIndexMarker-316"/>Willpower (İrade) kitabında, yazar Roy <a id="idIndexMarker-315"/>Baumeister, her gün sonlu miktarda bir irademizin olduğunu ve beyinlerimizin daha çok enerji tükettikçe eksildiğini açıklar. Baumeister, tamamen ilgisiz etkinliklerin (çikolataya direnmek, matematik bulmacaları üstünde çalışmak, bir sunum dinlemek) aynı enerji kaynağını kullandığını buldu. Bu, özellikle günün ilerleyen saatlerinde, bütün sabah kararlar verdikten ya da dikkat dağılmalarını (öğle yemeğinde baştan çıkarıcı bir dilim pasta gibi) bastırmaya çalıştıktan sonra neden o kadar yorgun olduğumuzu açıklar.  </p>
			<p class="paragraf">Suçlu, glikozdur ya da glikoz eksikliğidir. Glikoz bedende her türlü yiyecekten üretilen basit bir şekerdir. Kan dolaşımına girer ve kalbinizi, karaciğerinizi ve beyninizi içeren kaslar için yakıt olarak hareket eder. Glikoz, beyin hücrelerinizin birbirine sinyaller göndermek için kullandığı kimyasallar olan nörotransmitterlere çevrildikten sonra beyninize girer.   </p>
			<p class="paragraf">Braumeister insanların, ekranın altında sözcüklerin yanıp söndüğü bir video seyretmek gibi basit işleri yapmadan önce ve sonra glikoz seviyelerini ölçmek için tasarlanmış bir dizi deneyden söz eder. “Kimilerine sözcükleri görmezden gelmeleri söylendi; diğerleri rahat olup nasıl isterlerse öyle seyretmekte serbestti. Sonra glikoz seviyeleri tekrar ölçüldü ve arada büyük bir fark vardı. Rahat seyircilerde seviyeler aynı kalmıştı, ama sözcüklerden sakınmaya çalışan kişilerde önemli ölçüde düşmüştü. Özkontrole dair görünüşte küçük <a id="idIndexMarker-314"/>bu alıştırma, beynin glikoz yakıtında büyük bir düşüşle ilişkilenmişti.”<span class="dipp"><a class="_idFootnoteLink" href="#footnote-225-119" id="footnote-225-119-backlink">119</a></span><span class="CharOverride-10">  </span></p>
			<p class="paragraf">Uzun, kafa karıştırıcı, dolambaçlı bir sunum dinleyicinizin beynini çok çalışıp enerji tüketmeye zorlar. Beyin hücreleriniz bedeninizdeki diğer hücrelere oranla iki kat fazla enerjiye ihtiyaç duyar. Zihinsel etkinlik glikozu hızla azaltır. <a id="idIndexMarker-313"/>18 dakikalık bir sunumun bu kadar iyi işlemesinin sebebi budur. İzleyicinize, sunumunuz hakkında düşünüp fikirlerinizi paylaşmaları ve harekete geçmeleri için biraz beyin gücü ve glikoz bırakır. Çok uzun konuşun ve bakın izleyicileriniz kendilerini içeriğinizden uzaklaştırmak için ne yollar bulacaktır. En son ne zaman üniversite öğrencilerinin üç saatlik bir dersten ilham alıp konuyu daha derinlemesine çalışmak için koşa koşa yurt odalarına gittiğini gördünüz? Bu olmaz. Bunun yerine ortak talihsizliklerini paylaşmak ve konuyu değiştirmek için en yakın pizzacıya ya da biracıya koşarlar. On sekiz dakika düşündürücüdür. Üç saat bunaltıcıdır.  </p>
			<p class="paragraf">Bu bölümde, <a id="idIndexMarker-312"/>18 dakika kuralının arkasındaki bilimi anlatmak için ciddi zaman harcadım. Buna gerek olduğunu hissediyorum. Sunumları kısa tutmak, çalıştığım pek çok CEO ve profesyonelden büyük tepki çeker. Sık sık, “Ama Carmine, verecek çok fazla bilgimiz var!” yakınmasını duyarım. İnsanlar bir kez <a id="idIndexMarker-311"/>18 <a id="idIndexMarker-310"/>dakika kuralının arkasındaki mantığı ve yumuşak aralar kavramını anlayınca, sunumlarını kısaltmayı düşünmeye çok daha isteklidir. Bunu bir <a id="idIndexMarker-309"/>kez yaptılar mı yaratıcı güçlerinin ortaya çıktığını görürler. Görüyorsunuz, yaratıcılık kısıtlar altında gelişir.  </p>
			<p class="arabaslik_sol"><a id="idIndexMarker-308"/>YARATICILIK KISITLAR ALTINDA GELİŞİR  </p>
			<p class="paragraf">Kısıtlar yaratıcı bir sunum için anahtardır. Sık sık bana, “Sunumum ne kadar uzun olmalı?” diye sorulur. Sanıyorum en doğrusu TED-benzeri 18-20 dakikadır. Bu çok kısa değildir, çok uzun değildir. Bu izleyicinizi ikna etmek için doğru süredir. Daha kısa olsa, izleyicilerinizden bazısı (özellikle yatırımcılar, iş sahibi ve müşteriler) yeterince bilgi almadıklarını düşünebilir. Daha uzun olursa da izleyicinizin ilgisini kaybetme riskini alırsınız.  </p>
			<p class="paragraf">Sunum uzunluğu için genellikle John F. <a id="idIndexMarker-307"/>Kennedy’nin göreve başlarken yaptığı konuşmayı rehber olarak alırım. Kennedy, ulusa 15 dakikalık <a id="idIndexMarker-306"/>bir başlangıç konuşmasıyla ilham verdiğine göre, siz de aynı sürede ürün ya da fikrinizi sunabilmelisiniz. Kennedy, konuşma yazarı Ted <a id="idIndexMarker-305"/>Sorensen’den konuşmayı kısa tutmasını istedi, çünkü, “İnsanların geveze olduğumu düşünmelerini istemem,” dedi. Sonuç, tarihte o güne kadar yapılmış en kısa başkanlığa başlama konuşmasıydı – 1355 sözcük. Kennedy izleyicisinin hayal gücünü ele geçirmenin, güçlü bir konuşma tarzı, özenle kurulmuş cümleler ve makul bir şekilde kısa bir konuşma (başkanlık konuşmalarının ortalama uzunluğu 2300 sözcüktür) gerektirdiğini biliyordu.  </p>
			<p class="paragraf">Kennedy’nin başkanlık konuşması kısa, ilham verici bir mesaja mükemmel bir örnektir. Daha öğretici bir örnek, Kennedy’nin Rice Üniversitesi’nde 12 Eylül 1962’de yaptığı, etkili ama daha az bilinen bir konuşmadır. Kennedy’nin, Ay’a keşif seferi vizyonunu ana hatlarıyla açıklaması orada olmuştur. Kennedy, Amerika’ya onyılın sonuna kadar “Ay’a gitmek” için meydan okuduğunda, milyonlarca Amerikalının olduğu kadar binlerce üst düzeyde biliminsanının da kolektif hayal gücünü, zaman ve enerjilerini bu amaç için harcamak üzere harekete geçirdi. Amerikan tarihindeki en önemli konuşmalardan biriydi. <a id="idIndexMarker-304"/>17 dakika 40 saniye süren <a id="idIndexMarker-303"/>Kennedy’nin bu konuşması üst düzeyde bir TED konuşması olurdu.  </p>
			<p class="paragraf">Kimileri, “Söyleyecek çok şeyim var. Bütün bilgiyi 20 dakikada aktarmam mümkün değil,” diye savunabilir. Yine de deneyin. Sunumunuz, sadece alıştırma yaparak çok daha etkili ve yaratıcı olacaktır.  </p>
			<p class="paragraf"><a id="idIndexMarker-302"/>The Laws of Subtraction’da (Eksiltmenin Kanunları) <a id="idIndexMarker-301"/>Matthew May bunun arkasındaki bilimi açıklar. May’e göre, “Yaratıcılık zeki kısıtlar altında gelişir.”<span class="dipp"><a class="_idFootnoteLink" href="#footnote-225-120" id="footnote-225-120-backlink">120</a></span> May, sunumunuza bir sınır ya da kısıt getirerek yaratıcılığın büyümesi için bir odak noktası ve çerçeve sağladığınızı ikna edici bir şekilde savunur. “Son çalışmalar, yaygın inanışın tersine hayal gücünün asıl etkinliğinin –yaratıcılık– sınırsız özgürlük değil, daha çok sınır ve engellere dayandığına dair kanıtlar sunar.”  </p>
			<p class="paragraf">May, eksiltme kanununun sadece sunum tasarımı ve topluluk önünde konuşma <a id="idIndexMarker-300"/>değil, hayatımızı hemen hemen bütün açılardan olumlu olarak etkilediğine inanır. Orada olmayan şey genellikle olana üstün gelir.“Tam doğru şeyi tam doğru şekilde eksiltirseniz, ortaya genellikle iyi bir şey çıkar,” der May.  </p>
			<p class="paragbos">  </p>
			<p class="paragic">Yaratıcılık genellikle yanlış anlaşılır. İnsanlar bunu sanatsal çalışma anlamında düşünür – güzel etkiyle sonuçlanan, gem vurulmamış, rehbersiz çaba. Fakat daha derinden bakarsanız, en ilham verici bazı sanat biçimlerinin –haiku, sonat, dini resim– kısıtlarla dolu olduğunu bulursunuz.  </p>
			<p class="paragic ParaOverride-11">– Marissa <a id="idIndexMarker-299"/>Mayer, Yahoo! CEO’su  </p>
			<p class="paragbos">  </p>
			<p class="paragraf">TED konuşmaları bir milyardan fazla kez izlenmiştir ve bu da sıkıcı, kafa karıştırıcı, karmaşık, uzun, dolambaçlı sunumlardansa, “kısıtlanmış” <a id="idIndexMarker-298"/>bir sunumun genellikle daha ilham verici, yaratıcı ve ilgi çekici olduğunu kanıtlar.   </p>
			<p class="arabaslik_sol"><a id="idIndexMarker-297"/>18 DAKİKADA <a id="idIndexMarker-296"/>DÜNYA TARİHİ  </p>
			<p class="paragraf">Karmaşık bir konunun basitçe açıklanması, konuşmacının konuya hâkimiyetine dair dinleyenlerde güven uyandırır. Albert <a id="idIndexMarker-295"/>Einstein bir kez, “Eğer basit bir şekilde anlatamıyorsanız onu iyi anlamamışsınızdır,” demişti. Einstein, Mart 2011’de TED izleyicisine evrenin tüm tarihini anlatan ve bunu 18 dakikada (tam olarak 17 dakika 40 saniyede) yapan <a id="idIndexMarker-294"/>David Christian’la gurur duyardı.  </p>
			<p class="paragraf">Christian bana evrenin bütün tarihini –13 milyar yıl önceki Büyük Patlama’dan bugüne değin– inceleyen bir dünya tarihi dersi verdiğini söyledi. Büyük Tarih dersi, 48 adet yarım saatlik dersten oluşan bir dizi halinde The Teaching Company tarafından sunulur. Christian’ın konuya olan derin anlayışı, içeriği tam doğru sürede özetlemesini sağlayarak izleyiciyi dikkatini toplamaya ve narin gezegenimize daha iyi bakmaya teşvik etti. “Büyük Tarih’i yirmi <a id="idIndexMarker-293"/>yıldan uzun bir zamandır öğretiyorum, bu yüzden hikâye hakkında oldukça iyi bir duygum var ve bu da onu pek çok farklı <a id="idIndexMarker-292"/>versiyonda anlatabilirim demek,”<span class="dipp"><a class="_idFootnoteLink" href="#footnote-225-121" id="footnote-225-121-backlink">121</a></span> dedi Christian bana.  </p>
			<p class="paragraf"><a id="idIndexMarker-291"/>Küçük Güzeldir’in yazarı ve ekonomist E.F. <a id="idIndexMarker-290"/>Schumacher bir keresinde, “Her zeki budala, şeyleri daha büyük, daha karmaşık yapabilir. Ters yönde ilerlemek, az deha ve çok cesaret gerektirir,” demişti. <a id="idIndexMarker-289"/>Cesaret ana sözcüktür. Şeyleri basit tutmak cesaret ister. Bir PowerPoint slaytını izleyicilerin çoğunun okuyamayacağı kadar küçük metinlerle doldurmak yerine, tek bir resim koymak cesaret ister. Bir sunumda slayt sayısını azaltmak cesaret ister. Uzun süre zırvalamak yerine 18 dakika konuşmak cesaret ister. Leonardo <a id="idIndexMarker-288"/>Da Vinci bir kez, “Sadelik üst düzeyde sofistikeliktir,” demişti. Sofistike olun. Sunumlarınızı ve konuşmalarınızı kısa ve basit tutun.  </p>
			<p class="paragbos">  </p>
			<p class="paragic">Hayatımız ayrıntıyla boşa harcanır. Sadeleşin, sadeleşin.   </p>
			<p class="paragic ParaOverride-11">– Henry David Thoreau  </p>
			<p class="arabaslik_sol">ÜÇ KURALI  </p>
			<p class="paragraf">Kısalığın öneminin arkasındaki tüm bilim ilginçtir, ama bunu sunumunuzun ya da konuşmanızın etkisini iyileştirmek için kullanamazsanız fazla bir şey ifade etmez. Bilginizi 18 dakikalık bir sunuma nasıl sığdırırsınız? <a id="idIndexMarker-287"/>“Üç Kuralı”nı anlamak fayda edecektir. “Üç Kuralı”, basit olarak, insanların üç parça bilgiyi gayet iyi hatırlayabilmeleri demektir; daha fazla madde eklediğinizde, bilginin akılda kalması ciddi olarak azalır. Bu, yazıda ve iletişimdeki en güçlü kavramlardan biridir. <a id="idIndexMarker-286"/>Üç Kuralı’nı hemen hemen her endüstriden iletişimcilerle oldukça başarıyla kullandım. Benim için her seferinde işe yarar ve en sevilen TED konuşmalarının bazıları için de işe yaramıştır.  </p>
			<p class="paragraf">Neil <a id="idIndexMarker-285"/>Pasricha’nın blogu pek çok konuyu kapsar. Noel’de kar yağması, doğum gününüzün hafta sonuna gelmesi, birinin çocuğuna sizin adınızı vermesi vb. “1000 muhteşem şey”e adanmıştır. Basit blog fikri Pasricha’ya bir kitap anlaşması, 25.000 <a id="idIndexMarker-284"/>Twitter takipçisi ve Toronto’da bir milyondan fazla kez izlenen bir TEDx konuşması kazandırdı. Bu sunumda Pasricha hayatı yaşamaya değer kılan 1000 küçük şeyin hepsini kapsamaya yeltenmedi. Bunun yerine, gerçekten tatmin edici bir hayat yaşamanın üç sırrı üstüne yoğunlaştı. Sunumu “Muhteşemliğin Üç Aşaması” diye adlandırdı.  </p>
			<p class="arabaslik_sol_kucuk"><a id="idIndexMarker-283"/><a id="idIndexMarker-282"/>Muhteşemliğin Üç Aşaması  </p>
			<p class="paragraf">Oldukça kişisel bir konuşmada, Pasricha 2008’deki hayatı hakkında bir hikâye anlattı. Hayatı iyi gitmiyordu. Karısı bir gün onu oturttu ve, “Artık seni sevmiyorum,”<span class="dipp"><a class="_idFootnoteLink" href="#footnote-225-122" id="footnote-225-122-backlink">122</a></span> dedi. Bu, o âna kadar duyduğu en kalp kırıcı şeydi, ta ki bir hafta sonra daha kötü bir haber alana kadar. “Arkadaşım Chris bir süredir akıl hastalığıyla boğuşuyordu... intihar etti.”  </p>
			<p class="paragraf">Üstünde “kara bulutlar” dolaşırken, Pasricha internete girdi ve kendini olumlu şeyler hakkında düşünmeye zorlayan mini bir web sitesi başlattı. Alıştırma ruh halini iyileştirdi ama bununla ilgili pek bir şey düşünmedi, çünkü her gün 50.000 blog açılır. 1000awesomethings.com (1000 Muhteşem Şey) blogu hızla popüler oldu ve bir gün <a id="idIndexMarker-281"/>Pasricha’ya, “Dünyanın en iyi blogu ödülünü aldınız,” diyen birinden bir telefon geldi. “Bu kesinlikle üçkâğıt gibi duruyor,” dedi Pasricha izleyici gülerken. Üçkâğıt değildi. En iyi blog <a id="idIndexMarker-280"/>için Webby Ödülü aldı. Toronto’ya döndüğünde, on edebiyat ajansı onu temsil etmeye istekliydi. Sonunda yazdığı kitap, <a id="idIndexMarker-279"/>The <a id="idIndexMarker-278"/><a id="idIndexMarker-277"/>Book of Awesome (Muhteşemlik Kitabı) yirmi hafta peş peşe çoksatarlar listesinde kaldı.   </p>
			<p class="paragraf">Pasricha’nın TEDx izleyicisine anlattığı Muhteşemliğin Üç Aşaması şunlardı: <a id="idIndexMarker-276"/>tavır, <a id="idIndexMarker-275"/>farkındalık, <a id="idIndexMarker-274"/>özgünlük. Her biri hakkında kısaca konuştu. Tavırla ilgili, Pasricha, hepimizin yolda engellerle karşılacağını ama onları nasıl karşılayacağımıza dair iki seçeneğimiz olduğunu söyledi. “<a id="idIndexMarker-273"/>Bir, ezilip büzülüp sonsuza kadar kendinizi kasvete mahkûm edebilirsiniz, ya da iki, kederlenebilir ve sonra geleceği yeni ayık gözlerle görebilirsiniz. İyi bir tavır takınmak, ikinciyi seçmekle ve her ne kadar zor olursa olsun, sizi vuran acı ne olursa olsun, ileriye hareket etmeyi, yola devam etmeyi ve geleceğe bebek adımları atmayı seçmekle ilgilidir.”  </p>
			<p class="paragraf">Farkındalık hakkında Pasricha, dinleyicilerini içlerindeki üç yaşındaki çocuğu kucaklamaya teşvik etti. “O üç yaşındaki oğlan hâlâ sizin parçanız. O üç yaşındaki kız çocuğu hâlâ sizin parçanız. Orada. Ve farkında olmak, gördüğünüz her şeyi ilk kez gördüğünüzü hatırlamaktır da.”  </p>
			<p class="paragraf">Özgünlük hakkında: “Bu sadece kendiniz olmak ve bununla ilgili iyi hissetmektir. Ve özgün olduğunuzda, sonunda kalbinizi izlersiniz; kendinizi sevdiğiniz ve zevk aldığınız yerlerde, durumlarda ve sohbetlerde bulursunuz. Konuşmaktan hoşlandığınız kişilerle tanışırsınız. Düşlediğiniz yerlere gidersiniz. Ve sonunda kalbinizi izler ve çok tatmin olmuş hissedersiniz.”  </p>
			<p class="arabaslik_sol_kucuk"><a id="idIndexMarker-272"/>Sihirli Rakam Yedi, Artı ya da Eksi İki  </p>
			<p class="paragraf">Pasricha bu güçlü iletişim tekniğini içgüdüsel olarak anladı ve faydalandı: Üç Kuralı. Basit söylersek, insan zihni, kısa süreli ya da işleyen bellekte sadece üç “<a id="idIndexMarker-271"/>parça” bilgiyi biriktirebilir. Listeye daha fazla madde eklendikçe, ortalama insan daha az şeyi aklında tutar. Dört maddeyi hatırlamak üçten daha zordur. Beş madde daha da zordur. Listedeki maddeler sekize çıktı mı, çoğu insanın bütün diziyi hatırlaması küçük bir olasılıktır.  </p>
			<p class="paragraf">1956’da Bell Labs, <a id="idIndexMarker-270"/>“Sihirli Rakam Yedi, Artı ya da Eksi İki” başlıklı klasik <a id="idIndexMarker-269"/>bir yazı yayımlamış olan Harvard profesörü George <a id="idIndexMarker-268"/>Miller’la temasa geçti. Miller, çoğu insanın yedi parça yeni bilgiden fazlasını hatırlamakta güçlük çektiğini buldu. Şimdi telefon numaralarının neden yedi rakamdan oluştuğunu biliyorsunuz. Ancak çağdaş biliminsanları, kısa vadede kolayca hatırlayabileceğimiz öğe sayısını üç ya da dört parça bilgi olarak belirtmiştir. Düşünün. Birisi sesli mesajda bir telefon numarası bıraktığında, numarayı ikiye “parçalayarak” –bir bölüm üç rakamdan, diğeri kalan dört rakamdan oluşan– hatırlamanız daha olasıdır.   </p>
			<p class="arabaslik_sol_kucuk"><a id="idIndexMarker-267"/>Üç Kuralı <a id="idIndexMarker-266"/>Günlük Hayatlarımızı Kaplar  </p>
			<p class="paragraf">Her 4 Temmuz’da Amerika, ABD Bağımsızlık Bildirisi’nde dile getirilen, kişinin elinden alınamayacak üç hakkı kutlar: hayat, özgürlük ve mutluluk arayışı. Hayat, özgürlük ve mutluluk, pekâlâ Amerikan tarihindeki en önemli üç sözcük olabilir. Sözcükler o kadar anlamlı, etkilidir ki kendi <a id="idIndexMarker-265"/>Wikipedia sayfalarını kazanmışlardır. Wikipedia’ya göre, kimileri bu ifadeyi, “İngilizce dilinin tarihindeki en iyi işlenmiş, etkili cümlelerden” birisi sayar. Bu üç sözcük, diğer ülkelere, en kayda değer olarak da Fransa’ya boyunduruktan kurtulup kendi bağımsızlıklarını arama ve vatandaşlarının haklarını üçlü gruplar halinde betimleme ilhamı vermiştir. Fransızların “özgürlük, eşitlik ve kardeşlik” düsturunun aslı Fransız Devrimi’ne dayanır. ABD Bağımsızlık İlanı’ndan doğrudan ilham alan ülkeler listesi öyle geniştir ki, bu üç sözcüğün pekâlâ insanlık tarihindeki en önemli üç sözcük olabileceğini savunmak pek abartı olmaz diye düşünüyorum.  </p>
			<p class="paragraf"> <a id="idIndexMarker-264"/>Jefferson neden on iki yerine üç sözcük seçmişti? Jefferson yetenekli bir yazardı ve bu ünlü deyişi, antik Yunanistan’a dayandırılabilecek etkili bir söz tekniğini –bir fikri ifade etmek için üç sözcük kullanan bir söz sanatı– yansıtır.  </p>
			<p class="paragraf">Üç Kuralı, iş ve sosyal hayatlarımızın her yönünü kaplar. Edebiyatta, üç küçük domuz, üç silahşör ve hırslı bir Alaaddin’e sunulan üç dilek bulursunuz. Ressamlar <a id="idIndexMarker-263"/>üç ana renk hakkında bilgilidir; üç ikincil rengi de bilirler. Bilimde, <a id="idIndexMarker-262"/>Newton üç kanun keşfetti ve biliminsanları atomu yapan üç elementi buldu. Yemek masasında üç parça alet bulursunuz: kaşık, bıçak, çatal. Amerika Birleşik Devletleri bayrağının, Birleşik Krallık, Fransa, İtalya, Arjantin ve Rusya Federasyonu, Nepal ve pek çok diğerleri gibi üç rengi vardır. Olimpiyatlarda üç madalya vardır. Bebek İsa için üç bilge kişi üç hediyeyle görünmüştü. İsa’nın kendisi, üçlü birliğin bir <a id="idIndexMarker-261"/>parçasıdır – Baba, Oğul ve Kutsal Ruh. Üç Kuralı, ABD başkanı Barack Obama’nın seçilmesine yardım etmiştir: “Evet, biz yapabiliriz,” diye tezahürat etmişti seçmenler. Dünyanın en ünlü markalarından bazıları, ING, UPS, IBM, SAP, CNN ve BBC’dir. Üç her yerdedir.  </p>
			<p class="paragraf">Üç, yazmada ve konuşmada, herhangi başka bir rakamdan daha tatmin edicidir. Üçlerin etrafımızda her yerde olması tesadüf değildir. Bu, Jefferson için, dünyanın en büyük liderleri için ve pek çok TED konuşmacısı için işe yaramıştır. TED tarihinde ikinci en sevilen sunumu yapan Dr. <a id="idIndexMarker-260"/><a id="idIndexMarker-259"/>Jill, konuşması <a id="idIndexMarker-258"/><a id="idIndexMarker-257"/>“Müthiş İçgörü Darbesi”ni her biri altı dakika süren üç bölüme ayırmıştır. Böyle yaparak sunumu hatırlaması ve sunması daha kolay olmuştu. TED sunumlarından Üç Kuralı’na bazı başka örnekler:  </p>
			<p class="arabaslik_sol_kucuk">Üçlerle Konuşan TED Konuşmacıları  </p>
			<p class="paragraf">Video seyretmesi için ücret ödenen <a id="idIndexMarker-256"/>YouTube trend yöneticisi Kevin <a id="idIndexMarker-255"/><a id="idIndexMarker-254"/>Allocca’yı 6. bölümden hatırlarsınız. Aslında, popüler videoların yayılma eğilimini inceler. Allocca, her dakika <a id="idIndexMarker-253"/>YouTube’a 48 saatlik video yüklendiğini ve bunun sadece minik bir yüzdesinin kısa sürede milyonlarca izlenme yaratarak hızla yayıldığını söyler.  </p>
			<p class="paragraf">“Peki bu nasıl olur? <a id="idIndexMarker-252"/>Üç şey: trend belirleyiciler, katılan topluluklar ve beklenmedik olma,”<span class="dipp"><a class="_idFootnoteLink" href="#footnote-225-123" id="footnote-225-123-backlink">123</a></span> diye başladı <a id="idIndexMarker-251"/>Allocca. 10 dakikalık sunumunda pazarlamacılara değerli bilgiler sundu ve sunumunu üç alana bölerek içeriği hatırlamayı kolaylaştırdı.  </p>
			<p class="paragraf"><a id="idIndexMarker-250"/>Allocca içeriği üçe bölen tek TED konuşmacısı değildir. Don Norman, tasarımın sizi mutlu etmekteki üç yolunu açıkladı. Tom Wujec beynin anlam yaratmasının üç yolunu anlattı. V.S. Ramachandran beyninizi anlamak için üç ipucu ortaya koydu. Tim <a id="idIndexMarker-249"/>Leberecht markaların kimliklerinin kontrolünü kaybetmesinin üç yolunu anlattı. <a id="idIndexMarker-248"/>Ric Elias uçağı düştüğünde öğrendiği üç şey hakkında konuştu. Mikko <a id="idIndexMarker-247"/>Hypponen dolandırıcıların dijital datanızı çalabileceği üç yöntemi açıkladı. Dan <a id="idIndexMarker-246"/>Ariely Bernie <a id="idIndexMarker-245"/>Madoff skandalından üç akıldışı ders sundu. Hatta “3 Dakikada TED” adında, Arianna <a id="idIndexMarker-244"/>Huffington’dan, New York Times teknoloji köşe yazarı David <a id="idIndexMarker-243"/>Pogue’dan ve ilk üç dakikalık TED konuşmasında izleyiciye ayakkabılarını bağlamanın daha iyi bir yolunu gösteren Terry <a id="idIndexMarker-242"/>Moore’dan atıştırmalık fikirler sunan üç dakikalık bir TED konuşması bile vardır. “Ayakkabı konuşması” 1,5 milyondan fazla kez izlenmiştir. İnsanlar yeni bir şey öğrenmek isterler ve bunun için de fazla beklemek istemezler!  </p>
			<p class="arabaslik_sol"><a id="idIndexMarker-241"/>ÜÇ HİKÂYE YAPISI  </p>
			<p class="paragraf">Üç kuralı ruhuyla, pek çok TED konuşmacısı ve TED’e yaraşır konuşmacı, sunumlarının ana hatlarını belirlemek için <a id="idIndexMarker-240"/>üç hikâye kullanır. İşte bir örnek ve kendi ana hatlarınızı nasıl çizeceğinize dair ayrıntılı bir açıklama:   </p>
			<p class="arabaslik_sol_kucuk"><a id="idIndexMarker-239"/>Eko-Girişimcilik İçin <a id="idIndexMarker-238"/>Üç Hikâye  </p>
			<p class="paragraf">Majora <a id="idIndexMarker-237"/>Carter bütün düşlerin büyüyebileceği bir çevre yaratmak istediğini söyler. Carter, yeşil altyapı ve Güney Bronx, Güney <a id="idIndexMarker-236"/>Chicago ya da New Orleans’ın Ninth Ward gibi yoksul şehir bölgelerini nasıl canlandırabileceği konusunda uzman olarak ünlenmiştir. <a id="idIndexMarker-235"/>Carter’ın, “Varoşları Yeşillendirmek” adlı 2006 TED konuşması, internette yayınlanan ilk TED konuşmalarından biriydi. Dört yıl sonra, Carter <a id="idIndexMarker-234"/>eko-girişimcilik konusunda bir TEDx Midwest sunumu yapmaya davet edildi. Sadece 18 dakikası olduğundan, üç hikâye anlatmaya karar verdi; birbirini tanımayan ama “çok fazla ortak şeyi olan” üç kişinin hikâyeleri.<span class="dipp"><a class="_idFootnoteLink" href="#footnote-225-124" id="footnote-225-124-backlink">124</a></span><span class="CharOverride-10">  </span></p>
			<p class="paragraf">Carter ilk önce, baldan cilt bakım ürünleri yapan bir iş yaratan <a id="idIndexMarker-233"/>Brenda Palms-<a id="idIndexMarker-232"/>Farber’ın hikâyesini anlattı. Palms-Farber, çoğu sabıkalı, “görünüşte iş verilemez” erkek ve kadınları arıcılık ve bal toplama işini yapmak için işe aldı. Ürünleri Whole Foods’ta satılmaktadır. Hepsinden iyisi, işe aldığı insanların yüzde 4’ünden azı hapishaneye geri döner.  </p>
			<p class="paragraf">Carter’ın ikinci hikâyesi Los Angeles’ta, milyonlarca dolarlık asfalt yerine şehir çocukları için çimen ve ağaç dikmeye şehri ikna eden Andy <a id="idIndexMarker-231"/>Lipkis adında bir adam hakkındaydı. Lipkis “daha yaşanır bir şehir için ağaçları, insanları ve teknolojiyi birleştirdi.”  </p>
			<p class="paragraf">Carter’ın son hikâyesinin kahramanı, West Virginia’da memleketi için enerji kaynağı olarak rüzgâr enerjisini tanıtan bir kömür madencisinin kızıydı – Loretta <a id="idIndexMarker-230"/>Lynn değil, Judy Bonds. Carter, Bonds’un planını açıkladıktan sonra sustu ve kötü haberi verdi: “Birkaç ay önce Judy’de <a id="idIndexMarker-229"/>üçüncü aşama akciğer kanseri teşhis edildi. Ve o zamandan beri kanser kemiklerine ve beynine yayıldı. Onun, insanları korumaya çalıştığı şeye yakalanmış olması bana çok garip geliyor. Ama Coal River Mountain Wind hayali onun mirasıdır. Belki o dağın tepesini görmeyebilir. Ama bir tür manifesto ya da bir şey yazmak yerine, bunun olmasını sağlamak için arkasında bir iş planı bırakıyor.”  </p>
			<p class="paragraf">Carter üç hikâyeyi ana bir temayla bağladı: “Hepsi, mevcut pazar taleplerini karşılamak, şimdiki sosyal sorunlarımızı azaltmak ve gelecekte yeni sorunları engellemek için, dolarları yerel ekonomilerimiz aracılığıyla nasıl verimli bir şekilde kanalize edeceklerini anlamıştır.”  </p>
			<p class="paragraf">Üç hikâye. Üç örnek. Carter’ın temasını güçlendiren üç ders.  </p>
			<p class="arabaslik_sol_kucuk">Üç Adımda Bir Mesaj Haritası Oluşturun   </p>
			<p class="paragraf"><a id="idIndexMarker-228"/>“Bir Şeyi 15 Saniyede Nasıl Satarsınız”<span class="dipp"><a class="_idFootnoteLink" href="#footnote-225-125" id="footnote-225-125-backlink">125</a></span> adlı popüler Forbes yazısını ben yazdım. Okurlara mesaj haritası denen, bir satış teklifi ya da sunum için etkili olan bir aracı tanıttım. Bu teknik, içeriğinizi net ve kısa tutmanıza yardım eder, ama Üç Kuralı’nı anlamazsanız işe yaramaz.<a id="idIndexMarker-227"/>  </p>
			<p class="paragraf">Mesaj haritası, fikrinizin görsel olarak bir sayfada sergilenmesidir. İletişim cephaneliğinizin bir kısmını doldurması gereken güçlü bir araçtır. Bir mesaj haritası yaratmak size 15 saniye kadar kısa bir sürede herhangi bir şeyi (bir ürün, hizmet, şirket ya da fikir) satmanızda ya da daha uzun, <a id="idIndexMarker-226"/>18 dakikalık bir sunum için çerçeveyi şekillendirmenizde yardım edebilir. Burada, kazanan bir sunum tasarlamak için mesaj haritası kullanmanın üç adımlık işlemini anlatacağım. Bu alıştırma için, bir bloknota, Word belgesine, PowerPoint slaytına ya da yazı tahtasına ihtiyacınız olacak.   </p>
			<p class="arabaslik_sol_kucuk">Birinci Adım: <a id="idIndexMarker-225"/>Twitter-Dostu Bir Başlık Yaratın   </p>
			<p class="paragraf">4. bölümden hatırlayacağınız gibi başlık, müşterilerinizin sunumun sonunda bilmesini istediğiniz her şeyi kapsayan tek bir mesajdır. Kendinize sorun:   </p>
			<p class="paragraf">“Dinleyicimin (ürünüm, hizmetim, markam, fikrim) hakkında bilmesini istediğim tek önemli şey nedir?” Mesaj haritasının (ya da sayfanın) tepesine bir daire çizin ve içine bu sorunun yanıtını koyun – bu sizin başlığınız. Başlığınızın bir <a id="idIndexMarker-224"/>Twitter mesajına (140 karakter) sığacağından emin olun. Eğer ürününüzü ya da fikrinizi 140 karakter ya da daha azıyla açıklayamıyorsanız yazı tahtasına geri dönün.  </p>
			<p class="arabaslik_sol_kucuk"><a id="idIndexMarker-223"/>İkinci Adım: <a id="idIndexMarker-222"/>Başlığı Üç <a id="idIndexMarker-221"/>Ana Mesajla Destekleyin  </p>
			<p class="paragraf">Bu bölümde daha önce konuştuğumuz gibi, insan zihni kısa bellekte sadece üç parça bilgiyi işleyebilir. Bir sunum taslağını hazırlarken, genel temayı destekleyen üç yan mesaj dahil edin. Dr. Jill’in <a id="idIndexMarker-220"/><a id="idIndexMarker-219"/>“Müthiş İçgörü Darbesi” adında sevilen TED konuşmasını altışar dakika süren üç bölüme ayırdığını hatırlayacaksınız: beynin devre sistemi<a id="idIndexMarker-218"/>, felç günü <a id="idIndexMarker-217"/>ve deneyimin hayat, dünya ve dünyadaki kendi yeri hakkında verdiği içgörü.  </p>
			<p class="resim"><span><img alt="15.jpg" class="_idGenPageitem-17" src="image/15_fmt.jpeg"/></span>  </p>
			<p class="arabaslik_sol_kucuk"><a id="idIndexMarker-216"/>Üçüncü Adım: Üç Mesajı Hikâyeler, İstatistikler ve Örneklerle Güçlendirin  </p>
			<p class="paragraf">Üç yan mesajın her birine madde işareti ekleyin. Bütün hikâyeyi yazmanız gerekmez. Bunun yerine, hikâyeyi anlatmanıza sebep olacak birkaç sözcük yazın. Unutmayın, bütün mesaj haritası bir sayfaya sığmalıdır.  </p>
			<p class="paragraf">İŞLEMİ GÖSTERMEK İÇİN, ŞEKİL 7.1’deki mesaj haritası, Steve Jobs’un <a id="idIndexMarker-215"/><a id="idIndexMarker-214"/>Stanford’da 2005’te yaptığı ünlü diploma töreni konuşması için hazırlanmış bir örnek olabilirdi. Konuşma TED’e uygun şekilde 15 dakika sürer. Tek bir teması vardır, <a id="idIndexMarker-213"/><a id="idIndexMarker-212"/>Twitter-dostu başlık: SEVDİĞİNİZ ŞEYİ YAPIN. Üç bölüme ayrılmıştır (noktaları birleştirin, sevgi ve kayıp, ölüm) ve her bölüm için üç yan nokta vardır. Sonuç, izleyicinin tek bakışta bilmesi gerekenin açık bir görüntüsüdür. Sunum içeriğiniz için bir mesaj haritası yaratmak sunumunuzun çok uzun ya da düzensiz olmadığından emin olmak için etkili ve verimli bir yöntemdir.  </p>
			<p class="resim"><span><img alt="16.jpg" class="_idGenPageitem-4" src="image/16_fmt.jpeg"/></span>  </p>
			<p class="arabaslik_sol">TEDnot  </p>
			<p class="paragraf">KENDİ MESAJ HARİTANIZI OLUŞTURUN. Şekil 7.2’deki boş şablonu kullanırken, sizden 4. bölümde yaratmanızı istediğim başlığı tepedeki balona yerleştirin. Şimdi, üç kuralınız nedir? Başlığı yaratırken düşündüğünüz ürünü, hizmeti, markayı ya da fikri alın ve onu desteklemek için üç nokta yaratın. Noktalarınızı başlık balonunun altındaki üç balona yerleştirin. Son olarak, her kategoride üçlü alt-noktalar yaratabilir misiniz? Yan noktalar, daha önceki bölümlerde konuştuğumuz gibi hikâyeler, örnekler, anekdotlar ya da anlamlı <a id="idIndexMarker-211"/>istatistikler içerebilir. Herhangi bir fikri, ürünü, hizmeti ya da şirketi sunmak için mesaj haritasını kullanabilirsiniz. Bu, kullanacağınız en verimli ve değerli iletişim araçlarından biridir.  </p>
			<p class="arabaslik_sol"><a id="idIndexMarker-210"/>Sır #7: 18 Dakika Kuralına Bağlı Kalın  </p>
			<p class="paragraf">Uzun, karmaşık ve dolambaçlı sunumlar sıkıcıdır; izleyicinizi kaybetmek için kesin bir yöntemdir. <a id="idIndexMarker-209"/>18 dakika kuralı sadece disiplini öğrenmek için iyi bir alıştırma değildir. İzleyicinizi fazla yüklemekten kaçınmak önemlidir. Unutmayın, kısıtlı sunumlar daha çok yaratıcılık gerektirir. Başka deyişle, orada olmayan şey, orada olan şeyi daha da güçlendirir!  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-116-backlink" id="footnote-225-116">116</a>	Larry Smith, Kanada, Waterloo Üniversitesi Ekonomi Profesörü, yazarla sohbetinden, 26 Haziran 2012.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-117-backlink" id="footnote-225-117">117</a>	Amit Agarwal, “Why Are TED Talks 18 Minutes Long?” Digital Inspiration, 15 Şubat 2010, <a href="http://www.labnol.org/tech/ted-talk-18-minutes/12755/"><span class="CharOverride-5">http://www.labnol.org/tech/ted-talk-18-minutes/12755/</span></a> (18 Mayıs 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-118-backlink" id="footnote-225-118">118</a>	Paul E. King, İletişim Araştırmaları Bölümü Profesörü ve Başkanı, yazarla sohbetinden, 3 Aralık 2012.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-119-backlink" id="footnote-225-119">119</a>	Roy Baumeister, Willpower: Rediscovering the Greatest Human Strength, Penguin Books, New York, 2012, s. 48. (Türkçede İrade adıyla Tual Yayınları tarafından yayımlanmıştır.)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-120-backlink" id="footnote-225-120">120</a>	Matthew May, The Laws of Subtraction: 6 Simple Rules for Winning in the Age of Excess Everything, McGraw-Hill, New York, 2012, s. xiv.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-121-backlink" id="footnote-225-121">121</a>	David Christian, Anglo-Amerikan tarihçi ve Rus tarihi biliminsanı, Büyük Tarih isimli disiplinlerarası yaklaşımın yaratıcısı, yazarla sohbetinden, 13 Aralık 2012.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-122-backlink" id="footnote-225-122">122</a>	Neil Pasricha, “Neil Pasricha: The 3 A’s of Awesome”, TED.com, Ocak 2011, <a href="http://www.ted.com/talks/neil_pasricha_the_3_a_s_of_awesome.html"><span class="CharOverride-5">http://www.ted.com/talks/neil_pasricha_the_3_a_s_of_awesome.html</span></a> (19 Mayıs 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-123-backlink" id="footnote-225-123">123</a>	Kevin Allocca, “Kevin Allocca: Why Videos Go Viral”, TED.com, Şubat 2012, <a href="http://www.ted.com/talks/kevin_allocca_why_videos_go_viral.html"><span class="CharOverride-5">http://www.ted.com/talks/kevin_allocca_why_videos_go_viral.html</span></a> (19 Mayıs 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-124-backlink" id="footnote-225-124">124</a>	Majora Carter, “Majora Carter: 3 Stories of Local Eco- Entrepreneurship”, TED.com, Aralık 2010, <a href="http://www.ted.com/talks/majora_carter_3_stories _of_ecoactivism.html"><span class="CharOverride-5">http://www.ted.com/talks/majora_carter_3_stories _of_ecoactivism.html</span></a> (30 Eylül 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-125-backlink" id="footnote-225-125">125</a>	Carmine Gallo, “How to Pitch Anything in 15 Seconds [Video],” Forbes, Leadership, 17 Temmuz 2012, <a href="http://www.forbes.com/sites/carminegallo/2012/07/17/how-to-pitch-anything-in-15-seconds/"><span class="CharOverride-5">http://www.forbes.com/sites/carminegallo/2012/07/17/how-to-pitch-anything-in-15-seconds/</span></a> (11 Nisan 2013 tarihinde erişildi).</p>
				</div>
			</div>
		</div>
	</body>
</html>