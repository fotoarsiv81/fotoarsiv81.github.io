<html xmlns="http://www.w3.org/1999/xhtml">
	<head>
		<title>6</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x6" xml:lang="tr-TR">
		<div class="Basic-Text-Frame">
			<p class="anabaslik ParaOverride-11" id="_idParaDest-1">TEŞEKKÜR  </p>
			<p class="paragraf">İyi bir sunum, önerilerini, görüş ve yeteneklerini ortaya koyan insanlardan oluşan bir ekip gerektirir. Bir kitap yazıp yayımlamak da farklı değildir. Büyük oranda bir ekip çalışmasıdır.   </p>
			<p class="paragraf">St. Martin’s Press’teki ekip gerçekten olağanüstü. Editörüm Matt Martz başından beri konuya olan tutkuma katıldı. Tüm süreç boyunca onunla aynı fikirdeydik. Onun rehberliği, geribildirimleri ve görüşleri, <span class="CharOverride-2">TED Gibi Konuş</span>’u, okurun bilgilendirici, eğitici, ilham verici ve eğlendirici bulacağına inandığım bir anlatı halinde yapılandırmamı sağladı. Bu projeye dair hevesimi paylaşan St. Martin’s Press’teki pek çok kişiye de ayrıca teşekkür etmek isterim.  </p>
			<p class="paragraf">Bu kesinlikle kapsamlı bir liste değil ama şu kişilere de özel bir teşekkür sunmak isterim: Sally Richardson, Dan Weiss, Laura Clark, Michelle Cashman, Mariann Donato, Michael Hoak, Kerry Nordling, Christy D’Agostini ve ayrıca Robert Allen ve Macmillan Audio’daki işine kendini adamış olan ekip.  </p>
			<p class="paragraf">Edebi temsilcim ve New England Publishing Associates’in yöneticisi Roger Williams bir meslektaştan ötedir. Güvenilir bir arkadaş, danışman ve kılavuzdur. Roger, sürekli rehberliğin ve verdiğin ilham için teşekkür ederim.  </p>
			<p class="paragraf">BrightSight Group’taki konuşma temsilcilerim Tom Neilssen ve Les Tuerk özel takdiri hak ediyor. Beni geniş çaplı konferanslar, toplantılar ve etkinliklerde ana sunumlar aracılığıyla fikirlerimi paylaşmaya teşvik ettiler. Onlara harika arkadaşlıkları ve rehberlikleri için sonsuza kadar minnettarım. BrightSight, tutkulu uzmanlardan oluşan olağanüstü bir ekibin çalışmasına dayanır ve her birine ayrı ayrı teşekkür ederim: Cynthia Seeto, Christine Teichmann, Jeff Lykes, Michele DiLisio ve Marge Hennessy.  </p>
			<p class="paragraf">Gallo İletişim’de topluluk yöneticisi olan Carolyn Kilmer TED sunumlarının büyük bir hayranıdır ve araştırmalara hevesle kendini kaptırmıştır. Konuşmaları, konuları ve teknikleri sınıflandırmak için sayısız sunum seyretti. Carolyn’in çalışması, incelememiz gereken fazla sayıdaki malzemeyi yapılandırmamızı sağladı.   </p>
			<p class="paragraf">Her tekniğin arkasındaki derin bilimle özellikle gurur duyuyorum. Bu tekniklerin hepsi etkilidir, çünkü beynin nasıl çalıştığına ve bilgiyi nasıl işleyip hatırladığına dayanır. Arkadaşım Danny Mourning bir avukat ve iletişim alanında lisansüstü araştırma asistanlığı yapmıştır. Danny yankı tahtası görevi görüyordu ve beni doğru yönlendirip araştırma profesörleriyle doğrudan temasa geçirdi ya da bana ilgili konularda yeni akademik araştırmaları tanıttı. Danny’nin fikirlerin iletilmesine dair inanılmaz bir tutkusu var ve ona içgörüsü için teşekkür ederim.  </p>
			<p class="paragraf">En önemli takdir eşim Vanessa Gallo’ya ayrılmalı. Vanessa bu kitabın içeriğini desteklemek için yorulmadan çalıştı. Yoğun araştırmalar yaptı, teslim öncesinde taslağı düzeltti ve saatler boyunca pek çok TED sunumu izledi. Yazma ve düzeltideki uzmanlığı paha biçilmezdir. Vanessa’nın San Francisco State Üniversitesi’nde psikoloji eğitmeni olarak geçmişi de konuşmacıların beden dilleri, jestleri ve sözlü sunumlarını analiz etmemizde faydalı oldu. Vanessa’nın bu konuya olan değişmez inancı ve bu fikirlerin değeri, her gün tutkumu ve hevesimi körükledi. İşimizin yönetimi ve kızlarımız Josephine ve Lela’nın bakımını nasıl idare ettiği beni aşıyor. Fakat o her şeyi ustalıkla yapar. O gerçekten benim ilham kaynağım.  </p>
			<p class="paragraf">Desteklerinden dolayı aileme özel teşekkürler: Tino, Donna, Francesco, Nick, Ken ve Patty. Annem Giuseppina’nın, bana inanç, cesaret ve azmi öğreten, aramızdan ayrılan babam Franco’yla birlikte kalbimde her zaman özel bir yeri olacaktır.</p>
		</div>
	</body>
</html>