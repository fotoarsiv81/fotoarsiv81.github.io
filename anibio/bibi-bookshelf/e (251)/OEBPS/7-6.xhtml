<html xmlns="http://www.w3.org/1999/xhtml">
	<head>
		<title>7-6</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x7" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas3" id="_idParaDest-8">4  </p>
			<p class="anabas1">Bana Yeni Bir Şey Öğretin  </p>
			<p class="paragbos">  </p>
			<p class="paragraf">Size anlatacağım şeyler, ben okula giderken kitaplarımda yoktu.  </p>
			<p class="paragraf ParaOverride-20">– ROBERT BALLARD, TİTANİK KÂŞİFİ, TED 2008  </p>
			<p class="paragbos">  </p>
			<p class="paragraf">DERİN DENİZ KÂŞİFİ ROBERT BALLARD, TED izleyicisini, yüzde 72’si okyanusun altında olan bir gezegeni keşfetmek için 17 dakikalık bir geziye götürdüğünde, “Kıtaların üstündeki bütün kaynakları Paskalya <a id="idIndexMarker-738"/>Tavşanı’nın getirdiğini düşünmek gerçekten saflık olur,”<span class="dipp"><a class="_idFootnoteLink" href="#footnote-225-61" id="footnote-225-61-backlink">61</a></span> dedi. Ballard keşif heyecanını sever, özellikle insanın sınırlarını zorlayan gizemlerin peşinden koşmayı. Zorlukları da sever ve bana TED’den hoşlandığını, çünkü hikâye anlatmada en iyilerle yarıştığını söyledi.  </p>
			<p class="paragraf">Ballard çağımızın en cesur kâşiflerinden biridir. 1985’te Boston’un 1000 mil kadar doğusunda, o zaman bir deniz istihbarat subayı olan Ballard, Atlantik yüzeyinin iki buçuk mil altında Titanik’in batığını keşfetti. Titanik’in keşfi <a id="idIndexMarker-737"/>Ballard’ın en ünlü keşif seferidir ama aslında dünyamızın çoğunu oluşturan madde hakkında yeni bir şey öğrenmek için 120 denizaltı keşfi yürütmüştür. Ballard bana bir sunumda –TED ya da sınıfta– amacının bilgilendirmek, eğitmek ve ilham vermek olduğunu söyledi. “Bir sınıfa girdiğinizde iki işiniz vardır: birisi öğretmek, diğeri gerçek arayışına katılmak için sınıftan adam toplamak,”<span class="dipp"><a class="_idFootnoteLink" href="#footnote-225-62" id="footnote-225-62-backlink">62</a></span> der Ballard.<a id="idIndexMarker-736"/>  </p>
			<p class="paragraf">Sunumunda, izleyiciyi şu soruyla zorladı: Neden okyanusları ihmal ediyoruz? Ballard, NASA’nın bir yıllık bütçesinin Ulusal Okyanus ve Atmosfer İdaresi’nin (NOAA) bütçesini 1600 yıl boyunca karşılayacağını söyledi – bu, Ballard’ın açıkladığı pek çok ilginç içgörü, gerçek ve gözlemlerden sadece biri. Diğerleri arasında:  </p>
			<ul>
				<li class="paragraf ParaOverride-13">Konuşacağımız her şey, yüzde birin onda biri kadar anlık bir bakışı temsil eder, çünkü bütün gördüğümüz bu kadardır.  </li>
				<li class="paragraf ParaOverride-13">Amerika Birleşik Devletleri’nin yüzde ellisi denizin altındadır.  </li>
				<li class="paragraf ParaOverride-13">Dünyadaki en büyük sıradağ okyanusun altındadır.  </li>
				<li class="paragraf ParaOverride-13">Gezegenimizin çoğu sonsuz karanlıktadır.  </li>
				<li class="paragraf ParaOverride-13">Canlı bolluğunu, var olmaması gereken bir dünyada keşfettik.  </li>
				<li class="paragraf ParaOverride-13">Derin deniz, karadaki bütün müzelerin toplamından daha çok tarih içerir.  </li>
			</ul>
			<p class="paragraf">Sunumunun sonuna yakın, Ballard, hayretten ağzı açık, gözleri büyümüş bir genç kızın fotoğrafını gösterdi. “İstediğimiz bu,” dedi Ballard. “Bu futbol ya da basketbol maçı izleyen bir genç kız değil. Binlerce mil öteden keşfi canlı izliyor ve gördüğü şeyi henüz kavrıyor. Eğer ağızları açık bırakırsanız, insanları bilgilendirebilirsiniz. O akla çok fazla bilgi sokabilirsiniz, tam olarak alıcı modundadır.” Ballard ayakta alkışlandı. Ballard’ın 2008 TED sunumu ilgi çeker, bilgilendirir ve ilham verir, çünkü insanların dünyaya farklı bakmasını sağlar – yukarıdan değil, aşağıdan.  </p>
			<p class="arabaslik_sol"><a id="idIndexMarker-735"/><a id="idIndexMarker-734"/>Sır #4: Bana Yeni Bir Şey Öğretin  </p>
			<p class="paragraf">İzleyicinize tamamen yeni, farklı paketlenmiş ya da eski bir problemi çözmenin taze ve yeni bir yolunu sunan bir bilgi aktarın.  </p>
			<p class="paragraf"><span class="CharOverride-11">Neden işe yarar:</span> İnsan beyni yeniliği sever. Bir sunumda tanıdık olmayan, alışılmamış ya da umulmadık bir unsur izleyicinin ilgisini çeker, onları daha önce yerleşmiş kavramlardan silkeler ve çabucak, dünyaya yeni bir bakış kazandırır.  </p>
			<p class="arabaslik_sol">JAMES CAMERON’UN “DOYMAK BİLMEZ” MERAK DUYGUSU  </p>
			<p class="paragraf"><a id="idIndexMarker-733"/>Ballard’ın Titanik keşfi olmasa, tüm zamanların en başarılı filmlerinden biri yapılmayacaktı. “<a id="idIndexMarker-732"/>Merak, sahip olduğunuz en önemli şeydir,”<span class="dipp"><a class="_idFootnoteLink" href="#footnote-225-63" id="footnote-225-63-backlink">63</a></span> dedi <a id="idIndexMarker-731"/>Cameron 2010 Şubatı’nda TED izleyicisine. “Hayal gücü aslında bir gerçekliği ortaya çıkarabilen bir güçtür.”  </p>
			<p class="paragraf">Cameron, izleyiciye, <a id="idIndexMarker-730"/>Terminator, Titanik ve Avatar gibi gişe rekorları kıran filmlerin yönetmeninden beklenmeyen şeyler anlattı. Film yapımı hakkında az, yaratıcılık, keşif, yenilik ve liderlik hakkındaysa çok konuştu.  </p>
			<p class="paragraf">Okyanusları keşfetmek, Cameron’un hayal gücünü dalgıç olarak sertifika aldığı on beş yaşından beri tutuşturmuştu. Titanik’i yaptığı zaman, bunu stüdyolara “Romeo ve Juliet bir gemide” diye sunduğunu açıkladı. Ancak Cameron’un gizli bir amacı vardı:  </p>
			<p class="paragbos">  </p>
			<p class="paragraf ParaOverride-18">Yapmak istediğim şey, Titanik’in asıl batığına dalmaktı. Filmi bunun için yaptım. Ve gerçek bu. Tabii stüdyo bunu bilmiyordu. Ama onları ikna ettim. “Batığa dalacağız. Sahiden filme çekeceğiz. Bunu filmin açılışında kullanacağız. Bu gerçekten önemli olacak. Büyük bir pazarlama kancası olacak,” dedim. Onları bir keşfi finanse etmeye ikna ettim. Çılgınlık gibi geliyor. Ama bu yine, hayal gücünüzün bir gerçeklik yaratması temasına dayanır. Çünkü altı ay sonra kendimi bir Rus denizaltısında, kuzey Atlantik’in iki buçuk mil derininde, bir pencereden gerçek Titanik’e bakarken buldum ve biz bu gerçekliği sahiden yarattık. Bir film değil, HD değil – gerçek.<span class="dipp"><a class="_idFootnoteLink" href="#footnote-225-64" id="footnote-225-64-backlink">64</a></span>   </p>
			<p class="paragbos">  </p>
			<p class="paragraf"><a id="idIndexMarker-729"/>Cameron’un filmlerinin, özellikle Titanik’in hayranıyım. Evet, Rose, Umut Elması’nı gemiden denize atıp da tema müziği çalmaya başlayınca hâlâ gözüm yaşarır. Böyle filmlere bayılırım. Filmin konusu hakkında çok şey bilsem de, Cameron bana, kendi potansiyelini tam <a id="idIndexMarker-728"/>olarak keşfetmek isteyen herkes için önemli bir ders içeren <a id="idIndexMarker-727"/>ilginç bir <a id="idIndexMarker-726"/>anekdota sarılmış yeni bir şey öğretti. Böyle yaparak izleyicisine sunumunun kalanını dinlemek için bir sebep ve ilham verdi. Yönetmen, izleyicisine, tıpkı film stüdyosuna yaptığı gibi “kanca attı”.  </p>
			<p class="paragraf">İnsanlar doğal kâşiflerdir. Cameron gibi, çoğumuzun aramak, öğrenmek, keşfetmek için doymak bilmez bir arzusu vardır. Anlaşılan, bu şekilde donanımlanmışız.  </p>
			<p class="paragbos">  </p>
			<p class="paragic">Bazı anketlere göre, insanlar topluluk önünde konuşmaktan, ölmekten daha çok korkarmış. Robert Ballard’a onu hangisinin daha çok endişelendirdiğini sordum: Küçücük, klostrofobik bir denizaltıyla okyanusta 2,5 mil derine dalmak mı, yoksa 18 dakikalık bir sunum yapmak mı? Derin denizde neredeyse ölmenin çok daha kötü olduğunu söyledi! Bir daha izleyici önünde gergin hissettiğinizde bunu hatırlayın. Jerry Seinfeld’in bir kez dediği gibi, tabuttaki kişi olmak yerine methiyeyi sunan kişi olmayı tercih edersiniz.  </p>
			<p class="arabaslik_sol">ÖĞRENMEK KEYİF VERİCİDİR  </p>
			<p class="paragraf">Müzisyen <a id="idIndexMarker-725"/>Peter Gabriel 2006’da bir TED konferansına katılmıştı ve bir film yapımcısına, “Yeni ve ilginç fikirler duymak beni sarhoş etti,” demişti. Şaka yapmıyordu. Öğrenmek bağımlılık yapar, çünkü <a id="idIndexMarker-724"/>coşku doludur. Ayrıca insan evrimi için gereklidir.  </p>
			<p class="paragraf">Eski bir sorunu çözmek için yeni ya da alışılmamış bir yöntem sunduğunuzda, milyonlarca yıllık adaptasyondan yararlanıyorsunuz. Eğer ilkel insan <a id="idIndexMarker-723"/>meraklı olmasaydı, uzun zaman önce neslimiz tükenirdi. Washington<a id="idIndexMarker-722"/> Üniversitesi Tıp Fakültesi’nde gelişimsel moleküler biyolog John Medina’ya göre şimdiye kadar yaşamış tüm canlı türlerinin bugün nesli tükenmiştir. İnsan beyni, zorlu çevreye uyum sağlayıp hayatta kalabilmiştir. “Çevrenin acımasızlığını yenmek için iki yol vardır: Daha güçlü olabilirsiniz ya da daha akıllı olabilirsiniz. Biz ikincisini seçtik,”<span class="dipp"><a class="_idFootnoteLink" href="#footnote-225-65" id="footnote-225-65-backlink">65</a></span> der Medina.  </p>
			<p class="paragraf">Medina, bizlerin bilmeye ve öğrenmeye bastırılamaz bir ihtiyacı olan doğal kâşifler olduğumuzu söyler. “Bebekler dünyayı anlamak için derin bir arzuyla ve onları saldırganca keşfetmeye iten sürekli bir merakla doğar. Keşfe olan bu ihtiyaç, deneyimlere o kadar sıkı sıkıya ilmeklenmiştir ki, kimi biliminsanları buna dürtü demiştir, tıpkı açlık, susuzluk ve cinselliğin bir dürtü olması gibi.”<span class="dipp"><a class="_idFootnoteLink" href="#footnote-225-66" id="footnote-225-66-backlink">66</a></span> Medina’ya göre, yetişkinliğe erdiğimizde “bilgiye susuzluğumuz” geçmez.  </p>
			<p class="paragraf"><a id="idIndexMarker-721"/>Ballard ve <a id="idIndexMarker-720"/>Cameron gibi konuşmacılar denizin derinliklerinden bir bardak bilgiyle susuzluğumuzu giderir. İzleyiciniz bilgiye açtır, konuya hafif bir ilgileri olsa bile. Onlara gündelik hayatlarında kullanabilecekleri yeni bir şey öğreterek konuyu ilişkilendirirseniz, siz de kanca atmış olursunuz.  </p>
			<p class="paragraf">Dünyanın en büyük bilgisayar mikroişlem üreticisi olan <a id="idIndexMarker-719"/>Intel’le çalışmalarımda, onlardan teknolojilerini günlük hayatımıza bağlamalarını isterim. Örneğin Intel “Turbo Boost” adında, tanım olarak “işlemcinin, merkezi işlem biriminin saat vurum sıklığının dinamik kontrolu aracılığıyla taban işletim frekansının üstünde çalışmasını sağlayan” bir teknoloji sundu. Anladınız mı? Bu tanım belki size hiçbir şey ifade etmez ve büyük olasılıkla sizi koşup içinde Intel çipi olan bir dizüstü ya da masaüstü bilgisayar almaya teşvik etmez. Peki ya, “<a id="idIndexMarker-718"/>Intel’e özel Turbo Boost teknolojisi, bilgisayarınızda yaptığınız şeyi (oyun oynamak, video seyretmek) not eder ve performansı, ihtiyacınız olduğunda hızınızı artırmaya ve <a id="idIndexMarker-717"/>ihtiyacınız olmadığında azaltmaya ayarlayarak bilgisayarınızın pil ömrünü uzatır,” desem? İkinci tanım size ürünün hayatınızı nasıl iyileştireceğini göstererek yeni bir şey öğretir ve bu yüzden işe yaramıştır. Bir Intel sözcüsü ne zaman ikinci tanımı kullansa –teknolojiyi günlük hayatlarımıza bağlayarak– basında alıntılanmıştır. Teknik tanımı, bir muhabir ya da blogcu tarafından hiç değilse bile çok ender kullanılmıştır.  </p>
			<p class="arabaslik_sol">BEYNİNİZİN DOĞAL “<a id="idIndexMarker-716"/>KAYDET TUŞU”  </p>
			<p class="paragraf">Northwestern’de yardımcı profesör olan <a id="idIndexMarker-715"/>Martha Burns, sinirbilimin, eğitimcilerin daha iyi birer öğretmen olmalarını sağladığına inanır. Burns’un içgörüleri, öğrenmekten neden keyif duyduğumuzu da açıklar. Yeni bir şey öğrenmek beyinde uyuşturucu ve kumarla aynı ödül alanlarını harekete geçirir. “Neden bazı öğrencileriniz öğrettiğiniz bilgiye tutunurken diğerleri tutunmaz, sorusuna yanıtın büyük kısmı, <a id="idIndexMarker-714"/>beyinde bir çocuğun (ya da bir yetişkinin) bilgiyi saklaması için bulunması gereken küçük bir kimyasalla ilgilidir. Bu kimyasalın adı ‘dopamin’dir.”<span class="dipp"><a class="_idFootnoteLink" href="#footnote-225-67" id="footnote-225-67-backlink">67</a></span><span class="CharOverride-10">  </span></p>
			<p class="paragraf">Dopamin güçlü bir kimyasaldır. Yeni bir ilişki bunun birazını tetikleyebilir (ve bir süre sonra yatışır, terapistler bu yüzden evlilikte birkaç yıl sonra heyecanı canlı tutma yolları bulmayı önerirler). Bir video oyununun bir sonraki seviyesine yükselmek <a id="idIndexMarker-713"/>dopamini artırabilir, bir kumar makinesinde bozuk para şıkırtısını duymanın ve hatta bir çekimlik kokainin yapabileceği gibi.   </p>
			<p class="paragraf">Uyuşturucu ve kumar yapay tetikleyicilerdir ve ciddi sonuçlara yol açabilirler. Bu zihinsel keyif halini elde etmenin daha az zararlı yolları yok mudur? Elbette vardır. Burns’a göre insanlar yeni ve heyecanlı bir şey öğrenince de dopamin salgılanır – iyi hissetmenin çok daha sağlıklı bir yolu! “Çoğu öğrenciniz ve bizim gibi çoğu yetişkin için yeni şeyler öğrenmek bir maceradır, ödüllendiricidir ve beyinde o yeni bilgiyi saklamamız için <a id="idIndexMarker-712"/>dopamin seviyesi artar,”<span class="dipp"><a class="_idFootnoteLink" href="#footnote-225-68" id="footnote-225-68-backlink">68</a></span> diye yazar <a id="idIndexMarker-711"/>Burns. “Dopamini beyindeki ‘kaydet tuşu’ diye anarım. Bir etkinlik ya da deneyim sırasında dopamin mevcut olduğunda onu hatırlarız; yoksa hiçbir şey akılda kalmaz gibi görünür.”  </p>
			<p class="paragraf">Bir sonraki mantıksal soru: “Dopamini nasıl artırırım?” Burns için yanıt dikkat çekici derecede basit ve düzdür: Bilgiyi yeni ve heyecan verici kılın. Örneğin, der Burns, en iyi öğretmenler her zaman bilgiyi iletmenin yeni yollarını düşünür. “Bu yüzden okulunuza yeni kitaplar geldiğinde hoşunuza gider –yenilik, bilgiyi yeni bir yöntemle <a id="idIndexMarker-710"/><a id="idIndexMarker-709"/>öğretmenizi sağlar– bu da sizde ve öğrencilerde heves yaratır... Bir sınıfta <a id="idIndexMarker-708"/>yeniliği artırırsanız öğrencilerinizin dopamin seviyesini artırırsınız... Dopamin bağımlılık yaratabilir – öğretmenler olarak amacımız, öğrencilerimizin öğrenmeye bağımlı olmasını sağlamaktır.”<span class="dipp"><a class="_idFootnoteLink" href="#footnote-225-69" id="footnote-225-69-backlink">69</a></span><span class="CharOverride-10">  </span></p>
			<p class="paragraf">Dopamin bağımlılık yapar. Şimdi ilham ve teşvik veren heyecanlı sözleri duyunca neden keyif duyduğumu biliyorum. Birkaç yıl boyunca Kaliforniya’da Bakersfield kasabasında erkek kardeşime ve birkaç arkadaşa bütün gün süren derslerde eşlik ettim. <a id="idIndexMarker-707"/>Bakersfield İş Konferansı yılda bir yapılıyordu. Biletler pahalı, yol uzundu ama konuşmacılar her doların ve her dakikanın hakkını verdiler.  </p>
			<p class="paragraf">Bakersfield konferansında, TED gibi, konuşmacılara 20 dakikadan fazla izin verilmiyordu. Konuşmacılar, politika, işletme ve sanat alanlarındandı. Kimileri ünlüydü (örneğin Ronald <a id="idIndexMarker-706"/>Reagan, <a id="idIndexMarker-705"/>Mihail Gorbaçov, Rudy <a id="idIndexMarker-704"/>Giuliani, Steve <a id="idIndexMarker-703"/>Wynn, Wayne <a id="idIndexMarker-702"/>Gretzky) ve diğerleri daha az tanınıyordu. Ama hepsi izleyiciye yeni ve alışılmamış bir şey –eski sorunlara yeni bakış açıları– öğretme yeteneklerinden dolayı seçilmişti. Her konferansın sonunda eve uzun, beş saatlik araba yolculuğunu yaparken kendimi dünyayı fethedebilirim gibi hissediyordum. Yeni bir şey öğrenmeye bağımlı olmuştum. Öğrenmek kabul etmekte sakınca görmediğim bir bağımlılık. Doğrusu, bunu kutluyorum.  </p>
			<p class="arabaslik_sol">BİR İSTATİSTİKÇİ DÜNYA GÖRÜŞÜNÜZÜ YENİDEN ŞEKİLLENDİRİYOR  </p>
			<p class="paragraf">Hans <a id="idIndexMarker-701"/>Rosling, TED’ciler arasında bir rock yıldızıdır. TED 2006’daki sunumu büyük ilgi toplamış ve onu internette bir “viral” sansasyona dönüştürmüştü. Rosling’in 18 dakikalık videosu beş milyondan fazla kez izlenmiştir. Müzisyen Peter <a id="idIndexMarker-700"/>Gabriel bunu en sevdiklerinden biri –en “şaşırtıcı” TED konuşması– olarak adlandırır. Oyuncu Ben <a id="idIndexMarker-699"/>Affleck de, “Hans dünyadaki en yaratıcı ve eğlendirici istatistikçi!” demiştir ve aynı fikirdedir. AOL/Time Warner’in (America Online Time Warner) eski CEO’su Steve <a id="idIndexMarker-698"/>Case de bunu en “unutulmaz” üç konuşmadan biri olarak değerlendirir. TED, Bill <a id="idIndexMarker-697"/>Gates’e en sevdiği konuşmaların hangileri olduğunu sorduğunda seçemeyeceği kadar çok olduğunu söyledi. Fakat açıkça en sevdiği Rosling’inkiydi. Rosling başarılıdır, çünkü sunumunun başlığının önerdiği gibi, “dünya görüşünüzü yeniden şekillendiren” istatistiklerle çıkar izleyicinin karşısına. Bilgiyi daha önce kimsenin görmediği şekillerde sunar.  </p>
			<p class="paragraf">Rosling, Stokholm, İsviçre’de küresel sağlık ve yoksulluk eğilimlerini inceleyen bir sağlık profesörüdür. Doğrusu, çoğu araştırmacının elinde bu veriler sıkıcı olurdu. Rosling istatistiği hayata geçirmek için gelişimine katkıda bulunduğu yazılımı kullanır – <a id="idIndexMarker-696"/>Gapminder. Gapminder’ın sitesine göre, yazılım “istatistiğin güzelliğini, sıkıcı rakamları dünyayı anlamlı kılan zevkli animasyonlara dönüştürerek ortaya çıkarır.”  </p>
			<p class="paragraf">Rosling sunumunun üçüncü dakikasında, rasgele baloncuk kümeleri –bazıları küçük, bazıları ötekilerden çok daha büyük– içeren bir şema gibi görünen bir slayt gösterir. Rosling, öğrencilerinden “Batı dünyası” ve “üçüncü dünya”yı tanımlamalarını istediğinde, “Batı dünyasında insan ömrü daha uzun ve aileler daha küçüktür. Üçüncü dünyada ömür daha kısa ve aileler daha geniştir,” diye yanıtladıklarını açıklar.<span class="dipp"><a class="_idFootnoteLink" href="#footnote-225-70" id="footnote-225-70-backlink">70</a></span> Rosling bu efsaneyi dramatik olarak çürütmüştür.  </p>
			<p class="paragraf">Rosling grafiğin X eksenine doğurganlık (her ülke için 1962’ye kadar dayanan verilerle kadın başına düşen çocuk sayısı) oranlarını koydu. Y ekseninde doğumda beklenen yaşam süresini (eksenin dibinde 30 yaş, tepesinde 70) gösterdi. 1962’de sol tepeye yakın yerde çok net bir büyük baloncuklar kümesi vardı, daha sanayileşmiş ülkelerde küçük aileler ve daha yüksek yaşam süresi. Sağ dipte de, gelişmekte olan ülkeleri daha büyük aileler ve daha kısa yaşam <a id="idIndexMarker-695"/>süresiyle temsil eden kayda değer büyük baloncuklar vardı.  </p>
			<p class="paragraf">Daha sonra olan şey hayret verici, yeni ve seyretmesi eğlenceliydi. Rosling 1962’den, verilerin bulunduğu son yıl olan 2003’e kadar dünyadaki dinamik değişiklikleri göstermek için animasyonu hareketli hale getirdi. Baloncuklar yer değiştirip ekranda hızla zıpladıkça Rosling değişimleri, hokey maçı anlatan bir spor muhabiri gibi anlattı:  </p>
			<p class="resim"><span><img alt="12.jpg" class="_idGenPageitem-14" src="image/12_fmt.jpeg"/></span>  </p>
			<p class="paragraf ParaOverride-18">İşte. Orayı görebiliyor musunuz? Çin orada, daha iyi sağlığa doğru ilerliyor, gelişiyor. Bütün yeşil Latin Amerika ülkeleri küçük ailelere doğru gidiyor. Buradaki sarılar Arap ülkeleri ve onların daha büyük aileleri var, ama onlar – hayır, daha uzun ömür ama daha <a id="idIndexMarker-694"/>büyük aile<a id="idIndexMarker-693"/> değil. Afrikalılar şu aşağıdaki yeşiller. Onlar hâlâ burada. Bu Hindistan. Endonezya çok hızlı gidiyor. (Kahkahalar) Ve burada 80’lerde Bangladeş hâlâ Afrika ülkeleri arasında. Ama şimdi Bangladeş – 80’lerde olan bir mucizedir: İmamlar aile planlamasını teşvik etmeye başlar. O köşeye geçerler. Ve 90’larda Afrika ülkelerinde ortalama yaşam süresini aşağı çeken korkunç HIV salgını var ve kalan herkes yukarı köşeye çıkıyor, orada uzun ömür, küçük aile ve yepyeni bir dünya var.<span class="dipp"><a class="_idFootnoteLink" href="#footnote-225-71" id="footnote-225-71-backlink">71</a></span><span class="CharOverride-10">  </span></p>
			<p class="paragbos">  </p>
			<p class="paragraf">Rosling yepyeni bir dünya ve küresel nüfus eğilimlerine yepyeni bir bakış ortaya koymuştu. İzleyicisi gülüyor, tezahürat ediyordu ve sonunda merakı uyanmıştı.  </p>
			<p class="paragraf">2012 yılında <a id="idIndexMarker-692"/>TIME dergisi Rosling’i, büyük ölçüde, internette milyonlarca kişinin izlediği, patlayarak yayılan TED konuşmasının popülerliği sayesinde dünyadaki en etkili kişilerden birisi olarak adlandırmıştı. TIME’a göre, Rosling “ciddi önemde bir etkinliğin öncüsüdür: bilimin halk tarafından anlaşılmasını geliştirme etkinliği.”<span class="dipp"><a class="_idFootnoteLink" href="#footnote-225-72" id="footnote-225-72-backlink">72</a></span><span class="CharOverride-10">  </span></p>
			<p class="paragraf">Çoğu biliminsanı istatistikleri feci sıkıcı sunumlarla verir. Rosling, karmaşık istatistikleri, 18 dakikayı bırakın, her ne uzunlukta olursa olsun tekrar tekrar seyretmek istediğim biçimde sunan ilk <a id="idIndexMarker-691"/>biliminsanlarından biridir. Çok iyi fikirler bile, eğer etkili paketlenmemişse izleyiciye ilham veremez. Kimsenin topluluk önünde konuşma için “sosyal beceri” deyip geçmesine izin vermeyin. Rosling, içeriğini yeni bir yöntemle paketlemeseydi teknik verilerinin bir değeri olmazdı.  </p>
			<p class="paragraf">Bazen sunduğunuz veriler dünyayı sarsar nitelikte ya da izleyiciye tamamen yabancı olmayabilir ama bu onları yeni bir yöntemle sunamayacağınız anlamına gelmez. <a id="idIndexMarker-690"/>SanDisk’te yöneticileri yıllık yatırımcı günleri için hazırlıyordum (SanDisk, dijital kameranız, MP3 çalar, iPad ya da tabletiniz ve artarak dizüstü bilgisayarlarınızın hafızası için gereken, taşınabilir belleğin dünyanın en önde gelen üreticisidir). Yatırımcılar en zor izleyicilerdendir. Rakamlar (tercihen olumlu olanlar), teknik bilgiler ve büyüme stratejileri duymak isterler. Ayrıca tonlarca sunum izlerler ve bunların çoğu kuru, kafa karıştırıcı ve sıkıcıdır.  </p>
			<p class="paragraf">Sözünü ettiğim bu sunumda bir kıdemli başkan yardımcısı, bir oda dolusu analiste tamamen yeni olmayan bazı verilerle (yüksek kapasite hafıza kartlarının büyüyen satışları) başlamak istedi. Bu durumda yepyeni veriler sunması gerekmiyordu ama onları yeni bir yöntemle sunması gerekiyordu. Analistler kuru grafikler bekler, bu yüzden yönetici kişisel olmaya ve konuşmasına biraz duygu katmaya karar verdi. Kendisinin bir dijital fotoğraf meraklısı olduğunu ve evde neredeyse hepsi SanDisk kartlarına kayıtlı 80.000 dijital fotoğraf koleksiyonu olduğunu söyledi. Lise yaşındaki kızlarının spor yaparken resimlerini göstererek, bu anılar için SanDisk kartlarından başka bir şeye güvenmeyeceğini açıkladı. Ayrıca panoramik manzara fotoğrafları çekmeyi seviyordu ve çektiği fotoğraflardan birkaçını gösterdi. Analistlere panoramik fotoğrafların geleneksel bir fotoğraftan on kez daha fazla hafıza kapasitesi, “SanDisk için on kez daha fazla fırsat” gerektirdiğini söyledi. Doğaları gereği, finansal sunumların tablolar, grafikler ve şekiller içermesi gerekir, ama bu, izleyicinizi malzemenin nasıl sunulacağına dair yerleşik kanılardan uzaklaştıracak bir biçimde bilgiyi sunamayacağınız anlamına gelmez.  </p>
			<p class="paragraf">Az önce anlattığım yönetici, verileri canlandırmak için çok kişisel hikâyeler kullandı ve bunları sunumunun temasına bağladı. O gün konuşan sekiz kişiden her biri sunumlarını aynı şekilde yaptı – ya yatırımcıların bilmediği tamamen yeni bir şey ortaya çıkararak ya da tanıdık bir bilgiyi tanımadık bir şekilde paketleyerek. Sunumların kalitesini “zayıf”tan “mükemmel”e beş puanlık bir ölçekte değerlendirmeleri istenince, yanıtlayanların neredeyse yüzde 100’ü sunumların “çok iyi” ya da “mükemmel” olduğunu söyleyerek etkinliği, yatırımcıların bütün yıl gördüğü en başarılı durum değerlendirme toplantıları arasına soktu.  </p>
			<p class="arabaslik_sol">BİR İÇEDÖNÜK KABUĞUNDAN ÇIKIYOR  </p>
			<p class="paragraf">İçedönük Susan <a id="idIndexMarker-689"/>Cain, milyonlarca TED izleyicisine <a id="idIndexMarker-688"/>yalnızlığın gücü hakkında yeni bir şey öğretmek için kabuğundan çıktı. TED, hayatlarının sunumunu yapan dünyanın en büyük zihinlerini kutlar, fakat TED konuşmacısı Susan <a id="idIndexMarker-687"/>Cain “çok iyi bir konuşmacı olmak ile çok iyi fikirleri olmak arasında sıfır bağıntı” olduğunu savunur.<span class="dipp"><a class="_idFootnoteLink" href="#footnote-225-73" id="footnote-225-73-backlink">73</a></span> Bu tek ifadeyle Cain, o gün izleyiciler içindeki birçok kişiyi, dışadönük, sosyal ve konuşkan kişilerin liderliği ele geçirdiğine dair algılarını sorgulamaya zorladı. “Tarihteki bazı dönüştürücü liderlerimiz içedönüklerdi.”  </p>
			<p class="paragraf">Cain beyin fırtınası, grup dinamikleri, “kitle-kaynak” çözümleri gibi işbirliğine dayalı yöntemleri teşvik eden toplumlarda, yaratıcılığın gelişiminde yalnızlığın hayati bir bileşen olduğuna dair ikna edici bir sav öne sürer. “İçedönüklere kendileri olmak için ne kadar özgürlük verirsek, problemler karşısında vardıkları çözümler o kadar eşsiz olacaktır.”  </p>
			<p class="paragraf">Cain’in kitabı <a id="idIndexMarker-686"/>Sakinler <a id="idIndexMarker-685"/>de Kazanır bir çoksatar oldu ve TED konuşması dört milyondan fazla kez izlendi. “İçedönükler, dünyanın size ve taşıdığınız şeylere ihtiyacı var. Bu yüzden size mümkün olan yolculukların en iyisini ve alçak sesle konuşma cesaretini diliyorum.”  </p>
			<p class="paragraf">Cain başarılı bir konuşmacıdır, çünkü bizi dünyaya farklı bakmaya zorlar. Gazetecilik kariyerimde ve sonra bir yönetici iletişim koçu olarak, kaç kez, “Konum sıkıcı,” ya da “Yaptığım şey o kadar ilginç değil,” ya da “Sunumuma ilgi göstermiyorlar, çünkü bunları daha önce duydular,” sözlerini duyduğumu bilmiyorum. Belki izleyiciniz verdiğiniz bilginin bir kısmını daha önce duymuştur, ama sizin bildiğinizi bilmezler ve verinin ya da bilginin yerine oturmayan bir türünü görmüş olabilirler. Onlara daha önce bilmedikleri tek bir şey öğretebilirseniz dikkatlerini çekersiniz.  </p>
			<p class="paragraf">Steve <a id="idIndexMarker-684"/>Case ortağıyla AOL’i kurduğunda modern internetin öncüsü oldu. Çok akıllı biridir. Ayrıca Forbes’in Amerika’nın en zengin kişiler listesinde 258. sırada gelecek kadar varlıklıdır. En sevdiği TED konuşmaları sorulduğunda Case, Cain’in konuşmasının “unutulmaz” olduğunu ve kendi en iyi 10 listesinde olduğunu söylemişti. Revolution yatırım şirketinin başkanı ve CEO’su olarak Case, daha iyi yatırım kararları almasını sağlayacak yeni içgörülere açıktır. “Revolution dünyayı değiştiren insanlara ve fikirlere yatırım yapar. Büyük şirketler kurmak, sadece sermaye değil, yetenek ve tutku gerektirir.”<span class="dipp"><a class="_idFootnoteLink" href="#footnote-225-74" id="footnote-225-74-backlink">74</a></span> Ve <a id="idIndexMarker-683"/>Cain, <a id="idIndexMarker-682"/>Case’in dünyaya yeni bir şekilde bakmasını sağlamıştır.  </p>
			<p class="paragraf">Varlıklı bir risk sermayedarına ya da belli bir alanda sizden daha akıllı olduğunu algıladığınız birine bir sunum yapıyor olabilirsiniz. Emin olun ki ne kadar akıllı olurlarsa, ne kadar varlıklı olurlarsa, onlara dünyayı görecekleri yeni bir mercek verdiğinizde ikna olasılığı o kadar çoktur.  </p>
			<p class="paragraf">Ünlü yatırım şirketi Sequoia Capital’da erken dönem <a id="idIndexMarker-681"/>Google yatırımcılarından biriyle konuştuğumu hatırlıyorum. Bana Google adamları Sergey <a id="idIndexMarker-680"/>Brin ve Larry <a id="idIndexMarker-679"/>Page’in ofise girdiklerinde tek cümlelik bir sunumla bir yatırımcının perspektifini değiştirdiklerini söylemişti. “Google tek bir tıkla dünyanın bilgisine erişim sağlar.” Bu pekâlâ, şirketler tarihindeki en kazançlı sekiz sözcük olabilir. Google dünyanın ilk arama motoru değildi ama daha iyi bir sistemdi, çünkü siteleri sadece arama sözcüklerine göre değil konuyla ilgilerine göre sıralıyordu. Yatırımcılar arama teknolojilerini sunan birçok girişimci görmüştü ve en az bir tanesi benzer bir strateji güdüyordu, ama “Google adamları” şirketlerini daha etkili sundular ve markayı lanse etmeyi sağlayan ilk para kaynağını kazandılar.  </p>
			<p class="arabaslik_sol">ALANINIZIN <a id="idIndexMarker-678"/>DIŞINI KEŞFEDİN  </p>
			<p class="paragraf">Eğer kendinizinkinden çok farklı alanlarda fikirler edinmek ve paylaşmakla ilgilenirseniz daha ilginç birisi olursunuz. Büyük mucitler farklı alanlardan fikirleri birbirine bağlar. <a id="idIndexMarker-677"/>Apple Satış Mağazası hakkında Apple Deneyimi kitabını yazdığım zaman, Apple yöneticilerinin müşteri hizmetleri konusunda daha çok şey öğrenmek için Ritz-Carlton’a gittiklerini öğrendim. Karşılığında, teknoloji dışında pek çok marka da kendi müşteri hizmetlerini geliştirmek için Apple’ı incelemiştir. Büyük mucitler kendi alanlarının dışındaki alanlardan fikirler uygulamaya geçirirler.  </p>
			<p class="paragraf"><a id="idIndexMarker-676"/>Katrina Kasırgası’ndan sonra New Orleans’ın toparlanmasına yardım etmek için federal para kaynağı elde etme projesiyle görevli bir yeniden geliştirme ajansından büyük bir iş alan, büyük bir halkla ilişkiler şirketi yöneticisi tanıyordum. Aynı şirketin farklı bir bölümünde çalışmıştım. Bu şirketin medya eğitimi bölümünde eski bir başkan yardımcısı olarak, grubun olası bir müşteriye nasıl teklif yapılacağını tartıştığı pek çok iş toplantısında oturmuştum. Genellikle bu toplantılar hayal edilebilecek en az yaratıcı ortamlarda yapılır – gri, donuk, herkesin kuru PowerPoint slaytlarını görebilmesi için karartılmış konferans odaları. Fakat bu yönetici, sunum ekibini iki gün boyunca bir konferans odasına hapsedip yaratıcı fikirler ortaya çıkmasını beklemekten daha iyisini biliyordu. Bunun yerine, o ve ekibi, kasırgadan sonra New Orleans’ın en çok hasar gören kısmı Lower Ninth Ward’u gezdiler.   </p>
			<p class="paragraf">Yöneticinin ekibindekiler gördükleri yoksulluk ve ıstıraptan o kadar etkilendiler ki PowerPoint’i def edip yürekten konuşmanın en iyisi olduğuna karar verdiler. Ekibin hiçbir üyesi konuşmasında slayt ve not <a id="idIndexMarker-675"/>kullanmadı. Bunun yerine görmüş oldukları şeyler ve neden yeniden yapılandırma çabasında rol almak istedikleri hakkında konuştular. Sanki sunuma ayakları hâlâ çamurlu girmiş gibiydiler. Ekip işi aldı ve sonra karar alıcılardan birisi, daha odadan çıktıklarında zaten işi almış olduklarını söyledi.  </p>
			<p class="paragraf">İzleyicilerinizin dünyalarına yeni bir açıdan bakmalarını sağlamak, kendi dünyanızı sadece yeni bir mercekten görerek olur.  </p>
			<p class="arabaslik_sol">TEDnot  </p>
			<p class="paragraf">BEYNİ YENİ DENEYİMLERLE BOMBARDIMAN EDİN. Sunumunuza yeni kavramlar katmak biraz <a id="idIndexMarker-674"/>yaratıcılık ve dünyaya yeni bir bakış şekli gerektirir. Yaratıcılığınızı hemen başlatmanın bir tekniği, yeni deneyimleri benimsemektir. Beyin kestirmeden gider. Sonunda beynin amacı enerjiyi korumaktır. <a id="idIndexMarker-673"/>Sinirbilimciler, sadece beyni yeni deneyimlerle bombardıman ederek zihinlerimizi dünyaya yeni bir mercekten bakmaya zorlayabileceğimizi bulmuştur. Bu da arada bir ofisinizden çıkmanız gerek demektir. Yeni olaylar, insanlar ve yerler deneyimleyin. En önemlisi, bu yeni deneyimleri sunumlarınıza katın.  </p>
			<p class="arabaslik_sol">BAŞARILI SUNUMLAR <a id="idIndexMarker-672"/>HİÇ DÜŞÜNMEDİĞİNİZ FİKİRLERİ ORTAYA ÇIKARIR  </p>
			<p class="paragraf"><a id="idIndexMarker-671"/>Fast Company, ünlü muhabir Charlie <a id="idIndexMarker-670"/>Rose’a iyi bir konuşmanın ne olduğu konusunda fikrini sorunca, Rose şöyle der: “İyi konuşmalar sizi bir geziye, bir yolculuğa çıkarır. Sizi yakalar ve ritmi algılarsınız, öylece akar ve inşa eder. Sonunda, sizi hiç düşünmediğiniz fikirlere, kendinizi ya da işinizi yeniden keşfetmenizi sağlayan yerlere götürebilir.”<span class="dipp"><a class="_idFootnoteLink" href="#footnote-225-75" id="footnote-225-75-backlink">75</a></span> İyi konuşmalar ya da sunumlar sizi hiç <a id="idIndexMarker-669"/>düşünmediğiniz fikirlere götürür.  </p>
			<p class="paragraf">Bugünün <a id="idIndexMarker-668"/>sosyal medya iklimi, daha çok klişe, bayat, beylik ve çok kullanılmış fikirlerin bir kakofonisidir. Kaç kez bir sporcu ya da CEO’nun “Takımda ben yoktur,” dediğini duydunuz? Kaç kez bir danışmanın, “Büyük liderler dinler,” diye önerdiğini duydunuz? Kaç kez evlilik danışmanlarının uzun ve mutlu bir evliliğin sırrı olarak daha iyi iletişimi önerdiğini duydunuz? Bütün bu gözlemlerde doğruluk payı vardır, ama öğütler aynı şekilde paketlendiğinde ve onları tekrar tekrar duyduğunuzda etkilerini yitirirler. Farklı düşünmenizi sağlayacak yetilerini kaybederler. Evlilik danışmanı John <a id="idIndexMarker-667"/>Gray, <a id="idIndexMarker-666"/>Erkekler Mars’tan, Kadınlar Venüs’ten kitabını yazdığında düşünmenizi sağladı. İlginçti. Bazı eski ve yeni bilgileri, içeriği yeni ve alışılmamış kılan bir şekilde paketlemişti. Pek çok evliliği de kurtardı ama dikkat çekici olmasa hiç şansı olmazdı.  </p>
			<p class="arabaslik_sol">DİKKAT ÇEKİCİ MİSİNİZ?  </p>
			<p class="paragraf ParaOverride-18">Seth <a id="idIndexMarker-665"/>Godin, kurnaz fikirleri farklı sunarak kariyer yapmış, popüler bir blogcu ve <a id="idIndexMarker-664"/>pazarlamacıdır. Şubat 2003’te TED izleyicisine, fazla seçeneği ve<a id="idIndexMarker-663"/> az zamanı olan bir toplumda doğal eğilimimizin, çoğu fikri yok saymak olduğunu söylemişti.  </p>
			<p class="paragraf ParaOverride-18">Burada yapacağım benzetme şudur: Yolda arabayı sürerken bir inek görüyorsunuz ve arabayı sürmeye devam ediyorsunuz, çünkü daha önce inek gördünüz. İnekler görünmezdir. İnekler sıkıcıdır. Kim durup kenara çekecek ve, “Aa bak inek,” diyecek. Kimse. Ama inek mor olsaydı, bir süre için onu fark edecektiniz. Yani eğer bütün inekler mor olsa onlardan da sıkılırdınız. Neyin hakkında konuşulacağına, ne yapılacağına, neyin değişeceğine <a id="idIndexMarker-662"/>ve satın alınacağına, inşa edileceğine karar veren budur: Dikkat çekici mi? Ve “dikkat çekici” gerçekten hoş bir sözcüktür, çünkü harika demektir, ama aynı zamanda dikkat etmeye değer demektir.<span class="dipp"><a class="_idFootnoteLink" href="#footnote-225-76" id="footnote-225-76-backlink">76</a></span>   </p>
			<p class="paragbos">  </p>
			<p class="paragraf">Seth <a id="idIndexMarker-661"/>Godin, TED konuşmasıyla aynı yıl <a id="idIndexMarker-660"/>Mor İnek adında bir kitap yayımladı. Godin’in mesajı –kendinin ustalaştığı– şudur: Aynı bıkkın bilgiyi herkes gibi aynı sıkıcı şekilde sunmak sizin fark edilmenizi <a id="idIndexMarker-659"/>sağlamayacaktır. Mor yerine kahverengi bir ineğiniz olacaktır. İçeriğinize biraz farklı bir yorum katın, gazetecilikte dediğimiz gibi bir “kanca” atın ve o zaman dinleyicileriniz mesajınızı çok daha iyi algılayacaktır.  </p>
			<p class="paragraf"><a id="idIndexMarker-658"/>Sinirbilimci Gregory <a id="idIndexMarker-657"/>Berns’e göre <a id="idIndexMarker-656"/>beyin sadece “tembel bir et parçasıdır”. Beyni, şeyleri farklı görmeye zorlamak için, beynin bilgiyi algılamasını sağlayacak yeni ve alışılmamış yöntemler bulmalısınız. “Beyne, öngörülebilir algılamalardan çıkmaya zorlamak için daha önce hiç işlenmemiş bir şey verilmelidir.”<span class="dipp"><a class="_idFootnoteLink" href="#footnote-225-77" id="footnote-225-77-backlink">77</a></span><span class="CharOverride-10">  </span></p>
			<p class="paragraf">Bilgiye susuzluk, beyni “<a id="idIndexMarker-655"/>öngörülebilir algılamalardan” çıkarmaya zorlayan istek, <a id="idIndexMarker-654"/>Edi Rama’nın TEDx izleyicisini, memleketi Arnavutluk’ta yolsuzluğu kontrol altına almak ve suç oranını düşürmek için bulduğu çözümle etkilemesinin sebebidir. Rama, on yıl boyunca minik ülkenin başkenti Tiran’ın belediye başkanıydı.  </p>
			<p class="paragraf">Tiran bir zamanlar dünyanın en yozlaşmış şehirlerinden biri sayılıyordu. Çamur, çöp, terk edilmiş binalar ve gri alanlar... pek çok grisi olan bir şehirdi. İç karartıcı ve moral bozucu bir yerdi. 2000’de Rama, eski binaları yıkmayı ve dikkat çekmek için Tiran binalarının dışını canlı renklere boyamayı içeren bir dizi reform uyguladı. Şehrin binalarının dışını kendi tuvali gibi gördü, çünkü politikacı olmadan önce ressamdı ve sanattan biraz anlıyordu. “2000’de belediyeye atandıktan sonra haftalar içinde Rama, Tiran’ın gri, donuk cephelerini, Marsilya ve Mexico City’yi andıran parlak renklerle boyamak için boyacılar tutmaya başladı. Bugün, 650.000 kişilik <a id="idIndexMarker-653"/>Tiran’ın bazı bölgeleri, maviler, sarılar ve pembelerle, Arnavutluk’un komünist diktatörlük altında geçen 45 yıllık zalim tecritini yararak çıkışıyla bir Mondrian resmine benzer.”<span class="dipp"><a class="_idFootnoteLink" href="#footnote-225-78" id="footnote-225-78-backlink">78</a></span><span class="CharOverride-10">  </span></p>
			<p class="paragraf">Gri, renkliye döndükçe suç oranı düştü ve parklar türedi. İnsanlar kendilerini daha güvende hissetti ve şehirleriyle gurur duydu. Rama, bir gün yeni <a id="idIndexMarker-652"/>renklenmiş bir caddede yürürken, pencerelerinden eski kepenkleri indirip cam cephe yapan bir dükkân sahibiyle karşılaştı.  </p>
			<p class="paragraf">“Neden kepenkleri attınız?” diye sordu ona.  </p>
			<p class="paragraf">“Çünkü artık cadde daha güvenli,” diye yanıtladı adam.  </p>
			<p class="paragraf">“Daha mı güvenli? <a id="idIndexMarker-651"/>Neden? Buraya daha çok polis mi yerleştirdiler?”  </p>
			<p class="paragraf">“Yok canım! Ne polisi? Kendiniz görebilirsiniz. Renkler, sokak lambaları, çukursuz yeni asfalt, ağaçlar. O kadar güzel ki güvende hissediyorum.”  </p>
			<p class="paragraf">Rama’nın sanata olan tutkusuyla birlikte doğal merakı onun pek çok insanın asla çözülemeyeceğini düşündüğü bir sorunu çözmesini sağladı. Rama tam olarak Gregory <a id="idIndexMarker-650"/>Berns’in önerdiği şeyi yaptı – bilgiyi farklı şekilde algıladı.  </p>
			<p class="paragraf">Her türlü dilde konuşan her türden izleyici sorunları çözmenin yeni ve alışılmamış yollarını duymayı sever. Ne de olsa buna donanımlıyız!  </p>
			<p class="paragraf">Kimi konuşmacılar <a id="idIndexMarker-649"/>yenilgiyi kabul eder bir tutum benimser. İnsanlara öğretecek bir şeyleri olmadığını düşünürler. Elbette vardır. Hepimizin vardır. Hepimizin anlatacak benzersiz hikâyeleri vardır. Kitabın bu bölümündeki konuşmacılarla aynı deneyimleri paylaşmayabilirsiniz, ama keşif yolculuğunda aynı şekilde ilginç ve değerli hayat hikâyeleriniz vardır. Eğer onlar size yeni ve değerli bir şey öğretiyorsa, diğer insanların da sizi duymak istemesi için şans vardır.  </p>
			<p class="paragic ParaOverride-19"><span class="CharOverride-11">Cinsellik Satar, TED’de Bile  </span></p>
			<p class="paragic">TED’cilerin çeşitli kategorilerde bilgiye obur bir iştahı vardır. Cinsellik de buna dahildir. Kimi konuşmacılar mahrem konulara ilginç yanıtlar –en azından bir yanıt umudu– vermiştir.  </p>
			<p class="paragic">Şubat 2009’da bilim gazetecisi Mary Roach “Orgazm Hakkında Bilmediğiniz 10 Şey”i açıkladı ve üç milyondan fazla kez izlendi.  </p>
			<p class="paragic">Helen Fisher, “Neden Severiz, Neden Aldatırız” adlı sunumuyla 2,5 milyon izleyici çekti. Nisan 2012’de TEDMED’de Diane Kelly, insanların erkek cinsel organı hakkında bilmediği şeyleri ortaya çıkardı. Jenna McCarthy evlilik hakkında bilmediğimiz şeyleri anlattı ve Amy Lockwood TED izleyicisini Afrika’da HIV’i azaltmak için prezervatif dağıtmak hakkında eğitti. Görünüşe göre insanlar, cinselliğe gelince, bilmedikleri şeyler hakkında kesin bildikleri şeylere olduğundan daha meraklıdır.  </p>
			<p class="arabaslik_sol">TED BEYNİNİZİ SÜREKLİ ÇALIŞTIRIR  </p>
			<p class="paragraf">Yeni Zelanda’daki Otago Üniversitesi’nde siyasal bilimler profesörü Dr. <a id="idIndexMarker-648"/>James Flynn dünya nüfusunun zekâ seviyesinin yükseldiğine inanır, hem de sadece biraz değil, çok, çok yükseldiğine. Teorisi akademik çevrelerde o kadar geniş kabul görmüştür ki “<a id="idIndexMarker-647"/>Flynn Etkisi” adı verilmiştir. Flynn’in kendisi teoriyi şöyle tanımlar: “Eğer bugünün on sekiz yaşındaki insanlarını on, yirmi, otuz, kırk, elli yıl <a id="idIndexMarker-646"/>öncesinin on <a id="idIndexMarker-645"/>sekiz yaşındaki insanlarıyla karşılaştırırsanız <a id="idIndexMarker-644"/>IQ testlerinde çok daha yüksek puanlar elde edersiniz.”<span class="dipp"><a class="_idFootnoteLink" href="#footnote-225-79" id="footnote-225-79-backlink">79</a></span><span class="CharOverride-10">  </span></p>
			<p class="paragraf">Flynn, IQ puanlarının her kuşak için, sadece birkaç yerde değil, IQ verilerinin erişilir olduğu bütün ülkelerde yükseldiğini buldu. Flynn Etkisi tartışmaları, buluşun değil arkasındaki sebeplerin üstüne odaklanır. En mantıklı ve kabul gören yanıt, eğitime daha fazla erişim olmasıdır. Çoğu ülkede insanlar geleneklere uygun eğitim ortamlarında ve internette, TED.com gibi siteler aracılığıyla daha çok zaman geçiriyor. The <a id="idIndexMarker-643"/>New York Times’da çıkan bir makaleye göre, “<a id="idIndexMarker-642"/>Flynn, <a id="idIndexMarker-641"/>IQ’nun yükseldiğini çünkü sanayileşmiş toplumlarda beyinlerimize sürekli zihinsel idman yaptırarak <a id="idIndexMarker-640"/>beyin kas <a id="idIndexMarker-639"/>gücü diyebileceğimiz şeyi geliştirdiğimizi savunur.”<span class="dipp"><a class="_idFootnoteLink" href="#footnote-225-80" id="footnote-225-80-backlink">80</a></span><span class="CharOverride-10">  </span></p>
			<p class="paragraf">TED’in başarısı kısmen, gelişen IQ’larımıza ve insanların zihinsel idman istediği gerçeğine dayanabilir. TED.com videoları bir milyardan fazla kez izlenmiştir. 18 dakikalık videoların temelde sunumlar olduğu gerçeğini düşünürseniz bu olağanüstü bir izlenme sayısıdır. Gördüğünüz çoğu iş sunumunu düşünün – ilham verici midir? İlginç midir? Merak uyandırır mı? Pek değil. Konuşmacılar TED Gibi Konuş’mayı öğrenmemiştir. Beynin yeniliği sevdiğini ya da onu nasıl sunacaklarını öğrenmemişlerdir.  </p>
			<p class="paragbos">  </p>
			<p class="paragic">TED’in kutladığı, insanın hayal gücü yeteneğidir.  </p>
			<p class="paragic ParaOverride-11">– Sir Ken Robinson, TED 2006  </p>
			<p class="arabaslik_sol">TWITTER-DOSTU BAŞLIK  </p>
			<p class="paragraf">Temmuz 2009’da, <a id="idIndexMarker-638"/>Drive adlı çoksatarın yazarı Dan <a id="idIndexMarker-637"/>Pink, beş milyondan fazla kez izlenen bir TED sunumunda motivasyon bilmecesini çözdü. Pink’ten konuşmasını tanımlamasını istediğimde, bunu bir cümleyle yaptı: “Güvendiğimiz motive ediciler sandığımız kadar iyi işlemez.” <a id="idIndexMarker-636"/>Bu cümle 58 karakterden oluşarak, bir <a id="idIndexMarker-635"/><a id="idIndexMarker-634"/>Twitter <a id="idIndexMarker-633"/>mesajının maksimum 140 karakter sınırlamasına kolaylıkla uyar.  </p>
			<p class="paragraf">Eğer büyük fikrinizi 140 karakter ya da daha azıyla açıklayamazsanız mesajınız üstünde çalışmaya devam edin. Bu metot sunumunuza netlik getirir ve izleyicinin onlara öğretmeye çalıştığınız büyük fikri hatırlamasına yardımcı olur.  </p>
			<p class="paragraf">Yazar ve konuşmacı olmadan önce <a id="idIndexMarker-632"/>Pink’in kariyeri, konuşma yazarlığı ve sözcükler üstüne düşünüp politik liderler için sözler geliştirmek üstüneydi. “Bir sunumdan önce kendime, ‘İnsanların bundan almalarını istediğim tek bir şey nedir?’ diye sorarım. Gerçek sınav, sunumunuzu yaptıktan sonra birisi izleyiciye, ‘Bu kişi ne anlattı?’ diye sorduğunda ortaya çıkar. Bu soruya net bir yanıt verebilecekleri kadar iyi olmak isterim.”<span class="dipp"><a class="_idFootnoteLink" href="#footnote-225-81" id="footnote-225-81-backlink">81</a></span> Yanıt, der Pink, küçük şeylerin birikimi değil, o büyük fikirdir. “Yöneticiler ve uzmanlar ayrıntıların arasında kaybolmaya yatkındır ve her zaman yeni başlayan birinin zihniyle ve izleyicinin açısından bakmayı başaramazlar.”  </p>
			<p class="paragraf">140 karakterde ayrıntıların arasında kaybolmak kolay değildir.  </p>
			<p class="paragraf">TED’e yaraşır bir sunum yapmanın ilk adımı kendinize, “İzleyicimin bilmesini istediğim tek<a id="idIndexMarker-631"/> bir şey nedir?” diye sormaktır. Benim “<a id="idIndexMarker-630"/>Twitter-dostu” başlık dediğim şeyden, yani bir Twitter mesajına kolayca sığdığından emin olun.  </p>
			<p class="paragraf">Dikkate değer olarak, TED.com’da herkese açık 1500’den fazla TED sunumunun her<a id="idIndexMarker-629"/> birinin konusunu gözden geçirdikten sonra, 140 karakteri geçen bir tane –tek bir tane– bulamadım. En uzun başlıklardan birisi, “İran’ın geleceği üstüne üç tahmin ve bunu <a id="idIndexMarker-628"/>destekleyecek matematik” (65 karakter), hatırlamayı kolaylaştıran etkileyici bir unsur içerir – Üç Kuralı (7. bölüme bakın).  </p>
			<p class="paragraf">TED.com’da en çok izlenen konulardan bazıları:  </p>
			<ul>
				<li class="paragraf ParaOverride-13"><a id="idIndexMarker-627"/><a id="idIndexMarker-626"/>“Okullar Yaratıcılığı Öldürür” (Sir Ken Robinson)  </li>
				<li class="paragraf ParaOverride-13"><a id="idIndexMarker-625"/><a id="idIndexMarker-624"/>“Büyük Liderler Nasıl Harekete Geçirir” (Simon <a id="idIndexMarker-623"/>Sinek)  </li>
				<li class="paragraf ParaOverride-13"><a id="idIndexMarker-622"/><a id="idIndexMarker-621"/>“Bulunmaz, Yaratıcı Dehanız” (Elizabeth <a id="idIndexMarker-620"/>Gilbert)  </li>
				<li class="paragraf ParaOverride-13"><a id="idIndexMarker-619"/><a id="idIndexMarker-618"/>“Mutluluğun Şaşırtıcı Bilimi” (<a id="idIndexMarker-617"/>Dan Gilbert)  </li>
				<li class="paragraf ParaOverride-13"><a id="idIndexMarker-616"/><a id="idIndexMarker-615"/>“İçedönüklerin Gücü” (Susan <a id="idIndexMarker-614"/>Cain)  </li>
				<li class="paragraf ParaOverride-13"><a id="idIndexMarker-613"/>“<a id="idIndexMarker-612"/>Başarının 8 Sırrı” (Richard <a id="idIndexMarker-611"/>St. John)  </li>
				<li class="paragraf ParaOverride-13"><a id="idIndexMarker-610"/><a id="idIndexMarker-609"/>“Ölmeden Önce Nasıl Yaşamalı” (Steve Jobs)  </li>
			</ul>
			<p class="paragraf">Twitter başlığı iki sebeple işe yarar: 1. İyi bir metottur, sizi izleyicinizin hatırlamasını istediğiniz tek bir mesajı belirleyip netleştirmeye zorlar; 2. İzleyicinizin içeriği işlemesini kolaylaştırır.  </p>
			<p class="paragraf">Kavramsal araştırma, beyinlerimizin ayrıntılardan önce büyük resmi görmeye ihtiyacı olduğunu göstermiştir. John Medina bir keresinde bana şöyle açıkladı: “Carmine, ilkel adam kaplanla karşılaşınca, ‘Kaplanın kaç dişi vardır?’ diye sormadı. ‘Beni yiyecek mi?’ diye sordu.”<span class="dipp"><a class="_idFootnoteLink" href="#footnote-225-82" id="footnote-225-82-backlink">82</a></span> <a id="idIndexMarker-608"/>İzleyicinizin ayrıntıları öğrenmeden önce büyük resmi görmesi gerekir. Eğer fikrinizi ya da ürününüzü 140 karakterle <a id="idIndexMarker-607"/><a id="idIndexMarker-606"/>açıklayamıyorsanız, bunu yapana kadar çalışın.  </p>
			<p class="paragraf">TED yöneticisi Chris <a id="idIndexMarker-605"/>Anderson’a göre, “Dikkat çekici fikirler her bilgi alanından gelir.<span class="dipp"><a class="_idFootnoteLink" href="#footnote-225-83" id="footnote-225-83-backlink">83</a></span> İş hayatlarımızda sürekli kazdığımız derin hendeklerden arada bir çıkıp dışarı adım atmak, büyük resmi ve hendeklerin nasıl bağlandığını görmek anlamlı olur. Bu çok ilham vericidir.” Dikkat çekici fikirlerden birine sahip olabilirsiniz ama izleyicinize “hendeklerin nasıl bağlandığına” dair büyük resmi göstermeniz şarttır.  </p>
			<p class="arabaslik_sol">TEDnot  </p>
			<p class="paragraf">TWITTER-DOSTU BİR BAŞLIK YARATIN. Bir sonraki sunumunuzu geliştirirken, kendinize, “Şirketim, ürünüm, hizmetim ya da fikrim hakkında izleyicimin bilmesini istediğim tek bir şey nedir?” diye sorun. Başlığınızı belirli ve açık yapmayı unutmayın. Sıklıkla müşterilerim bir başlık yerine slogan yaratır ama bu yine de bana bilmem gereken tek bir şeyi söylemez. İyi geliştirilmiş bir başlıktan, ürünün, hizmetin ya da amacın ne olduğunu ve onu farklı ya da benzersiz kılanın ne olduğunu belirleyebilmeliyim. Başlığınızın bir Twitter girişinin 140 karakterlik sınırına uyduğundan emin olun. Bu sadece iyi bir alıştırma değil, pazarlama için esastır. Twitter, pazarlamacılar için öyle güçlü bir zemindir ki, kolay hatırlanan ve sosyal ağlarda paylaşılan, “tweet edilebilen” bir tanım önemlidir.  </p>
			<p class="arabaslik_sol"><a id="idIndexMarker-604"/>KEŞİF BAĞIMLILARIYIZ  </p>
			<p class="paragraf">Twitter profiline göre, Ben <a id="idIndexMarker-603"/>Saunders, “soğuk yerlerde ağır şeyleri sürükler”. Kuzey Kutbu’na yalnız başına kayak yapan en genç erkekti. Saunders bir maceracı, arktik kâşiftir. On hafta boyunca 200 kilo yiyecek, malzeme ve blog yazmak için bir bilgisayar sürüklemiştir. Derecenin sıfırın altında 50’ye inmesi alışılmamış bir şey değildi. Zaman zaman, Saunders on üç milyon kilometrekare içindeki <a id="idIndexMarker-602"/>tek insandı.  </p>
			<p class="paragraf">Bunu neden yaptı? Kazanacak az şey vardı. Çizilecek harita, çıkaracak altın ya da kömür, bulunacak yemek yoktu. Keşif, bağımlılığını besledi. “Kutup keşiflerinin, uyuşturucu alışkanlığından o kadar da uzak olmadığını düşünüyorum,”<span class="dipp"><a class="_idFootnoteLink" href="#footnote-225-84" id="footnote-225-84-backlink">84</a></span> demişti Saunders Londra’da TED izleyicisine. “Benim deneyimimde, bir insan için mümkün olanın en kıyısındaki hayatı tatmakta bağımlılık yapan bir şey var.”  </p>
			<p class="paragraf">Seyircinizin doğal olarak keşfetmeye donanımlı insanlardan oluştuğunu hatırlayın. Saunders’a göre, insanlar sadece seyredip merak etmek istemez. “Deneyimlemek, katılmak, çabalamak” isterler... “hayatın gerçek özü burada bulunur.”  </p>
			<p class="paragraf">Saunders ilham ve büyümenin, “rahat olandan uzaklaşmaktan” geldiğine inanır. “Hayatta hepimizin aşacak fırtınaları ve yürüyecek kutupları var ve cesaret toplarsak, en azından mecazi olarak, hepimiz evden biraz daha sık dışarı çıkmaktan yararlanabiliriz.”  </p>
			<p class="paragraf">TED.com videoları size mecazi olarak “evden dışarı çıkma” ve dünyanın en iyi beyinleriyle bu keşif yolculuklarına katılma fırsatı verir. Kapıyı açın. Dışarı bir bakın. Topluluk önünde konuşma becerinizi geliştirmenize yardım edecek ve size hayatınızın rollerinin herhangi birinde daha başarılı olmanız için araçlar verecek harika sunumlardan bir dünya keşfedeceksiniz.  </p>
			<p class="arabaslik_sol_kucuk"><span class="CharOverride-11"><a id="idIndexMarker-601"/><a id="idIndexMarker-600"/></span><span class="CharOverride-11">Sır #4: Bana Yeni Bir Şey Öğretin</span>  </p>
			<p class="paragraf">İzleyicinize tamamen yeni, farklı paketlenmiş ya da eski bir sorunu çözmenin yeni ve alışılmamış bir yolunu sunan bir bilgi açıklayın.  </p>
			<p class="paragraf">TEDx konuşmacısı <a id="idIndexMarker-599"/>ve tasarımcı Oliver <a id="idIndexMarker-598"/>Uberti, bir keresinde, “Her süper <a id="idIndexMarker-597"/>kahramanın bir çıkış hikâyesi vardır. Sizin de öyle. Başka birininkini izlemeyin. Kendi başyapıtınızı yaratın,” demişti. Çoğu iletişimci sandığından çok daha yaratıcıdır. <a id="idIndexMarker-596"/>Yaratıcılıklarını ortaya çıkarmaya ve fikirlerini sunmak için yenilikçi bir yaklaşım benimsemeye teşvik edildiklerinde zorluklara meydan okurlar.  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-61-backlink" id="footnote-225-61">61</a>	Robert Ballard, “Robert Ballard on Exploring the Ocean”, TED.com, Mayıs 2008, <a href="http://www.ted.com/talks/robert_ballard_on_exploring_the_oceans.html"><span class="CharOverride-5">http://www.ted.com/talks/robert_ballard_on_exploring_the_oceans.html</span></a> (18 Mayıs 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-62-backlink" id="footnote-225-62">62</a>	Robert Ballard, Titanik kâşifi, yazarla sohbetinden, 18 Şubat 2013.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-63-backlink" id="footnote-225-63">63</a>	James Cameron, “James Cameron: Before Avatar . . . a Curious Boy”, TED.com, Mart 2010, <a href="http://www.ted.com/talks/james_cameron_before_ava tar_a_curious_boy.htm"><span class="CharOverride-5">http://www.ted.com/talks/james_cameron_before_ava tar_a_curious_boy.htm</span></a><span class="CharOverride-5">l</span> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-64-backlink" id="footnote-225-64">64</a>	a.g.e.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-65-backlink" id="footnote-225-65">65</a>	John Medina, Brain Rules, Pear Press, Seattle, 2008, s. 32. (Türkçede Beyin Kuralları adıyla Kuzey Yayınları tarafından yayımlanmıştır.)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-66-backlink" id="footnote-225-66">66</a>	a.g.e., s. 265.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-67-backlink" id="footnote-225-67">67</a>	Martha Burns, “Dopamine and Learning”, Indigo Learning, 21 Eylül 2012, <a href="http://www.indigolearning.co.za/dopamine-and-learning-by-martha -burns-phd/"><span class="CharOverride-5">http://www.indigolearning.co.za/dopamine-and-learning-by-martha -burns-phd/</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-68-backlink" id="footnote-225-68">68</a>	a.g.e.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-69-backlink" id="footnote-225-69">69</a>	Martha Burns, “Dopamine and Learning: What the Brain’s Reward Center Can Teach Educators”, Scientific Learning, 18 Eylül 2012, <a href="http://www.scilearn.com/blog/dopamine-learning-brains-reward-center-teach-edu cators.php"><span class="CharOverride-5">http://www.scilearn.com/blog/dopamine-learning-brains-reward-center-teach-edu cators.php</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-70-backlink" id="footnote-225-70">70</a>	Hans Rosling, “Hans Rosling: Stats that Reshape Your Worldview”, TED.com, Haziran 2006, <a href="http://www.ted.com/talks/hans_rosling_shows_the_best_stats_you_ve_ever_seen.html?qshb=1&amp;utm_expid=166907-19&amp;utm_referrer=http%3A%2F%2Fwww.ted.com%2Fsearch%3Fcat%3Dss_all%26q%3Drosling"><span class="CharOverride-5">http://www.ted.com/talks/hans_rosling_shows_the_best_stats_you_ve_ever_seen.html?qshb=1&amp;utm_expid=166907-19&amp;utm_referrer=http%3A%2F%2Fwww.ted.com%2Fsearch%3Fcat%3Dss_all%26q%3Drosling</span></a> (19 Mayıs 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-71-backlink" id="footnote-225-71">71</a>	a.g.e.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-72-backlink" id="footnote-225-72">72</a>	Nicholas A. Christakis, “The World’s 100 Most Influential People: 2012”, TIME, 18 Nisan 2012, <a href="http://www.time.com/time/specials/packages/article/0,28804,2111975_2111976_2112170,00.html"><span class="CharOverride-5">http://www.time.com/time/specials/packages/article/0,28804,2111975_2111976_2112170,00.html</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-73-backlink" id="footnote-225-73">73</a>	Susan Cain, “Susan Cain: The Power of Introverts”, TED.com, Mart 2012, <a href="http://www.ted.com/talks/susan_cain_the_power_of_introverts.html"><span class="CharOverride-5">http://www.ted.com/talks/susan_cain_the_power_of_introverts.html</span></a> (24 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-74-backlink" id="footnote-225-74">74</a>	Revolution.com, Revolution Web Sitesi Hakkında sayfası, <a href="http://revolution.com/ourstory/about-revolution"><span class="CharOverride-5">http://revolution.com/ourstory/about-revolution</span></a> (19 Mayıs 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-75-backlink" id="footnote-225-75">75</a>	Fast Company Çalışanları, “Twitter’s Biz Stone and Ev Williams and Charlie Rose: The Long and Short of Creative Conversations”, Fast Company online, <a href="http://www.fastcompany.com/welcome.html?destination=http://www.fastcompany.com/3004361/a-conversation-charlie-rose-biz-stone-ev-williams"><span class="CharOverride-5">http://www.fastcompany.com/welcome.html?destination=http://www.fastcompany.com/3004361/a-conversation-charlie-rose-biz-stone-ev-williams</span></a> (19 Mayıs 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-76-backlink" id="footnote-225-76">76</a>	Seth Godin, “Seth Godin: How to Get Your Ideas to Spread”, TED.com, Nisan 2007, <a href="http://www.ted.com/talks/seth_godin_on_sliced_bread.html"><span class="CharOverride-5">http://www.ted.com/talks/seth_godin_on_sliced_bread.html</span></a> (24 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-77-backlink" id="footnote-225-77">77</a>	Gregory Berns, Iconoclast, Harvard Business Press, Boston, 2008, s. 25.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-78-backlink" id="footnote-225-78">78</a>	Vivienne Walt, “A Mayoral Make over”, TIME, 2 Ekim 2005, <a href="http://www.time.com/time/magazine/article/0,9171,1112793,00.html#ixzz2KpjEAsKp"><span class="CharOverride-5">http://www.time.com/time/magazine/article/0,9171,1112793,00.html#ixzz2KpjEAsKp</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-79-backlink" id="footnote-225-79">79</a>	James Flynn, Michael F. Shaughnessy ve Susan W. Fulgham, “An Interview with Jim Flynn about the Flynn Effect”, North American Journal of Psychology, cilt 14, sayı 1, <a href="http://www.questia.com/library/1G1-281111803/an-interview-with-jim-flynn-about-the-flynn-effect"><span class="CharOverride-5">http://www.questia.com/library/1G1-281111803/an-interview-with-jim-flynn-about-the-flynn-effect</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-80-backlink" id="footnote-225-80">80</a>	Nicholas D. Kristof, “It’s a Smart, Smart, Smart World” The New York Times, Düşünceler Sayfası, 12 Aralık 2012, <a href="http://www.nytimes.com/2012/12/13/opinion/kristof-its-a-smart-smart-smart-world.html?_r=0"><span class="CharOverride-5">http://www.nytimes.com/2012/12/13/opinion/kristof-its-a-smart-smart-smart-world.html?_r=0</span></a> (11 Nisan 2013 tarihinde erişildi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-81-backlink" id="footnote-225-81">81</a>	Dan Pink, yazar, yazarla sohbetinden, 13 Şubat 2013.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-82-backlink" id="footnote-225-82">82</a>	John Medina, Washington Üniversitesi Tıp Fakültesi, Biyomühendislik Profesörü, yazarla sohbetinden, 27 Haziran 2008.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-83-backlink" id="footnote-225-83">83</a>	Docurama Films, “TED: The Future We Will Create Inside the World of TED” 2007, yapımcı ve yönetmen: Steven Latham ve Daphne Zuniga.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-84-backlink" id="footnote-225-84">84</a>	Ben Saunders, “Ben Saunders: Why Bother Leaving the House?”, TED.com, Aralık 2012, <a href="http://www.ted.com/talks/ben_saunders_why_bother_leaving_the_house.html"><span class="CharOverride-5">http://www.ted.com/talks/ben_saunders_why_bother_leaving_the_house.html</span></a> (11 Nisan 2013 tarihinde erişildi).</p>
				</div>
			</div>
		</div>
	</body>
</html>