<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Buzyeli Vadisi Serisi 2 Gümüş Damarları</title>
  <meta content="R. A. Salvatore" name="author" />
  <meta content="2013-7-16" name="creation-time" />
  <meta content="2013-7-16" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2">"Öyle değil," diye cevap verdi Bruenor, Mithril Salonu'nun, uzun süre önce unutmuş olduğu bir sürü görüntüsü şimdi bir sel gibi zihninde taşarken. "Meşaleler hep yanarlar, bir cüce ömründen de uzun süre boyunca." Cümle kapısından içeri adımını attı ve iki yüzyıldır hiç dokunulmamış bir halde duran tozu toprağı havaya kaldırdı.</p>

      <p class="calibre2">Dostları bir anlığına yalnız kalsın diye onu bıraktıktan sonra saygıyla cüceye katıldılar. Dairenin her bir tarafında bir sürü cüce cesedi yatmaktaydı. Burada bir savaş yaşanmıştı, yurtlarından atılmadan önce Bruenor'un klanının verdiği en son savaş.</p>

      <p class="calibre2">"Gözlerimle görüyorum ki hikayeler doğruymuş," diye mırıldandı cüce. Açıklamak için dostlarına doğru döndü. "Genç cüceler ile benim arımızdan Konaktaşı'na gelen söylentiler, giriş salonunda büyük bir savaşın yaşandığını rivayet ediyordu. Bazıları bu söylentilerde ne kadar gerçek payı olduğunu bulmak için geri gitti, ama bir daha dönmediler."</p>

      <p class="calibre2">Bruenor yürümeye başladı ve onu takip eden yol arkadaşları, mekanı inceleyerek etrafı gezindiler. Etrafa serpiştirilmiş cüce boyundaki iskeletler, düştükleri yerde, aynı pozda ve aynı konumda yatıyordu. Tozla donuklaşmış ama paslanmamış olan ve üzerleri elle sildiğinde yeniden parlayan mithril zırhlar, Battlehammer klanının ölülerini açık bir şekilde belirliyordu. O cesetlerin arasında başka ölüler de yatmaktaydı, garip bir şekilde işlenmiş zırhlar giyen benzer iskeletlerdi bunlar. Sanki dövüş cüceler arasında yaşanmış gibiydi. Yüzey sakinlerinin deneyimlerinin ötesindeki bir bilmeceydi bu. Fakat Drizzt Do'Urden anlamıştı. Kara elflerin şehrindeyken, duergarları, yani habis gri cüceleri müttefikler olarak tanımaktaydı. Duergarlar drowların cüceler için eşdeğeriydi ve yüzeydeki kuzenleri bazen toprağı çok derine kadar kazıp, onların kendi arazileri olarak ilan ettiği sahaya girdiği için, iki cüce ırkı arasındaki nefret, elf ırkları arasındaki çatışmalardan bile daha büyüktü. Duergar iskeletleri Drizzt'e çok şey açıklıyordu. Ve tabii, garip zırhları tanıyan ve halkını Mithril Salonu'ndan dışarı kimin sürdüğünü ilk defa anlayan Bruenor'a da. Drizzt biliyordu ki eğer gri cüceler hala madenlerdeydiyse, Bruenor mekanı geri almakta epey zorlanacaktı.</p>

      <p class="calibre2">Büyülü kapı kayarak arkalarından kapandı ve daireyi daha da loşlaştırdı. Gözleri karanlıkta zayıf olan Cattibrie ve Wulfgar kendilerini güvende hissetmek için birbirilerine sokuldular. Fakat Regis oradan oraya koşturuyor, bir cüce iskeletinde bulunabilecek mücevherler ya da başka hazineler arıyordu.</p>

      <p class="calibre2">Bruenor da ilgisini çeken bir şey gördü. Sırt sırta yatan iki iskeletin yanına doğru ilerledi. Etraflarında gri cücelerden oluşan bir yığın yatmaktaydı ve sadece bu bile, daha kalkanlarındaki köpüklü bira armasını görmeden önce, Bruenor'a onların kim olduğunu söylüyordu.</p>

      <p class="calibre2">Drizzt onun ardından ilerledi, fakat saygılı bir şekilde mesafesini korudu.</p>

      <p class="calibre2">"Babam Bangor," diye açıkladı Bruenor. "Ve babamın babası, Mithril Salonu Kralı Garumn. Kesinlikle ölmeden önce büyük bir kayba yol açmışlar!"</p>

      <p class="calibre2">"Varisleri kadar kudretlilermiş," diye belirtti Drizzt.</p>

      <p class="calibre2">Bruenor bu iltifatı sessizce kabul etti ve Garumn'un miğferini almak için toprağa doğru eğildi. "Garumn, adaşım ve halkımın kahramanı olan Bruenor'un zırhını ve silahlarını hala üzerinde taşıyor. Tahminimce ölürken burayı lanetlemişler," dedi, "çünkü gri kişiler buraya geri dönüp talan edememiş."</p>

      <p class="calibre2">Drizzt bu açıklamayla hemfikir oldu, yurdunu kaybeden bir kralın lanetinin gücünden haberdardı.</p>

      <p class="calibre2">Bruenor saygılı bir şekilde Garumn'dan arta kalanları kaldırdı ve onları bitişikteki bir daireye taşıdı. Drizzt, bu anında cücenin mahremiyetine saygı duydu ve onu takip etmedi. Drizzt, etraflarında beliren sahnenin önemini anlamaları konusunda onlara yardımcı olmak için Cattibrie ve Wulfgar’ın yanına döndü.</p>

      <p class="calibre2">Birçok dakika boyunca sabırla beklediler. Cereyan etmiş olan destansı savaşı tahayyül ettiler. Baltanın kalkana vurma sesini ve Battlehammer Klam'nın yiğit savaş çığlıklarım zihinlerinde net bir şekilde duydular.</p>

      <p class="calibre2">Sonra Bruenor geri döndü ve dostların aklında canlandırdığı kudretli görüntüler bile, şimdi gördükleri sahnenin yanında küçücük kaldı. Regis katıksız bir hayret içinde ve geçmişten gelen bir hayaletin onu durdurmak için beliriverdiği korkusuyla, etraftan toplamış olduğu birkaç incik boncuğu yere düşürdü.</p>

      <p class="calibre2">Burenor'un hasara uğramış kalkanı bir kenarda duruyordu. Ezik ve tek boynuzlu miğfer, bir kayışla sırt çantasına tutturulmuştu. Adaşının parlak mithrilden zırhını giymiş, üzerinde kupa sancağı olan som altından kalkanı ve binlerce parlak mücevherle süslenmiş miğferi takmıştı. "Gözlerimle gördüm ve ilan ederim ki efsaneler doğruymuş," diye haykırdı cesurca, mithril baltasını havaya doğru kaldırarak. "Garumn ölmüş, babam da öyle. Bu sebeple, Mithril Salonu'nün Sekizinci Kralı unvanında hak iddia ediyorum!</p>

      <p class="calibre2">&nbsp;</p>

      <p class="calibre2"><span class="none4">19. GÖLGELER</span></p>

      <p class="calibre2">"Garumn Geçidi," dedi Bruenor, yere çizdiği kaba haritanın üzerine bir çizgi çekerek. Alustriel'in iksirinin etkisi geçmiş olsa dahi, sadece gençliğinin yurduna adım atmış olmak dahi cücenin aklında bir sürü anıyı canlandırmıştı. Salonların her birinin kesin konumlarım açık bir şekilde anımsayamıyordu, fakat mekanın tasarısı hakkında genel olarak bir fikri vardı. Diğerleri onun yanında bir araya sokulmuştu, Wulfgar'ın koridordan alıp getirdiği meşalenin titrek ışığıyla aydınlanan çizikleri görmeye çalışıyorlardı.</p>

      <p class="calibre2">"Öteki taraftan dışarı çıkabiliriz," diye devam etti Bruenor. "Orada, köprünün ötesinde bir kapı vardır, tek bir taraftan açılır ve sadece dışarı çıkmak içindir."</p>

      <p class="calibre2">"Dışarı çıkmak mı?" diye sordu Wulfgar.</p>

      <p class="calibre2">"Amacımız Mithril Salonu'nu bulmaktı," diye yanıtladı Drizzt, bu toplantıdan önce Bruenor'a karşı tartıştığı fikri savunarak. "Eğer Battlehammer Klam'm mağlup eden birlikler hala burada ikamet ediyorsa, bizim bu kadar az kişiyle mekanı geri almamız imkansız. Salon'un konumunun bilgisinin, burada bizimle birlikte ölüp gitmemesine dikkat etmeliyiz."</p>

      <p class="calibre2">"Neyle karşı karşıya olduğumuzu bulmaya niyetliyim," diye ekledi Bruenor. "Geldiğimiz kapıdan da dışarı çıkabiliriz; içerden kolaylıkla açılabilir. En üst katı boydan boya geçip mekanı incelemeyi düşünüyorum. Vadideki halkımı ve tabi zorunda kalırsam diğerlerini çağırmadan önce geriye ne kadar şey kaldığını bilmem gerekli." Drizzt'e iğneleyici bir bakış attı.</p>

      <p class="calibre2">Drizzt, Bruenor'un aklında sadece "mekanı incelemekten" daha fazla şeyler olduğundan şüpheleniyordu, fakat sessizliğini korudu. Endişelerini cüceye anlatabildiği için ve Cattibrie'ın beklenmedik gelişinin, Bruenor'un vereceği bütün kararları temkinli bir şekilde yumuşatacağım bildiği için memnun olmuştu.</p>

      <p class="calibre2">"Geri döneceksin öyleyse," diye talimin etti Wulfgar.</p>

      <p class="calibre2">"Ardımda bir orduyla hem de!" diye homurdandı Bruenor. Cattibrie'a baktı ve koyu renkli gözlerindeki hevesin bir kısmı uçup gidiverdi.</p>

      <p class="calibre2">Kız bunu çabucak fark etti. "Benim için geri çekileyim deme sakın!" diye azarladı. "Daha önce de yanında savaştım ve yerimi korumayı da başardım! Bu yolu kendim istemedim, fakat beni buldu. Ve şimdi burada, sonuna kadar sizinleyim!"</p>

      <p class="calibre2">Yıllarca ona verdiği eğitimden sonra Bruenor, kızın onların seçtiği yolu izleme kararına karşı çıkamazdı. Etrafındaki iskeletlere bakındı. "Öyleyse zırh ve silah kuşan da yola çıkalım eğer hepimiz hemfikirsek."</p>

      <p class="calibre2">"Senin seçeceğin bir yol bu," dedi Drizzt. "Çünkü bu senin maceran. Senin yanında yürürüz ve hangi yolda gidileceğine biz karar vermeyiz."</p>

      <p class="calibre2">Bruenor bu yorumun içerdiği kinayeye gülümsedi. Drowun gözlerinde hafif bir parıltı sezmişti, heyecan duyduğu zaman alışılmış bir şekilde beliriveren kıvılcımların belirtisiydi bu. Belki de Drizzt'in maceraya olan hevesi tamamen kaybolmamıştı.</p>

      <p class="calibre2">"Ben geleceğim," dedi Wulfgar. "Bunca millik yolu, kapı bulunduktan sonra geri dönmek için tepmedim!"</p>

      <p class="calibre2">Regis hiçbir şey demedi. Kendi hisleri ne olursa olsun, onların heyecan girdabının içinde sıkışıp kalmış olduğunu biliyordu. Kemerinde duran yeni edinilmiş incik boncuk kesesini okşadı ve eğer bu salonlar gerçekten de Bruenor'un anlatıp durduğu kadar muhteşemlerse, kısa süre içinde hazinesine yapacağı eklemeleri düşündü. Dışarı geri çıkıp da Artemis Entreri ile yalnız başına yüzleşmektense, çetin ceviz dostlarıyla birlikte Dokuz Cehennem'de dolaşmayı tercih edeceğini yürekten biliyordu.</p>

      <p class="calibre2">Cattibrie donanıp kuşanır kuşanmaz, Bruenor onları yola çıkardı. Büyükbabasının parlak zırhı içinde gururla yürüyordu, mithril balta yanında sallanıyor ve kralın tacı sabit bir şekilde kafasında duruyordu. "Garumn Geçidi'ne!" diye haykırdı giriş dairesinden ayrılıp yola çıkarlarken. "Oradan sonra dışarı çıkmayı ya da aşağı inmeyi kararlaştıracağız. Ah, bizi bekleyen görkem dolu güzellikler var dostlarım. Dua edin bu sefer sizi onlara götürüyor olayım!"</p>

      <p class="calibre2">Wulfgar, bir elinde Aegisfang, diğerinde ise meşaleyle onun yanından yürüyordu. Yüzünde cüceninkiyle aynı sert ama hevesli ifade vardı. Daha az hevesli ve daha fazla ürkek olan, fakat yolun kaçınılmaz olduğunu kabul edip ellerinden geldiğince tadını çıkarmaya karar veren Cattibrie ile Regis arkadan takip ediyordu.</p>

      <p class="calibre2">Drizzt kenarlardan ilerliyordu, bazen önlerindeydi bazen arkalarında. Pek az görünüyor ve hiç duyulmuyordu. Fakat onun etrafta olduğunun ferahlatıcı bilinci, hepsinin koridor boyunca daha rahat adım atmasını sağlıyordu.</p>

      <p class="calibre2">Koridorlar, bir cüce yapısında her zaman için söz konusu olduğu gibi, engebeli ve pürüzlüydü. Her iki yanda da, adım başı küçük oyuklar dışarı çıkıntı yapıyor, bazıları birkaç santimde bitiyor, diğerleri ise ana koridor ağlarına katılmak için karanlığın içine doğru uzanıyordu. Bütün yol boyunca duvarlar, dışarı doğru çıkan sivri uçlarla ve oyuk halindeki çöküntülerle çentik çentik olmuş ve ince tabakalar oluşturmuştu. Her zaman yanan meşalelerin puslu ortamını arttırmak için tasarlanmışlardı. Burası gizemler ve sırlarla dolu bir mekan, cücelerin korunaklı inzivalarında en iyi eserlerini yaratabilecekleri bir yerdi.</p>

      <p class="calibre2">Bu katman aynı zamanda, ismen olmasa da fiilen bir labirentti. Sonsuz sayıdaki çatal dönemeçlerin, kesişimlerin ve çeşitli geçit koridorlarının arasında yürüyen hiçbir yabancı yolunu bulamazdı. Hatta çocukluğunun dağınık görüntülerinden yardım alan ve mekanı yaratan cüce madencilerinin mantığını bilen Bruenor bile, doğru yoldan çok yanlış yol seçiyor ve ilerlemekle harcadığından daha fazla zamanı geri yürümekle harcıyordu</p>

      <p class="calibre2">Fakat Bruenor'un hatırladığı bir şey vardı. "Adımlarınıza dikkat edin," diye uyardı dostlarını. "Üzerinde bulunduğunuz katman, salonları savunmak için donatılmıştır ve taştan yapılma bir tuzak sizi aşağıya uçurmakta çabuk davranacaktır!"</p>

      <p class="calibre2">O günkü yolculuklarının ilerleyen saatlerinde, çoğunlukla süslenmemiş, kabaca düzenlenmiş, hiçbir ikamet işareti göstermeyen, daha genişçe dairelere geldiler. "Muhafız ve misafir odaları," diye açıkladı Bruenor. "Çoğunlukla, pazara çıkacak mallan almaya geldiklerinde Elınor ve onun Konaktaş halkı tarafından kullanılırlardı."</p>

      <p class="calibre2">Daha da derinlere ilerlediler. Üzerlerini rahatsız edici bir durgunluk kapladı. Kendi ayak sesleri ve arada sırada meşaleden gelen çatırtılar, duyulan tek sesti. Ve bunlar bile durgun havada boğulup bastırılıyor gibiydi. Drizzt ve Bruenor için bu ortam, yüzeyin altında geçirdikleri gençlik günlerinin anılarını daha da fazla canlandırıyordu. Fakat diğerleri için, ortamın basıklığı ve kafalarım üzerinde asılı duran tonlarca kayanın varlığı tamamen yabancı bir deneyimdi ve epey rahatsız ediciydi.</p>

      <p class="calibre2">Drizzt bir oyuktan diğerine süzülüyor, adımını atmadan önce zemini tartmaya epey dikkat ediyordu. Dar çöküklerden birinde, bacağında bir duyum hissetti ve daha dikkatle incelediğinde, bunun duvarın temelindeki bir esen hafif bir hava akımı olduğunu anladı.</p>

      <p class="calibre2">Bruenor yere doğru eğildi ve sakalını kaşıdı. Bu esintinin ne demek olduğunu anında anlamıştı. Zira hava akımı ılıktı, dışardan gelen bir esintinin olacağı gibi serin değildi. Eldivenlerinden birini çıkarttı ve taşı elledi. "Ocaklar," diye mırıldandı, dostlarından çok kendi kendisine.</p>

      <p class="calibre2">"Öyleyse aşağıda birileri var," diye mantık yürüttü Drizzt.</p>

      <p class="calibre2">Bruenor cevap vermedi. Zemindeki titreşim pek hafifti. Ama taşlara alışkın olan bir cüce için, titreşimin verdiği mesaj, sanki zemin onunla konuşmuşçasına netti: kayan blokların çok uzaktan gelen gıcırtısı, madenlerin makine bölümüne işaret ediyordu.</p>

      <p class="calibre2">Bruenor başka bir yöne bakıp düşüncelerini düzene sokmaya çalıştı. Çünkü madenlerin boş durduğuna, içinde örgütlü bir grup olmadığına ve kolayca geri alınabileceğine kendini inandırmış ve hep bunu ümit etmişti. Fakat eğer ocaklar yanıyorduysa, o umutların hepsi uçup gitti demekti.</p>

      <p class="calibre2">"Onların yanına git. Merdiveni göster," diye emir verdi Dendybar.</p>

      <p class="calibre2">Morkai uzun bir süre büyücüye baktı. Dendybar'in zayıflayan kıskacından kurtulup emre itaatsizlik edebileceğini biliyordu. Morkai, Dendybar'ın onu bu kadar kısa bir süre içinde yeniden çağırmasına gerçekten de çok şaşırmıştı, zira büyücünün gücünün henüz geri dönmediği besbelliydi. Alacalı büyücü, Morkai'nin ona saldıracağı bitkinlik noktasına henüz ulaşmamıştı. Fakat Dendybar, hayaleti itaat etmeye zorlayacak gücün çoğunu gerçekten de kaybetmişti.</p>

      <p class="calibre2">Morkai onun emrine itaat etmeye karar verdi. Dendybar ile oynadığı bu oyunu elinden geldiğince uzatmak istiyordu. Dendybar, drowu bulma konusunda saplantılıydı ve hiç şüphesiz ki pek yakında Morkai'yi yeniden çağıracaktı. Muhtemelen o zaman, alacalı büyücü daha da zayıflamış olurdu.</p>

      <p class="calibre2">"Peki nasıl aşağı ineceğiz?" diye sordu Entreri Sydney'e.</p>

      <p class="calibre2">Bük onları Bekçi'nin Vadisi'nin kenarına kadar getirmişti, fakat şimdi karşılarında sarp bir uçurum uzanıyordu.</p>

      <p class="calibre2">Sydney cevap için Buk'a baktı ve golem çabucak uçurumun kenarından inmeye davrandı. Eğer kadın onu durdurmasaydı aşağı yuvarlanacaktı. Genç büyücü çaresizce omuz silkerek Entreri'ye baktı.</p>

      <p class="calibre2">Sonra parlak, ateşten bir suret gördüler ve hayalet Morkai bir kez daha önlerinde belirdi. "Gelin," dedi onlara. "Size yolu göstermem emredildi."</p>

      <p class="calibre2">Morkai, başka bir söz söylemeden onları gizli merdivene götürdü, sonra alevlerin içinde kaybolup gitti.</p>

      <p class="calibre2">"Efendin bize epey yardımcı oluyor," diye belirtti Entreri, aşağı inen basamaklara ilk adımı atarken.</p>

      <p class="calibre2">Sydney korkularım maskeleyerek gülümsedi. "En az dört kere," diye fısıldadı kendi kendine, Dendybar'ın, hayaleti kaç defa çağırdığını düşünerek. Morkai her defasında, emredilmiş görevini yaparken daha da rahatlamış gibi görünüyordu. Morkai her defasında daha da güçlü görünüyordu. Sydney, Entreri'nin ardından merdiveni inmeye başladı. Dendybar'm bir daha hayaleti çağırmamasını umdu hepsinin iyiliği için.</p>

      <p class="calibre2">Geçidin zeminine indiklerinde, Bük onları duvarın ve gizli kapının önüne çabucak götürüverdi. Sanki karşısına çıkan engeli fark etmişçesine kenara çekilip sabırla durdu ve büyücüden talimat bekledi.</p>

      <p class="calibre2">Entreri pürüzsüz kayanın üstünde parmaklarını gezdirdi, yüzünü duvara yaklaştırıp üzerinde gözle görülebilir bir çatlak var mı diye baktı.</p>

      <p class="calibre2">"Zamanını boşa harcıyorsun," diye belirtti Sydney. "Kapı cüce yapımı ve bu şekilde bulunamaz."</p>

      <p class="calibre2">"Tabii eğer kapı varsa," diye yanıtladı kiralık katil.</p>

      <p class="calibre2">"Var," diye temin etti onu Sydney. "Bük bu noktaya kadar drowu takip etti ve onun izinin duvarın içinden geçip devam ettiğini biliyor. Golemi takibinden saptırabilmelerinin hiçbir yolu yok."</p>

      <p class="calibre2">"Öyleyse aç şu kapıyı," diye tısladı Entreri. "Her geçen dakika bizden daha da uzaklaşıyorlar!"</p>

      <p class="calibre2">Sydney derin bir nefes aldı ve gerginlikle ellerini ovuşturdu. Sahipkulesi'nden ayrılalı beri büyülü güçlerini kullanma fırsatını ilk defa bulmuştu ve içindeki fazladan büyü enerjisi kıpırdanıyor, açığa çıkacak bir yer arıyordu.</p>

      <p class="calibre2">Bir dizi belirgin ve kesin vücut hareketi yaptı, birkaç büyülü söz mırıldandı. Sonra, "Bausin saumine!" diye emretti ve ellerini önüne, kapıya doğru kaldırdı.</p>

      <p class="calibre2">Entreri'nin kemeri çözülüverdi ve süvari kılıcıyla hançeri yere düştü.</p>

      <p class="calibre2">"Aferin," dedi iğneleyici bir şekilde, silahlarını geri alırken.</p>

      <p class="calibre2">Sydney kafası karışmış bir halde kapıya baktı. "Büyüme direndi," dedi, besbelli olan gerçeği yüksek sesle söyleyerek. "Cüce yapımı bir kapıdan beklenmedik bir şey değil tabii. Cüceler pek az büyü kullanırlar, fakat başkalarının yaptığı büyülere hatırı sayılır derecede direnme yetenekleri vardır."</p>

      <p class="calibre2">"Ne tarafa dönüyoruz," diye tısladı Entreri. "Belki de başka bir giriş vardır?"</p>

      <p class="calibre2">"Bu kapıdan gireceğiz," diye ısrar etti Sydney. Buk'a doğru döndü ve öfkeli bir sesle "Kır onu!" dedi. Golem duvara doğru harekete geçtiğinde Entreri kenara çekildi.</p>

      <p class="calibre2">Koca elleri, gümbürdeyen şahmerdanlar gibi dövüp duran Bük, kendi tenine verdiği hasara hiç aldırış etmeden, üst üste duvara vurdu. Birçok saniye boyunca hiçbir şey olmadı, sadece taşı döven yumrukların monoton gümbürtüsü duyuldu.</p>

      <p class="calibre2">Sydney sabırlıydı. Entreri'nin, seçtikleri yönteme itiraz etme girişimini engelledi ve pes etmek bilmeyen golemin işini yapışını izledi. Taşın üzerinde bir çatlak beliriverdi. Sonra bir tane daha oluştu. Bük yorgunluk nedir bilmiyordu; temposu yavaşlamadı.</p>

      <p class="calibre2">Daha fazla çatlak görünür oldu, sonra kapının dış hatları belirginleşti. Entreri beklenti içinde gözlerini kıstı.</p>

      <p class="calibre2">Bük son bir yumrukla birlikte elini kapının içine geçiriverdi, onu paramparça etti ve bir moloz yığınına dönüştürdü.</p>

      <p class="calibre2">Mithril Salonu'nun giriş dairesi, o gün ikinci defa neredeyse iki yüz yıldan sonra ikinci defa gün ışığıyla doldu.</p>

      <p class="calibre2">"O da neydi?" diye fısıldadı Regis, vurma seslerinin yankıları en sonunda kesildiğinde.</p>

      <p class="calibre2">Drizzt, ne olduğunu gayet kolay bir şekilde tahmin edebildi. Fakat sesler dört bir yandaki duvarların çıplak kayalarından yankılandığı için geldikleri kaynağı saptamak imkansızdı.</p>

      <p class="calibre2">Cattibrie'm da şüpheleri vardı, Gümüşay'ın yıkılan surunu gayet iyi hatırlıyordu.</p>

      <p class="calibre2">Hiçbiri bu konuda daha fazla bir şey söylemedi. Tehlikenin sürekli olarak mevcut bulunduğu bir durumdayken, uzaktan gelen muhtemel tehlike yankıları onları telaşlandırmıyordu. Sanki hiçbir şey duymamış gibi yollarına devam ettiler. Tabii artık daha ihtiyatlı yürüyorlardı ve drow kendisini, grubun daha fazla gerisinde tutuyordu.</p>

      <p class="calibre2">Bruenor aklının köşelerinde bir yerde, üzerlerine kapanmakta olan, onları izleyen, saldırmak için hazır bekleyen tehlikeyi sezdi. Korkularının mantıklı bir sebebe mi dayandığım, yoksa sadece madenlerin işgal edilmiş olmasına ve klanının dışarı atıldığı o dehşet günün yeniden alevlenen hatıralarına karşı bir tepki mi olduğunu kestiremiyordu.</p>

      <p class="calibre2">İleri doğru atıldı. Çünkü bu onun anayurduydu ve bir kez daha başkasına teslim etmeyecekti.</p>

      <p class="calibre2">Geçit koridorunun keskin bir bölümünde, gölgeler uzayıp daha da koyulaştı ve hareket eden karaltılar halini aldı.</p>

      <p class="calibre2">İçlerinden bir tanesi uzanıp Wulfgar'ı yakaladı.</p>

      <p class="calibre2">Ölümcül bir ürperti sancısı Wulfgar’ın içine yayıldı. Onun ardından gelen Regis çığlığı bastı. Hareket eden karanlık lekeler, aniden dördünün etrafında dönmeye başladı.</p>

      <p class="calibre2">Tepki veremeyecek kadar afallamış olan Wulfgar bir darbe daha yedi. Cattibrie, giriş salonundan almış olduğu kısa kılıçla karaltıya saldırarak barbarın yanına koştu. Kılıç karanlığı keserken Cattibrie hafif bir darbe vurduğunu hissetti. Sanki, her nasıl oluyorsa, tamamıyla orada olmayan bir şeye vurmuş gibiydi. Acayip düşmanının tabiatını düşünüp taşınacak zamanı yoktu, sağa sola doğru kılıç savurmaya devam etti.</p>

      <p class="calibre2">Koridorun öbür tarafında olan Bruenor'un saldırıları daha da umutsuzdu. Cüceye vurmak için aynı anda birkaç tane kara renkli kol uzanıyordu ve Bruenor'un çılgına dönmüş savuşturma darbeleri, gölgeleri uzakta tutacak kadar sağlam bir şekilde inmiyordu. Karanlık onu kavrarken acı veren soğuğu tekrar tekrar hissetti.</p>

      <p class="calibre2">Kendine geldiğinde Wulfgar’ın ilk içgüdüsü Aegisfang ile saldırmaktı, fakat bunu fark eden Cattibrie haykırarak onu durdurdu. "Meşale!" diye bağırdı. "Işığı karanlığın içine sok!"</p>

      <p class="calibre2">Wulfgar, alevleri gölgelerin tam ortasına saplayıverdi. Karanlık şekiller hızla geri çekilip, açığa vuran aydınlıktan kaçtılar. Wulfgar onları takip edip daha da uzağa sürmek için harekete geçti, fakat korkuyla yere büzüşmüş olan buçukluğa takıldı ve taş zemine yığıldı.</p>

      <p class="calibre2">Cattibrie meşaleyi kaptı ve canavarları uzak tutabilmek için onu çılgınlar gibi sağa sola savurdu.</p>

      <p class="calibre2">Drizzt bu canavarları biliyordu. Böyle şeyler drowların aleminde sık rastlanan şeylerdi, hatta bazen halkıyla müttefik bile olurlardı. Yine ırkının ona bıraktığı mirasın gücünü kullanarak, kara şekillerin dış hatlarını aydınlatmak için büyülü alevler çağırdı, sonra dövüşe katılmak için hücum etti.</p>

      <p class="calibre2">Canavarlar insan şeklinde gibi görünüyorlardı. İnsan gölgelerinin görüneceği gibiydiler, fakat dış hatları sürekli olarak değişiyor ve etraflarındaki karanlığın içine karışıp duruyordu. Yol arkadaşlarından sayıca üstündüler. Fakat en büyük dostları, yani karanlığın verdiği gizlilik, drovvurı alevleri tarafından çalınmıştı. Yaşayan gölgeler, gizlilikleri olmadığı zaman, grubun saldırılarına karşı pek az savunmaya sahiplerdi. Bu sebeple çabucak yakınlardaki taş çatlaklarının arasına sıvıştılar.</p>

      <p class="calibre2">Yol arkadaşları da bu bölgede hiç zaman harcamadılar. Wulfgar Regis'i yerden kaldırdı ve geçit koridorundan hızla ilerleyen Bruenor ile Cattibrie'ı izledi. Drizzt kaçışlarının izlerini örtmek için arkada kalıp oyalandı.</p>

      <p class="calibre2">Bruenor yürüyüş tempolarını yavaşlatmaya cesaret etmeden önce bir sürü dönemeci ve salonu geride bırakmışlardı. Yine, cücenin düşüncelerinde rahatsız edici sorular, bütün o Mithril Salonu'nu geri alma hayalleri hakkında, ve hatta en yakın dostlarını bu mekana getirmekte ne kadar akıllıca bir iş yaptığı konusunda endişeler dönüp duruyordu. Artık her gölgeye korkuyla bakıyordu, her dönemeçte karşısına bir canavar çıkmasını bekliyordu.</p>

      <p class="calibre2">Cücenin yaşadığı duygusal değişim daha da inceydi. Bu değişim, zemindeki titreşimleri ilk hissettiğinden beri bilinçaltında büyüyüp durmaktaydı ve şimdi karanlık canavarlarıyla yapılan dövüş buna son noktayı koymuştu. Daha evvel sergilediği övünmelere rağmen Bruenor, artık kendisini yuvasına geri dönmüş gibi hissetmediği gerçeğini kabullendi. Burası hakkındaki hatıraları, eski günlerde refah içinde yaşayan halkının iyi hatıraları, şimdi bu istihkam yerini sarmalayan dehşet dolu havadan çok uzak görünüyordu. Bir çok şey berbat edilmişti, hatta her zaman yanan meşalelerin gölgeleri bile. Bir zamanlar onun tanrısı Sırların Bekçisi Dumathoin'in simgesi olan gölgeler, şimdi sadece karanlığın sakinlerini korumaya yarıyordu.</p>

      <p class="calibre2">Bruenor'un yol arkadaşlarının hepsi, onun hissettiği hayal kırıklığı ve hüsranı seziyordu. Daha mekana adımlarını atmadan önce bile bu kadarını bekleyen Wulfgar ile Drizzt, onun halini diğerlerinden daha iyi anlıyordu ve şimdi daha da endişeliydiler. Tıpkı Aegisfang'in yapılışı gibi, Mithril Salonu'na dönüş de Bruenor'un hayatında bir doruk noktası teşkil ediyordu arayışlarının başarılı olacağını varsaydıkları halde onun tepkisi için endişelenmişlerdi —eğer bu yolculuk bir felaketle sonuçlanırsa, cüceye inen darbe nasıl da yıkıcı olurdu?</p>

      <p class="calibre2">Bruenor yoluna devam etti. Bakışları Garumn Geçidi'ne ve çıkışa giden yol üzerinde kısılmıştı. Uzun haftalar boyunca yoldayken ve salonlara ilk adımını attığı zaman, hakkıyla kendine ait olan her şeyi geri alana dek orada kalmaya niyetliydi. Ama şimdi bütün sezileri, bu yerden kaçması ve bir daha geri dönmemesi için ona haykırıyordu.</p>

      <p class="calibre2">Uzun süre önce ölmüş olan halkına ve ona bu denli uzağa kadar eşlik ederek birçok şeyi tehlikeye atmış olan dostlarına duyduğu saygıdan dolayı, en azından üst katı geçmeye kendisini zorunlu hissediyordu. Eski yurduna karşı hissettiği tiksintinin geçeceğim, ya da en azından salonları kuşatmış olan kara örtünün içinde bir ışık parıltısı bulabileceğini ümit ediyordu. Kahraman adaşının baltasını ve kalkanını ellerinin içinde sıcak bir şekilde hisseden cüce, sakallı çenesini vakarla kaldırdı ve yoluna devam etti.</p>

      <p class="calibre2">Geçit yolu, daha az sayıda salon ve koridor ile aşağı doğru meyilleniyordu. Bütün bölüm boyunca yükselen sıcak hava akımları cüceye sürekli bir eziyet çektiriyor, aşağıda nelerin beklediğini ona hatırlatıyordu. Fakat gölgeler burada daha az heybetliydi, çünkü duvarlar daha düzgün oyulmuş ve şekillendirilmişti. Keskin bir dönemeçten sonra, kocaman bir taş kapıya çattılar. Yekpare kapı bütün koridorun yolunu kesiyordu.</p>

      <p class="calibre2">"Bir daire mi?" diye sordu Wulfgar, ağır halka tokmağı kavrayarak.</p>

      <p class="calibre2">Bruenor kafasını salladı, ötesinde ne yattığından emin değildi. Wulfgar çekerek kapıyı açtı ve aynı şekilde, bir kapıyla son bulan başka bir uzun koridoru gözler önüne serdi.</p>

      <p class="calibre2">"On kapılar," diye belirtti Bruenor, bu yeri hatırlayarak.</p>

      <p class="calibre2">"Aşağı bayırda on kapı vardır," diye açıkladı. "Hepsinin gerisinde bir kilit sürgüsü vardır." Kapıdan içeri girdi ve kapının üstündeki kilitler kolayca kapanabilsin diye tek bir tarafına menteşelenmiş olan ağır bir metal kolu aşağı çekti. "Ve o on kapının ötesinde yukarı doğru çıkan on tane daha var, hepsinin ardında bir kol bulunuyor."</p>

      <p class="calibre2">"Öyleyse eğer bir düşmandan kaçıyorsan, kapıları ardından kilitlersin," diye mantık yürüttü Cattibrie. "Öteki taraftan gelen dostlarınla tam ortada buluşursun."</p>

      <p class="calibre2">"Ve merkez kapıların arasında, aşağı katlara inen bir geçit yolu vardır," diye ekledi Drizzt, bu savunma yapısının basit ama etkili mantığını anlayarak.</p>

      <p class="calibre2">"Zeminde bir yer kapısı var," diye doğruladı Bruenor.</p>

      <p class="calibre2">"Belki de bir dinlenme yeri olabilir," dedi drow.</p>

      <p class="calibre2">Bruenor kafasıyla onayladı ve tekrar yürümeye başladı. Anımsadığı şeyler doğru çıktı, ve birkaç dakika sonra onuncu kapıdan geçip oval bir odaya girdiler. Üzerinde kilitleme kolu olan bir kapıyla karşı karşıya gelmişlerdi. Odanın tam merkezinde, görünüşe göre uzun yıllardır kapalı duran ve kilitlemeye yarayan bir sürgüsü olan bir yer kapısı duruyordu. Odanın çevresi boyunca her yerde tanıdık, karartılmış oyuklar beliriyordu.</p>

      <p class="calibre2">Odanın güvenlikli olduğundan emin olmak için yapılan hızlı bir araştırmadan sonra çıkışları emniyete aldılar ve ağır tertibatlarının bazılarını soyunmaya koyuldular. Zira sıcaklık bunaltıcı bir hal almıştı ve hareketsiz havanın basıklığı ağır bir şekilde üzerlerine çöküyordu. "Üst katın merkezine geldik," dedi Bruenor dalgın dalgın. "Yarın geçidi bulacağız."</p>

      <p class="calibre2">"Sonra nereye?" diye sordu Wulfgar, içindeki maceracı ruh hala madenlerin daha derinlerine ilerlemeyi ümit ediyordu.</p>

      <p class="calibre2">"Dışarı, veya aşağı," diye yanıtladı Drizzt. İkinci seçeneğin pek muhtemel olmadığı anlaşılsın diye, birincisini üzerine basarak vurgulamıştı. "Oraya vardığımızda bakacağız."</p>

      <p class="calibre2">Wulfgar, tanıdığı maceracı ruha dair bir belirti görebilmek için koyu tenli arkadaşını inceledi, fakat Drizzt de en az Bruenor kadar mekanı terk etmeye boyun eğmiş gibi görünüyordu. Drowun normalde önüne geçilemez olan coşkusunu kıran bir hava vardı bu yerde. Wulfgar'ın tek tahmini, buna benzeyen karanlık bir yerde geçirdiği geçmiş günlerinin nahoş anılarıyla Drizzt'in de savaşmakta olduğuydu.</p>

      <p class="calibre2">Kavrayışlı genç barbar tahmininde doğruydu. Drowun yer altı dünyasında geçirdiği hayatı hakkındaki hatıraları, Mithril Salonu'nu kısa süre içinde terk etme konusundaki umutlarını gerçekten de arttırıyordu. Fakat çocukluğunun alemine geri dönüşüyle birlikte büyük bir duygusal değişim geçirdiği yoktu. Drizzt'in şimdi Menzoberranzan hakkında net bir şekilde hatırladığı şey, toprağın altındaki karanlık deliklerde karanlık varlıkların yaşadığıydı. Onların varlığını burada, kadim cüce salonlarında da hissediyordu, yüzey sakinlerinin hayal güçlerinin ötesindeki dehşetlerdi bunlar. Kendisi için endişelenmiyordu. Drow ırkının ona bıraktığı miras sayesinde bu yaratıklarla eşit şartlar altında yüzleşebilirdi. Ama, belki deneyimli cüce hariç, dostları öyle bir savaş sırasında kötü bir dezavantaj altında kalacak, eğer madenlerde kalırlarsa kesinlikle yüzleşecekleri canavarlara karşı yetersiz donanımlı olacaklardı.</p>

      <p class="calibre2">Ve Drizzt üzerlerinde bazı gözlerin olduğunu biliyordu.</p>

      <p class="calibre2">Entreri süzülerek ilerledi ve tıpkı daha evvel dokuz kez yapmış olduğu gibi kulağını kapıya yasladı. Bu sefer, yere bırakılan bir kalkanın tangırtısı adamın yüzüne bir gülümseme getirdi. Sydney ile Buk'a doğru döndü ve kafasını salladı.</p>

      <p class="calibre2">Avını yakalamıştı.</p>

      <p class="calibre2">İçinden geçip girmiş oldukları kapı, inanılmaz bir darbenin gücü altında sarsıldı. Uzun yürüyüşlerinden sonra daha yeni yerleşmiş olan yol arkadaşları, ikinci bir darbe indiğinde ve ağır taş kapı yarılıp kırıldığında şaşkınlık ve dehşet içinde kafalarını döndürüp baktılar. Golem, Regis ve Cattibrie'ı daha silahlarına uzanamadan önce tekmeleyip kenara suvararak paldır küldür oval odaya daldı.</p>

      <p class="calibre2">Canavar onları hemen oracıkta ezip sularını çıkartabilirdi, fakat onun hedefi, bütün sezilerini kontrol eden amacı Drizzt Do'Urden idi. İkisinin yanından hızla geçerek, drowun yerini tespit etmek için odanın ortasına doğru koşturdu.</p>

      <p class="calibre2">Pek gafil avlanmamış olan Drizzt, odanın kenarındaki gölgelerin içine sıvışmıştı ve şimdi, içeri daha fazla kimsenin girmesine karşı emniyete almak için kırık kapıya doğru ilerliyordu. Fakat Dendybar'ın goleme bahşetmiş olduğu büyülü tarama gücünden saklanamazdı ve Bük da neredeyse anında onun olduğu tarafa doğru dönmüştü.</p>

      <p class="calibre2">Wulfgar ve Bruenor dosdoğru canavarın üzerine atıldılar.</p>

      <p class="calibre2">Entreri hemen Buk'un ardından daireye girdi. Gelemin yol açtığı kargaşayı kullanarak kapıdan içeri fark edilmeden geçti ve göze çarpacak derecede drowunkine benzeyen bir usulle gölgelerin içine sıvıştı. Oval oda duvarının orta noktasına yaklaştıkları sırada, ikisi de kendisininkine öylesine çok benzeyen bir gölgeyle karşı karşıya kalmıştı ki, dövüşe tutuşmadan önce durup birbirilerini tartma zorunluluğu hissettiler.</p>

      <p class="calibre2">"Demek en sonunda Drizzt Do'Urden ile tanışıyorum," diye tısladı Entreri.</p>

      <p class="calibre2">"Avantaj senin elinde," diye yanıtladı Drizzt. "Zira hakkında hiçbir şey bilmiyorum."</p>

      <p class="calibre2">"Ah, ama öğreneceksin kara elf!" dedi kiralık katil gülerek. Gözle takip edilemeyecek bir süratle dövüşe tutuştular. Entreri'nin acımasız süvari kılıcı ve mücevherli hançeri, Drizzt'in fırıl fırıl dönen palalarının hızına denkti.</p>

      <p class="calibre2">Wulfgar, çekicini bütün gücüyle golemin üzerine indirdi. Drowun takibiyle meşgul olan canavar, kendisini savunmak için kılını bile kıpırdatmadı. Aegisfang vurarak onu geriye doğru sendeletti, fakat o bunun farkında değilmiş gibi görünüyordu ve tekrar avına doğru yola koyuldu. Bruenor ve Wulfgar gözlerine inanamayarak birbirilerine baktılar ve çekiç ile baltayı sağa sola doğru savurarak yeniden yaratığa çullandılar.</p>

      <p class="calibre2">Regis kıpırtısız bir şekilde duvara yaslanmış yatıyordu, Buk'un ağır ayağından gelen tekmeyle sersemlemişti. Fakat Cattibrie, kılıcını çekmiş, tek dizinin üzerine geri kalkmıştı. Duvarın önünde dövüşenlerin zarafet ve ustalık dolu manzarası, bir anlığına durup izlemesini sağladı.</p>

      <p class="calibre2">Kapı aralığının dışında duran Sydney'in dikkati de aynı şekilde o yöne çekilmişti, çünkü kara elf ve Entreri arasındaki savaş şimdiye kadar gördüğü her şeyden daha farklıydı. Mükemmel bir uyum içinde hareketlerini dokuyan ve saldırı savuşturan iki usta kılıç adamı.</p>

      <p class="calibre2">İkisi de diğerinin hareketlerini kesin bir şekilde tahmin ediyor, diğerinin karşı saldırısına karşılık veriyor, sanki hiçbir galibi olmayacakmış gibi görünen bir dövüş içinde ileri geri hareket ediyordu. Biri diğerinin yansıması gibi görünüyordu ve izleyenlerin bu dövüşün gerçek olduğunun farkında olmasını sağlayan tek şey, pala ile süvari kılıcı birbirilerine çarptıkça sürekli olarak duyulan çınlama sesiydi. Gölgelerin içine girip çıkıyorlardı, eşit bir dövüşte bir parça olsun avantaj arıyorlardı. Sonra karanlık oyuklardan birine dalıp kayboluverdiler.</p>

      <p class="calibre2">Onlar görünürden kaybolur kaybolmaz, Sydney savaşta kendi görevini hatırladı. Daha fazla gecikmeden kemerinden ince bir değnek çıkarttı ve barbar ile cüce üzerine nişan aldı. Her ne kadar Entreri ile kara elf arasındaki savaşı sonuna kadar izlemek istese de, görevi ona golemi serbest bırakmayı ve drowu çabucak ele geçirmeyi emrediyordu.</p>

      <p class="calibre2">Wulfgar ile Bruenor, Buk'u taş zeminde yere devirdiler. Bruenor canavarın bacaklarının arasına doğru eğildi, bu sırada da Wulfgar çekicini hedefe indirip Buk'u cücenin üzerinden yere düşürdü.</p>

      <p class="calibre2">Kazandıkları avantaj kısa ömürlü oldu. Sydney'in enerji yıldırımı ikisinin arasına daldı. Uyguladığı kuvvet Wulfgar'ı geriye doğru havaya fırlattı. Barbar, karşı taraftaki kapının yanma yuvarlanarak ayağa kalktı. Deri yeleği yanmıştı ve üzerinden dumanlar çıkıyordu. Sarsıntı sonrasında bütün vücudu karıncalanıyordu.</p>

      <p class="calibre2">Bruenor dosdoğru zemine çivilenmişti ve uzun bir süre boyunca orada yatıp kaldı. Fazla incinmemişti cüceler dağ kayaları kadar sert ve özellikle büyüye karşı dirençlidirler— fakat kulağı zemine dayalı bir şekilde yatarken duyduğu belirgin bir ses ilgisini çekti. Bu sesi çocukluk günlerinden hayal meyal hatırlıyor, ama kaynağını saptayamıyordu.</p>

      <p class="calibre2">Yine de felaketi haber verdiğini biliyordu.</p>

      <p class="calibre2">Bruenor kafasını kaldırırken sarsıntı büyüdükçe büyüdü ve daireyi sallamaya başladı. Cüce her şeyi anlayıverdi. Çaresizce Drizzt'e baktı ve haykırdı, "Dikkat et elf!" Bunu, tuzak harekete geçip oyuğun zeminini çökertmeden tam bir saniye evvel yapabilmişti.</p>

      <p class="calibre2">Drow ile kiralık katilin biraz önce bulundukları yerden yükselen tek şey toz topraktı. O korkunç an içinde çakılıp kalan Bruenor için zaman donmuş gibiydi. Oyuğun tavanından ağır bir kaya parçası düştü ve cücenin beyhude umutlarının en sonuncusunu da çalıp götürdü.</p>

      <p class="calibre2">Kaya tuzağının işinin tamamlanması dairenin içindeki şiddetli sarsıntıları daha da arttırdı. Duvarlar çatırdayıp yarıldı, tavandan koca taş parçaları kopup düşmeye başladı. Sydney kapı aralıklarının birinden Bük'a seslene dursun, diğer kapının önünde olan</p>

      <p class="calibre2">Wulfgar kilitleme kolunu kenara fırlatmış, dostlarına haykırmaktaydı.</p>

      <p class="calibre2">Cattibrie ayağa sıçradı ve yerdeki buçukluğa doğru koşturdu. Yardım etmesi için Bruneor'u çağırarak onu bileklerinden kavradı ve uzaktaki kapıya doğru sürükledi.</p>

      <p class="calibre2">Fakat cüce o anın içinde kaybolup gitmişti, oyuğun yıkıntılarına boş boş bakmaktaydı.</p>

      <p class="calibre2">Geniş bir çatlak, onları kaçış yollarını kesmekle tehdit ederek dairenin zeminini ikiye ayırdı. Cattibrie azimle dişlerim sıktı ve ileri doğru atılarak koridorun güvenli sahasına ulaştı. Wulfgar çığlık çığlığa cüceye seslendi ve hatta onu almak için geriye doğru harekete geçti.</p>

      <p class="calibre2">O anda Bruenor ayağa kalktı ve onlara doğru ilerledi yavaşça hareket ediyordu, kafasını öne eğmişti. Umutsuzluk içindeydi. Altında bir çatlağın belirmesini ve onu karanlık bir çukura düşürmesini ümit ediyor gibiydi.</p>

      <p class="calibre2">Ve dayanılmaz ıstırabına bir son vermesini.</p>

      <p class="calibre2">Çöküntünün son sarsıntıları da en nihayet dindiğinde, geri kalan dört arkadaş moloz yığınlarının ve toz toprak bulutunun arasından geçip oval odaya geri döndüler. Bruenor kırık taş yığınlarına ve onları yutmakla tehdit eden koca çatlaklara aldırış etmeden, paldır küldür oyuğa daldı. Diğerleri de hemen onun ardındaydı.</p>

      <p class="calibre2">Etrafta, iki usta kılıç adamına ait hiçbir kan lekesi ya da başka bir işaret yoktu. Sadece taş tuzağın deliğini kaplamış olan moloz yığını tepeciği vardı. Bruenor yığının altındaki karanlık boşlukları görebiliyordu ve Drizzt'e seslendi. Sağduyusu, kalbinin ve umutlarının sesine karşı çıkarak ona drowun kendisini duyamayacağını, tuzağın Drizzt'i ondan alıp götürdüğünü söylüyordu.</p>

      <p class="calibre2">Tek başına duran palanın, Drizzt'in bir ejderha ininden ganimet olarak edindiği büyülü kılıcın oyuğun yıkıntıları içinde öylece yattığım gördüğünde, gözünün perçeminde belirmiş olan gözyaşı damlası yanağına süzüldü. Kılıcı saygıyla yerden kaldırdı ve kemerine geçirdi.</p>

      <p class="calibre2">"Yazık oldu sana elf," diye haykırdı yıkıntıya doğru. "Bundan daha iyi bir son hakkediyordun." Eğer o anda diğerleri kendi düşünceleri içinde o derece kaybolup gitmiş olmasalardı, Bruenor'un kederinin altında yatan hiddetli ses tonunu fark edebilirlerdi. En yakın ve en güvendiği dostunu kaybetmenin etkisiyle birlikte, zaten bu trajediden önce bile salonlarda yola devam etmenin akıllıca olup olmadığını sorgulayan Bruenor, kederinin en az aynı derecede güçlü bir suçluluk hissiyle karışık olduğunu anladı. Kara elfin ölümünde kendi oynadığı rolden kaçamazdı. Ölüyor numarası yapıp da bunun içlerinden hiçbirinin yaşamadığı bir macera olacağını vaat ederek, Drizzt'i yolculuğa katılmak için nasıl kandırdığını acı bir şekilde hatırladı.</p>

      <p class="calibre2">Şimdi sessiz sakin duruyor, içindeki ıstırabı kabul ediyordu.</p>

      <p class="calibre2">Wulfgar’ın kederi de aynı derecede derindi ve başka hislerle karışmış değildi. Barbar, akıl hocalarından birini, kendisini vahşi ve yabani bir kavgacıdan, kurnaz ve akıllı bir dövüşçüye çevirmiş olan ustasını kaybetmişti.</p>

      <p class="calibre2">En yakın dostlarından birini kaybetmişti. Drizzt'i, macera için Cehennem'in en derinine kadar takip ederdi. Her zaman, drowun bir gün onları içinden çıkamayacakları zor bir duruma sokacağından şüphelenmişti. Fakat Drizzt'in yanında savaştığında ya da hocasıyla, ustasıyla yarıştığında kendisini hayatta hissediyor, sınırlarını çok tehlikeli bir şekilde zorlayarak var oluyordu. Wulfgar sık sık kendi ölümünün drowun yanında olacağını aklında canlandırırdı. İki dostu öldüren düşmanlar, yeri yurdu bilinmeyen bir yerde ölüp toprak olduktan çok sonra bile, ozanların ikisi hakkında türküler yazıp söyleyeceği şanlı şerefli bir son olacaktı.</p>

      <p class="calibre2">Genç barbarın hiç korkmadığı bir sondu bu.</p>

      <p class="calibre2">"Şimdi aradığın huzuru buldun, dostum," dedi Cattibrie yavaşça, drowun ıstırap dolu varoluşunu herkesten daha iyi anlıyordu. Cattibrie'in dünyaya bakış açısı, daha çok Drizzt'in duygusal yönüyle, çilekeş ifadelerinin altında yatan ve diğer dostlarının göremediği gizli yönüyle ilgiliydi. Menzoberranzan'ı ve şeytani ırkını terk etmesini ona emreden, onu bir toplumdışı olarak kalmaya iten şey Drizzt Do'Urden'in bu yönüydü işte. Cattibrie, drowun ruhundaki neşeyi biliyordu. Ve tabii derisinin rengi yüzünden o ruhu fark edemeyenlerin, onu hakir görmesi karşısında çektiği kaçınılmaz acıyı da.</p>

      <p class="calibre2">Aynı zamanda anlıyordu ki, bugün hem iyiliğin hem de kötülüğün güçleri bir şampiyon kaybetmişti. Zira Cattibrie, Entreri'yi Drizzt'in bir yansıması olarak görüyordu. Bu dünya o kiralık katil yokken daha iyi bir yer olacaktı.</p>

      <p class="calibre2">Fakat bedeli çok yüksekti.</p>

      <p class="calibre2">Entreri'nin ölümü konusunda Regis'in duyabileceği bütün rahatlama hisleri, içinde girdap gibi dönen hiddet ve keder bataklığında yok olmuştu. O oyuğun içinde buçukluğun bir parçası ölüp gitmişti. Artık kaçmak zorunda değildi Pook Paşa onu bir daha takip etmezdi— fakat bütün hayatı boyunca Regis, ilk defa kendi hareketlerinin sonuçlarını kabullenmek zorunda kalmıştı. Bruenor'un grubuna, Entreri'nin peşlerinde ve yakınlarda olacağım bilerek, dostlarının içinde bulunacağı muhtemel tehlikenin farkında olarak katılmıştı.</p>

      <p class="calibre2">Her zaman için özgüvene sahip bir kumarbaz olduğu halde, bu müsabakayı kaybetme düşüncesi kafasına bir türlü girmemişti. Yaşam onun için büyük ve sınırda oynadığı bir oyundu. Daha evvel aldığı risklerin bedelini ödemesi kendisinden hiç beklenmemişti. Eğer bu dünyada buçukluğun şansa olan takıntısını yatıştırabilecek tek bir şey vardıysa o da, almayı seçtiği bir risk yüzünden, pek az olan gerçek dostlarından birini yitirmesiydi.</p>

      <p class="calibre2">&nbsp;</p>

      <p class="calibre2"><span class="none4">20. BIR RÜYANIN SONU</span></p>

      <p class="calibre2">"Elveda dostum," diye fısıldadı moloz yığınına doğru. Sonra Bruenor'a dönerek şöyle dedi, "Nereye gidiyoruz? Bu berbat yerden nasıl çıkacağız?"</p>

      <p class="calibre2">Regis ithamda bulunmak için söylememişti, fakat kendi suçunun kasvetiyle zaten savunmacı bir tavra bürünmüş olan Bruenor bunu bir suçlama olarak algıladı ve çıkışarak cevap verdi. "Bunu sen yaptın!" diye hırladı Regis'e. "Katili peşimizden sen getirdin!" Bruenor ileri doğru tehditkar bir adım attı. Yüzü dolup taşan bir hiddetle buruşmuştu ve elleri yumruğunu sıkmanın şiddetiyle bembeyaz kesilmişti.</p>

      <p class="calibre2">Bu ani öfke çıkışıyla şaşkına dönen Wulfgar, Regis'e bir adım yaklaştı. Buçukluk geri çekilmedi, kendini korumak için bir harekette de bulunmadı. Bruenor'un hiddetinin aklını o kadar da başından alacağına hala inanmıyordu.</p>

      <p class="calibre2">"Seni hırsız!" diye gürledi Bruenor. "Geride bıraktığını hiç umursamadan kendi işini hallediyorsun ve bedelini dostların ödemek zorunda kalıyor!" Söylediği her sözle birlikte hiddeti daha da artıyordu. Yine neredeyse cüceden ayrı bir varlık halini almış, kendi hızını ve gücünü kazanmaya başlamıştı.</p>

      <p class="calibre2">Bir sonraki adımı onu hemen Regis'in yanına getirecekti ve yaptığı hareket vurmaya niyetli olduğunu herkese açıkça gösterdi. Fakat Wulfgar ikisinin arasına girdi ve Bruenor'u gayet açık, öfkeli bir bakışla durdurdu.</p>

      <p class="calibre2">Barbarın sert tavrıyla öfke krizinden kurtulan Bruenor, ne yapmak üzere olduğunu anca o zaman anladı. Epey utanmış bir halde, hiddetini hayatta kalmaları için duyduğu endişeyle maskeledi ve odadan artanları incelemek için arkasını döndü. Bu yıkımdan sonra eşyalarından geriye pek azı kalmıştı tabi eğer kaldıysa.</p>

      <p class="calibre2">"Malzemeleri bırakın; kaybedecek zaman yok!" dedi Bruenor diğerlerine, boğazında düğümlenen hırıltıyı temizleyerek. "Bu berbat yeri epey gerimizde bırakacağız!"</p>

      <p class="calibre2">Wulfgar ve Cattibrie moloz yığınını şöyle bir taradılar, kurtarılabilecek nitelikte bir şeyler arıyorlardı ve Bruenor'un hiç malzeme almadan yola devam etme isteğiyle pek de hemfikir değillerdi. Fakat çabucak cüceyle aynı sonuca vardılar ve oyuğun yıkıntısına doğru yolladıkları son bir selamla birlikte küçük koridora doğru Bruenor'u takip ettiler.</p>

      <p class="calibre2">"Bir sonraki moladan önce Garumn Geçidi'ne varma niyetindeyim," diye haykırdı Bruenor. "Bu yüzden kendinizi uzun bir yürüyüşe hazır edin."</p>

      <p class="calibre2">"Peki sonra nereye?" diye sordu Wulfgar. Cevabı tahmin ediyor ama tasvip etmiyordu.</p>

      <p class="calibre2">"Dışarı!" diye gürledi Bruenor. "Olabildiğince çabuk!" Kendisiyle tartışmaya cüret eden barbara dik dik baktı.</p>

      <p class="calibre2">"Halkınla birlikte geri dönmek üzere mi?" diye ısrar etti Wulfgar.</p>

      <p class="calibre2">"Dönmemek üzere," dedi Bruenor. "Bir daha asla dönmemek üzere!"</p>

      <p class="calibre2">"Öyleyse Drizzt boş yere öldü demektir!" diye belirtti Wulfgar açık açık. "Hayatını, hiç yerine getirilemeyecek bir amaç uğruna feda etti."</p>

      <p class="calibre2">Bruenor, Wulfgar'ın sert bakış açısı karşısında kendisini toplamak için duraksadı. Bu trajediye onun açısından hiç bakmamıştı ve bu imadan da hoşlanmamıştı. "Hiçbir şey için değil!" diye hırladı barbara. "Buradan gitmemiz için hepimize bir uyarı bu! Kokusunu duymuyor musun evlat? Gözlerin ve burnun sana buradan defolup gitmeni söylemiyor mu?"</p>

      <p class="calibre2">"Gözlerim bana tehlikeyi haber veriyor," diye cevapladı Wulfgar kontrollü bir sesle. "Daha evvel de sık sık verdikleri gibi. Ama ben bir savaşçıyım ve öyle uyarılara pek az kulak asarım!"</p>

      <p class="calibre2">"Öyleyse ölü bir savaşçı olacağının resmidir," diye belirtti Cattibrie.</p>

      <p class="calibre2">Wulfgar ona ters ters baktı. "Drizzt buraya kadar Mithril Salonu'nun geri alınmasına yardım etmek için geldi ve ben de o işin halledildiğini göreceğim!"</p>

      <p class="calibre2">"Bunu denerken öleceksin," diye mırıldandı Bruenor. Şimdi sesinde hiç öfke yoktu. "Buraya yurdumu bulmaya geldik evlat, fakat burası orası değil. Halkım bir zamanlar burada yaşıyordu, bu doğru, fakat Mithril Salonu'nu karanlıklar basmış ve benim üzerinde talep ettiğim hakka bir son vermişler. Bu yerin pis kokusundan bir kez kurtuldum muydu bir daha geri dönmek istemiyorum, bunu o inatçı kafana sok. Burası artık gölgeler ve gri kimseler için. Ve umanın bu leş kokulu yer, onların o leş kokulu kafalarına çöküverir!"</p>

      <p class="calibre2">Bruenor yeterince konuşmuştu. Aniden topuğu üzerinde döndü ve koridor boyunca sert adımlarla ilerledi, çizmeleri uzlaşılması imkansız bir kararlılıkla taşın üzerinde gümbürdüyordu.</p>

      <p class="calibre2">Regis ve Cattibrie hemen ardından takip ettiler ve cücenin kararını bir anlığına düşünüp tartan Wulfgar onlara yetişmek için koşturdu.</p>

      <p class="calibre2">Sydney, Bruenor ve dostlarının ayrıldığından emin olur olmaz Bük ile birlikte oval daireye geri döndü. Tıpkı az önce dostların yapmış olduğu gibi, o da yıkılmış oyuğa doğru gitti ve bir anlığına, olayların bu ani değişiminin kendi görevine nasıl etki edeceğini düşündü. Entreri'nin ölümü için duyduğu kederin derinliğine hayret etti. Çünkü her ne kadar kiralık katile tamamen güvenmese ve onun da Dendybar'ın aradığı güçlü ziyneti aradığından şüphelense bile, adama saygı duyar olmuştu. Dövüş başladığı zaman daha iyi bir müttefik bulunabilir miydi?</p>

      <p class="calibre2">Sydney'in Entreri için yas tutmaya çok zamanı yoktu. Zira Drizzt Do'Urden'in ölümü, kadının kendi güvenliği hakkında daha acil endişeler duymasına sebep oluyordu. Dendybar bu haberleri muhtemelen pek hoş karşılamayacaktı ve alacalı büyücünün cezalandırma konusundaki yeteneği Büyünün Sahipkulesi'nde nam salmıştı.</p>

      <p class="calibre2">Büyücüden bir emir gelmesini bekleyen Bük bir anlığına durdu, fakat hiçbir talimat gelmediği için oyuğa adımım attı ve moloz yığınını kaldırmaya koyuldu.</p>

      <p class="calibre2">"Dur," diye emretti Sydney.</p>

      <p class="calibre2">Bük işine baktı. Drowu takip etmeyi sürdürme görevi sebebiyle bunu yapmaya zorunluluk duyuyordu.</p>

      <p class="calibre2">"Dur!" dedi Sydney bir kez daha, bu sefer daha kesin bir sesle. "Drow öldü, seni aptal şey!" Yaptığı açık beyanat, kadını bu gerçeği kabul etmeye ve aklını çalıştırmaya zorladı. Bük durup ona doğru döndü ve Sydney en iyi yolu seçmek için bir anlığına bekledi.</p>

      <p class="calibre2">"Diğerlerinin ardından gideceğiz," dedi kayıtsızca. Sanki söylediği bu sözle golemi durdurmaya çalıştığı kadar, kendi düşüncelerini aydınlatmaya uğraşıyormuş gibiydi. "Evet, belki de cüce ile diğer yol arkadaşlarını Dendybar'a götürürsek, drowun ölmesine izin vermekteki ahmaklığımızı bağışlar."</p>

      <p class="calibre2">Golem'e baktı, fakat yaratığın ifadesi kadını cesaretlendirmek için tabii ki değişmedi.</p>

      <p class="calibre2">"Oyukta olması gereken sendin yahu," diye mırıldandı Sydney, güzelim espriyi yaratığa yapıp harcayarak. "Entreri olsa en azından bazı tavsiyeler sunardı. Fakat sorun değil, kararımı verdim. Diğerlerini takip edeceğiz ve onları yakalayabileceğimiz zamanı kollayacağız. Bize Kristal Parçası hakkında bilmemiz gereken şeyleri söyleyecekler!"</p>

      <p class="calibre2">Bük kadının işaretini bekleyerek kıpırtısız durdu. Golem sahip olduğu en basit düşünce yapısıyla bile, görevlerini nasıl bitirebileceklerini en iyi Sydney'in bildiğini altlayabiliyordu.</p>

      <p class="calibre2">Yol arkadaşları, cücelerin oyduğu kayalardan çok, doğal oluşumlar gibi görünen geniş mağaralar arasından ilerlediler. Yüksek tavanlar ve duvarlar, meşalelerin parıltısının ötesinde karanlığın içine doğru uzanıyor, dostların saldırıya açık olduklarını ürkünç bir şekilde hatırlamalarını sağlıyordu. Yürürlerken, mağaranın aydınlanmamış köşelerinden onları izleyen bir sürü gri cüce olduğunu tasavvur ederek, veya tepelerindeki karanlıktan korkunç bir yaratığın üzerlerine çullanmasını bekleyerek bir araya sokuldular.</p>

      <p class="calibre2">Kesilmek bilmeyen su damlama sesi, kendi ritmiyle birlikte onlara ayak uyduruyor, "şıp şıp" sesi her salon boyunca yankılanıyor ve mekanın boşluğunu önemle vurguluyordu.</p>

      <p class="calibre2">Bruenor tesisin bu bölümünü iyi hatırlıyordu ve kendisini bir kez daha, geçmişinin görüntülerine boğulmuş bir halde buldu. Bunlar, bütün Battlehammer Klanı'nın Kral Garumn'un sözlerini dinlemek veya önemli ziyaretçileri karşılamak için bir araya geldiği Toplantı Salonları idi. Savaş planları burada hazırlanır ve dış dünya ile ticaret stratejileri burada kararlaştırılırdı. Toplantılarda en genç cüceler dahi bulunurdu ve Bruenor, babası Bangor'un yanında, büyükbabası Kral Garumn'un ardında oturduğu o zamanları gün gibi hatırlıyordu. Bangor ilgisini çekmek için kralın usullerinin önemine işaret eder ve genç Bruenor'a, bir gün ihtiyaç duyacağı liderlik sanatı hakkında bilgiler verirdi.</p>

      <p class="calibre2">Mithril Salonu'nün Kralı olduğu gün ihtiyaç duyacağı bilgiler.</p>

      <p class="calibre2">Mağaraların ıssızlığı, burasının on bin cücenin hep bir ağızdan haykırdığı tezahüratlar ve ilahilerle inlediğini duymuş olan Bruenor'un omuzlarına ağır bir yük gibi biniyordu. Şimdiyse, eğer klanının bütün üyeleriyle birlikte geri dönecek olsa bile, sadece tek bir dairenin küçük bir köşesini doldurabilirlerdi.</p>

      <p class="calibre2">"Çok kişi göçüp gitti," dedi Bruenor boşluğa doğru, hafif fısıltısı yankı yapan durgunlukta istediğinden daha yüksek çıkarak. Cüce için endişelenen ve her hareketini dikkatle takip eden Cattibrie ile Wulfgar, Bruenor'un söylediği şeyi duydular ve cüceyi bunu söylemeye hangi anılarla duyguların ittiğini kolayca tahmin edebildiler. Birbirilerine baktıklarında Cattibrie, Wulfgar'ın cüceye olan hiddetinin bir acıma seliyle birlikte dağılıp gittiğini gördü.</p>

      <p class="calibre2">Birbirilerine sadece kısa koridorlarla bağlanan kocaman salonlar art arda uzanıyordu. Her birkaç metrede bir, dönemeçler ve yan çıkışlar beliriyordu. Fakat Bruenor geçide giden yolu bildiğinden emindi. Aşağıda bulunan herhangi birilerinin kaya tuzağının yıkılma sesini duyduğunu ve araştırmak için yukarı geleceğini de biliyordu. Üst katın bu bölümü, geride bıraktıkları alanlardan farklı olarak, aşağı katlara bağlanan bir sürü geçide sahipti. Wulfgar meşaleyi söndürdü ve Bruenor onlara karanlığın koruyucu loşluğu içinde kılavuzluk etti.</p>

      <p class="calibre2">Kısa süre içinde tedbirlerinin mantıklı olduğu anlaşıldı. Zira tam diğer bir devasa mağaraya girmişlerdi ki Regis, Bruenor'u omzundan yakalayarak durdurdu ve sessiz olmalarını işaret etti. Bruenor neredeyse öfkeli bir çıkış yapacaktı, fakat Regis'in yüzündeki samimi dehşeti gördü.</p>

      <p class="calibre2">Duyma yeteneği, yıllardır kilit mandalı tıkırtısı dinlemekten keskinleşmiş olan buçukluk, uzaktan gelen su damlama sesinden farklı bir ses seçmişti. Biraz sonra diğerleri de bu sesi yakaladılar ve kısa süre sonra, bunu bir sürü çizmeli ayaktan yükselen ses olarak teşhis ettiler. Bruenor, karanlığın içinde izleyip beklemek üzere bir mola verdi.</p>

      <p class="calibre2">Geçip giden kalabalığı, sayılarını sayacak ya da üyelerini teşhis edebilecek kadar net bir şekilde göremediler. Fakat mağaranın öteki ucundaki meşalelerin sayılarına dayanarak, en azından bir kişiye karşı on kişi oranında sayıca üstün olduklarını söyleyebilirlerdi. Ve marş eden kalabalığın doğasını tahmin edebiliyorlardı.</p>

      <p class="calibre2">"Bunlar gri cüce değilse benim de anam orkların arkadaşı olsun," diye homurdandı Bruenor. Sonra, Mithril Salonu'nu terk etme kararı hakkında daha fazla şikayeti var mı yok mu görmek için Wulfgar'a baktı.</p>

      <p class="calibre2">Wulfgar kabullenmiş bir şekilde kafasını sallayarak razı oldu. "Garumn Geçidi ne kadar uzakta?" diye sordu, diğerleri kadar dışarı çıkmaya boyun eğmiş bir hal alarak. Hala Drizzt'i terk edip gidiyormuş gibi hissediyor, fakat Bruenor'un seçimindeki bilgeliği de anlıyordu. Şimdi açık bir şekilde görülüyordu ki eğer burada kalırlarsa, Mithril Salonu'nda ölen tek kimse Drizzt Do'Urden olmayacaktı.</p>

      <p class="calibre2">"Son koridora bir saatlik yol var," diye yanıtladı Bruenor. "Oradan sonra da bir saat, daha fazla değil."</p>

      <p class="calibre2">Gri cüce kalabalığı kısa sürede mağarayı terk etti ve yol arkadaşları yeniden yola koyuldu. Bu sefer daha da ihtiyatlılardı ve niyet ettiklerinden daha yüksek ses çıkaran her adımla ödleri patlıyordu.</p>

      <p class="calibre2">Attığı her adımla birlikte hatıraları daha da berraklaşaıı Bruenor, nerede olduklarını tamamen biliyordu ve salonlardan çabucak defolup gitmeye kararlı olduğu için, geçide giden en dolaysız yolu seçiyordu. Fakat birçok dakika süren bir yürüyüşün ardından, öylece geçip gidemeyeceği bir yan koridora geldi çattı. Her türlü gecikmenin bir risk olduğunu biliyordu, fakat bu kısa koridorun sonundaki odadan yayılan ayartıcı güç onun reddedemeyeceği kadar büyüktü. Mithril Salonu'nun ne kadar mahvedilmiş olduğunu keşfetmek zorundaydı; üst katın en değerli hazinelerle dolu odasının sağ salim kalıp kalmadığını öğrenmek zorundaydı.</p>

      <p class="calibre2">Dostlar hiç sorgusuz onu takip ettiler ve kısa süre içinde, üzerine cüce tanrılarının en büyüğü Moradin'in çekici kazınmış olan ve hemen onun altında bir rünler serisi duran, uzun ve süslü bir metal kapının önünde buldular kendilerini. Bruenor'un sıklaşan nefes alış verişi soğukkanlılığını yalanlıyordu.</p>

      <p class="calibre2">"Burada dostlarımızın hediyeleri bulunur," diye rünleri okudu Bruenor vakarla, "ve halkımızın eserleri. Bil ki sen bu oyuk salona girdiğinde Battlehammer Klanı'mn mirasına bakacaksın. Dostlar hoş gelmişler, hırsızlar sakının!" Bruenor, alnında gerginlikten boncuk boncuk olmuş terlerle birlikte yol arkadaşlarına doğru döndü. "Dumathoin'in Salonu," diye açıkladı.</p>

      <p class="calibre2">"Düşmanlarınız iki yüz yıldır burada," diye akıl yürüttü Wulfgar. "Kesinlikle yağma edilmiştir."</p>

      <p class="calibre2">"Hiç sanmam," dedi Bruenor. "Kapı büyülüdür ve klanın düşmanlarına açılmaz. Ayrıca bunu aşıp girebilecek bir gri kimsenin derisini yüzebilecek yüzlerce tuzak var içerde!" Regis'e dik dik baktı, kurşuni gözleri sert bir uyarıyla kısıldı. "Eline koluna hakim ol Gümbürgöbek. Tuzaklardan biri senin dostane bir hırsız olduğunu bilmeyebilir!"</p>

      <p class="calibre2">Bu tavsiye Regis'e, cücenin acı alayını duymazdan gelemeyeceği kadar mantıklı geldi. Bruenor'un sözlerini farkında olmadan kabullenen buçukluk, ellerini ceplerine sokuverdi.</p>

      <p class="calibre2">"Duvardan bir meşale kap gel," dedi Bruenor Wulfgar'a. "İçimden bir ses içerde hiç ışık olmadığını söylüyor."</p>

      <p class="calibre2">Daha Wulfgar onların yanına geri dönmeden önce, Bruenor koca kapıyı açmaya başlamıştı bile. Bir dostun elleriyle itildiği için kolayca kıpırdanan kapı, sonuna kadar savruldu ve ağır, kara bir perdeyle son bulan kısa bir koridora açıldı. Geçidin tam ortasında tehditkar bir şekilde, sarkaçlı bir kesici tuzak asılı duruyordu, altında ise bir kemik yığını vardı.</p>

      <p class="calibre2">"Hırsız köpek," diye kıkırdadı Bruenor acımasız bir tatminle. Kesici tuzağın yanından geçti, perdeye doğru ilerledi ve daireye girmeden önce dostlarının ona katılmasını bekledi.</p>

      <p class="calibre2">Bruenor salona açılan son engeli de aşmak için duraksayarak cesaret topladı. Şimdi, cücenin heyecanı diğerlerine de tesir edince, dostların hepsinin yüzünde terler parıldıyordu.</p>

      <p class="calibre2">Bruenor kararlı bir homurtuyla perdeyi kenara doğru çekti. "İşte karşınızda Dumathoin'in Salo—" diye başladı, fakat eşiğin ötesine bakar bakmaz kelimeler boğazında düğümlenip kalıverdi. Salonlarda şahit oldukları bütün yıkım sahneleri arasında, hiçbiri bunun kadar eksiksiz değildi. Zemini taş tepecikleri doldurmuştu. Bir zamanlar klanın en kaliteli eserlerim taşıyan kaideler kırılıp dökülmüştü ve diğerleriyse yerle yeksan edilmişti.</p>

      <p class="calibre2">Bruenor tökezleyerek, körlemesine içeri daldı. Elleri titriyordu ve boğazında inanılmaz bir hiddet çığlığı düğümlenmişti. Dairenin tamamına dahi bakmadan önce buradaki yıkımın katıksız olduğunu anlamıştı.</p>

      <p class="calibre2">"Nasıl?" dedi, boğulacak gibi. Fakat tam bunu sorarken duvardaki koca deliği gördü. Girişi engelleyen kapının etrafından bir tünel kazılmamıştı. Bunun yerine taşın içinde derin bir yarık vardı, sanki inanılmaz bir şahmerdan tarafından delinip açılmış gibi.</p>

      <p class="calibre2">"Böyle bir şeyi hangi güç yapabilir?" diye sordu Wulfgar, deliğe donup kalmış bir halde bakan cücenin bakış yönünü takip ederek.</p>

      <p class="calibre2">Bruenor bir ipucu arayışı içinde deliğe doğru ilerledi, Cattibrie ile Wulfgar da onun yanından yürüdü. Regis geriye değerli herhangi bir şey kalmış mı kalmamış mı görmek için öteki tarafa doğru gitti.</p>

      <p class="calibre2">Cattibrie zeminde gökkuşağına benzer bir parıltı fark etti ve karanlık bir sıvıdan oluşan bir birikinti olduğunu sandığı o şeye doğru ilerledi. Fakat üzerine doğru eğilince bunun bir sıvı falan olmadığını anladı. En kara geceden bile daha kara bir puldu bu ve bir insan boyundaydı. Wulfgar ve Bruenor, onun şaşkınlıkla nefesini tutuşunu duyarak kızın yanına doğru koşturdular.</p>

      <p class="calibre2">"Ejderha!" deyiverdi Wulfgar, belirgin şekli gördüğünde. Nesneyi ucundan tuttu ve daha iyi incelemek için dikey duruma getirdi. Sonra o ve Cattibrie, böyle bir canavardan haberdar olup olmadığını öğrenmek için Bruenor'a doğru döndüler.</p>

      <p class="calibre2">Cücenin fal taşı gibi açılmış gözlerindeki dehşet dolu bakış, onların sorularını daha sorulmadan cevaplandırmıştı.</p>

      <p class="calibre2">"Karadan da kara," diye fısıldadı Bruenor, iki yüz yıl evvelki o tarihi gün hakkında söylenen en yaygın sözleri yeniden tekrarlayarak. "Babam bana bu şeyden bahsetmişti," diye açıkladı, Wulfgar ve Cattibrie'a. "İblis dölünden bir ejderha, demişti onun için, karadan daha kara olan bir kasvet. Bizi dışarı süren gri kimseler değildi en sonuna kadar onlarla kıran kırana savaşırdık. Sayılarımızı azaltan ve bizi salonlardan dışarı süren karanlık ejderhasıydı. Öteki uçtaki küçük salonlarda, onun şeytani ordusuna karşı koymak için sayımızın onda biri bile kalmamıştı geriye."</p>

      <p class="calibre2">Delikten gelen sıcak bir hava akımı onlara burasının muhtemelen aşağı salonlara ve ejderhanın inine bağlı olduğunu hatırlattı.</p>

      <p class="calibre2">"Haydi gidelim buradan," diye önerdi Cattibrie, "o yaratık bizim burada olduğumuz kanısına varmadan gidelim."</p>

      <p class="calibre2">O sırada dairenin diğer tarafından Regis haykırdı. Dostlar, herhangi bir hazineye mi yoksa tehlikeye mi rastladığını bilmeyerek onun yanına doğru koşturdular.</p>

      <p class="calibre2">Onu bir moloz yığınmın.yanında yere çömelmiş, taş parçalarının arasındaki boşluğun içine dikkatle bakarken buldular.</p>

      <p class="calibre2">Gövdesi gümüşten yapılma bir oku havaya doğru kaldırdı. "Bunu orada buldum," diye açıkladı. "Ve daha fazlası da var sanırım bir yay."</p>

      <p class="calibre2">Wulfgar meşaleyi boşluğun yanma getirdi. Böylece, sadece bir uzun yayın ahşap gövdesi olabilecek kıvrımlı şekli ve bir yay kirişinin gümüşümsü parıltısını hepsi açıkça görebildiler. Wulfgar ahşabı kavradı ve taşın devasa ağırlığı altındayken ellerinin içinde kırılıp gitmesinden korkarak hafifçe çekti.</p>

      <p class="calibre2">Fakat yay, Wulfgar'ın bütün gücüyle asılmasına rağmen sabit bir şekilde duruyordu. Silahı serbest bırakabilmek için en iyi yolu arayarak etraftaki taşlara bakındı.</p>

      <p class="calibre2">Bu arada Regis başka bir şey daha bulmuştu, taş yığınının arasındaki bir diğer çatlağın içine sıkışıp kalmış altın bir plaketti bu. Onu dışarı çıkartmayı başardı ve üzerindeki oyma rünleri okuyabilmek için meşale ışığına doğru getirdi.</p>

      <p class="calibre2">" 'Kalp Avcısı Taulmaril' " diye okudu." 'Hediye eden kişi—' "</p>

      <p class="calibre2">"Anariel, Faerun'un Kızkardeşi," diye bitirdi Burenor, plakete bakına ihtiyacı bile duymadan. Cattibrie'ın sorgulayıcı bakışına cevaben, o ismi tanıdığım belirterek kafasıyla onayladı.</p>

      <p class="calibre2">"Yayı kurtar evlat," dedi Wulfgar'a. "Kesinlikle bundan daha iyi işlere yarayabilir."</p>

      <p class="calibre2">Wulfgar taş yığınının yapısını çoktan anlamış ve bazı taş kalıplarını kaldırmaya başlamıştı bile. Kısa süre içinde Cattibrie, uzun yayı kıpırdatıp dışarı çıkarabildi. Fakat yığının içindeki oyuğun ötesinde başka bir şey daha gördü ve Wulfgaı/dan kazmaya devam etmesini istedi.</p>

      <p class="calibre2">Kaslı barbar daha fazla taşı kenara ite dursun, diğerleri yayın güzelliğine hayran kaldılar. Ahşabı taşlar tarafından çizilmemişti ve tek bir kez elle silinince cilasının derin parıltısı geri gelmişti. Cattibrie kolayca kirişini gerdi, sert ve pürüzsüz gerginliğini hissederek yayı yukarı doğru kaldırdı.</p>

      <p class="calibre2">"Denesene," diye önerdi Regis, kıza gümüş bir ok uzatarak.</p>

      <p class="calibre2">Cattibrie buna hayır diyemedi. Oku gümüşi tele yerleştirdi ve kirişi gerdi. Niyeti sadece okun nasıl oturduğuna bakmaktı, aklında atış yapmak yoktu.</p>

      <p class="calibre2">"Bir sadak!" diye seslendi Wulfgar, en son taşı da kaldırarak. "Ve daha fazla ok."</p>

      <p class="calibre2">Bruenor karanlığın içine doğru işaret etti ve kafasıyla onayladı. Cattibrie hiç tereddüt etmedi.</p>

      <p class="calibre2">Islık çalarak uçan ok, karanlığın içine doğru süzülürken, ardında gümüş renkli bir kuyruk bıraktı. Uçuşu aniden bir vurma sesiyle son buldu. Alışılmışın dışında bir şey sezerek, hepsi birden okun peşinden koşturdular. Oku kolayca buldular, çünkü gövdesinin yarısına kadar duvara gömülüp kalmıştı!</p>

      <p class="calibre2">Duvara giriş yaptığı noktanın etrafındaki taşlar kavrulmuştu ve bütün gücüyle asılıp çeken Wulfgar bile, oku bir santim olsun kıpırdatamadı.</p>

      <p class="calibre2">"Üzülmeye hiç gerek yok," dedi Regis, Wulfgar/ın elinde duran sadağın içindeki okları sayarken. "On dokuz ... yirmi tane daha var!" Afallamış bir halde geriledi. Diğerleri, kafalan karışarak ona baktılar.</p>

      <p class="calibre2">"On dokuz tane vardı," diye açıkladı Regis. "Doğru saymıştım."</p>

      <p class="calibre2">Ne olduğunu anlamayan Wulfgar çabucak okları saydı. "Yirmi," dedi.</p>

      <p class="calibre2">"Şimdi yirmi," diye yanıtladı Regis. "Fakat ilk saydığımda on dokuz taneydi."</p>

      <p class="calibre2">"Öyleyse sadak da büyülü," diye akü yürüttü Cattibrie. "Anariel Hanım, klana gerçekten de kudretli bir hediye vermiş!"</p>

      <p class="calibre2">"Bu mekanın yıkıntıları arasında daha neler bulabiliriz?" diye sordu Regis, ellerini ovuşturarak.</p>

      <p class="calibre2">"Bundan başka yok," diye karşılık verdi Bruenor hırçınlıkla. "Buradan gidiyoruz ve senden tek bir itiraz bile duymak istemiyorum!"</p>

      <p class="calibre2">Diğer ikisine şöyle bir bakan Regis, cüceye karşı onlardan hiç destek bulamayacağını anladı. Çaresizce omuz sükerek onları perdenin yanına ve sonra koridorun içine doğru takip etti.</p>

      <p class="calibre2">"Geçide gidiyoruz!" diye ilan etti Bruenor, tekrar yola çıkarken.</p>

      <p class="calibre2">"Dur Bük," diye fısıldadı Sydney, yol arkadaşlarının meşale ışığı kısa bir mesafe önlerinde yeniden belirdiği zaman.</p>

      <p class="calibre2">"Henüz değil," dedi, toz toprakla kaplı yüzüne bekleyiş dolu bir gülümseme yayılırken. "Daha iyi bir zaman bulacağız elbet!"</p>

      <p class="calibre2">&nbsp;</p>

      <p class="calibre2"><span class="none4">21. GÖLGELER İÇINDE GÜMÜŞ</span></p>

      <p class="calibre2">Aniden, gri pusun bulanıklığı içinde bir şeye odaklanmayı başarabildi. Hiçlik girdabının tam ortasında beliren elle tutulabilir bir şeydi bu. Hemen önünde dolanıyor ve yavaşça dönüp duruyordu.</p>

      <p class="calibre2">Kenarları çoğalıp iki tane oldu ve birbirinden ayrıldı, sonra tekrar birleşti. Kafasındaki hafif sızıya, kendisini yiyip yutan ve şimdi onu kontrolü altında tutmaya çalışan içsel karanlığa karşı mücadele etti. Yavaş yavaş kollarını ve bacaklarını hisseder oldu, kim olduğunun ve buraya nasıl geldiğinin farkına vardı.</p>

      <p class="calibre2">Onun bu şaşkın ayılısı sırasında, önündeki görüntü keskinleşerek kristalimsi bir suret halini aldı. Mücevherli bir hançerin ucuydu bu.</p>

      <p class="calibre2">Entreri tepesine dikilmiş duruyor, birkaç metre ötede duvara yerleştirilmiş olan tek bir meşalenin ışığı sayesinde kapkara bir suret halinde görünüyordu. Gördüğü ilk direniş emaresinde saldırmaya hazır bir şekilde silahını havaya kaldırmıştı. Drizzt, düşüş sırasında kiralık katilin de yaralanmış olduğunu görebiliyordu, fakat onun daha hızlı kendine geldiği barizdi.</p>

      <p class="calibre2">"Yürüyebilir misin?" diye sordu Entreri. Drizzt eğer yürüyemezse ne olacağını bilecek kadar akıllıydı.</p>

      <p class="calibre2">Başım evet anlamında salladı ve ayağa kalkmaya davrandı, fakat hançer daha da yakınlaştı.</p>

      <p class="calibre2">"Henüz değil," diye hırladı Entreri. "Önce nerede olduğumuzu anlamamız ve nereye gitmemiz gerektiğini kararlaştırmamız lazım."</p>

      <p class="calibre2">Drizzt, o zaman ilgisini kiralık katilden ayırıp etrafına göz gezdirdi. Eğer Entreri'nin niyeti onu öldürmek olsaydı bunu çoktan yapmış olacağından emindi. Madenlerdeydiler, bu kadarı aşikardı. Çünkü duvarlar kabaca oyulmuştu ve her beş metrede bir ahşap sütunlarla desteklenmişti.</p>

      <p class="calibre2">"Ne kadar mesafe düştük?" diye sordu kiralık katile, sezileri ona dövüştükleri odadan çok daha derinlerde olduklarım söylüyordu.</p>

      <p class="calibre2">Entreri omuz silkti. "Kısa bir düşüşün ardından sert taşın üzerine çakıldığımı ve sonra sarp bir yokuş ve kıvrımlı bir oluktan yuvarlandığımı hatırlıyorum. Biz en sonunda buraya düşmeden evvel epey zaman geçmiş gibi geldi bana." Tavanın kenarındaki bir açıklığı, içinden geçip düşmüş oldukları ağzı işaret etti. "Fakat ölmek üzere olduğunu düşünen bir adam için zamanın akışı farklıdır ve bütün bu şey benim hatırladığımdan daha çabuk olup bitmiş olabilir."</p>

      <p class="calibre2">"İlk düşüncene güven," diye önerdi Drizzt, "zira benim kendi sezilerim de, gerçekten uzun bir mesafe aşağı indiğimizi söylüyor bana."</p>

      <p class="calibre2">"Nasıl dışarı çıkabiliriz?"</p>

      <p class="calibre2">Drizzt zemindeki hafif eğimi inceledi ve sağına doğru işaret etti. "Yokuş o tarafa doğru gidiyor," dedi.</p>

      <p class="calibre2">"Öyleyse kalk ayağa," dedi Entreri, drowa yardım etmek için elini uzatarak.</p>

      <p class="calibre2">Drizzt bu yardımı kabul etti ve ihtiyatla, hiçbir tehdit belirtisi göstermeden ayağa kalktı. Kendisi daha bir darbe vuramadan önce Entreri'nin hançerinin onu deşip yaracağını biliyordu.</p>

      <p class="calibre2">Entreri de bunu biliyordu, fakat şu an, zor durumdayken Drizzt'iıı herhangi bir sorun çıkartacağım sanmıyordu. Yukarıdaki oyukta kısa bir kılıç oyunundan epey fazlasını paylaşmışlardı ve ikisi de birbirine gönülsüz bir saygıyla bakıyordu.</p>

      <p class="calibre2">"Gözlerine ihtiyacım var," diye açıkladı Entreri. Drizzt bu kadarını zaten anlayabilmişti. "Sadece bir tane meşale bulabildim ve beni buradan çıkartabilecek kadar uzun süre dayanmayacaktır. Gözlerin, kara elf, senin gözlerin karanlıkta yolu bulabilir. Her hareketini hissedebilecek kadar yakınında olacağım, tek bir darbede seni öldürebilecek kadar yakında!" Söylediği sözü vurgulamak için hançeri bir kez daha döndürdü, fakat Drizzt, görsel yardım olmadan da onu gayet iyi anlıyordu.</p>

      <p class="calibre2">Drizzt ayağa kalktığında, korktuğu kadar kötü bir şekilde sakatlanmamış olduğunu fark etti. Bir ayak bileğini ve dizini burkmuştu. Üzerine ağırlık bindirir bindirmez, atacağı her adımın acı vereceğini anladı. Fakat bunu Entreri'ye çaktırmayacaktı. Eğer yola devam edemezse, kiralık katil için o kadar da değerli olmazdı.</p>

      <p class="calibre2">Entreri meşaleyi almak için arkasını döndü ve Drizzt kendi eşyalarına hızlıca bir bakış attı. Palalarından birinin Entreri'nin kemerine asılmış olduğunu gördü, fakat diğeri, yani büyülü kılıç etrafta yoktu. Hançerlerinden birinin hala çizmesinin içindeki gizli kınında durduğunu hissetti, fakat becerikli düşmanının süvari kılıcı ve hançerine karşı kendisine ne kadar yardımı olacağından emin değildi. Herhangi bir çeşit dezavantaj altındayken Entreri ile yüzleşme düşüncesi, sadece en çaresiz durum için ayrılmış bir seçenekti.</p>

      <p class="calibre2">Sonra, ani bir şokla birlikte, Drizzt kemerindeki keseyi kavradı. Kesenin bağının gevşemiş olduğunu gördüğünde korkulan daha da arttı. Daha elini içeri sokmadan önce Guenhwyvar'ın kaybolmuş olduğunu biliyordu. Çılgınlar gibi etrafına bakındı ve sadece çökmüş olan moloz yığınını görebildi.</p>

      <p class="calibre2">Onun sıkıntısını fark eden Entreri, pelerinin kapüşonunun içinde şeytanca sırıttı. "Gidiyoruz," dedi drowa.</p>

      <p class="calibre2">Drizzt'in hiçbir seçeneği yoktu. Entreri'ye büyülü heykelcikten söz edip de Guenhwyvar'ın bir kez daha şeytani bir efendinin eline geçmesi riskini kesinlikle göze alamazdı. Drizzt, muhteşem panteri o kaderden bir kere kurtarmıştı ve ona layık olmayan bir sahibin ellerine yeniden düşeceğine sonsuza kadar tonlarcakayanın altında gömülü kalmasını tercih ederdi. Moloz yığınına doğru son kez matem dolu bir bakış attı ve acı kaybını sabırla kabul etti. Panterin hala kendi varoluş düzleminde, hiç zarar gcjrmemiş bir halde yaşadığı gerçeğiyle teselli buldu.</p>

      <p class="calibre2">Tünel destek sütunları, onlar geçip giderken rahatsız edici bir intizamla yanlarından uzanıyordu. Sanki hep aynı noktadan geçip duruyorlarmış gibiydi. Drizzt, tünelin hafifçe yukarı doğru meylederken kocaman bir daire çizdiğini hissetti. Bu onun sinirlerini daha da gerginleştirdi. Cücelerin, özellikle kıymetli mücevherler ve metaller söz konusu olduğunda, tünel kazmadaki becerilerini biliyordu ve bir sonraki katmana varana dek kaç mil daha yürümeleri gerekeceğini merak etmeye başlamıştı.</p>

      <p class="calibre2">Yer altı sezilerinin daha az keskin olmasına ve cüce usullerini daha az tanımasına rağmen, Entreri de aynı rahatsız hisleri paylaşıyordu. İki saat geçmişti ve hala ahşap destek sütunu dizesi karanlığın içine doğru uzanıyordu.</p>

      <p class="calibre2">"Meşale ışığı zayıfladı," dedi Entreri, yürümeye başladıklarından beri etraflarım sarmalamış olan sessizliği bölerek. Ayak sesleri, yani dikkatli savaşçıların tecrübeli adımlan bile dar geçidin basıklığı içinde yok olup gidiyordu. "Muhtemelen avantaj senin eline geçecek, kara elf."</p>

      <p class="calibre2">Drizzt öyle olmadığım biliyordu. Entreri de en az kendisi kadar geceye ait bir varlıktı. Karanlıkta göremeyişinin açığını kapamaya yetecek de artacak kadar keskinleştirilmiş reflekslere ve bolca deneyime sahipti. Kiralık katiller öğle güneşinin ışığı altında çalışmazdı.</p>

      <p class="calibre2">Drizzt, cevap vermeden önlerindeki yola doğru döndü. Fakat etrafına bakmırken meşale ışığının ani bir yansıması gözüne çarptı. Ardından gelen Entreri'nin rahatsız kıpırdanışına aldırmadan koridor duvarına doğru ilerleyerek duvar yüzeyinin dokusunu incelmeye başladı ve başka bir ışık parıltısı daha görebilme umuduyla dikkatle baktı. Entreri onun ardında kıpırdandığında sadece saniyelik bir parıltı oldu, duvarın üzerinde parlayan gümüşi bir titreşimdi bu.</p>

      <p class="calibre2">"Gümüş damarların aktığı yer," diye gözlerine inanamayarak mırıldandı kendi kendine. "Ne?" diye sordu Entreri.</p>
    </div>

    <div class="s1">
      <p class="calibre2">"Meşaleyi getir," Drizzt'in verdiği tek cevaptı. Şimdi ellerini hevesle duvarın üzerinde gezdiriyordu. İnatçı mantığını çürütecek ve Bruenor'un Mithril Salonu hikayelerini abartmış olduğu konusundaki şüphelerine karşı cüceyi haklı çıkartacak deliller arıyordu.</p>

      <p class="calibre2">Meraklanan Entreri kısa sürede onun yanında bitiverdi.. Meşale açıkça gözler önüne seriyordu: Duvarın üzerinde akmakta olan bir gümüş dereciğiydi bu, neredeyse Drizzt'in önkolu kadar kalındı ve kendi saflığıyla parıldıyordu.</p>
    </div>

    <div class="s1">
      <p class="calibre2">"Mithril," dedi Entreri, ağzı bir karış açık bir halde. "Krallara layık bir hazine!"</p>

      <p class="calibre2">"Fakat bizim işimize pek yaramaz," dedi Drizzt, heyecanlannı dağıtmak için. Sanki mithril damarı onu hiç etkilememişçesme tekrar koridor boyunca yürümeye başladı. Her nedense, Entreri'nin bu mekanı görmemesi gerektiğini, kiralık katilin orada oluşunun Battlehammer Klanı'nın bütün hazinelerini kirlettiğini hissediyordu. Drizzt, kiralık katile bu salonları tekrar araştırması için hiçbir sebep vermek istemiyordu. Entreri omzunu silkti ve takip etti.</p>

      <p class="calibre2">Onlar ilerledikçe geçit koridorundaki meyil daha da belirgin olmaya başladı. Ayrıca mithril damarlannın gümüşi yansımaları o kadar düzenli bir şekilde görünür olmuştu ki Drizzt, Bruenor'un anlattığı hikayelerde kendi klanının zenginliğini küçümsemiş bile olabileceğini düşündü.</p>

      <p class="calibre2">Her zaman için drowun bir adım gerisinde olan Entreri, esirinin etraftaki kıymetli maden cevherine nasıl da dikkat ettiğini gözlemlemeye kaptırmıştı kendisini. Fakat etrafını çevreleyen zenginliğin farkındaydı. Bu yer konusunda kişisel girişimlerde bulunmak umurunda değildi, fakat gelecekte yapacağı pazarlıklarda bu bilginin oldukça işe yarayacağını biliyordu.</p>

      <p class="calibre2">Meşale sönüp gideli epey olmuştu, fakat ikisi hala görebildiklerim fark ettiler. Zira tepelerinde bir yerde, tünel dönemeçlerinin ötesinde hafif bir ışık kaynağı vardı. Yine de kiralık katil, Drizzt ile arasındaki açıklığı kapadı. Işığın tamamen sönmesi ihtimali sebebiyle, tek kaçış umudunu da kaybetme konusunda hiç risk almayarak hançerinin ucunu Drizzt'in sırtına dayadı.</p>

      <p class="calibre2">Aksine ışık daha da canlandı, çünkü kaynağı hakikaten de devasaydı. Hava sıcaklaştı ve uzaktaki makinelerin tünel boyunca yankılanan seslerini kısa süre içinde duyar oldular. Entreri, Drizzt'in pelerinini kavrayıp kendisini ona yaklaştırmak suretiyle dizginleri daha da sıklaştırdı. "Burada sen de en az benim kadar davetsiz bir misafirsin," diye fısıldadı. "İhtiyat ikimiz içinde bir dost demektir."</p>

      <p class="calibre2">"Madencilere yakalanmak, senin bana sunduğun akıbetten daha kötü olabilir ini?" diye sordu Drizzt, iğneleyici bir iç çekişle.</p>

      <p class="calibre2">Entreri pelerini bıraktı ve geri adım attı. "Görünüşe göre mutabakat sağlamak için sana daha fazla şey önermeliyim," dedi.</p>

      <p class="calibre2">Drizzt onu dikkatle inceledi, ne umması gerektiğini bilmiyordu. "Bütün avantajlar senin elinde," dedi.</p>

      <p class="calibre2">"Pek değil," diye karşılık verdi kiralık katil. Entreri hançerini kınına geri sokarken Drizzt kafası karışmış bir halde kalakaldı. "Seni öldürebilirdim, buna katılıyorum, ama ne kazançla? Öldürme işinden hiç zevk almıyorum."</p>

      <p class="calibre2">"Ama cinayet seni rahatsız etmiyor," diye yapıştırdı cevabı Drizzt.</p>

      <p class="calibre2">"Yapmam gerekeni yaparım," dedi Entreri, drovvun acı yorumunu bir kahkahayla örtüp aklından uzaklaştırarak.</p>

      <p class="calibre2">Drizzt bu adamı çok iyi teşhis etmişti: Duygusuz, faydacı ve ölüm saçma konusunda tartışmasız bir şekilde yetenekli. Drizzt Entreri'ye bakarken, eğer Menzoberranzan'da, tıpkı onun gibi maneviyattan yoksun olan halkının arasında kalmış olsaydı, şimdi dönüşmüş olacağı şeyi görüyordu. Entreri drow toplumunun prensiplerinin, yani Drizzt'i yer altı dünyasından ayrılmaya zorlayan bencillik ve kalpsizliğin somut bir göstergesiydi. Adamın her bir şeyinden nefret ederek, fakat her nasılsa onun için duyduğu özdeşleşme hissinden kendini alamayarak, dosdoğru kiralık katile baktı. Şimdi prensiplerinin arkasında durması gerektiğine karar verdi, tıpkı yıllar önce o karanlık şehirde yapmış olduğu gibi. "Yapman gerekeni yaparsın," diye suçladı tiksintiyle, muhtemel sonuçlarına aldırış etmeden. "Bedeli ne olursa olsun."</p>

      <p class="calibre2">"Bedeli ne olursa olsun," diye tekrarladı Entreri kontrollü bir şekilde, kendim tatmin eden gülümsemesiyle hakareti bir iltifata çevirerek. "Bu denli faydacı olduğum için memnuniyet duymalısın Drizzt Do'Urden, öyle olmasaydım düşüşün ardından hiç uyanamazdın.</p>

      <p class="calibre2">"Fakat bu değersiz tartışmaya bu kadar yeter. Sana, ikimize de büyük kazanç sağlayabilecek bir anlaşma önereceğim." Drizzt sessiz kaldı ve anlaşmaya olan ilgisinin derecesi konusunda hiçbir ipucu vermedi.</p>

      <p class="calibre2">"Neden burada olduğumu biliyor musun?" diye sordu Entreri.</p>

      <p class="calibre2">"Buçukluk için geldin."</p>

      <p class="calibre2">"Hatalısın," diye karşılık verdi Entreri. "Buçukluk için değil, buçukluğun mücevher süsü için. Onu benim efendimden çaldı, fakat o kadarını size itiraf ettiğinden şüpheliyim."</p>

      <p class="calibre2">"Bana söylenenden daha fazlasını tahmin ederim," dedi Drizzt, kinayeli bir şekilde konuyu bir sonraki şüphesine getirerek. "Efendin aynı zamanda intikam almak da istiyordur, değil mi?"</p>

      <p class="calibre2">"Muhtemeldir," dedi Entreri hiç duraksamadan. "Fakat esas gaye mücevher süsün geri götürülmesi. Bu yüzden sana şunu teklif ediyorum: Dostlarım bulmak için beraber çalışacağız. Ben bu yolculukta yardım sunuyorum ve senin hayatının bağışlanması karşılığında mücevher süsü talep ediyorum. Oraya vardığımız zaman, süsü bana teslim etmesi için buçukluğu ikna et ve ben de kendi yoluma gidip bir daha geri dönmeyeyim. Efendim hazinesini geri alacak ve senin küçük dostun hayatının geri kalan kısmını arkasını kollayarak geçirmek zorunda kalmayacak." "Söz veriyor musun?" diyerek afalladı Drizzt. "Faaliyet sunuyorum," diye yapıştırdı cevabı Entreri. Kemerindeki palayı çekti ve Drizzt'e doğru attı. "Bu unutulmuş madenlerde ölmeye hiç niyetim yok drow, umarım senin de yoktur."</p>

      <p class="calibre2">"Dostlarımla yeniden birleştiğim zaman sözümde duracağımı nasıl biliyorsun?" diye sordu Drizzt, palayı önünde tutup şöyle bir tartarak ve olayların değişimine inanmakta güçlük çekerek.</p>

      <p class="calibre2">Entreri yeniden güldü. "Aklımda öyle şüpheler bırakamayacak kadar şerefli birisin kara elf. Anlaşmada kabul ettiğin gibi davranacaksın, bundan eminim! Anlaştık mı öyleyse?"</p>

      <p class="calibre2">Drizzt, Entreri'nin sözlerindeki bilgelik payını kabullenmek zorundaydı. Beraberken, alt katmanlardan kaçıp kurtulmak için bir nebze şansları vardı. Drizzt dostlarını bulma fırsatını geri tepecek değildi tabii, hele hele Regis'in başım sık sık değerinden çok belaya sokan o mücevher süs karşılığında. "Anlaştık," dedi.</p>

      <p class="calibre2">Her dönemeçle birlikte geçit koridoru daha da aydınlanmaya başladı. Meşalelerden gelen titrek ışıkla değil, sürekli bir parlaklıkla aydınlanıyordu. Makine dairesinin gürültüsü orantılı olarak arttı ve ikisi birbirilerini duyabilmek için haykırmak zorunda kalmaya başladı.</p>

      <p class="calibre2">Son bir dönemeçten sonra, madenin beklenmedik bir şekilde bittiği, en son destek sütunlarının da kocaman bir mağaraya açıldığı yere geldiler. Destek sütunlarının arasından ihtiyatla geçtiler ve geniş boğaz yani Battlehammer Klanı'nm devasa yeraltı şehri— boyunca uzanan küçük çıkıntı üstünde ilerlediler.</p>

      <p class="calibre2">Şanslarına, derin yarığın en üst seviyesindeydiler, zira iki duvar da geniş merdivenlere bölünmüş halde zemine doğru iniyordu. İki duvar da, bir zamanlar Bruenor'un halkının evlerinin kapılarını belirleyen, süslü eşiklerle doluydu. Eşikler şimdi çoğunlukla boştu. Fakat Drizzt, Bruenor'un kendisine anlattığı sayısız hikaye sayesinde, mekanın eski ihtişamını gayet iyi tasavvur edebiliyordu. Aziz işlerine duydukları sevda sayesinde yorulmak nedir bilmeyen ve mithrile çekiçle vururken tanrılarına övgü ilahileri söyleyen on bin cüce.</p>

      <p class="calibre2">Ne muhteşem bir görüntü olmalıydı o öyle! En son eserlerini, yani inanılmaz güzellik ve değerdeki mithrilden bir eseri sergilemek için o kattan bu kata koşturan cüceler. Ve dahası, Drizzt, Buzyeli Vadisi'ndeki cücelerden bildiğine dayanarak söyleyebilirdi ki; en ufak bir kusur bile, ustaların örslerinin başına geri koşturmalarını, tanrılarından af dilemelerini ve kendilerine daha fazla maharet bağışlamaları için dua etmelerini sağlardı. Diyarlar'daki başka hiçbir ırk, yaptıkları eserlerle bu denli iftihar edemezdi ve</p>

      <p class="calibre2">Battlehammer Klanı halkı, sakallı ırkın standartlarının da ötesinde bir istisnaydı.</p>

      <p class="calibre2">Şimdi derin yarığın sadece zemininde hareketlilik vardı. Zira orada, yüzlerce metre aşağılarında bulunan ve her iki yöne doğru uzanan, Mithril Salonu'nün merkezi demirhaneleri durmaktaydı. Maden kayasından alınmış sert metali eritmeye yetecek ısıdaki ocaklardı bunlar. Drizzt ve Entreri, bu kadar yüksekteyken bile kavurucu ısıyı hissedebiliyorlardı ve ışığın yoğunluğu gözlerini kısmalarına neden oluyordu. Onlarca bodur işçi etrafta koşuşturuyor, el arabalarında maden cevherleri ya da ateş için yakıt taşıyordu. Drizzt bunların duergarlar olduğunu düşünüyor, fakat bu kadar yüksekteyken ve ışıktan dolayı onları net bir şekilde göremiyordu.</p>

      <p class="calibre2">Tünel çıkışının sağında, birkaç metre ötede hafifçe kavislenen geniş bir rampa, bir sonraki alt kata doğru süzülüyordu. Sol tarafta ise geçiş için tasarlanmamış olan dar çıkıntı, duvar boyunca ilerliyordu. Fakat Drizzt yolun daha ilerisinde, derin yarık boyunca kavis çizen bir köprünün kara suretini görebiliyordu.</p>

      <p class="calibre2">Entreri ona tünele geri gitmesini işaret etti. "Köprü elimizdeki en iyi yol gibi görünüyor," dedi kiralık katil. "Fakat etrafta bu kadar fazla kimse varken çıkıntının üzerinden ilerlemeye çekiniyorum."</p>

      <p class="calibre2">"Pek az seçeneğimiz var," diye çıkarımda bulundu Drizzt. "Geldiğimiz yolu geri yürüyebilir ve geçtiğimiz ara koridorları araştırabiliriz, fakat onların madenin uzantılarından başka bir şey olmadığına inanıyorum ve bizi bu kadar uzağa bile götüreceklerinden şüpheliyim.</p>

      <p class="calibre2">"Devam etmeliyiz," diye hemfikir oldu Entreri. "Belki de gürültü ve ışık bize yeterli derecede gizlilik sağlar." Daha fazla gecikmeden çıkıntının üzerine süzülüverdi ve köprünün karanlık dış hatlarına doğru ilerlemeye başladı, Drizzt de hemen ardından geliyordu.</p>

      <p class="calibre2">Çıkıntının, bazı yerlerde yarım metreden geniş olmamasına ve çoğunlukla yarım metreden bile dar olmasına rağmen, çevik dövüşçüler yollarını bulmakta hiç zorluk çekmediler. Kısa süre içinde köprünün önüne gelip durdular. Aşağıdaki koşuşturmanın üzerinden kavis çizen dar bir taş yoldu bu.</p>

      <p class="calibre2">Yere sinerek rahatlıkla ilerlediler. Köprünün yansını geçip kavisin öbür yarısından aşağı inmeye başladıklarında, yarığın öbür duvarında uzanan daha geniş bir çıkıntı gördüler. Köprünün sonunda bir tünel vardı, tıpkı üst katta geride bıraktıkları tüneller gibi meşaleyle aydınlanmıştı. Girişin sol kısmında birkaç küçük şekil, yani duergarlar, bir araya toplanmış muhabbet ediyor ve etraflarıyla hiç ilgilenmiyordu. Entreri sinsi bir gülümsemeyle Drizzt'e dönüp baktı ve tüneli işaret etti.</p>

      <p class="calibre2">Kediler kadar sessiz ve gölgeler içinde görünmez bir halde haneli aştılar. Duergar grubu onların geçtiğinin farkına varmadı.</p>

      <p class="calibre2">Şimdi hızlı bir yürüyüş temposu tutturmuşlardı ve ahşap destek sütunları yanlarından akıp gidiyordu. Yeraltı şehrini epey geride bırakmışlardı. Keskin yarıklı duvarlar onlara meşale ışığına karşı bol miktarda gölge sağlıyordu ve arkalarında bıraktıkları işçilerin gürültüsü azalıp bir homurtuya dönüştüğünde biraz rahatlamış, diğerleriyle buluşma beklentisi içinde ilerler olmuşlardı.</p>

      <p class="calibre2">Bir tünel virajını döndüklerinde yalnız bir duergar nöbetçi eriyle karşılaştılar.</p>

      <p class="calibre2">"Burada ne ararsınız?" diye havladı nöbetçi er. Uzun mithril kılıcı meşale ışığının her titreşimiyle parıldıyordu. Zincir zırhı, miğferi ve parlak kalkanı da kıymetli metalden yapılmaydı, yani tek bir askerin donanımı için bile bir kral hazinesi kullanılmıştı!</p>

      <p class="calibre2">Drizzt yol arkadaşını geçti ve Entreri'ye geride kalmasını işaret etti. Kaçış yollarında cesetlerden oluşan bir iz bırakmak istemiyordu. Kiralık katil, yer altı dünyasının bir diğer sakiniyle anlaşma konusunda kara elfin bir nebze şansı olabileceğini anladı. Kendisinin insan olduğunu açık etmek ve Drizzt her ne hikaye uyduracaksa onun inanılırlığını engellemek istemediğinden dolayı pelerinini yüzüne sarıverdi.</p>

      <p class="calibre2">Nöbetçi er, Drizzt'in bir drow olduğunu anlayınca gözleri fal taşı gibi açılmış bir halde bir adım geri sıçradı. Drizzt ona dik dik baktı ve cevap vermedi.</p>

      <p class="calibre2">"Ehm ... madenlerde ne yapıyor olabilirsiniz acaba?" diye sordu duergar, hem sorusunun şeklini, hem de ses tonunu kibar bir hale çevirerek.</p>

      <p class="calibre2">"Yürüyoruz," diye yanıtladı Drizzt soğukça, biraz önce maruz kalmış olduğu kaba selamlama karşısında hala hiddetliymiş numarası yaparak.</p>

      <p class="calibre2">"Ve ... şey ... kimsiniz siz?" diye kekeledi muhafız.</p>

      <p class="calibre2">Entreri, cücenin Drizzt karşısında duyduğu bariz dehşeti inceledi. Görünüşe göre drovvlar, yer altı dünyası ırkları arasında, yüzey sakinleri arasında gördüklerinden çok daha fazla saygı görüyordu. Kiralık katil, gelecekte Drizzt ile ilgilenirken daha fazla ihtiyatlı olmaya karar verdi ve bunu zihnine kaydetti.</p>

      <p class="calibre2">"Ben, Menzoberranzan'ın dokuzuncu taht ailesi olan Daermon N'a'shezbaernon'dan Drizzt Do'Urden," dedi Drizzt, yalan söylemeye hiç gerek duymayarak.</p>

      <p class="calibre2">"Selamlar!" diye haykırdı nöbetçi er, yabancının takdirini kazanmak için gereğinden fazla heyecanlı bir şekilde. "Ben, Bukbukken Klam'ndan Mucknuggle ." Eğildi ve gri sakalı zemini süpürür bir şekilde reverans yaptı. "Madenlerde pek sık konuk ağırlamayız da. Birini arıyor olabilir misiniz? Veyahut size yardım edebileceğim herhangi bir şey var mı?"</p>

      <p class="calibre2">Drizzt bir anlığına düşündü. Eğer dostları mağara çöküşünden sağ kurtuldularsa ki kurtuldukları umuduna bel bağlamalıydı— Garumn Geçidi'nin yolunu tutmuş olmaları gerekirdi. "Buradaki işim bitti," dedi Duergar"a. "Tatmin oldum."</p>

      <p class="calibre2">Mucknuggle ona merakla baktı. "Tatmin mi?"</p>

      <p class="calibre2">"Halkınız çok derini kazmış," diye açıkladı Drizzt "Kazı işlerinizle bizim tünellerimizden birine girmişsiniz. Bu sebeple tesisi incelemeye geldik, bir kez daha drowların düşmanlarının burada ikamet etmediğinden emin olmak için. Demirhanelerinizi gördüm, gri kimse, gurur duymalısınız."</p>

      <p class="calibre2">Nöbetçi er kemerini düzeltti ve göbeğini içeri çekti. Bukbukken Klanı, esasında bütün tesisi Battlehammer Klam'ndan çalmış olmasına rağmen, kendi tertibatlarıyla gerçekten de iftihar ederdi. "Tatmin oldum diyorsunuz. Peki şimdi nereye gideceksiniz Drizzt Do'Urden? Patronu görmeye mi?"</p>

      <p class="calibre2">"Eğer onu görmek isteseydim kimi aramam gerekirdi?"</p>

      <p class="calibre2">"Kasvetparıltısı'm duymadınız mı hiç?" diye cevap verdi Mucknuggle bilmiş bir kıkırdamayla. "Karanlık Ejderi'dir o, karanın karasıdır ve su katılmamış bir iblisten bile daha acımasızdır! Drowları madenlerine alır mı almaz mı bilmiyorum, ama göreceğiz bakalım!"</p>

      <p class="calibre2">"Hiç sanmıyorum," diye karşılık verdi Drizzt. "Buraya öğrenmek için geldiğim her şeyi öğrendim ve şimdi yolum yurduma uzanıyor. Kasvetparıltısı'nı ya da sizin misafirperver klanınızı bir daha rahatsız etmeyeceğim."</p>

      <p class="calibre2">"Bence sen patronu görmeye gideceksin," dedi Mucknuggle, Drizzt'in kibarlığından ve kudretli liderinin isminin anılmasından dolayı cesaret bularak. Boğumlu kollarını göğsünde kavuşturdu. Mithril kılıcın, parlak kalkanın üzerinde duruşu oldukça bariz bir şekilde görünüyordu.</p>

      <p class="calibre2">Drizzt sert bakışını yeniden takındı ve bir parmağını pelerininin kumaşının altına sokarak duergarın olduğu yöne doğru işaret etti. Mucknuggle bu hareketi fark etti. Entreri de öyle. Ve kiralık katil, duergarın tepkisini gördüğünde neredeyse şaşkınlıktan devrilecekti. Mucknuggle'ın zaten gri olan yüzüne, açıkça görülen, kül rengi bir kasvet perdesi çöküverdi ve cüce hiç kıpırtısız durdu. Nefes almaya bile cesaret edemiyordu.</p>

      <p class="calibre2">"Yolum yurduma uzanıyor," dedi Drizzt yeniden.</p>

      <p class="calibre2">"Gerçekten de yurduna uzanıyor," diye haykırdı Mucknuggle. "Yolu bulmanıza yardımcı olabilir miyim? O yöndeki tüneller epey karmaşıklaşıyor da."</p>

      <p class="calibre2">Neden olmasın? diye düşündü Drizzt, en kestirme yolu bilirlerse şanslarının daha da artacağını bilerek. "Büyük bir yarık," dedi Mucknuggle'a. "Bukbukken Klanı zamanından önce orasının Garumn Geçidi olarak adlandırıldığını duyduk."</p>

      <p class="calibre2">"Orası şimdi Kasvetparıltısı Bayırı," diye düzeltti Mucknuggle. "Bir sonraki dönemecin ardında soldaki tünel," dedi koridoru işaret ederek. "Ve oradan sonra dümdüz bir yol."</p>

      <p class="calibre2">Drizzt geçidin yeni adını pek beğenmemişti. Eğer geçide varırlarsa, dostlarını ne tür bir canavarın bekliyor olacağını merak ediyordu. Daha fazla zaman harcamak istemeyerek Mucknuggle'a doğru kafasını salladı ve yanından geçip yürüdü. Duergar, daha fazla muhabbet etmeden onun geçip gitmesi ve mümkün olduğunca kendisinden uzaklaşması konusunda pek hevesliydi.</p>

      <p class="calibre2">Entreri, yanından geçerlerken Mucknuggle'a dönüp baktı ve cücenin alnındaki teri silmekte olduğunu gördü. "Onu öldürmeliydik," dedi Drizzt'e, belli bir mesafe uzaklaştıkları vakit. "Halkını peşimize takacak."</p>

      <p class="calibre2">"Bir cesedin veya kayıp bir nöbetçi erin umumi alarma yol açacağından daha hızlı değüV' diye yanıtladı Drizzt. "Belki birkaçı onun hikayesini doğrulamak için gelip bir bakacaktır, fakat en azından şimdi çıkış yolunu biliyoruz. Sorgulanırım sadece onun sözlerinin doğruluğunu denemek için yapıldığından korktuğu için bana yalan söylemeye cüret edemezdi. Halkım bunun gibi yalanlar için öldürme huylanyla tanınır."</p>

      <p class="calibre2">"Ona ne yaptın?" diye sordu Entreri.</p>

      <p class="calibre2">Drizzt, halkının uğursuz şöhretinin ona getirdiği ironik kazançlara kıkırdamadan edemedi. Parmağını yeniden pelerinin kumaşının altına sokuverdi. "Cebine sığabilecek kadar küçük bir arbalet yayı canlandır aklında," diye açıkladı. "Bir hedefe doğru yöneltildiğinde aynı izlenimi bırakmıyor mu? Drowlar bunun gibi arbaletleriyle nam salmıştır."</p>

      <p class="calibre2">"Fakat o kadar küçük bir ok, mithrilden bir donanım karşısında ne kadar ölümcül olabilir ki?" diye sordu Entreri, hala tehdidin neden bu kadar etkili olduğunu anlayamamış bir halde.</p>

      <p class="calibre2">"Ah, ama zehir var," diye yapmacık bir şekilde sırıttı Drizzt, koridor boyunca ilerleyerek.</p>

      <p class="calibre2">Entreri durup bu apaçık mantık karşısında sırıttı. Bu kadar basit bir tehditle bile o denli güçlü bir tepki alabildiklerine göre, drowlar nasıl da sinsi ve acımasız olmalıydı! Görünüşe bakılırsa, ölümcül şöhretleri bir abartı değildi.</p>

      <p class="calibre2">Entreri, şu kara elfleri takdir etmeye başladığını fark etti.</p>

      <p class="calibre2">Hızlı yürüyüşlerine rağmen, beklediklerinden daha çabuk takip edilmeye başladılar. Çizmelerin rap rap yürüyüşü, yüksek bir şekilde duyulduktan sonra kayboldu. Ama bir sonraki dönemeçte, öncekinden daha yakın bir şekilde yeniden duyuldu. Yan koridorlardan geliyorlardı, dolambaçlı tüneldeki her dönemece lanet okuyan Drizzt ve Entreri bunu anlamıştı. En sonunda, takipçiler neredeyse . tepelerine binmek üzereyken, Drizzt kiralık katili durdurdu.</p>

      <p class="calibre2">"Sayıları pek az," dedi, her bir ayak sesini ayırt ederek.</p>

      <p class="calibre2">"Çıkıntıdaki grup," diye tahmin etti Entreri. "Haydi onlarla yüzleşeliın. Fakat hızlı olalım, artlarında daha fazlası olduğuna hiç şüphe yok!" Kiralık katilin gözlerinde beliren heyecan dolu parıltı Drizzt'e ürkütücü bir şekilde tanıdık gelmişti.</p>

      <p class="calibre2">Durup bu nahoş belirtileri düşünecek vakti yoktu. Düşünceleri kafasından silkeleyip atarak kendisini bekleyen işe tam yoğunluk sağladı. Sonra çizmesindeki gizli hançeri çekip çıkarttı şu anda Entreri'den sır saklayacak hali yoktu— ve tünel duvarının üzerinde gölgeli bir oyuk buldu. Entreri de aynısını yaptı ve kendisini drowdan birkaç metre uzağa, koridorun öteki tarafına yerleştirdi.</p>

      <p class="calibre2">Saniyeler yavaşça geçerken sadece çizmelerin hışırtısı duyuluyordu. İki yol arkadaşı nefeslerini tutup sabırla beklediler. Henüz yanlarından geçip gitmediklerim biliyorlardı.</p>

      <p class="calibre2">Aniden, duergarlar gizli bir kapıdan dışarı aceleyle fırlayıp ana tünele çıkınca, ayak sesleri arttı.</p>

      <p class="calibre2">Drizzt ve Entreri içlerinden birinin, "artık pek uzakta olamazlar!" dediğini duydu.</p>

      <p class="calibre2">"Ejder bu av için bizi iyi besleyecek!" diye öttü bir diğeri.</p>

      <p class="calibre2">Hepsi parlak zırhlarla donanmıştı ve mithril silahlar taşıyordu. Son virajı da döndüler ve gizlenmiş yol arkadaşlarının görüş sahasına girdiler.</p>

      <p class="calibre2">Drizzt, palasının kör çeliğine baktı ve darbelerinin mithril zırha karşı ne derecede kesin olması gerektiğini düşünüp tarttı. Şimdi büyülü silahını elinde tutuyor olmayı dilerken ağzından kabullenmiş bir iç çekiş kaçıverdi.</p>

      <p class="calibre2">Entreri de bu sorunu gördü ve bir yolunu bulup koşulları eşitlemeleri gerektiğim anladı. Hızla kemerinden bir sikke kesesi çıkarttı ve onu koridorun öbür ucuna doğru fırlattı. Kese, karanlığın içinde süzüldü ve tünelin yeniden kıvrıldığı bir yerde duvara çarparak tıngırdadı.</p>

      <p class="calibre2">Duergar birliği anında kendine geliverdi. "Az ilerde!" diye haykırdı içlerinden biri. Hepsi birden başlarını önlerine eğerek bir sonraki dönemece doğru hücum etti. Beklemekte olan drow ve kiralık katilin tam ortasına.</p>

      <p class="calibre2">Gölgeler harekete geçti ve afallamış gri cücelerin tepesine biniverdi. Drizzt ve Entreri aynı anda saldırdılar. Birliğin ilk cücesi kiralık katile varmış ve sonuncusu da Drizzt'i geçmekteyken en avantajlı anı yakalamışlardı.</p>

      <p class="calibre2">Duergarlar şaşkınlık dolu bir dehşet içinde feryat ettiler. Hançerler, süvari kılıcı ve pala, parlayan bir ölüm sağanağı halinde etraflarında dönüp duruyor, zırhlarının ek yerlerine batıyor, boyun eğmez metalin arasından geçebilecek bir açıklık arıyordu. Ve bulduklarında ise acımasız bir başarıyla hedefe saplanıyordu.</p>

      <p class="calibre2">Duergarlar saldırının ilk şokunu atlatmayı başardığında, içlerinden iki tanesi drowun ayaklarının dibinde ölü yatıyordu. Bir üçüncüsü Entreri'nin ayağının dibindeydi ve bir diğeri de kana bulanmış eliyle göbeğini tutarak tökezleyip devrildi.</p>

      <p class="calibre2">"Sırt sırta!" diye haykırdı Entreri. Aynı stratejiyi düşünen Drizzt, altüst olmuş cücelerin arasında hızlıca ilerlemeye başlamıştı bile. Onlar bir araya geldiklerinde Entreri bir tanesini daha alaşağı etti. Bahtsız Duergar, mücevherli hançerin miğferinin birleşim noktasından kayıp geçmesine yetecek bir süreliğine dönüp drowa bakmıştı.</p>

      <p class="calibre2">Derken ikisi bir araya gelmiş ve sırt sırta vermişti. Birbirilerinin pelerinlerinin ardında girdap gibi dönüyorlardı. Silahlarım o kadar benzer ve hızlı hareketlerle savuruyorlardı ki geriye kalan üç duergar, bir düşmanın nerede bitip öbürkünün nerede başladığını kestirmek için saldırmadan evvel duraksamak zorunda kaldı.</p>

      <p class="calibre2">Yine de, tanrısal hükümdarları olan Kasvetparıltısı'na yakararak saldırdılar.</p>

      <p class="calibre2">Drizzt düşmanını yere devirmiş olması gereken bir darbe serisini art arda sergiledi. Fakat zırh, çelik paladan daha sert bir maddeden yapılmış olduğundan darbeleri savuşturdu. Mithril zırh ve kalkanlar arasından silahını sokacak bir açıklık bulma konusunda Entreri de güçlük çekiyordu.</p>

      <p class="calibre2">Drizzt bir omzunu içeri doğru eğdi ve diğer omzunun yol arkadaşından uzaklaşmasını sağladı. Entreri bunu anladı ve drowun hareketim takip ederek hemen onun ardından dalışa geçip dönmeye başladı.</p>

      <p class="calibre2">İkisinin dönüşü yavaş yavaş devinim kazandı, idman yapmış dansçılar kadar eşgüdümlü hareket ediyorlardı ve duergarlar onları takip etmeye bile çalışamıyordu. Rakipleri devamlı değişip duruyordu; drow ya da Entreri, bir önceki dönüşte diğerinin engellemiş olduğu bir kılıcı ya da baltayı savuşturmak için dönüp geri gelmekteydi. Tutturdukları ritmi birkaç tur devam ettirerek duergarların dansın seyrine kapılmasını sağladılar. Sonra, yine Drizzt'in öncülüğünde adımlarını aksattılar ve hatta dönüş yönünü bile değiştirdiler.</p>

      <p class="calibre2">İkisinin arasında eşit mesafeyle birbirilerinden ayrılmış olan üç duergar, bir sonraki saldırının hangi yönden geleceğini kestiremiyordu.</p>

      <p class="calibre2">Şu noktada, neredeyse drowun her düşüncesini okumakta olan Entreri fırsatı gördü. Kafası epey karışmış olan bir cüceden uzaklaşırken aksi istikamete saldırırmış gibi yaptı ve diğer taraftan gelen Drizzt'in bir açıklık bulmasına yetecek bir süreliğine duergarın olduğu yerde donup kalmasını sağladı.</p>

      <p class="calibre2">"Bitir işini!" diye zaferle haykırdı kiralık katil.</p>

      <p class="calibre2">Pala, vazifesini yaptı.</p>

      <p class="calibre2">Şimdi ikiye karşı ikiydiler. Dansı kestiler ve düşmanla dosdoğru yüzleştiler.</p>

      <p class="calibre2">Drizzt aniden sıçradı ve duvarın üzerinde adım atarak, daha küçük olan düşmanına saldırdı. Drowun ölümcül silahlarına dikkat kesilmiş olan duergar, Drizzt'in üçüncü sualimin da dövüşe katıldığını fark edemedi.</p>

      <p class="calibre2">Drizzt'in süzülmekte olan karanlık örtüsü üzerine kapandığında ve onu sadece daha da koyulaşıp ölümün boşluğuna açılacak olan bir karanlığa boğduğunda, gri cücenin şaşkınlığı ölümcül darbenin beklentisi içinde doruk noktasına ulaşmıştı.</p>

      <p class="calibre2">Drizzt'in zarafet dolu tekniğinin aksine, Entreri ani bir hiddetle dövüşüyordu. Kendi cücesini alçak kesiklerle ve silah tutan ele nişan aldığı şimşek hızındaki karşı saldırılarla meşgul ediyordu. Birkaç küçük darbenin bıraktığı çentiklerle birlikte parmakları uyuşmaya başlayan cüce bu taktiği anlayıverdi.</p>

      <p class="calibre2">Duergar hassas elini korumak için kalkanını içeri doğru kıvırarak darbeyi fazlasıyla karşıladı.</p>

      <p class="calibre2">Tamamen Entreri'nin umduğu şekilde. Adam, düşmanının hareketinin tam ters yönüne doğru savrularak kalkanın arka kısmını aştı ve mithril zırhın içinde, hemen omzun altmda kalan bir açıklık buldu. Kiralık katilin hançeri hiddete içeri dahverdi, akciğerlerden birini deşti ve duergarm taş zemine yığılmasını sağladı. Gri cüce oracıkta, tek dirseğinin üzerine devrilmiş bir şekilde yattı ve güçlükle son nefeslerini verdi.</p>

      <p class="calibre2">Drizzt en son cüceye, yani ilk saldırıda yaralanmış olan ve sadece birkaç metre ötede duvara yaslanan cüceye yaklaştı. Meşale ışığı, cücenin ayaklarının dibindeki kan gölünün garip kırmızısını aydınlatıyordu. Cücenin hala dövüşecek hali vardı. Drowu karşılamak için uzun kılıcını havaya kaldırdı.</p>

      <p class="calibre2">Drizzt bunun Mucknuggle olduğunu gördü ve drowun kalbinde bir merhamet duygusu belirerek gözlerindeki alevli parıltıyı alıp götürdü.</p>

      <p class="calibre2">Bir düzine farklı mücevherin rengiyle ışıldayan parlak bir nesne uçarak dalışa geçti ve Drizzt'in iç tartışmasına son verdi.</p>

      <p class="calibre2">Entreri'nin hançeri Mucknuggle'ın gözüne saplanıp kalmıştı. Darbe o kadar temizdi ki cüce yere devrilmedi bile. Durduğu yerde öylece, duvara yaslanmış bir halde kalakalmıştı. Ama şimdi kan gölüne iki ayrı yaradan kan damlamaktaydı.</p>

      <p class="calibre2">Drizzt soğuk bir hiddetle durdu ve Entreri silahını geri almak için soğukkanlılıkla yürürken hiç renk vermedi.</p>

      <p class="calibre2">Entreri hançeri sertçe çekip çıkardı ve Mucknuggle bir şapırtıyla kanın içine devrilirken Drizzt'e doğru döndü.</p>

      <p class="calibre2">"Dörde dört," diye hırladı kiralık katil. "Senin benden fazla sayı elde etmene izin vereceğime inanmıyordun herhalde?"</p>

      <p class="calibre2">Drizzt ne cevap verdi ne de gözlerini kırptı.</p>

      <p class="calibre2">İkisi de silahlarını sıkı sıkıya kavrarken avuçlarının içindeki teri hissediyordu. Yukarıdaki oyukta başladıkları işi bitirmeleri için onları çekip duran bir güçtü bu.</p>

      <p class="calibre2">Birbirilerine çok benziyorlardı, fakat birbirilerinden çarpıcı bir biçimde farklıydılar.</p>

      <p class="calibre2">O anda Drizzt'in öfkesinde rol oynayan şey Mucknuggle'ın ölümü değildi. Çünkü bu sadece aşağılık yol arkadaşı hakkındaki hislerini doğrulayan bir gerçekti o kadar. Entreri'yi öldürmeye duyduğu arzu, kiralık katilin rezil eylemlerinin açığa çıkarabileceği hiddetten daha derin bir temele dayanıyordu. Drizzt inanıyordu ki Entreri'yi öldürmesi demek, kendi karanlık yönünü öldürmesi demekti. Çünkü o da bu adam gibi olabilirdi. Bu kendi değerinin bir sınavı, dönüşmüş olabileceği canavarla yaptığı bir yüzleşmeydi. Eğer halkının arasında kalmış olsaydı ki sık sık onların yaşayış tarzını ve karanlık şehrini terk edişinin, doğanın düzenini bozmaya yönelik yapılmış zayıf bir girişim olduğunu düşünürdü— o zaman Mucknuggle'ın gözüne saplanmış olan kendi hançeri olacaktı.</p>

      <p class="calibre2">Entreri de Drizzt'e eşit derecede nefretle bakıyordu. Drowda gördüğü potansiyel ne büyüktü oysa! Fakat affedilemez nitelikteki bir zayıflıkla lekeleniyordu. Belki de kiralık katil, Drizzt'te fark ettiği sevgi ve şefkat duyma özelliğini kalbinin derinliklerinde kıskanıyordu. Kendisine tıpatıp benzeyen Drizzt, adamın duygusal boşluğunu daha fazla vurguluyordu.</p>

      <p class="calibre2">Eğer o ilişler gerçekten de içinde mevcut olsa dahi, Artemis Entreri'yi etkileyecek kadar yükseğe çıkamazlardı. Bütün hayatını, kendisini bir ölüm makinesi olarak inşa ederek geçirmişti. Ve o katı karanlık duvarı hiçbir ışık zerresi aşamazdı. Gerçek bir savaşçıda zayıflığa hiç yer olmadığını hem kendisine, hem de drovva kanıtlamaya niyetliydi.</p>

      <p class="calibre2">İkisi de kimin kıpırdadığını bilmediği halde şimdi birbirilerine daha da yaklaşmışlardı. Sanki görünmez bazı güçler onları yönlendiriyormuş gibiydi. Silahları beklenti içinde kıpırdanıyor, her ikisi de diğerinin kendi niyetini açığa vurmasını bekliyordu.</p>

      <p class="calibre2">İkisi de, ortak arzularına ilk boyun eğenin diğeri olmasını, varoluş prensiplerinin nihai meydan okuyuşunu diğerinin sergilemesini istiyordu.</p>

      <p class="calibre2">Çizmeli ayaklardan yükselen sesler bu tılsımı bozuverdi.</p>

      <p class="calibre2">&nbsp;</p>

      <p class="calibre2"><span class="none4">22. KARANLIK EJDERHASI</span></p>

      <p class="calibre2">Aşağı katmanların tam göbeğinde, gölgeli cepçikler oluşturmuş, eğri büğrü, dolambaçlı duvarlarla dolu olan ve en parlak alevin bile erişip aydınlatamayacağı kadar yüksek bir tavana sahip devasa bir mağarada, Mithril Salonu'nun o andaki hükümdarı oturmaktaydı. En saf mithrilden yapılmış bir sunağın tepesine tünemişti. Bu sunak, sikkeler ve mücevherattan, kadehler ve silahlardan, cüce ustaların hünerli elleri tarafından sert mithril külçelerinden dövülmüş diğer sayısız nesneden oluşan yüksek ve geniş bir tepeciğin üstünde yükselmekteydi.</p>

      <p class="calibre2">Yaratığın etrafını kara şekiller çevrelemişti. Bunlar kendi dünyasından getirdiği uzun ömürlü, kocaman köpeklerdi. İnsanların, elflerin ya da öldürmeden önce tadacakları vahşet dolu eğlencenin hazzını verecek her bir canlının etine açlardı.</p>

      <p class="calibre2">Kasvetparıltısı şu anda pek hoşnut değildi. Yukardan gelen gürültü patırtı, davetsiz misafirleri önceden haber vermişti. Bir grup duergar, kendi halklarından birilerinin katledildiğini konuşuyordu ve bir drow elfinin görülmüş olduğu konusunda söylentiler yayılıyordu.</p>

      <p class="calibre2">Ejderha bu dünyaya ait değildi. Gölgeler Düzlemi'nden, ışık dünyasının karanlık bir sureti olan mekandan gelmişti. Daha soyut nitelikte olan karanlık kabuslar dışında, bu dünyanın sakinlerince bilinmezdi. Kasvetparıltısı'nın orada hatırı sayılır bir saygınlığı vardı. O zaman bile çok yaşlıydı ve düzleme hakim olan kendi ejderha halkı arasında yüksek bir itibara sahipti. Fakat bir zamanlar bu madenlerde ikamet eden ahmak ve açgözlü cüceler, onun düzlemine bir kapı açmaya yetecek karanlığı sağlayacak kadar derin oyuklar kazdıklarında, ejderha bu tarafa geçmekte çabuk davranmıştı. Şimdi kendi düzlemindeki en büyük hazinenin on kat ötesinde bir hazineye sahip olan Kasvetparıltısı'nın geri dönmeye hiç niyeti yoktu.</p>

      <p class="calibre2">Davetsiz misafirlerin icabına bakacaktı.</p>

      <p class="calibre2">Battlehammer Klam'nın bozguna uğratıldığı zamandan beri ilk defaya mahsus olmak üzere, gölge tazılarının ulumaları tünelleri doldurmuştu. Tasmalarım tutan gri cücelerin bile kalbine dehşet salıyorlardı. Ejderha onları batıya, Bekçi Vadisi'ndeki giriş salonunun civarındaki tünellere, yani yol arkadaşlarının büyük tesise ilk girdikleri yere yolladı. Güçlü çeneleri ve inanılmaz sinsilikleriyle tazılar gerçekten de ölümcül bir birlikti, fakat şimdiki görevleri yakalayıp öldürmek değildi sadece avı bir yere doğru sürmekti.</p>

      <p class="calibre2">Mithril Salonu için yapılan ilk savaşta Kasvetparıltısı, aşağı mağaralardaki ve üst katların en doğu ucunda bulunan geniş dairelerdeki bazı madencileri tek başına bozguna uğratmıştı. Ama en son zafer ejderhanın elinden kaçmıştı, çünkü savaşın sonucu, onun koca cüssesi için çok dar olan batı koridorlarında tayin edilmişti.</p>

      <p class="calibre2">Ejderha bu şanlı zaferi bir kez daha kaçırmayacaktı. Tebaasını harekete geçirdi ve salonlara gelen her kim ya da her ne ise onları üst katlara acılan tek kapıya doğru sürmeleri için yolladı: yani Garumn Geçidi'ne.</p>

      <p class="calibre2">Kasvetparıltısı yukarı doğru uzanıverdi ve yaklaşık iki yüz yıldır ilk defa deri kanatlarını açtı, kanatlar iki yana açılınca altlarından adeta karanlık aktı. Taht odasında bulunan duergarlar, ayağa kalkan efendilerini gördüklerinde kısmen saygıdan, ama daha çok korkudan dolayı dizlerinin üzerine çöktüler.</p>

      <p class="calibre2">Ejderha gitmişti, dairenin arkasındaki gizli bir tünelden aşağı süzülmüştü. Daha önce zafer kazandığı yere, tebaasının onu yüceltmek için Kasvetparıltısı Bayırı olarak adlandırmış olduğu mekana doğru gidiyordu.</p>

      <p class="calibre2">O ayırt edilemez bir karanlıktı, arkasından takip eden kara bulut gibi sessiz bir şekilde ilerliyordu.</p>

      <p class="calibre2">Wulfgar, Garumn Geçidi'ne vardıklarında daha ne kadar fazla yere eğilmesi gerekeceğini kara kara düşünüyordu. Zira onlar üst katın doğu tarafına yaklaştıkça tüneller cüce boyutlarına iniyordu. Bruenor bunun iyiye alamet olduğunu biliyordu, koca tesiste tavanı iki metreden daha alçak olan tüneller, sadece en derin madenlere ait olanlar ve geçidin savunulması için tasarlanmış olanlardı.</p>

      <p class="calibre2">Sola doğru kıvrılıp daha küçük bir tünele açılan gizli kapıya Bruenor'un umduğundan da hızlı bir şekilde geldiler. İki asırlık sıla hasretinin üstüne bile cüceye tanıdık gelen bir yerdi burası. Meşalenin kızıl parıltısının altında duran yavan duvarın üzerinde elini gezdirdi, parmaklarım doğru noktaya iletecek olan kabartma dokuyu aradı. Bir üçgen tespit etti, sonra bir tane daha buldu ve merkezi noktaya kadar üçgenlerin hizasını takip etti. Üçgenlerin oluşturdukları ikiz dağların zirveleri arasında kalan vadinin en dibindeki noktayı buldu; Dağ Altındaki Sırların Bekçisi Dumathoin'in sembolüydü bu. Bruenor tek bir parmağıyla ittirdi ve kapı çekilerek bir başka alçak tünele açılıverdi. Bu seferki tünelden hiçbir ışık gelmiyordu, fakat sanki taş bir zemin üzerine çarpan rüzgar sesi gibi yankı yapan bir uğultu vardı.</p>

      <p class="calibre2">Bruenor dostlarına bilmiş bilmiş göz kırptı ve dosdoğru içeri daldı, fakat duvarlara kazınmış olan rünleri ve yontma rölyefleri gördüğünde yavaşladı. Cüce zanaatkarları, bütün geçit boyunca her yüzeye işaretlerini bırakmışlardı. Dostlarının yüzlerindeki takdir dolu bakışları gördüğünde, sinirsel çöküntüsüne rağmen Bruenor'un koltuklan kabardı.</p>

      <p class="calibre2">Birkaç dönemeç sonra aşağı indirilmiş, paslanmış bir demir parmaklıklı kapıya geldiler ve onun ötesinde bir başka kocaman mağaranın genişçe uzandığını gördüler.</p>

      <p class="calibre2">"Garumn Geçidi," diye ilan etti Bruenor, demir parmaklıklara doğru ilerleyerek. "Burası için derler ki, kenardan bir meşale atarsan yere düşmeden evvel yanıp bitermiş."</p>

      <p class="calibre2">Dört çift göz hayret içinde kapının ötesine doğru bakıyordu. Mithril Salonu boyunca yapılan yolculuk onlar için bir hayal kırıklığı olduysa bile (çünkü Bruenor'un sık sık anlatıp durduğu o görkemli manzaraları henüz görememişlerdi) önlerinde uzanan görüntü hepsini telafi ediyordu. Garumn Geçidi'ne varmışlardı, fakat burası bir geçitten çok yüzlerce metre uzağa ve görüş mesafelerinin ötesine kadar uzanan devasa bir kanyona benziyordu. Daire zemininin üzerindeydiler. Parmaklıklı kapının öteki tarafında sağdan aşağı doğru uzanan bir merdiven vardı. Parmaklıkların arasından kafalarını sokup baktıklarında, merdivenin en altındaki başka bir odadan gelen ışığı görebiliyor ve birkaç duergarm gürültü patırtısını açık şekilde duyabiliyorlardı.</p>

      <p class="calibre2">Sol taraflarındaki yarık, mağaranın sınırlarım oluşturan duvarların ötesine kadar devam ettiği halde duvarın kendisi kenardan kavisleniyordu. Yarık boyunca tek bir köprü uzanıyordu, en büyük dağ devlerinden oluşan bir orduyu, şimdi dahi kaldırabilecek kadar mükemmel bir şekilde yerleştirilmiş yaşlı bir taş yapıydı.</p>

      <p class="calibre2">Bruenor köprüyü dikkatle incelediğinde, yapısı itibariyle bir şeylerin pek doğru gözükmediğini fark etti. Yarık boyunca giden bir tel kablonun hattını takip etti. Taş zeminin altına kadar devam ettiğim ve karşı tarafta daha yakın zamanlarda inşa edilmiş bir platformun üzerinde duran kocaman bir manivela koluna bağlı olduğunu gördü. İki duergar nöbetçisi manivela kolunun etrafında geziniyordu. Fakat kaygısız tavırları can sıkıntısı içinde geçirilen günlerin habercisiydi.</p>

      <p class="calibre2">"Köprüyü çökmesi için donatmışlar!" diye burnundan soludu Bruenor.</p>

      <p class="calibre2">Diğerleri onun neden söz ettiğini anlayıverdiler. "Karşıya geçmenin başka bir yolu var mı peki?" diye sordu Cattibrie.</p>

      <p class="calibre2">"Evet," diye cevapladı cüce. "Geçidin güney ucunda bir çıkıntı tabaka var. Ama bu saatlerce yürüyüş demek ve ona ulaşmanın tek yolu bu mağaradan geçiyor!"</p>

      <p class="calibre2">Wulfgar kapının demir parmaklıklarım kavradı ve şöyle bir ölçüp tarttı. Tıpkı tahmin ettiği gibi sımsıkı tutunuyorlardı. "Nasıl olsa bu parmaklıkları aşamayız," diye belirtti. "Kapıyı açan kolu nerede bulabileceğimizi bilmiyorsan tabii."</p>

      <p class="calibre2">"Yarım günlük yürüyüş," diye yanıtladı Bruenor, sanki hazinelerini koruyan bir cücenin fikir yapısına göre mükemmel derecede mantıklı olan bu cevap gün gibi aşikarmışçasına. "Diğer yol."</p>

      <p class="calibre2">"Ne evhamlı halk ama," dedi Regis fısıltı halinde.</p>

      <p class="calibre2">Bunu duyan Bruenor, hırlayarak Regis'in yakasına yapıştı, onu yerden yukan kaldırdı ve kendi yüzünü onunkine bastırdı. "Halkım dikkatlidir," diye hırladı, kendi hayal kırıklığı ve iç karmaşası bir kez daha yanlış yere yöneltilen bir öfke halinde dolup taşarak. "Kendimize ait olanı korumayı severiz, özellikle de kocaman çeneleri olan, küçük parmaklı, minik hırsızlardan."</p>

      <p class="calibre2">"Kesinlikle içeri girmenin başka bir yolu daha vardır," diye akıl yürüttü Cattibrie, tartışmayı yatıştırmak için çabuk davranarak.</p>

      <p class="calibre2">Bruenor buçukluğu yere bıraktı. "O odaya ulaşabiliriz," diye yanıtladı, merdivenlerin zeminindeki aydınlanmış alanı işaret ederek.</p>

      <p class="calibre2">"Öyleyse çabuk olalım," diye talep etti Cattibrie. "Eğer çöken mağara alarm verilmesine sebep olduysa bile, haber bu kadar uzağa henüz erişmemiş olabilir."</p>

      <p class="calibre2">Bruenor onları hızlıca küçük tünelden geriye, gizli kapının berisindeki koridora götürdü.</p>

      <p class="calibre2">Ana koridorlardaki bir sonraki dönemeçte buranın da duvarlarında cüce zanaatkarların rünleri ve yontma rölyefleri vardı— Bruenor tekrar halkının mirasının harikalığına dalıp gitti ve Regis'e olan bütün hiddeti çabucak yatışıverdi. Garumn günlerinden kalma çekiç çınlamalarını ve genel toplantılarda söylenen şarkıları zihninde yine duyuyordu. Burada karşılaştıkları kötülük ve Drizzt'in ölümü, Mithril Salonu'nu geri alma konusundaki o ateşli arzusunu dindirmiş olsa bile, koridor boyunca yürürken zihninde dönüp dolaşan güçlü hatıralar o alevleri yeniden körüklüyordu.</p>

      <p class="calibre2">Belki de ardında ordusuyla geri dönebileceğim düşündü. Belki de mithril yeniden Battlehammer Klanı'nın demirhanelerinde çmlayabilirdi.</p>

      <p class="calibre2">Halkının şanını geri kazanma düşünceleri yeniden tutuştuğunda Bruenor dostlarına baktı. Hepsi de yorgundu, açtı ve drowun matemi içindeydi. Şu andaki görevinin bu tesislerden kaçıp dostlarım emniyetli bir yere götürmek olduğunu kendisine hatırlattı.</p>

      <p class="calibre2">Daha yoğun bir parıltı tünelin sona erdiğine işaret ediyordu. Bruenor adımlarını yavaşlattı ve çıkışa doğru ihtiyatla süzüldü. Dostlar, yine kendilerini taştan bir balkonun üzerinde dikilmiş, bir başka koridora tepeden bakarken buldular. Yüksek tavanı ve süslenmiş duvarlarıyla, kendi bünyesinde neredeyse bir daire sayılabilecek geniş bir geçitti. Her iki tarafta da birkaç metrede bir meşaleler yanıyor, paralel olarak altlarından uzanıyordu.</p>

      <p class="calibre2">Yolun karşı tarafındaki duvarın üzerinde sıralanmış oymalara bakarken Bruenor'un boğazında bir yumru düğümleniverdi, zira bunlar Garumn ile Bangor'un ve Battlehammer Klanı'nın diğer bütün aile atalarının duvara kazınmış olan kocaman rölyefleriydi. İlk defaya mahsus olmayarak, acaba kendi büstünün de atalarmınki arasında yerini alıp almayacağını merak etti.</p>

      <p class="calibre2">"Yarım düzine ila on kişi kadarlar, çıkartabildiğim kadarıyla," diye fısıldadı Cattibrie, sol tarafta kısmen açık duran kapıdan/ yani geçit dairesindeki yüksek yerden gördükleri odadan gelen gürültüye dikkat ederek. Yol arkadaşları, daha geniş olan koridorun zemininden tamı tamına altı metre yüksekteydiler. Sağ taraflarından zemine doğru bir merdiven iniyordu ve onun ötesindeki tünel büyük salonlara doğru geri uzanıyordu.</p>

      <p class="calibre2">"Başka cücelerin saklandığı yan odacıklar olabilir mi?" diye sordu Wulfgar Bruenor'a.</p>

      <p class="calibre2">Cüce başını sağa sola salladı. "Orada bir bekleme salonu var, sadece bir tane," diye yanıtladı. "Ama Garumn Geçidi mağarasının içinde daha fazla oda mevcut. İçlerinin gri kişilerle dolu olup olmadığını da bilemeyiz. Fakat onları düşünmeyin; bizim bu odadan ve onun karşısındaki geçide açılan kapıdan geçmemiz gerekiyor."</p>

      <p class="calibre2">Wulfgar dövüşe hazır bir edayla çekicini sıkıca kavradı. "Öyleyse haydi gidelim," diye hırlayarak merdivene doğru ilerlemeye başladı.</p>

      <p class="calibre2">"Peki ötesindeki mağarada bulunan iki cüce ne olacak?" diye sordu Regis, hevesli savaşçıyı durdurarak.</p>

      <p class="calibre2">"Biz daha geçide varamadan önce köprüyü çökerteceklerdir," diye ekledi Cattibrie.</p>

      <p class="calibre2">Bruenor sakalını kaşıdı, sonra da kızına baktı. "Ne kadar iyi ok atabilirsin?" diye sordu kıza.</p>

      <p class="calibre2">Cattibrie büyülü yayı kaldırıp önünde tuttu. "İki nöbetçiyi halletmeye yetecek kadar iyidir herhalde!" diye cevapladı.</p>

      <p class="calibre2">"Sen diğer tünele geri git," dedi Bruenor. "Dövüşün ilk sesini duyduğun vakit onları temizle. Ve hızlı ol kızım; o korkak pisliklerin gördükleri ilk tehlike işaretinde köprüyü çökertmeleri muhtemeldir!"</p>

      <p class="calibre2">Kız başını sallayarak onayladıktan sonra gözden kayboldu. Wulfgar onun koridorun karanlığına doğru kayboluşunu izledi. Cattibrie'ın güvende olup olmayacağını bilmediğinden dolayı artık bu dövüşe katılmak için o kadar da kararlı değildi. "Peki ya gri kimseler yakınlarda takviye güçleri bulunduruyorsa?" diye sordu Bruenor'a. "Cattibrie'a ne olacak o zaman? Bize geri dönüş yolu kesilmiş olacak."</p>

      <p class="calibre2">"Dırdır etme evlat!" diye azarladı Bruenor, Cattibrie'dan ayrılma kararından dolayı kendisi de rahatsız olmasına rağmen. "Zannımca, her ne kadar bunu kabul etmesen de gönlünü ona kaptırdın. Fakat Çat'ın bizzat benim tarafımdan eğitilmiş bir dövüşçü olduğunu aklından çıkartma. Diğer tünel yeterince güvende, bulabildiğim bütün işaretlere göre gri kimseler tarafından hala bilinmeyen bir yer orası. Kız kendi başının çaresine bakabilecek kadar savaştan anlıyor! Öyleyse bütün düşünceni önünde bekleyen dövüşe ver. Onun için yapabileceğin en iyi şey, şu gri sakallı köpekleri akrabaları gelmeden çok önce temizlemek olacaktır."</p>

      <p class="calibre2">Biraz zorlansa da, Wulfgar gözlerini koridordan ayırdı ve bakışlarını tekrar aşağıdaki açık kapıya odaklayarak yapılmayı bekleyen görev için kendisini hazırladı.</p>

      <p class="calibre2">Artık yalnız başına olan Cattibrie hızla, sessizce geri yürüdü ve gizli kapıdan geçip görünürden kayboldu.</p>

      <p class="calibre2">"Dur!" diye emretti Sydney Buk'a. Az ilerde birilerinin olduğunu hissederek kendisi de iz sürme işini bıraktı. Ardında golemle birlikte sessizce ilerledi ve yol arkadaşlarını bulmuş olduğunu umarak tünelin bir sonraki dönemecinden kafasını uzatıp gizlice baktı. Önünde sadece bomboş bir koridor uzanıyordu.</p>

      <p class="calibre2">Gizli kapı kapanmıştı.</p>

      <p class="calibre2">Wulfgar derin bir nefes aldı ve olasılıkları ölçüp biçti. Eğer Cattibrie'ın hesapları doğruysa, kendisi ile Bruenor kapıdan içeri hızla daldıklarında düşmanlarına karşı sayıca birkaç kat az olacaklardı. Önlerinde başka bir seçenek olmadığım biliyordu. Kendisini hazırlamak için derin bir nefes daha alarak merdivenleri tekrar inmeye başladı. Bruenor da onun başlama işaretiyle birlikte harekete geçti, Regis ise çekingenlikle arkalarından takip etti.</p>

      <p class="calibre2">Barbar uzun adımlarını hiç yavaşlatmadı, ya da kapıya giden dümdüz yoldan hiç ayrılmadı. Fakat duydukları ilk ses ne Aegisfang'in gümbürtüsüydü, ne de barbarın alışılmış "Tempus" haykırışı. Bruenor Battlehammer'ın savaş sarkışıydı.</p>

      <p class="calibre2">Burası onun anayurduydu, bu onun savaşıydı ve cüce, yol arkadaşlarının güvenliği konusundaki sorumluluğu tamamen kendi omuzlarına yüklemişti. Merdivenin zeminine vardıklarında hızla Wulfgar'ın yanından geçerek hücum etti ve bir gümbürtüyle kapıyı aştı. Cengaver adaşının mithril baltası cücenin önünde havaya doğru kalkmıştı.</p>

      <p class="calibre2">"Bu babam için!" diye haykırdı, en yakındaki duergarın parlak miğferini tek bir darbeyle ikiye ayırarak. "Bu babamın babası için!" diye nara attı, ikinciyi de devirerek. "Ve bu babamın babasının babası için!"</p>

      <p class="calibre2">Bruenor'un aile ağacı hakikaten de epey uzundu. Gri cücelerin hiç şansı yoktu.</p>

      <p class="calibre2">Wulfgar, Bruenor'un yanından koşturup geçtiğini fark ettiği anda hücuma geçti. Fakat odaya girdiği vakit üç duergar yerde ölü yatıyordu ve hiddetli Bruenor dördüncüyü de devirmek üzereydi. Diğer altısı bu vahşi saldırıdan sonra toparlanma çabasıyla itişip kakışıyor ve çoğunlukla, diğer kapıya ulaşıp tekrar örgütlenebilecekleri geçit mağarasına varmaya çalışıyordu. Wulfgar Aegisfang'i savurarak bir diğerini saf dışı etti ve Bruenor ise daha gri cüce kapıdan geçemeden beşinci kurbanının üstüne çullanıverdi.</p>

      <p class="calibre2">Geçidin karşısındaki iki nöbetçi savaşın başlangıç sesini Cattibrie ile aynı anda işittiler, fakat neler olduğunu anlamadıklarından dolayı tereddüt ettiler.</p>

      <p class="calibre2">Cattibrie etmedi.</p>

      <p class="calibre2">Gümüşten kuyruklu bir ok, yarık boyunca parlayarak uçup nöbetçilerden birinin göğsünde patladı, güçlü büyüsü mithril zırhı yarıp geçti ve cüceyi geriye doğru devirip öldürdü.</p>

      <p class="calibre2">İkincisi derhal manivela koluna doğru hamle yaptı, fakat Cattibrie soğukkanlılıkla kendi görevini tamamladı. Kuyruklu okların ikincisi, diğer cücenin gözüne isabet etti.</p>

      <p class="calibre2">Aşağı odada bozguna uğratılmış olan cüceler/kızın altında uzanan yarığa çıkıyordu ve ilk odanın ötesindeki bölmelerden çıkanlar ise onlarla birleşmek için koşturuyordu. Cattibrie biliyordu ki kısa süre sonra Wulfgar ve Bruenor da gelecekti, hem de hazır bekleyen bir güruhun tam ortasına!</p>

      <p class="calibre2">Bruenor'un Cattibrie'a biçtiği değer isabetliydi. O bir dövüşçüydü ve sayılar ne olursa olsun karşı koymaya, her savaşçı kadar gönüllüydü. Dostları için hissedebileceği bütün korkuları derinlere gömdü ve onlara en çok yardımı dokunabileceği şekilde yerini aldı. Gözleri ve çenesi kararlılıkla çelik gibi sertleşmiş bir şekilde Taulmarü'i doğrulttu, toplanmakta olan kalabalığın üzerine yaylım ateşinden bir ölüm yollayarak onları bir karmaşa içine soktu ve birçoğunun saklanmak için kaçışmasını sağladı.</p>

      <p class="calibre2">Bruenor kükreyerek dışarı çıktı. Üstü başı kan içindeydi, mithril baltası aldığı canlardan dolayı kıpkırmızıydı ve hala henüz öcünü almadığı, yüze yakın büyükbüyük babası mevcuttu. Kan dökme arzusuyla kendinden geçmiş olan Wulfgar, cücenin hemen ardından geliyor, savaş tanrısına ilahi okuyor ve ormanlık bir arazide eğrelti otlarını savurabileceği kadar rahat bir şekilde, küçük düşmanlarını hallaç pamuğu misali etrafa dağıtıyordu.</p>

      <p class="calibre2">Cattibrie'in yaylım ateşi hiç gevşemedi, kuyruklu ok üzerine kuyruklu ok yağıyordu. İçindeki savaşçı onu tamamen kontrol altında tutuyordu ve hareketleri bilinçli düşüncelerin kıyısında durmaktaydı. Her seferinde başka bir ok daha istiyordu ve Anariel'in büyülü sadağı ona devamlı olarak bahşediyordu. Taulmaril kendi şarkısını çalıyordu ve o şarkının notalarında bir sürü duergarın kavrulmuş ve deşilmiş cesetleri yatmaktaydı.</p>

      <p class="calibre2">Regis dövüş boyunca geride kaldı. Büyük arbedenin içinde dostlarına destekten çok köstek olacağını, kendi başlarının çaresine bakarlarken zaten yeterince sorunları olduğunu ve dövüşe katılırsa korumaları için bir kelle daha eklemiş olacağını biliyordu. Bruenor ve Wulfgar'ın zafer kazanmaya yetecek kadar hızlı bir şekilde bir avantaj elde etmiş olduklarını gördü, hatta onlarla yüzleşmek için mağaraya gelen bir sürü düşmana rağmen. Bu yüzden Regis, yerdeki düşmanların gerçekten de ölmüş olduklarından ve sinsice arkadan yaklaşmayacaklarından emin olmak için kolları sıvamıştı.</p>

      <p class="calibre2">Fakat aynı zamanda, bu gri kişilerin üzerinde bulunabilecek değerli nesnelerin cesetlerle birlikte harcanıp gitmeyeceğinden de emin olmak istiyordu.</p>

      <p class="calibre2">Arkasından ağır adımlarla gelen çizmeli bir ayak sesi duydu. Tam yana doğru dalışa geçip yuvarlandığı sırada, onun varlığından haberdar olmayan Bük paldır küldür kapı aralığından geçti. Regis sesini geri kazanabildiğinde dostlarına haykırıp uyarıda bulunmak için harekete geçti.</p>

      <p class="calibre2">Fakat tam o sırada Sydney odaya giriverdi.</p>

      <p class="calibre2">Wulfgar'ın savaş çekici savuruşlarıyla aynı anda iki tane cüce birden yere devriliyordu. Gözü dönmüş cücenin savaş çığlıkları arasından seçebildiği "... babamın babasının babasının babasının babasının babasının ..." sesleriyle daha da çok körüklenen Wulfgar'ın, altüst olmuş duergar safları arasında ilerlerken yüzünde acı bir gülümseme belirdi. Kurbanlarım arayan oklar hemen onun yanından, gümüşi çizgilerle parlayarak vızır vızır geçiyordu. Fakat Cattibrie'a, başıboş bir atıştan korkmayacak kadar güveniyordu. Bir başka ezici darbeyle birlikte kasları gerildi ve duergarın parlak zırhı bile onun hayvani gücüne karşı hiçbir koruma sağlayamadı.</p>

      <p class="calibre2">Fakat sonra kendi kollarından daha güçlü kollar onu arkadan yakalayıverdi.</p>

      <p class="calibre2">Önünde duran birkaç duergar, Buk'u bir müttefik olarak düşünmediler. Köprüyü aşıp yıkmak ve arkalarından gelecek her türlü takibin önünü kesmek için yarık köprüsüne doğru dehşet içinde kaçıştılar.</p>

      <p class="calibre2">Cattibrie onları avladı.</p>

      <p class="calibre2">Yukarıdaki oval odada yaptıklarından dolayı Sydney'in gücünü bilen Regis, ani bir harekette bulunmadı. Zira yukarıdayken, kadının enerji yıldırımı hem Bruenor'u hem de Wulfgar'ı dümdüz edivermişti; buçukluk o büyünün kendisine ne yapabileceğini düşündükçe tir tir titriyordu.</p>

      <p class="calibre2">Tek şansının yakut süs olduğunu düşündü. Eğer Sydney'i hipnotize edici büyüsünün içinde yakalayabilirse, dostlarının geri dönmesine yetecek süreliğine kadını tutmayı başarabilirdi. Gözlerini büyücüye kilitledi ve herhangi bir ölümcül yıldırıma karşı ihtiyatlı bir halde elini yavaşça ceketinin altına doğru götürdü.</p>

      <p class="calibre2">Sydney'in değneği hala kemerinde duruyordu. Bu ufaklık için aklında kendine has bir numarası vardı. Hızlıca bir büyü sözü söyledikten sonra elini Regis'e doğru çevirip açarak kibarca üfledi ve onun bulunduğu yöne doğru şeffaf bir sicim fırlatıverdi.</p>

      <p class="calibre2">Etrafındaki hava aniden uçuşan ağlarla yapışkan örümcek ağlarıyla dolup taştığında Regis bu büyünün doğasını anlayıverdi. Ağlar, vücudunun her tarafına yapışıp hareketlerini yavaşlattı ve etrafındaki alanı kaplayıverdi. Elini büyülü mücevher süse atmıştı ama ağlar onu sımsıkı sarmalamıştı.</p>

      <p class="calibre2">Sergilediği güç gösterisinden tatmin olan Sydney kapıya ve onun ötesindeki savaşa doğru döndü. İçindeki büyülü güçleri çağırmayı tercih ederdi, ama bu düşmanların kudretini biliyordu. Böylece değneğini çekip çıkarttı.</p>

      <p class="calibre2">Bruenor kendisiyle yüzleşen son gri cücenin de işini bitirdi. Bazıları ciddi olmak üzere birçok darbe yemişti ve üzerini kaplamış olan kanın çoğu kendisine aitti. Fakat iki asır boyunca içinde biriktirmiş olduğu öfke, onu acıya karşı kör etmişti. Kan dökme arzusu şimdi giderilmişti. Ama bu sadece bekleme odasına doğru geri dönüp de Buk'un Wulfgar'ı havaya kaldırmasını ve onu hırpalamasmı görene kadar sürdü.</p>

      <p class="calibre2">Bu hadiseyi Cattibrie da gördü. Dehşete kapılmış bir halde goleme nişanlayabileceği temiz bir açı bulmaya çalıştı. Fakat Wulfgar gözü dönmüş bir şekilde boğuşuyordu ve ikisi, kızın cesaret edemeyeceği kadar sıkça oraya buraya savrulup duruyorlardı. "Ona yardım et!" diye yalvardı Burenor'a sessizce, çünkü yapabileceği tek şey izlemekti.</p>

      <p class="calibre2">Buk'un büyüyle güçlendirilmiş kollarının kuvveti altında Wulfgar’ın vücudunun yarısı uyuşmuştu. Fakat kıvranıp dönerek düşmamyla yüzleşmeyi başarabildi ve canavarın enerjisinin bir kısmını saldırıdan başka yöne çekme çabasıyla golemin gözüne bir elini yapıştırıp bütün gücüyle bastırdı.</p>

      <p class="calibre2">Bük bana mısın demedi.</p>

      <p class="calibre2">Wulfgar, Aegisfang'i bu zor şartlar altında toplayabildiği bütün kuvvetle canavarın yüzüne geçiriverdi. Bir devi yere serecek güçte bir darbeydi bu.</p>

      <p class="calibre2">Bük yine bana mısın demedi.</p>

      <p class="calibre2">Kollar amansızca üzerine kapandı. Bir baş dönmesidir sardı barbarı. Parmakları uyuşuklukla karıncalandı. Çekici yere düşüverdi.</p>

      <p class="calibre2">Bruenor, baltasını kaldırmış ve kesip biçmeye hazırlamış bir şekilde barbarın imdadına yetişmek üzereydi. Fakat tam cüce bekleme salonuna açılan kapıyı geçmişti ki, üzerine gözleri kör edici bir enerji yıldırımı düşüverdi. Şansına, kalkanının üzerine çarptı ve geri sekerek mağaranın tavanına doğru yükseldi, ama şiddetli gücü Bruenor'un ayaklarını yerden kesti. Kafasını olanlara inanamayarak salladı ve kalkıp oturabilmek için debelendi.</p>

      <p class="calibre2">Cattibrie bu yıldırımı gördü ve yukarıda, daire şeklindeki odada hem Bruenor'u hem de Wulfgar'ı alaşağı etmiş olan benzer patlamayı hatırlayıverdi. İçgüdüsel olarak, kendi güvenliği için en ufak bir tereddüt veya endişe duymadan harekete geçti. Eğer büyücüye varamazsa dostlarının hiçbir şansı olmadığı bilgisiyle ateşlenen kız, geçit koridoru boyunca koştu.</p>

      <p class="calibre2">Bruenor ikinci yıldırım için daha hazırlıklıydı. Sydney'in bekleme odasında değneği kendisine doğru kaldırışını gördü. Göbek üstü dalışa geçti ve kalkanını kafasının üzerine kapatarak büyücüyle yüzleşti. Kalkan, enerjiyi zararsız bir şekilde savuşturarak patlamaya karşı yine dayandı. Ama Bruenor bu çarpışmayla birlikte kalkanın zayıfladığını ve bir diğer yıldırıma karşı koyamayacağım anladı.</p>

      <p class="calibre2">Barbarın inatçı hayatta kalış içgüdüleri, kayıp gitmekte olan aklım baygınlıktan geri getirip tekrar savaşa odaklamasını sağladı. Goleme karşı pek bir yararı olmayacağını bildiğinden ve her halükarda onu kavrayabileceğinden şüpheli olduğundan dolayı çekicini eline dönmesi için çağırmadı. Kendi gücüne baş vurarak koca kollarını Buk'un boynuna doladı. Damarlı kasları son sınırlarına kadar gerildi ve mücadele ettikçe kopacak noktaya geldi. Hiç nefes alamıyordu; Bruenor imdadına zamanında yetişemeyecekti. Acıyı ve korkuyu bir hırıltıyla uzaklaştırdı, uyuşukluk hissini yüzünü buruşturarak bir kenara itti. Ve bütün gücüyle büktü.</p>

      <p class="calibre2">Regis en sonunda elini ve yakut süsü ceketinin altından çekip çıkartmayı başarabildi. "Bekle büyücü!" diye haykırdı Sydney'e. Kadının kendisini dinlemesini pek ummuyor, fakat sadece mücevher taşın bir anlığına gözüne ilişmesine yetecek kadar onun ilgisini çekmeyi ümit ediyordu. Ve Entreri'nin taşın hipnotize edici güçleri hakkında kadını bilgilendirmemiş olması için dua ediyordu.</p>

      <p class="calibre2">Yine kötüler grubunun bünyesinde bulunan güvensizlik ve gizlilik kendi aleyhlerinde rol oynamıştı. Buçukluğun yakutunun tehlikelerinden bihaber olan Sydney gözünün ucuyla bakıverdi. Söyleyebileceği herhangi bir sözü dinlemekten çok, hala ağın onu sıkıca tutup tutmadığından emin olmak için yapmıştı bunu.</p>

      <p class="calibre2">Kırmızı bir ışık parıltısı, niyetli olduğundan çok daha güçlü bir şekilde ilgisini yakalayıverdi ve bir daha kafasını çevirip başka yere bakamadan önce epey zaman geçti.</p>

      <p class="calibre2">Ana geçitte Cattibrie yere sindi ve elinden geldiğince hızlı bir şekilde ilerledi. O sırada uluma seslerim duydu.</p>

      <p class="calibre2">Ava çıkmış olan gölge tazıları heyecan dolu çığlıklar atarak koridorlara doluştu ve Cattibrie'in içini dehşetle doldurdu. Tazılar çok gerideydi, fakat bu dünyaya ait olmayan ses üzerine kapandığında kızın dizleri boşaldı. Sesler duvardan duvara çarpıp yankılanıyor ve onu baş döndürücü bir karmaşa içinde sarıp sarmalıyordu. Bu saldırıya karşı dişlerini sıktı ve zorlukla ilerledi. Bruenor'un ona ihtiyacı vardı, Wulfgar’ın ona ihtiyacı vardı. Onları hayal kırıklığına uğratmayacaktı.</p>

      <p class="calibre2">Balkona geldi ve merdivenleri tabana kuvvet koşarak indi, bekleme odasının kapısını kapamış bir şekilde buldu. Büyücüye belli bir mesafeden atış yapma umutları suya düştüğü için şansına lanet okuyarak Taulmaril'i omzuna attı, kılıcını çekti ve cesurca, körlemesine hücuma geçti.</p>

      <p class="calibre2">Ölümcül bir kıskaç ile birbirilerine kenetlenmiş olan Wulfgar ve Bük, arada sırada tehlikeli bir şekilde yarığa yaklaşarak, mağara boyunca oradan oraya debelenip durdular. Barbar kendi kaslarıyla Dendybar'ın büyülü eserme denk bir şekilde karşı koyuyordu; daha evvel böyle bir düşmanla hiç yüzleşmemişti. Bük'un koca kafasını çılgınlar gibi ileri geri silkeleyerek canavarın karşı koyma gücünü kırdı. Sonra, geriye kalan bütün gücünü kullanarak bastırdı ve Buk'un kafasını tek bir yöne doğru çevirmeye başladı. En son nefes alabildiği zamanı hatırlayamıyordu; artık kim olduğunu ya da nerede olduğunu da bilmiyordu.</p>

      <p class="calibre2">Katıksız inadı pes etmeyi reddediyordu.</p>

      <p class="calibre2">Kemiğin çatırdama sesini duydu ve bunun kendi omurgası mı yoksa golemin boynu mu olduğunu kestiremedi. Bük ne geri çekildi, ne de mengene gibi kavrayışını bir az olsun gevşetti. Kafa artık kolayca dönüyordu ve üzerine kapanmaya başlayan son karanlık tarafından ateşlenen Wulfgar, son bir meydan okuma coşkusuyla asıldı ve çevirdi.</p>

      <p class="calibre2">Deri yırtılıp parçalandı. Büyücünün tasarımının kanımsı maddesi Wulfgar’ın kollarıyla göğsüne aktı ve kafa koparak serbest kaldı. Wulfgar, hayretler içinde, kazanmış olduğunu düşündü.</p>

      <p class="calibre2">Bük bana mısın demedi.</p>

      <p class="calibre2">Kapı güm diye açıldığında yakut süsün hipnotize edici büyüsü dağılıverdi, fakat Regis üzerine düşeni yapmıştı. Sydney tehlikeyi anladığı zaman, Cattibrie ona büyülerini yapamayacağı kadar yaklaşmıştı.</p>

      <p class="calibre2">Sydney'in bakışları, afallamış, fal taşı gibi açılmış gözlerle dolu şaşkın bir itiraza dönüştü. O tek bir an içinde, bütün hayalleri ve geleceğe dair planları gözünün önünde yıkılıverdi. Evrenin tasarısı içinde, kader tanrılarının kendisi için planladığı daha önemli bir rol olduğundan, gelişmekte olan gücünün parlak yıldızının daha ulaşabileceği yere varmadan önce sönüp gitmesine izin vermeyeceklerinden emin bir şekilde, bir itiraz çığlığı atmaya çalıştı.</p>

      <p class="calibre2">Ama cılız, tahtadan bir değnek, metal bir kılıcı karşılamak için pek yetersiz kaldı.</p>

      <p class="calibre2">Cattibrie hedefi dışında hiçbir şey görmüyor, o anda görevinin zorunluluğu dışında hiçbir şey hissetmiyordu. Kılıcı zayıf değneği çat diye kırarak aştı ve hedefine doğru dalışa geçti.</p>

      <p class="calibre2">Kız o zaman ilk defa Sydney'in yüzüne baktı. Zaman sanki durmuş gibiydi.</p>

      <p class="calibre2">Sydney'in yüz ifadesi değişmemişti, gözleri ve ağzı hala itiraz içinde açık duruyordu.</p>

      <p class="calibre2">Cattibrie, Sydney'in gözlerindeki son umut ve hırs titreşimlerinin solup gidişini çaresiz bir dehşetle seyretti. Ilık kan Cattibrie'ın kolunun üzerine fışkırdı. Sydney'in nefes almak için sarf ettiği son çabası, sanki inanılmaz bir şekilde yüksek sesli çıkmış gibiydi.</p>

      <p class="calibre2">Ve Sydney oldukça yavaş bir şekilde kılıçtan aşağı kayarak ölüm alemine doğru süzülüp gitti.</p>

      <p class="calibre2">Mithril baltadan gelen tek ve şiddetli bir kesik darbesi Buk'un kollarından bir tanesini vücudundan ayırdı ve Wulfgar kurtuldu. Bilinç sınırının neredeyse eşiğindeyken, dizinin üstüne yere kondu. İri ciğerleri, yeniden can veren nitelikteki oksijeni refleksif olarak kocaman bir hacimle emdi.</p>

      <p class="calibre2">Cücenin varlığını net bir şekilde sezen ama hedefine odaklanacak gözleri olmayan golem, şaşkın bir şekilde Bruenor'a saldırdı, fakat çok feci bir şekilde hedefi ıskaladı.</p>

      <p class="calibre2">Bruenor'un bu canavara yol gösteren, ya da onu hayatta tutan büyülü güçlerden hiç haberi yoktu ve kendi dövüş yeteneklerini ona karşı sınamaya hiç hevesli değildi. Başka bir yol buldu. "Gel bakalım, seni gidi pis ork gübresi yığını seni," diye golemi aşağıladı, yarığa doğru ilerleyerek. Daha ciddi bir tonlamayla Wulfgar'a, "Çekicini hazırla evlat," diye seslendi.</p>

      <p class="calibre2">Bruenor'un bu isteğini üst üste tekrarlaması gerekmişti ve Wulfgar onu duymaya başladığı sırada, Bük cüceyi uçurumun kenarına kadar sürmüştü.</p>

      <p class="calibre2">Hareketlerinin yarı yarıya farkında olan Wulfgar, savaş çekicinin ellerine geri döndüğünü gördü.</p>

      <p class="calibre2">Bruenor durdu. Topukları taş zeminin dışında, havadaydı. Yüzünde ölümü kabul eden bir gülümseme vardı. Bruenor'un kaçacak hiçbir yeri kalmadığını anlayan golem de duraksadı.</p>

      <p class="calibre2">Bük tam ileri atıldığı sırada Bruenor yere çömeldi. Aegisfang güm diye sırtına indi ve yaratığı cücenin üzerinden itip aşağı yolladı. Canavar sessizce düştü, iniş sırasında üzerinden esip gecen havayı duyabilecek kulaklara sahip değildi.</p>

      <p class="calibre2">Wulfgar ile Bruenor bekleme odasına girdiklerinde, Cattibrie hala büyücünün cesedinin tepesinde dikilmiş hareketsiz duruyordu. Sydney'in gözleri ve ağzı hala sessiz bir itiraz içinde açık duruyordu, vücudunun etrafında birikmiş olan kan gölünü yalanlamak için yapılmış nafile bir girişimdi bu.</p>

      <p class="calibre2">Cattibrie'ın yüzünü gözyaşı çizgileri ıslatmıştı. Şimdiye kadar goblinimsi yaratıklar, gri cüceler, bir keresinde bir ogre ve bir de tundra yetisi haklamıştı. Fakat bundan önce hiç insan öldürmemişti. Bundan önce, bir hemcinsinin gözlerine bakıp da ışığın solup gidişini hiç izlememişti. Bu zamana kadar, kurbanının çok yönlü yapısını hiç fark etmemiş, ya da aldığı canın, savaş meydanı dışında da var olduğunu hiç düşünmemişti.</p>

      <p class="calibre2">Wulfgar kıza doğru ilerledi ve ona anlayışla sarıldı. Bu sırada Bruenor ise ağın geri kalan tellerini keserek buçukluğu kurtarma işine koyuldu.</p>

      <p class="calibre2">Cüce, Cattibrie'ı orklar ve benzerlerine, yani ölümü her türlü açıdan hakkeden pislik yaratıklara karşı dövüşmesi için eğitmiş ve kızın kazandığı zaferlerden de büyük gurur duymuştu. Fakat her zaman için, biricik Cattibrie'ının bu deneyimi yaşamaktan muaf tutulmasını ümit etmişti.</p>

      <p class="calibre2">Mithril Salonu, bir kez daha dostlarının ıstırap duymasına sebep olmuştu.</p>

      <p class="calibre2">Arkasındaki açık kapının ötesinden, epey uzaklardan uluma sesleri yankılanıyordu. Cattibrie, üzerindeki kanı silmeyi bile düşünmeden kılıcını kınına soktu ve kendim toparladı. "Takip sona ermedi," diye belirtti sıkkın bir sesle. "Gitme zamanımız geldi de geçiyor bile."</p>

      <p class="calibre2">Sonra, odadan dışarı çıkarlarken başı Cattibrie çekti. Fakat kendisinden bir parçayı, üzerinde durduğu masumiyet kaidesini geride bıraktı.</p>

      <p class="calibre2">&nbsp;</p>

      <p class="calibre2"><span class="none4">23. KIRIK MIĞFER</span></p>

      <p class="calibre2">Ejderha geçit yolu boyunca hızla uçup, kısa süre önce Entreri ile Drizzt'in kullanmış olduğu çıkıştan geçerek Garımın Geçidi'ne çıkarken, kara kanatlarının altında dalgalanan hava akımı sanki uzaktan gelen bir gök gürültüsünün sürekli sesi gibiydi. Duvarın birkaç düzine metre yukarısında olan iki yol arkadaşı, nefes almaya bile cesaret edemeden, kıpırtısız durdular. Mithril Salonu'nun karanlık efendisinin teşrif etmiş olduğunu biliyorlardı.</p>

      <p class="calibre2">Adı Kasvetparıltısı olan kara bulut, onları fark etmeden yanlarından hızla uçup geçti ve yarığın mesafesi boyunca süzüldü. Başı çeken Drizzt, ellerini kayaların üzerine atıp bulabileceği her türlü tutunma çıkıntısını arayarak ve çaresizlik içinde o çıkıntılara tamamen güvenerek, çabucak yarığın kenarından tırmandı. Derin yarığa ilk girdiğinde çok yukanlardan gelen savaş seslerini duymuştu ve biliyordu ki, dostları bu zamana dek zafer kazanmış olsa bile kısa süre sonra, şimdiye kadar yüzleştikleri her şeyden daha güçlü bir düşmanla karşılaşacaklardı.</p>

      <p class="calibre2">Drizzt onların yanında savaşmaya kararlıydı.</p>

      <p class="calibre2">Entreri de, onunla mesafeyi açmak istemediğinden dolayı drowun temposuna ayak uydurdu, fakat henüz kesin bir hareket planı tasarlamamıştı.</p>

      <p class="calibre2">Wulfgar ve Cattibrie yürürken birbirilerine destek oluyorlardı. Regis Bruenor'un yanında yürüyor, cüce her ne kadar hiç aldırmasa bile, buçukluk onun yaraları konusunda endişeleniyordu. "Endişelerini kendi postuna sakla Gümbürgöbek," diye buçukluğu azarlıyordu durmadan, fakat Regis, Bruenor'un hırçınlığının azaldığını görebiliyordu. Cüce daha evvelki davranışlarından sanki biraz mahcup olmuş gibiydi. "Yaralarım iyileşecektir; benden bu kadar kolay kurtulduğunu sanma sakın! Hele bu yeri hayırlısıyla bir geride bırakalım, onlarla ilgilenmek için zamanımız olacak."</p>

      <p class="calibre2">Regis yüzünde şaşkın bir ifadeyle yürümeyi kesti. Bruenor dönüp ona baktı, onun da kafası karışmıştı ve yine, bir şekilde, buçukluğun kalbini kırıp kırmadığını merak etti. Wulfgar ve Cattibrie, Regis ile birlikte durdular ve onunla cücenin arasında ne gibi bir konuşma geçtiğini bilmediklerinden dolayı sorunun ne olduğu konusunda bir açıklama beklediler.</p>

      <p class="calibre2">"Derdin ne?" diye cevap istedi Bruenor.</p>

      <p class="calibre2">Regis o anda, ne cücenin dediği herhangi bir şeyden, ne de cüceyle alakadar herhangi bir şeyden rahatsız olmuştu. Onun sezdiği şey Kasvetparıltısı idi. Mağaraya aniden bastırıvermiş olan ani bir soğukluk, yol arkadaşlarının arasındaki duygu bağını yalnızca varlığıyla bile aşağılayan bir kötülüktü bu.</p>

      <p class="calibre2">Bruenor tam konuşmak üzereydi ki o da karanlık ejderhasının gelişini hissetti. Kara bulutun uç kısmı yarığın kenarından yükseldiği sırada geçide doğru baktı. Köprünün ötesinde, çok geride ve soldaydı. Fakat hızla onların üzerine doğru geliyordu.</p>

      <p class="calibre2">Cattibrie, Wulfgar'ı yana doğru ittirdi. O sırada adam da kızı bütün hızıyla çekmekteydi. Regis bekleme odasına doğru geri koşturdu.</p>

      <p class="calibre2">Bruenor hatırlayıverdi.</p>

      <p class="calibre2">Bu karanlık ejclerhasıydı, halkının büyük bir bölümünü yok eden ve onların üst katlardaki küçük koridorlara kaçmasını sağlayan sonsuz kötülükteki canavardı. Mithril baltasını havaya kaldırmış, ayakları taş zeminin üzerinde çakılıp kalmış bir şekilde bekledi.</p>

      <p class="calibre2">Karanlık bulut, taş köprünün kavisi altından dalışa geçtikten sonra çıkıntıya doğru yükseldi. Mızrağımsı pençeler geçidin kenarını deşip yardı ve Kasvetparıltısı, o korkunç ihtişamıyla Bruenor'un önünde şaha kalktı. Zorba ejder, Mithril Salonu'nün Gerçek Kralı ile yüzleşiyordu.</p>

      <p class="calibre2">"Bruenor!" diye haykırdı Regis. Yapabileceği en iyi şeyin, sonu gelmiş dostunun yanında ölmek olduğunu bildiğinden dolayı küçük gürzünü çıkarttı ve mağaraya geri koşturdu.</p>

      <p class="calibre2">Wulfgar, Cattibrie'ı geriye doğru itti ve ejderhaya döndü.</p>

      <p class="calibre2">Gözleri cücenin boyun eğmez bakışlarına kenetlenmiş olan ejder, ne üzerine doğru döne döne gelen Aegisfang'i, ne de koca barbarın pervasız hücumunu fark etti.</p>

      <p class="calibre2">Kudretli savaş çekici, kuzguni siyah pulların üzerine çarpıp hedefi buldu, fakat zarar vermeden geri sekti. Birisi zafer anını böldüğü için çileden çıkan Kasvetparıltısı, bakışlarını aniden Wulfgar'a çevirdi.</p>

      <p class="calibre2">Ve nefes verdi.</p>

      <p class="calibre2">Wulfgar'in etrafını katıksız bir karanlık kapladı ve kemiklerindeki gücü emdi. Adam düştüğünü hissetti; sonsuz bir düşüştü bu, fakat sanki onu yakalamak için bekleyen bir zemin yok gibiydi.</p>

      <p class="calibre2">Cattibrie feryadı bastı ve barbara doğru koşturdu, Kasvetparıltısı'nın nefesinden çıkan kara bulutun içine daldığında kendisini bekleyen tehlikeden bihaberdi.</p>

      <p class="calibre2">Bruenor hiddetle titriyordu. Hem uzun süre önce ölmüş halkı için, hem de dostu için öfkeden kudurmuştu. "Yurdumdan defolup git!" diye kükredi Kasvetparıltısı'na, sonra dosdoğru hücuma geçti ve ejdere saldırdı. Baltasını çılgınlar gibi savuruyor ve yaratığı kenardan aşağı doğru sürmeye çalışıyordu. Mithril silahın usturalı ağzı, pullar üzerinde savaş çekicinden daha çok etki ediyordu, fakat ejderha direniyordu.</p>

      <p class="calibre2">Ağır bir ayak darbesi Bruenor'un sırt üstü yere kapaklanmasını sağladı. Cüce daha ayağa kalkamadan, kamçı gibi boyun şak diye üzerine eğilerek onu kaptı. Sonra, ejderhanın ağzı içinde hapsolan cüce yukarı yükseliverdi.</p>

      <p class="calibre2">Regis korkuyla tir tir titreyerek yeniden geri yığıldı. "Bruenor!" diye bir kez daha haykırmaya çalıştı. Bu sefer sözler ağzından ancak bir fısıltı halinde çıktı.</p>

      <p class="calibre2">Wulfgar ve Cattibrie'ın etrafındaki kara bulut dağıldı. Ama barbar, Kasvetparıltısı'mn sinsi zehrini bütün gücüyle üstüne yemişti. Kaçmak istiyordu, hatta bunu yapmanın tek yolu yarığın kenarından balıklama atlamak anlamına gelse bile. Sanki hala birkaç dakikalık mesafe geriden geliyormuş gibi duyulan gölge tazılarının uluma sesleri adamın üzerine kapanıverdi. Daha önce savaş heyecanı sayesinde, bundan kat be kat şiddetli ve ciddi sakatlıkları bir kenara itmiş olduğu halde şimdi bütün yaraları; golemin yarattığı ezikler, gri cücelerin bıraktığı çentikler, onu şiddetli bir şekilde incitiyor ve her adımda yüzünü buruşturmasını sağlıyordu.</p>

      <p class="calibre2">Ejderha, Wulfgar için hepsinden on kat daha kudretli gibi görünüyordu ve barbar ona karşı bir silah kaldırmaya cesaret dahi edemiyordu. Çünkü yüreğinin içinde biliyordu ki Kasvetparıltısı mağlup edilemezdi.</p>

      <p class="calibre2">Ateş ve çeliğin durduramadığı yerde umutsuzluk onu durdurmuştu. Cattibrie ile birlikte başka bir odaya doğru düşe kalka koşturdu, kızın çekişine karşı direnecek gücü dahi yoktu.</p>

      <p class="calibre2">Cattibrie Wulfgar'ı kapı eşiğinden içeri çekiştirerek küçük bir odanın içinde güvenceye aldıktan sonra mağaradaki savaşa geri döndü. "İblis kertenkelenin piç evladı seni!" diye küfretti ve Taulmaril'i devreye soktu. Ardında gümüşten kuyruk bırakan oklar Kasvetparıltısı'nın kara zırhını yararak delikler açtı. Cattibrie kendi silahının ne kadar da etkili olduğunu anladığında umutsuz bir plana sarıldı. Bir sonraki atışlarını canavarın ayaklarına doğru hedefleyerek onu uçurum kenarından aşağı düşürmeye çalışacaktı.</p>

      <p class="calibre2">Acımasız oklar ıslık çalarak saplandığında, Kasvetparıltısı acı ve şaşkınlıkla havaya zıpladı. Ejderhanın kısık gözlerinde fokurdayan nefret, cesur genç kadını adeta delip geçiyordu. Ejderha, Bruenor'un iki büklüm vücudunu yere tükürdü ve kükredi, "Korkuyla tanış bakalım ahmak kız! Nefesimin tadına bak ve sonunun geldiğini bil!" Kapkara ciğerler genişledi ve içeri çekilen havayı berbat bir umutsuzluk bulutuna dönüştürdü.</p>

      <p class="calibre2">Sonra geçidin kenarındaki kaya kırılıp düştü.</p>

      <p class="calibre2">Ejderha düştüğünde Regis'in neşesi pek de yerine gelmemişti. Bruenor'u bekleme odasına geri sürüklemeyi başardı, ama simdi ne yapacağı konusunda hiçbir fikri yoktu. Gölge tazılarının aman vermez takibi daha da yaklaşıyordu, Cattibrie ile Wulfgar'dan ayrı düşmüştü ve ejderhanın öldüğünden emin olmadığı için yarığı aşmaya cesaret edemiyordu. Kafasını eğip eski dostunun paçavraya dönmüş ve kana bulanmış vücuduna baktı. Ona nasıl yardım etmeye başlayacağı konusunda en ufak bir fikri bile yoktu, hatta Bruenor'un hala hayatta olup olmadığım dahi bilmiyordu.</p>

      <p class="calibre2">Bruenor kurşuni gözlerini açıp da göz kırptığında, Regis'in neşeyle cıyaklamaya başlamasını engelleyen tek şey şaşkınlığıydı.</p>

      <p class="calibre2">Kırılan uçurumun kenarından düşen taşlar tehlikeli bir biçimde yuvarlandığında, Drizzt ve Entreri sırtlarını duvara dümdüz yasladılar. Heyelan bir anda bitiverdi ve dostlarına kavuşmak için gözü dönmüş olan Drizzt anında tırmanmaya başladı.</p>

      <p class="calibre2">Fakat ejderhanın kara gövdesi yanından geçip aşağı düştüğünde yine durmak zorunda kaldı. Sonra çabucak toparlandı ve tekrar uçurum kenarına doğru çıkmaya başladı.</p>

      <p class="calibre2">"Nasıl?" diye sordu Regis, cüceye aval aval bakarak.</p>

      <p class="calibre2">Bruenor rahatsızlıkla kıpırdandı ve debelenerek ayağa kalktı. Mithril zırh, ejderhanın ısırığına karşı dayanmıştı. Fakat Bruenor bu deneyim sonucunda feci şekilde ezilmişti, üzerinde sıra halinde derin morluklar ve belki de bir sürü kırık kaburga kemiği taşımaktaydı. Yine de dayanıklı cüce hala oldukça hayatta ve tetikteydi, önünde beliren daha önemli sorun yani dostlarının güvenliği— yüzünden büyük acısını bir kenara itmişti.</p>

      <p class="calibre2">"Oğlan ve Cattibrie nerede?" diye soruşturdu çabucak. Gölge tazılarının arka plandaki ulumaları, cücenin ses tonundaki umutsuzluğa vurgu yapıyordu.</p>

      <p class="calibre2">"Başka bir odada," diye yanıtladı Regis, mağaraya açılan kapının ötesinde, sağ taraftaki alanı işaret ederek.</p>

      <p class="calibre2">"Çat!" diye haykırdı Bruenor. "İyi misin?"</p>

      <p class="calibre2">Kendisi de Bruenor'un sesini bir daha duymayı hiç ummadığından dolayı yaşadığı şaşkınlık dolu bir duraksamadan sonra Cattibrie seslendi, "Korkarım ki Wulfgar savaş dışı kaldı! Anlayabildiğim kadarıyla bir ejder büyüsü! Ama beni soracak olursan, ben gidelim derim! Köpekler istemediğim kadar kısa bir süre içinde burada olurlar!"</p>

      <p class="calibre2">"Evet!" diye onunla hemfikir oldu Bruenor, haykırdığında böğründe sancıyan yeri eliyle kavrayarak. "Peki sen ejderi gördün mü?"</p>

      <p class="calibre2">"Hayır, yaratığın sesini de duymadım!" diye kararsız bir cevap geldi.</p>

      <p class="calibre2">Bruenor Regis'e baktı.</p>

      <p class="calibre2">"Düştü ve o zamandan beridir de ortalıkta yok," diye yanıtladı buçukluk, sorgulayıcı bakışlara cevaben. Kasvetparıltısı'nın o kadar kolay bir şekilde mağlup edilmiş olduğu konusunda eşit derece şüpheliydi.</p>

      <p class="calibre2">"Başka seçeneğimiz yok öyleyse!" diye seslendi Bruenor. "Köprüyü aşmamız gerek! Oğlanı getirebilir misin?"</p>

      <p class="calibre2">"Yara alan sadece dövüşme isteği!" diye yanıtladı Cattibrie. "Geleceğiz!"</p>

      <p class="calibre2">Bruenor, Regis'in omzunu kavrayarak sinirleri gergin dostuna destek verdi. "Haydi gidelim öyleyse!" diye kükredi, o bilindik, özgüven dolu sesiyle.</p>

      <p class="calibre2">Regis eski Bruenor'u tekrar gördüğü için bütün kasvetine rağmen gülümsedi. Daha konuşmaya ihtiyaç duymadan, cücenin yanından yürüyerek odadan dışarı çıktı.</p>

      <p class="calibre2">Daha geçide doğru ilk adımlarını atmışlardı ki, adı Kasvetparıltısı olan kara bulut yeniden uçurum kenarından yükseliverdi.</p>

      <p class="calibre2">"Görüyor musun?" diye haykırdı Cattibrie.</p>

      <p class="calibre2">Ejderhayı gayet net bir şekilde görmüş olan Bruenor, odanın içine geri koşturdu. Kötü kader onu alt ediyordu, inatçı ve kaçınılmazdı. Umutsuzluk bütün kararlılığım boşa çıkarıyordu. Kendisi için değildi bu umutsuzluk, çünkü Mithril Salonu'na gelmekle kaderinin mantıki yolunu halkının katledildiği o günden itibaren onun benliği üzerine kazınmış olan yazgıyı— izlemiş olduğunu biliyordu. Fakat dostları bu şekilde yok olmamalıydı. Bundan önce her zaman, her türlü tuzaktan kaçmanın bir yolunu bulmuş olan buçukluk, bu şekilde ölmemeliydi. Geçtiği yollarda bir sürü şanlı şöhretli macera aşmış olan o barbar oğlan bu şekilde yok olmamalıydı.</p>

      <p class="calibre2">Ve kızı da. Onun sevgili kızı Cattibrie. Battlehammer Klanı'nın Buzyeli Vadisi'ndeki madenlerinde gerçekten parıldayan tek ışık.</p>

      <p class="calibre2">Gönüllü yol arkadaşı ve en yakın dostu olan drowun ölümü bile, onun bu bencil cüreti için tek başına büyük bir bedel olmuştu. Şimdi kaybedeceği şeyler, onun kaldırmayacağı kadar fazlaydı.</p>

      <p class="calibre2">Gözleri küçük odanın içinde bir o yana bir bu yana bakıp durdu. Bir seçenek olmalıydı. Şayet cüce tanırlarına sadıksa ve biraz olsun imanı varsa, şu anda onlardan tek bir şey ihsan eylemelerini isterdi. Ona bir Seçenek sunmalarım.</p>

      <p class="calibre2">Odanın duvarlarından birinin üzerinde bir perde vardı. Bruenor merakla Regis'e baktı.</p>

      <p class="calibre2">Buçukluk omuz silkti. "Bir depo bölümü," dedi. "Değerli hiçbir şey yok. Hatta silah bile yok."</p>

      <p class="calibre2">Bruenor bu cevabı kabul etmeyecekti. Hızla koşup perdeyi savurdu ve içerde duran kasalar ile çuvalları yırtmaya, deşip açmaya başladı. Kurumuş yemek. Ahşap parçaları. Yedek bir pelerin. Bir tulum su.</p>

      <p class="calibre2">Bir varil sıvı yağ.</p>

      <p class="calibre2">Kasvetparıltısı geçidin mesafesi boyunca ileri geri dalış yaptı. Davetsiz misafirlerle kendi şartları altında, açık mağarada yüzleşmeyi bekliyordu ve gölge tazılarının onları er geç dışarı çıkartacağından emindi.</p>

      <p class="calibre2">Drizzt neredeyse ejderhanın seviyesine ulaşmıştı. Dostları için duyduğundan başka hiçbir endişe hissetmeden, tehlikeyle burun buruna yoluna devam ediyordu.</p>

      <p class="calibre2">"Dur!" diye seslendi Entreri, kısa bir mesafe aşağıdan. "Kendini öldürtmeye bu kadar kararlı mısın?"</p>

      <p class="calibre2">"Ejderhanın canı cehenneme!" diye tısladı Drizzt. "Gölgelerde saklanıp da dostlarımın yok edilişini izlemeyeceğim!"</p>

      <p class="calibre2">"Onlarla ölmek kıymetli bir şey mi sanki?" diye geldi iğneleyici cevap. "Sen bir ahmaksın drow. Senin değerin bütün o açması dostlarından daha ağır basıyor!"</p>

      <p class="calibre2">"Açması mı?" diye tekrarladı Drizzt kulaklarına inanamayarak. "Benim acıdığım sensin, kiralık katil."</p>

      <p class="calibre2">Drowun bu itirazı Entreri'ye bekleyebileceğinden daha acı koydu. "Öyleyse kendine acı!" diye yapıştırdı cevabı hiddetle. "Çünkü inanmak istediğinden de çok benziyorsun bana!"</p>

      <p class="calibre2">"Eğer onların yanına gitmezsem, senin sözlerin doğru çıkar," diye devam etti Drizzt, şimdi daha sakin konuşarak. "Çünkü o zaman benim hayatımın hiçbir değeri kalmaz, seninkinden bile daha değersiz olur! Eğer senin dünyana hükmeden yüreksiz boşluğu kucaklarsam, bütün hayatım koca bir yalandan ibaret olur!" Tekrar tırmanmaya başladı. Öleceğini biliyordu, ama ardından gelen katilden gerçekten de çok farklı olduğunu anladığı için kendini güvende hissediyordu.</p>

      <p class="calibre2">Irkının ona bıraktığı mirastan kurtulmuş olduğunun bilgisiyle kendini güvende hissediyordu.</p>

      <p class="calibre2">Bruenor, yüzünde hiddetli, zoraki bir gülümsemeyle perdeyi açıp geri geldi. Omzunda yağa batırılmış bir pelerin asılı duruyordu ve varil de sırtına bağlıydı. Cücenin aklında neler olduğunu dostu için endişelenmesine yetecek kadar tahmin edebildiği halde Regis ona katıksız bir şaşkınlıkla baktı.</p>

      <p class="calibre2">"Ne bakıyorsun öyle?" dedi Bruenor göz kırparak.</p>

      <p class="calibre2">"Sen delisin," diye yanıtladı Regis. Cüceyi biraz daha inceledikten sonra Bruenor'un planı onun gözünde daha net bir şekilde canlandı.</p>

      <p class="calibre2">"Evet, bu konuda daha yolculuk başlamadan evvel anlaşmıştık!" diye homurdandı Bruenor. Sonra aniden sakinleşti, gözündeki vahşi parıltı yumuşadı ve küçük dostuna karşı duyduğu şefkat dolu bir endişeye dönüştü. "Sana davrandığımdan daha iyisini hakkediyorsun Gümbürgöbek," dedi, özür dilerken şimdiye kadar hiç olmadığı kadar rahat bir şekilde.</p>

      <p class="calibre2">"Bruenor Battlehammer kadar vefalı bir dost tanımadım hiç," diye yanıtladı Regis.</p>

      <p class="calibre2">Bruenor, Regis'in aklını daha da karıştıracak şekilde, üzeri mücevherlerle düğmelenmiş olan miğferi kafasından çıkarttı ve buçukluğa doğru fırlattı. Sırtına doğru uzandı ve çantası ile kemeri arasında bağlı duran bir kayışı gevşeterek eski miğferini çıkarttı. Kırık boynuzun üzerinde parmağım gezdirdi, miğfere bu denli hasar veren vahşi maceraları hatırlayarak gülümsedi. Hatta yıllar önce düşman olarak çarpıştıkları zaman, Wulfgar'in ona vurmuş olduğu yerdeki ezik bile duruyordu.</p>

      <p class="calibre2">Bruenor miğferi başına taktı, çok daha rahat etmişti. Regis karşısında eski dostunu gördü.</p>

      <p class="calibre2">"Miğfere göz kulak ol," dedi Bruenor Regis'e. "Mithril Salonu Kralı'nın tacıdır o!"</p>

      <p class="calibre2">"Öyleyse sana ait," diye tartıştı Regis, tacı Bruenor'a doğru geri uzatarak.</p>

      <p class="calibre2">"Hayır, ne benim hakkım ne de seçimim. Artık Mithril Salonu yok Gümbür— Regis. Ben Buzyeli Vadili Bruenor'um ve iki yüz yıldır da öyleydim, kafam her ne kadar bunu bilemeyecek kadar kalın olsa bile!</p>

      <p class="calibre2">"Yaşlılığıma ver," dedi. "Düşüncelerim geçmişim ve geleceğim arasında gidip geliyordu da."</p>

      <p class="calibre2">Regis başıyla onayladı ve samimi bir endişeyle sordu, "Ne yapacaksın?"</p>

      <p class="calibre2">"Sen kendi işine bak!" diye burnundan soludu Bruenor, aniden yine hırçın lider olup çıkarak. "Ben işimi bitirdikten sonra kendini bu lanetli salonlardan kurtarmakla yeterince uğraşacaksın zaten!" diyerek onu uzak tutmak için tehditkar bir şekilde buçukluğa hırladı. Sonra hızla ilerledi, Regis daha onu durdurmak için tek bir hareket bile yapamadan duvardan bir meşale kaptı ve kapıdan dışarı şimşek gibi fırladı.</p>

      <p class="calibre2">Ejderhanın karanlık sureti geçidin kenarını sıyırıp geçti, köprünün altından daldı ve ileri geri gezindiği seviyeye tekrar yükseldi. Bruenor onun uçuş ritmini yakalayabilmek için birkaç saniye durup izledi.</p>

      <p class="calibre2">"Sen benimsin ejder!" diye sessizce hırladı ve sonra hücuma geçti. "İşte senin numaralarından biri evlat!" diye haykırdı, Wulfgar ve Cattibrie'ın içinde bulunduğu odaya doğru. "Ama eğer bir ejderin sırtına atlamaya karar verdiysem, hedefi kaçırmaya hiç niyetli değilimdir!"</p>

      <p class="calibre2">"Bruenor!" diye haykırdı Cattibrie, onun geçide doğru koşturduğunu gördüğünde.</p>

      <p class="calibre2">Artık çok geçti. Bruenor meşaleyi yağa batırılmış pelerinin üzerine tuttu ve mithril baltasını havaya kaldırdı. Ejderha, cücenin geldiğini duydu ve kolaçan etmek için geçidin kenarına doğru ani bir manevra yaptı. Omuzları ve sırtı alevler içinde olan Bruenor, geçidin kenarından sıçrayıp hızla üzerine doğru uçtuğunda, en az cücenin dostları kadar şaşkına döndü.</p>

      <p class="calibre2">Cüce ilk darbesinde, sanki Battlehammer Klanı'nın bütün ruhları silahın kabzasında Bruenor ile el birliği etmiş ve ona kudret yollamışcasına, inanılmaz bir güçle mithril baltayı Kasvetparıltısı'nın sırtına sapladı. Bruenor geriye doğru düştü ama saplanmış silaha sıkı sıkıya tutundu. Hatta çarpışma sırasında yağ varili kırıldığı ve canavarın bütün sırtına ateşler kustuğu halde yerini korudu.</p>

      <p class="calibre2">Kasvetparıltısı hiddetle feryat etti ve çılgınlar gibi sağa sola dönüp durdu, sonra geçidin taş duvarına güm diye çarpıverdi.</p>

      <p class="calibre2">Bruenor'u sırtından atamazdı. Cüce, silahın sapını zalimce tutuyor, onu yararak çekip serbest bırakmak ve tekrar saplamak için fırsat kolluyordu.</p>

      <p class="calibre2">Cattibrie ve Regis, sonu gelmiş cüceye çaresizce seslenerek geçidin kenarında doğru koşturdular. Hala umutsuzluğun kara derinliklerinde mücadele vermekte olan Wulfgar da kendisini sürüklemeyi başardı.</p>

      <p class="calibre2">Barbar, cüceye bakıp da onun alevler arasında durduğunu görünce ejderhanın büyüsünü kükreyerek üzerinden attı ve en ufak bir tereddütte dahi bulunmadan Aegisfang'i savurdu. Çekiç Kasvetparıltısı'nın kafasının yan tarafına çarptı ve ejderha yine şaşkınlık içinde ani dönüş yaparak geçidin diğer duvarına bindirdi.</p>

      <p class="calibre2">"Delirdin mi?" diye haykırdı Cattibrie Wulfgaı/a.</p>

      <p class="calibre2">"Yayını çıkart," dedi Wulfgar ona. "Eğer Bruenor'un gerçek bir dostuysan, onun boşu boşuna ölmesine izin verme!" Aegisfang ellerine geri döndü ve barbar yine savurarak ikinci bir darbe indirdi.</p>

      <p class="calibre2">Cattibrie bu gerçeği kabul etmek zorundaydı. Bruenor'u seçmiş olduğu kaderden kurtaramazdı. Wulfgar haklıydı cücenin özlemini çektiği sonu elde etmesine yardım edebilirdi. Gözlerini kırpıştırdı ve dolup taşan yaşları uzaklaştırdı. Taulmaril'i alıp gümüşi okları ejderhanın üzerine yollamaya başladı.</p>

      <p class="calibre2">Drizzt de Entreri de, Bruenor'un sıçrayışım katıksız bir hayretle izlediler. Çaresiz durumuna lanetler okuyan Drizzt ileri fırladı, neredeyse geçit kenarına yetişmişti. Geride kalan dostlarına seslendi. Ama kargaşa ve kükreyen ejderha sebebiyle drowun sesini duyamadılar.</p>

      <p class="calibre2">Entreri onun hemen altındaydı. Kiralık katil son şansının gelip çattığını biliyordu. Fakat hayatında bulabildiği, kendisiyle boy ölçüşebilecek tek kişiyi kaybetme riskini de göze alıyordu. Drizzt tutunacağı bir sonraki yere doğru elini attığında, Entreri onu ayak bileğinden yakaladı ve aşağı çekti.</p>

      <p class="calibre2">Sıvı yağ, Kasvetparıltısı'nın pullarının ek yerlerinin arasına sızarak ateşi ejderhanın tenine taşıdı. Ejderha tadacağına şimdiye kadar hiç inanmadığı bir acıyla haykırdı.</p>

      <p class="calibre2">Savaş çekicinin gümbür gümbür darbeleri! O kuyruklu gümüş çizgilerin sürekli acısı! Ve o cüce! Aman vermeden saldıran, her nasıl oluyorsa alevlerden bihaber gibi görünen cüce.</p>

      <p class="calibre2">Kasvetparılhsı geçit boyunca debeleniyor, aniden dalışa geçiyor, sonra tekrar havaya sıçrıyor ve sağa sola savruluyordu. Cattibrie'ın okları her seferinde hedefi buluyordu. Ve her darbesini akıllıca hesaplayan Wulfgar, savaş çekicini savurmak için en iyi fırsatı kolluyor (yani ejderhanın duvardaki bir kaya katmanının önüne gelip tıkanmasını bekliyor) sonra da fırlatış gücüyle birlikte canavarın taşa çarpmasını sağlıyordu.</p>

      <p class="calibre2">Her bir gümbürtü dolu darbeyle birlikte havaya alevler, taşlar ve toz duman yükseliyordu.</p>

      <p class="calibre2">Bruenor hala tutunuyordu. Hatta onun da ötesinde babası ve halkı için şarkı söylüyordu. Cüce kendini suçundan azat etmişti, geçmişinin ruhlarını tatmin ettiği ve dostlarına hayatta kalma şansı verdiği için halinden memnundu. Ne ateşin ısırığını hissediyordu, ne de üzerine çarpan taşın ağırlığını. Tek hissettiği, baltasının altında zangır zangır titreyen ejderha teniydi ve tek duyduğu, Kasvetparıltısı'nın ıstırap dolu feryatlarının yankılanışıydı.</p>

      <p class="calibre2">Drizzt, bir yere tutunmak için çaresizce debelenerek geçidin cephesinden aşağı yuvarlandı. Kiralık katilin beş metre aşağısındaki bir çıkıntının üzerine güm diye düştü ve yuvarlanmasını kesmeyi başardı.</p>

      <p class="calibre2">Entreri hedeflediğini başardığı için başıyla onayladı, çünkü drow tam düşmesini umduğu yere düşmüştü. "Hoşça kal, güvenen ahmak!" diye Drizzt'e seslendi ve tırmanmaya başladı.</p>

      <p class="calibre2">Drizzt kiralık katilin şerefine hiç güvenmemişti, ama Entreri' nin faydacılığına inanıyordu. Bu saldırıyla sağlayabileceği hiçbir kazanç yoktu. "Neden?" diye seslendi Entreri'ye. "Hiç zorluk çekmeden yakut süsü alabilirdin!"</p>

      <p class="calibre2">"Mücevher zaten benim," diye yanıtladı Entreri.</p>

      <p class="calibre2">"Ama bir karşılık ödemeden alamayacaksın!" diye ilan etti Drizzt. 'Ardından geleceğimi biliyorsun kiralık katil!"</p>

      <p class="calibre2">Entreri sırıtarak döndü ve ona baktı. "Anlayamıyor musun Drizzt Do'Urden? İşin gayesi de kesinlikle bu zaten!"</p>

      <p class="calibre2">Kiralık katil çabucak geçit kenarına vardı ve gizlice üzerinden baktı. Hemen solunda Cattibrie ile Wulfgar ejderhaya saldırılarına devam ediyorlardı. Sağında ise Regis izlemeye dalmıştı, tamamen bihaberdi.</p>

      <p class="calibre2">Buçukluk, en kötü kabusunun önünde yükseldiğini gördüğünde şaşkınlığı doruklara çıktı ve yüzü dehşetten bembeyaz oldu. Regis, mücevherli miğferi yere düşürdü ve Entreri kendisini sessizce yerden kaldırıp köprüye doğru ilerlerken korkuyla iki büklüm oldu.</p>

      <p class="calibre2">Hiddeti ve acısı onun uzun bir süre savaşmasını sağlamış olduğu halde bitkin düşen ejderha, başka bir savunma yöntemi bulmaya çalıştı. Çok fazla darbe almıştı ve gümüşi kuyruklu oklar hala üst üste tenine batıp duruyordu.</p>

      <p class="calibre2">Yorulmak nedir bilmeyen cüce hala baltayı sırtına gömüyordu.</p>

      <p class="calibre2">Ejderha son bir defa yarı yolda ani bir manevra yaptı, en azından o acımasız cüceden intikamını almak için boynunu yılan gibi kıvırmaya çalıştı. Sadece bir anlığına hareketsiz durdu ve Aegisfaııg gözünün ortasına isabet etti.</p>

      <p class="calibre2">Ejderha, baş döndürücü bir acı girdabı içinde kaybolarak, gözü kararmış bir hiddetle savruldu ve duvarın sivri çıkıntılı bölümüne kafasını çarptı.</p>

      <p class="calibre2">Bu patlama mağaranın temellerini sarstı, neredeyse Cattibrie'ı yere devirecek ve Drizzt'i de durduğu pek sağlam olmayan yerden düşürecekti.</p>

      <p class="calibre2">Bruenor'un gözüne son bir görüntü ilişti, kalbinin bir kez daha zaferle hoplamasını sağlayan bir görüntüydü bu: Drizzt Do'Urden'in lavanta renkli gözlerinin delip geçen bakışları duvarın içindeki karanlıktan ona elveda diyordu.</p>

      <p class="calibre2">Hırpalanan, tartaklanan ve alevler tarafından yutulan karanlık ejderhası, bilip bilebileceği en derin karanlığın içine, geri dönemeyeceği bir karanlığa doğru süzülerek ve dönerek inişe geçti. Garumn Geçidi'nin derinliklerine doğru.</p>

      <p class="calibre2">Ve beraberinde Mitlini Salonu'ıum Gerçek Kralı'nı da götürdü.</p>

      <p class="calibre2">&nbsp;</p>

      <p class="calibre2"><span class="none4">24. Mithril Salonu'na Methiye</span></p>

      <p class="calibre2">Yanan ejderha git gide daha da derinlere sürüklendi; alevlerin ışığı yavaşça azaldı ve sadece Garumn Geçidi'nin dibindeki küçük bir ışık zerresine dönüştü.</p>

      <p class="calibre2">Drizzt çıkıntının üzerinden aceleyle tırmandı ve Cattibrie ile Wulfgar'ın yanma geldi. Cattibrie mücevher süslü miğferi elinde tutuyordu ve ikisi de yarığın öteki tarafına çaresizce bakıyorlardı. İkisi arkalarını dönüp baktıklarında ve drow dostlarının ölmemiş olduğunu gördüklerinde neredeyse şaşkınlıktan bayılacaklardı. Artemis Entreri'rıin ortaya çıkışı bile Wulfgar ile Cattibrie'ı, Drizzt'i yemden görmeye hazırlamamıştı.</p>

      <p class="calibre2">"Nasıl?" derken boğulur gibi oldu Wulfgar, ama Drizzt onun lafım kesti. Açıklama yapma zamanı sonra gelecekti, şimdi daha acil işleri vardı.</p>

      <p class="calibre2">Geçidin öteki tarafında, manivelaya bağlı köprünün hemen yanında Artemis Entreri duruyordu. Regis'i 'boğazından kavramış önünde tutuyor ve şeytanca sırıtıyordu. Yakut süs artık kiralık katilin boynunda asılıydı.</p>

      <p class="calibre2">"Bırak onu gitsin," dedi Drizzt kendini kontrol ederek. "Anlaştığımız gibi. Mücevher sende."</p>

      <p class="calibre2">Entreri güldü ve manivela kolunu çekti. Taş köprü sallandı ve sonra yıkılarak karanlığın içine doğru yuvarlandı.</p>

      <p class="calibre2">Drizzt, kiralık katilin bu hainliği yapmasındaki nedenleri anlamaya başladığım düşündü. Şimdi Entreri'nin, Regis'i yanına almakla birlikte takip edilmeyi kesinleştirdiğini, Drizzt ile olan kişisel müsabakasına devam edeceğini anladı. Fakat köprü yıkıldığına, Drizzt ile dostlarının önünde hiçbir açık kaçış yolu kalmadığına ve gölge tazılarının sürekli uluma sesleri daha da yaklaştığına göre, drowun teorileri pek de doğru çıkmayacak gibiydi. Şaşkınlığıyla birlikte hiddetlenen drow çabucak tepki verdi. Kendi yayını yukarıdaki oyukta kaybeden Drizzt, Taulmaril'i Cattibrie'ın elinden kaptı ve kirişe bir ok yerleştirdi.</p>

      <p class="calibre2">Entreri de onun kadar hızlı hareket etti. Uçurum kenarına doğru koşturdu, Regis'i ayak bileğinden kavrayıp bir kepçe gibi kaldırdı ve tek eliyle uçurum kenarında havada tuttu. Wulfgar ve Cattibrie, Drizzt ile kiralık katil arasında olan o garip bağı sezdiler ve Drizzt'in bu durumla ilgilenmeye daha yatkın olduğunu anladılar. Bir adım geri çekilip birbirilerine sokuldular.</p>

      <p class="calibre2">Drizzt yayı hazır ve gergin tuttu, Entreri'nin savunmasında küçücük bir kusur ararken gözlerini hiç kırpmıyordu.</p>

      <p class="calibre2">Entreri Regis'i tehlikeli bir şekilde salladı ve tekrar güldü. "Calimport'a giden yol gerçekten de uzundur drow. Beni yakalamak için şansın olacak."</p>

      <p class="calibre2">"Kaçış yolumuzu kapattın," diye yapıştırdı cevabı Drizzt.</p>

      <p class="calibre2">"Gerekli bir engel," diye açıkladı Entreri. "Ama bunu aşmanın bir yolunu kesinlikle bulacaksındır, dostların yapamasa bile. Ayrıca ben bekliyor olacağım!"</p>

      <p class="calibre2">"Geleceğim," diye söz verdi Drizzt. "Seni yakalayıp haklamayı istememi sağlaman için buçukluğa ihtiyacın yok, pislik katil."</p>

      <p class="calibre2">"Bak bu doğru," dedi Entreri. Kesesine elini uzattı, küçük bir nesne çıkarttı ve havaya fırlattı. Nesne havada döndü ve inişe geçti. Entreri, ulaşabileceği mesafenin ötesine geçip de yarığa düşmesinden hemen önce nesneyi yakaladı. Tekrar havaya fırlattı. Küçük bir şeydi bu, kara bir şey.</p>

      <p class="calibre2">Entreri nesneyi alaycı bir şekilde üçüncü kez havaya attı. Drizzt yayı indirirken kiralık katilin yüzündeki gülümseme genişledi.</p>

      <p class="calibre2">Bu Guenhwyvar idi.</p>

      <p class="calibre2">"Buçukluğa ihtiyacım yok," diye belirtti Entreri dobra dobra ve Regis'i yarığın üstünde daha da açıkta tuttu.</p>

      <p class="calibre2">Drizzt büyülü yayı yere bıraktı ama sert bakışlarını kiralık katilin üzerinde kenetli tuttu.</p>

      <p class="calibre2">Entreri Regis'i çıkıntının üzerine geri çekti. "Ama efendim bu küçük hırsızı öldürme hakkını talep ediyor. Planlarını yap drow, çünkü köpekler yaklaşıyor. Yalnız başına daha fazla şansın var. Şu ikisini terk et ve hayatta kal!</p>

      <p class="calibre2">"Sonra peşimden gel drow. Gel de işimizi bitirelim." Bir kez daha güldü ve dönerek son tünelin karanlığına dalıp gitti.</p>

      <p class="calibre2">"İşte gitti," dedi Cattibrie. "Bruenor o koridorun salonlardan dosdoğru dışarı açılan kapıya çıktığını söylemişti."</p>

      <p class="calibre2">Drizzt, onları yarığın öteki tarafına geçirecek bir yol bulma çabasıyla etrafına bakındı.</p>

      <p class="calibre2">"Bruenor'un kendi sözlerine bakılırsa başka bir çıkış daha varmış," diye önerdi Cattibrie. Sağ tarafına, mağaranın güney ucuna doğru işaret etti. "Bir çıkıntı tabakası," dedi, "ama saatlerce yürüyüş demek."</p>

      <p class="calibre2">"Öyleyse koşun," diye yanıtladı Drizzt, gözleri yarığın öbür tarafındaki tünele çakılıp kalarak.</p>

      <p class="calibre2">Üç yol arkadaşı çıkıntıya vardıkları zaman, kuzeyden gelen uluma yankıları ve ışık zerrecikleri onlara duergarlar ile gölge tazılarının mağaraya girmiş olduğunu haber verdi. Drizzt dar yol boyunca başı çekti, diğer tarafa doğru milim milim ilerlerken sırtı dümdüz duvara yaslanmıştı. Bütün yarık, gözünün önünde uzanıyor, aşağıda hala ateşler yanıyor ve sakallı dostunun başına gelenleri acı bir şekilde hatırlatıyordu. Belki de Bruenor'un burada, atalarının yurdunda ölmüş olması yakışık alır bir durumdur, diye düşündü. Belki de cüce, hayatının büyük bir bölümü boyunca ona baskı yapan arzusunun bir kışınım tatmin edebilmiştir.</p>

      <p class="calibre2">Fakat bu kayıp Drizzt için hala dayamlamaz nitelikteydi. Bruenor ile geçirdiği yıllar ona sevecen ve saygın bir dost kazandırmıştı. Her türlü zamanda, her türlü şartta güvenebileceği bir dost. Drizzt kendisine Bruenor'un tatmin olduğunu, kendi dağını tırmanıp kişisel savaşını vermiş olduğunu tekrar tekrar söyleyebilirdi. Ama ölümü feci şekilde tazeydi, öyle düşünceler drowun kederini dağıtmak için hiçbir işe yaramıyordu.</p>

      <p class="calibre2">Onlar Bruenor'un mezarı haline gelen geçit boyunca ilerlerken, Cattibrie gözlerine dolan yaşları kırpıştırarak uzaklaştırıyordu ve Wulfgar’ın iç çekişleri de dayanıklılığını yalanlıyordu. Cattibrie için Bruenor hem bir baba hem de bir dosttu. Ona sert olmayı öğretmiş ve şefkatle üzerine titremiş olan kişiydi. Hayatında ait olduğu her şeyi, ailesi ve yuvası, çok aşağılarda, şeytan dölü bir ejderhanın sırtında yanmaktaydı.</p>

      <p class="calibre2">Wulfgar’ın üzerine bir uyuşukluk çöktü. Ölümlü olmanın soğuk ürpertisi ve hayatın ne kadar da narin olabileceğinin kavrayışıydı bu. Drizzt onun yanına geri dönmüştü, ama bu sefer Bruenor gitmişti. Bütün neşe ya da keder hislerinin ötesinde, baskın olarak bir boşluk duygusu sarmıştı onu. Kahramanlık sahnelerinin ve ozanların söyleyeceği efsanelerin trajik bir şekilde yeniden yazılımıydı bu. Bruenor cesaretle, kudretle ölmüştü ve onun alevler içinde ejderhanın üzerine sıçrayış hikayesi binlerce kez, tekrar tekrar anlatılacaktı. Ama bu, o anda Wulfgar'ın içinde hissettiği boşluğu asla dolduramayacaktı.</p>

      <p class="calibre2">Yarığın öbür tarafına doğru ilerleyip geçtiler ve son tünele de varıp Mithril Salonu'nun gölgelerinden kurtulmak için kuzeye doğru koşturdular. Mağaranın geniş sonuna tekrar geldiklerinde fark edilmişlerdi. Duergarlar onlara haykırıyor ve küfrediyordu. Kocaman kara gölge tazıları kükreyerek tehditler savuruyor ve yarığın öteki tarafındaki dudakçığı pençeliyordu. Ama düşmanlarının onların yanına gelmesinin hiçbir yolu yoktu, tabii çıkıntı üzerinden bütün o yolu yürümezlerse. Drizzt hiçbir engelle karşılaşmadan, Entreri'nin birkaç saat önce girmiş olduğu tünele adımını attı.</p>

      <p class="calibre2">Wulfgar takip etti ama Cattibrie tünel girişinde duraksayıp arkasını döndü, geçide ve öteki tarafta toplanmış gri cüce güruhuna doğru baktı.</p>

      <p class="calibre2">"Gel," dedi Drizzt kıza. "Burada yapabileceğimiz hiçbir şey yok ve Regis'in bizim yardımımıza ihtiyacı var."</p>

      <p class="calibre2">Cattibrie, gözleri kısılmış ve çene kasları sertçe sıkılmış bir halde yayına bir ok taktı ve fırlattı. Gümüş kuyruklu ok ıslık çalarak duergar kalabalığının arasına daldı ve birini deşerek canını aldı, diğerlerinin ise saklanmak için etrafa kaçışmasını sağladı. "Şimdilik hiçbir şey," diye yanıtladı Cattibrie sertçe, "ama geri geleceğim! Bu gri köpekler bunu kafalarına kazısınlar.</p>

      <p class="calibre2">"Geri geleceğim!"</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none5">SON DEYIŞ</span></p>
    </div>

    <div class="s1">
      <p class="calibre2">&nbsp;</p>

      <p class="calibre2">Drizzt, Wulfgar ve Cattibrie birkaç gün sonra Uzunsemer'e geldiler. Yol yorgunuydular ve hala bir keder örtüsüne sarmalanmış haldeydiler. Harkle ve halkı onları sevecenlikle karşıladı ve istedikleri kadar Sarmaşık Konak'ta kalmak üzere onları içeri buyur etti. Fakat, aştıkları zorluklar ardından biraz rahatlayıp dinlenmeyi üçü de seve seve kabul edecek olsa bile, onları bekleyen başka yollar vardı.</p>

      <p class="calibre2">Ertesi sabah, Drizzt ve Wulfgar, Harpeller tarafından onlara tedarik edilen dinç atlarla birlikte Uzunsemer'in çıkışında durmaktaydı. Cattibrie yavaşça onların yanına doğru yürüdü, Harkle ise kızın birkaç adım ardında mesafesini korudu.</p>

      <p class="calibre2">"Gelecek misin?" diye sordu Drizzt, ama kızın ifadesinden onun gelmeyeceğini tahmin edebiliyordu.</p>

      <p class="calibre2">"Eğer imkanım olsaydı gelirdim," diye yanıtladı Cattibrie. "Siz buçukluğa ulaşacaksınız, hiç korkum yok. Benim yerine getirilecek başka bir yeminim var."</p>

      <p class="calibre2">"Ne zaman?" diye sordu Wulfgar.</p>

      <p class="calibre2">"Tahminimce ilkbaharda," dedi Cattibrie. "Harpeller'in büyüsü işleri yürütmeye başladı bile; daha şimdiden, vadideki klana ve Adbar Kalesi'ndeki Harbromm'a çağrı yollandı. Bruenor'un halkı bu hafta sona ermeden yola koyulmuş olacak, yanlarında On-Kasaba'dan getirecekleri bir sürü müttefikle birlikte hem de. Harbromm sekiz bin asker sözü verdi ve bazı Harpeller de yardım taahhüt etti."</p>

      <p class="calibre2">Drizzt alt katmanları geçerken görmüş olduğu yeraltı şehrini ve parlak mithril ile donatılmış binlerce gri cücenin oraya buraya kusturuşunu aklına getirdi. Battlehammer Klam'nm tamamı ve vadiden getirecekleri dostları, Adbarlı sekiz bin savaş deneyimli cüce ve Harpeller'in büyülü güçlerine rağmen, kazanılacak zafer epey zor olacaktı. Tabii eğer zafer kazandırsa.</p>

      <p class="calibre2">Wulfgar da Cattibrie'ın yüzleşeceği görevin büyüklüğünü anladı ve Drizzt ile birlikte yola çıkma konusunda içine bir şüphe düşüverdi. Regis'in ona ihtiyacı vardı, ama bu ihtiyaç anında Cattibrie'a da yüz çeviremezdi.</p>

      <p class="calibre2">Cattibrie onun çektiği bu sancıyı sezdi. Barbara doğru yürüdü ve aniden onu tutkuyla öpüverdi. Sonra geri çekildi "Git işini hallet, Beornegar Oğlu Wulfgar," dedi "Ve sonra bana geri dön!"</p>

      <p class="calibre2">"Ben de Bruenor'un dostuydum," diye tartıştı Wulfgar.</p>

      <p class="calibre2">"Ben de onun Mithril Salonu hayalini paylaşmıştım. Sen onu onurlandırmaya gittiğinde ben de senin yanında olmalıyım."</p>

      <p class="calibre2">"Şu anda sana ihtiyacı olan canlı bir dostun var," diye azarladı Cattibrie. "Ben planları yürürlüğe koyabilirim. Sen Regis'in peşinden gidiyorsun! Entreri'ye yaptığı her şeyi ödetin ve çabuk olun. Belki de salonlara hücuma zamanında yetişirsiniz."</p>

      <p class="calibre2">Drizzt'e, yani en çok güvendiği kahramana doğru döndü. "Ona benim için göz kulak ol," diye rica etti. "Onu dosdoğru bir yoldan götür ve geri dönmesini sağla!"</p>

      <p class="calibre2">Drizzt kafasıyla onayladıktan sonra, kız arkasını dönüp Harkle'a ve Sarmaşık Konak'a doğru ilerledi. Wulfgar onu takip etmedi. Cattibrie'a güveniyordu.</p>

      <p class="calibre2">"Buçukluk ve kedi için," dedi Drizzt'e, Aegisfang'i kavrayarak ve önlerindeki yola doğru bakarak.</p>

      <p class="calibre2">Drowun lavanta renkli gözlerinde aniden alevler parıldadı ve Wulfgar istençdışı olarak bir adım geriledi. "Ve başka sebeplerden dolayı," dedi Drizzt sertçe, şimdi dönüşmüş olabileceği canavarı içinde barındıran geniş güney diyarına doğru bakarak. Entreri ile yeniden er meydanında karşılaşmak onun kaderinde vardı, bunu biliyordu. Katili yenmek onun kendi değeri adına vereceği bir sınavdı.</p>

      <p class="calibre2">"Başka sebeplerden dolayı,"</p>

      <p class="calibre2">Dendybar önündeki sahneye bakarken nefes almakta güçlük çekiyordu —Sydney'in cesedinin karanlık bir odanın kenarına sıkışmış yatışının görüntüsüydü bu.</p>

      <p class="calibre2">Hayalet Morkai kolunu savurdu ve bu görüntü Garumn Geçidi'nin dibindeki başka bir manzarayla yer değiştirdi.</p>

      <p class="calibre2">"Hayır!" diye haykırdı Dendybar, gelemden arta kalanları gördüğü vakit. Golem kafası kopmuş bir şekilde taş yığınlarının arasında yatıyordu. Alacalı büyücü bariz bir şekilde titriyordu. "Drovv nerede?" diye sordu hayalete.</p>

      <p class="calibre2">Morkai kolunu sallayıp görüntüyü yok etti ve sessizce durdu, Dendybar'ın çektiği sıkıntıdan haz alıyordu.</p>

      <p class="calibre2">"Drow nerede?" diye tekrarladı Dendybar, daha yüksek bir sesle.</p>

      <p class="calibre2">Morkai ona güldü. "Kendi cevaplarını kendin bul, ahmak büyücü. Sana karşı hizmetim sona erdi!" Hayalet puf diye alev aldı ve gözden kayboldu.</p>

      <p class="calibre2">Dendybar çılgınlar gibi büyülü çemberinin içinden fırladı ve yanan mangalı tekmeleyip yere devirdi. "Bu küstahlığın için sana binlerce kez işkence edeceğim!" diye haykırdı boş odaya. Olasılıkları düşündükçe başı dönüyordu. Bük ölmüştü. Peki ya Entreri? Drovv ve dostları? Dendybar'ın cevaplara ihtiyacı vardı. Kristal Parçası arayışım bir kenara atamazdı, aramakta olduğu gücü reddedemezdi.</p>

      <p class="calibre2">Bir büyüye konsantre olurken aldığı derin nefesler onu kendine getirdi. Tekrar geçidin en dibini gördü, o görüntüyü zihninde keskin bir odaklamaya tabi tuttu. Büyü için bazı sözleri tekrarlarken bu sahne daha gerçek, daha elle tutulur hale geldi. Dendybar bütün bütün bu deneyimi yaşıyordu; karanlığı, gölgeli duvarların yankılı boşluğunu, koyaktan süzülen, neredeyse algılanamayacak nitelikteki esintinin ıslığını ve ayaklarının altında duran kırık taşların çentikli sertliğini hissediyordu.</p>

      <p class="calibre2">Düşüncelerinden sıyrıldı ve Garumn Geçidi'ne gidiverdi.</p>

      <p class="calibre2">"Bük," diye fısıldadı, kendi yaratısının, en büyük başarısının bükülmüş ve kırılmış suretine doğru aşağı inmeye başladığında.</p>

      <p class="calibre2">Yaratık kımıldadı. Kendisini yaratan kişinin önünde ayağa kalkmak için kıpırdanıp debelenirken bir kaya yana doğru yuvarlandı. Dendybar gözlerine inanamayarak izledi, goleme yüklemiş olduğu büyülü gücün, böylesine bir düşüşün ve sakatlanmanın ardından bile hayatta kalabilecek kadar dayanıklı oluşuna hayret etti.</p>

      <p class="calibre2">Bük onun önünde durdu ve bekledi.</p>

      <p class="calibre2">Dendybar, onu onarmaya nereden başlayacağını düşünerek yaratığı uzun bir süre inceledi. "Bük!" diye selamladı vurgulu bir şekilde, yüzünde umut dolu bir sırıtış belirerek. "Gel, benim evcil hayvanım. Seni eve geri götürecek ve yaralarım onaracağım.</p>

      <p class="calibre2">Bük ileri doğru bir adım attı ve Dendybar'ı duvara doğru sıkıştırdı. Hala anlamayan büyücü, goleme geri çekilme emri vermeye başladı.</p>

      <p class="calibre2">Ama Buk'un sağlam olan kolu ileri doğru uzandı, Dendybar'ı boğazından yakalayarak onu havaya kaldırdı ve onu boğarak başka bir emir vermesini engelledi. Dendybar kolu yakalayıp yumruklar savurdu. Çaresiz kalmış ve şaşırmıştı.</p>

      <p class="calibre2">Kulaklarına tanıdık bir kahkaha geldi. Golemin boynunda, yani kafasının kesik olduğu yerde bir alev topu belirdi ve tanıdık bir yüze dönüşmeye başladı.</p>

      <p class="calibre2">Morkai.</p>

      <p class="calibre2">Dendybar'ın gözleri dehşetle fal taşı gibi açıldı. Sınırlarını aşmış olduğunu, hayaleti çok fazla çağırmış olduğunu fark etti. Son karşılaşmadan beri Morkai'yi gerçek manasıyla geri göndermemişti ve eğer deneseydi bile hayaleti madde düzlemden dışarı itmeyi muhtemelen başaramayacağını düşünmüştü. Şimdi, büyülü korunma çemberinin dışındayken can düşmanının insafına kalmıştı.</p>

      <p class="calibre2">"Gel bakalım Dendybar," diye sırıttı Morkai, üstün iradesiyle golemin kolunu kıvırarak. "Senin hainliğini tartışabileceğimiz ölüm aleminde bana katıl bakalım!"</p>

      <p class="calibre2">Bir kemik kırılma sesi taşlar arasında yankılandı, ateş topu pofurdayıp yok oldu ve büyücü ile golem cansız bir şekilde yere devrildi.</p>

      <p class="calibre2">Geçidin daha aşağısında, bir enkaz yığınının arasında yarı gömülü bir şekilde duran ejderhanın ateşleri sönmüş ve etrafı dumanlar kaplamıştı.</p>

      <p class="calibre2"><span class="none6">Başka bir kaya daha kıpırdadı ve yana doğru yuvarlandı.</span></p>
    </div>
  </div>
</body>
</html>
