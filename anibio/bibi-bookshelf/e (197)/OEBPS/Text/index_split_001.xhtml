<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Buzyeli Vadisi Serisi 2 Gümüş Damarları</title>
  <meta content="R. A. Salvatore" name="author" />
  <meta content="2013-7-16" name="creation-time" />
  <meta content="2013-7-16" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2">Şaşkına dönmüş kabile adamlarından hiddetli inlemeler yükseldi, kara deriyi gördüklerinde haykırışlarının ses tonu dehşete dönüştü. Torlin ve Valric gelmekte olan tehlikeyle yüzleşmek için arkalarını döndüler, fakat vücut bulmuş bir efsaneyle nasıl başa çıkacaklarını bilemediler.</p>

      <p class="calibre2">Ve Drizzt'in onlar için hazırladığı bir numara daha vardı. Kara elini şöyle bir savurduğunda Torlin ile Valric'in derisini mor alevler kapladı, tenlerini yakmıyorlardı, ama batıl inançlara sahip iki kabile adamını da dehşete düşmüş bir çılgınlığa sürüklediler. Torlin gözlerine inanamayıp kollarını tutarak dizlerinin üzerine çöktü, bu sırada ödü patlamış olan şaman ise yere yatıp toprağın içinde debelenmeye başladı.</p>

      <p class="calibre2">Wulfgar başlama işaretini alınıştı. Kollarına gelen başka bir güç dolaşımıyla birlikte bileklerindeki deri bağları koparttı. Hareketine devam ederek ellerini yukarı doğru savurdu ve yanındaki iki muhafızı tam yüzlerinden yakalayıp onları sırtüstü yere düşürdü.</p>

      <p class="calibre2">Bruenor da kendi oynayacağı rolü iyi anlamıştı. Kendisiyle Regis'in arasında duran tek barbarın ayağının üstüne sertçe bastı ve adam ayağını tutmak için yere eğilince, Bruenor kafasına toslayıverdi. Adam tıpkı Luskan, Sıçan Sokak'taki Fısıltı kadar kolayca yere devrildi.</p>

      <p class="calibre2">"Hah, miğfer olmadan da gayet iyi işe yarıyormuş!" diye hayrete düştü Bruenor.</p>

      <p class="calibre2">"Sadece bir cüce kafası için," diye belirtti Regis, Wulfgar onları boyun zincirlerinin arkasından yakalayıp kolayca midillilerin üzerine bindirirken.</p>

      <p class="calibre2">Sonra o da Drizzt'in yanında ata bindi ve beraberce kampın öbür tarafına doğru hücuma geçtiler. "Sürün atınızı!" diye haykırdı Drizzt dostlarına, bineklerinin kıç tarafına palalarının düz kısmıyla vurarak. Diğer üçü sanki kaçışları tamamlanmış gibi zaferle haykırdı, ama Drizzt bunun sadece işin kolay kısmı olduğunu biliyordu. Şafak hızla yaklaşmaktaydı ve bu tanımadıkları, inişli çıkışlı arazide yerli barbarlar onları kolayca yakalayabilirdi.</p>

      <p class="calibre2">Yol arkadaşları ellerinden geldiğince mesafe kat edebilmek için en düz ve en kolay yolları seçerek şafak öncesinin sessizliği içinde at sürdüler. Drizzt, kabile adamlarının peşlerinden geldiğini düşünerek hala arkalarını gözlüyordu. Ama kaçıştan sonra kamp yerindeki karmaşa neredeyse anında sona ermişti ve drow hiçbir takip belirtisi göremiyordu.</p>

      <p class="calibre2">Şimdi sadece tek bir haykırış duyulabiliyordu, Valric'in gezginlerin hiçbirinin anlamadığı bir dilde tekrar ettiği ritmik şarkısı. Wulfgar'ın yüzündeki dehşet dolu bakış hepsinin durmasını sağladı. "Bir şamanın güçleri," diye açıkladı barbar.</p>

      <p class="calibre2">Kamp yerinde Valric, insanlardan oluşan bir halkanın ortasında Torlin ile birlikte duruyordu. Mevkiinin en büyük dini törenini sergilerken ilahi söylüyor ve dans ediyor, kabilesinin Ruhsal Hayvanı'mn gücünü çağırıyordu. Drow elfinin ortaya çıkışı şamanın sinirlerini tamamen bozmuştu. Daha başlamadan bütün takipleri durdurmuş ve kanatlı atın, yani Pegasus'un ruhunun bu davetsiz misafirlerle ilgilenmesine karar vererek, tören için gerekli olan deriden yapılma, kutsal sırt çantasını almak için çadırına koşuşturmuştu.</p>

      <p class="calibre2">Valric, ruhun bedenini alacak kimse olarak Torlin'i seçmişti ve Jerek'in oğlu da bu işi sabırla, vakarla bekliyordu. Bundan nefret ediyordu, çünkü sonuçta onu kendi kimliğinden ayıracaktı.</p>

      <p class="calibre2">Ama samanına kesin bir itaatte bulunmak zorundaydı.</p>

      <p class="calibre2">Yine de başladığı andan itibaren, Valric heyecanıyla birlikte, çağırma işleminin acillik sınırlarını aştığını anladı.</p>

      <p class="calibre2">Torun feryat edip yere düştü ve acı içinde kıvrandı. Etrafını boz renkli bir bulut sarmaladı, dönüp duran duman, adamın kalıbını değiştirip vücudunu yeniden şekillendiriyordu. Yüzü dumanlar içinde kalıp buruştu ve aniden bir at kafası şeklini alarak dışarı doğru fışkırdı. Gövdesi de, insan dışı bir şeye dönüşmüştü. Valric, sadece Pegasus'un ruhunun güçlerinden bir kısmını Torlin'e yüklemek istemişti, ama varlığın kendisi gelmiş xre adama tamamen sahip olup onun vücudunu kendi şekline büründürmüştü.</p>

      <p class="calibre2">Torlin yutulup tükenmişti.</p>

      <p class="calibre2">Az önce onun durduğu yerde kanatlı atın hayaletimsi sureti yükseliyordu. Kabiledeki herkes onun önünde dizleri üzerine çöktü, hatta Ruhsal Hayvan'ın suretiyle yüzleşemeyen Valric bile. Ama Pegasus, şamanın düşüncelerini biliyordu ve çocuklarının ihtiyaçlarını anlıyordu. Ruhun burun deliklerinden dumanlar tüttü ve Pegasus, kaçan davetsiz misafirleri takip etmek için havaya yükseldi.</p>

      <p class="calibre2">Dostlar bineklerini daha rahat, fakat hala hızlı olan bir koşu temposuna sokmuştu. Bağlarından kurtulmuşlardı, önlerinde atan şafakla ve arkalarında hiçbir takip izi görülmeyen yolla birlikte biraz daha rahatlamışlardı. Bruenor miğferiyle oynuyor, en son aldığı darbeyle ezilen yeri, kafasına tekrar giyebileceği kadar dışarı itmeye çalışıyordu. Kısa bir süre önce şamanın ilahisini duyduğunda ödü patlayan Wulfgar bile rahatlamaya başlamıştı.</p>

      <p class="calibre2">Sadece, her zaman için tetikte olan Drizzt kaçışlarından o kadar da kolay emin olmamıştı. Ve yaklaşan tehlikeyi ilk sezen de yine drow oldu.</p>

      <p class="calibre2">Karanlık şehirlerdeki kara elfler, başka dünyalardan gelen varlıklarla sık sık haşır neşir olurdu ve geçen birçok asırla birlikte, ırklarında bunun gibi yaratıkların etrafa yaydığı büyülü dalgaya karşı bir hassasiyet meydana gelmişti. Drizzt aniden atını durdurdu ve döndü.</p>

      <p class="calibre2">"Ne duyuyorsun?" diye sordu Bruenor ona.</p>

      <p class="calibre2">"Hiçbir şey duymuyorum," diye yanıtladı Drizzt, gözleri bir işaret görebilmek için oraya buraya bakıp dururken. "Ama orada bir şey var."</p>

      <p class="calibre2">Onlar daha cevap bile veremeden, boz bulut gökten aşağı hücum edip üzerlerine çöktü. Atları kontrol edilemez bir dehşet içinde zıplayıp şaha kalktı ve o kargaşa içinde dostlardan hiçbiri neler olduğunu kestirmedi. Sonra Pegasus, Regis'in tam önünde beliriverdi ve buçukluk ölümcül bir soğuğun kemiklerine işlediğini hissetti. Çığlık atıp bineğinden yere düştü.</p>

      <p class="calibre2">Regis'in yanında at süren Bruenor, hayaletimsi surete korkusuzca hücum etti. Ama aşağı inen baltası az önce ortaya çıkan varlığın olduğu yerde sadece bir duman bulutuna çarpabildi. Derken hayalet, tıpkı az önceki gibi aniden geri döndü ve Bruenor da onun temasının buz gibi soğuğunu hissetti. Buçukluktan daha güçlü olduğu için midillisinin üzerinde kalmayı başardı.</p>

      <p class="calibre2">"Ne?" diye haykırdı boş yere, Drizzt ve Wulfgar'a. Aegisfang ıslık çalarak yanından geçti ve hedefe doğru yoluna devam etti. Ama Pegasus yine dumana dönüştü ve savaş çekici, dönüp duran bulutun içinden hiçbir engele çarpmadan geçip gitti.</p>

      <p class="calibre2">Ruh bir anda geri geldi ve Bruenor'un üzerine çullandı. Cücenin midillisi çılgınlar gibi o şeyden uzağa kaçma çabası içinde dönüp yere serildi.</p>

      <p class="calibre2">"Ona vuramazsın!" diye seslendi Drizzt, cücenin yardımına koşmakta olan Wulfgar'ın ardından. "Tamamen bu düzlemde değil!"</p>

      <p class="calibre2">Wulfgar’ın güçlü bacakları, korkmuş olan atına mengene gibi kenetlendi ve Aegisfang ellerine döner dönmez barbar saldırdı.</p>

      <p class="calibre2">Ama yine darbesini karşılayan tek şey dumandı. "Peki nasıl?" diye haykırdı Drizzt'e, yeniden oluşmakta olan ruhun ilk işaretlerini görebilmek için gözleri bir oraya bir buraya bakarak.</p>

      <p class="calibre2">Drizzt cevapları bulabilmek için zihnini yokladı. Regis hala yerdeydi, solgunlaşmış bir şekilde, hiç kıpırdamadan çayırda yatıyordu. Ve Bruenor ise midillisinin düşüşüyle kötü yaralanmamış olsa bile, dünya dışı soğuğun etkisiyle sersemlemiş bir şekilde ürperiyordu. Drizzt umutsuz bir plana bel bağladı. Oniks panter heykelciğini çantasından çıkarttı ve Guenhwyvar’ı çağırdı.</p>

      <p class="calibre2">Hayalet geri döndü ve yenilenen bir hiddetle saldırdı. Önce Bruenor'a çullandı ve soğuk kanatlarıyla cüceyi sarmaladı. "Cehennem'in dibine kadar yolun var!" diye kükredi Bruenor, cesur bir meydan okumayla.</p>

      <p class="calibre2">Aceleyle gelen Wulfgar, baltasının ucunun hiçbir zarar veremeden dumanın içinden geçip gitmesi dışında cüceyi göremez oldu.</p>

      <p class="calibre2">Sonra barbarın bineği, onun bütün çabalarına rağmen bu doğadışı hayvana daha fazla yaklaşmayı reddederek durdu. Wulfgar aşağı atladı ve hücum ederek hayalet yeniden şekillenemeden bulutun içinden geçip gitti. Onun devinimi hem kendisini hem de Bruenor'u dumanlı örtünün öbür tarafına taşıdı. Yuvarlanarak uzaklaştılar ve dönüp baktılar, sadece hayaletin yine tamamen ortadan kaybolduğunu görebildiler.</p>

      <p class="calibre2">Bruenor'un gözkapakları ağırlaşıp aşağı düştü ve derisi soluk mavi bir renk aldı. Ve hayatında ilk kez, boyun eğmez ruhunda dövüşmek için hiç cesaret kalmamıştı. Wulfgar da hayaletin içinden geçerken onun buz gibi temasından nasibini almıştı, ama bu şeyle bir daha dövüşmeye oldukça hazırdı.</p>

      <p class="calibre2">"Onunla savaşamıyoruz!" diyerek soluk verdi Bruenor, takırdayan dişlerinin arasından. "Bir darbe vurmak için buraya geliyor ama biz ne zaman karşılık vermeye kalksak defolup gidiyor!"</p>

      <p class="calibre2">Wulfgar meydan okurcasına kafasını salladı. "Bir yolu olmalı!" dedi, fakat cücenin değindiği noktayı da kabul etmek zorundaydı. "Ama benim çekicim bulutları yok edemez ki!"</p>

      <p class="calibre2">Guenhwyvar sahibinin yanında beliriverdi ve drowu tehdit eden düşmanı arayarak yere sindi.</p>

      <p class="calibre2">Drizzt kedinin niyetini anladı. "Hayır!" diye emretti. "Burada değil." Drow, Guenhwyvar'm birkaç ay evvel yaptığı bir şeyi hatırlamıştı. Guenhwyvar, devrilmekte olan bir kulenin düşen molozlarından kurtarmak için, Regis'i varoluş düzlemleri arasında bir seyahate çıkartmıştı. Drizzt panterin kalın kürküne sarıldı.</p>

      <p class="calibre2">"Beni hayaletin diyarına götür," diye talimat verdi. "Onun kendi düzlemine, silahlarımın onun madde bedeninin derinlerine batabileceği yere."</p>

      <p class="calibre2">Drizzt ve kedi kendi bulutları içinde gözden kaybolduğunda hayalet yeniden beliriverdi.</p>

      <p class="calibre2">"Savurmaya devam et!" dedi Bruenor barbara. "Onu duman halinde tut, böylece sana ulaşamaz!"</p>

      <p class="calibre2">"Drizzt ve kedi gitti!" diye haykırdı Wulfgar.</p>

      <p class="calibre2">"Hayaletin diyarına," diye açıkladı Bruenor.</p>

      <p class="calibre2">Kendini toplamak Drizzt'in uzun bir süresini aldı. Farklı gerçekliklerin olduğu bir yere gelmişti. Her şeyin, hatta kendi derisinin bile aynı kurşuni rengi aldığı, nesnelerin sadece etraflarını çevreleyen ince bir kara titreşimle ayırt edilebildiği bir boyuta gelmişti. Derin algılayış gücü burada işe yaramıyordu, çünkü burada hiçbir gölge yoktu ve yol göstermek için kullanabileceği hiçbir ışık kaynağı da yoktu. Ve ayak basılacak sağlam bir yerin de olmadığını fark etti, altında elle tutulur hiçbir şey yoktu ve hangi yolun yukarı ya da aşağı gittiğini bile bilmiyordu. Böyle kavramlar buraya uymuyor gibiydi.</p>

      <p class="calibre2">Düzlemler arasında gidip gelen Pegasus'un değişen dış çizgilerini fark etti. Yaratık hiçbir zaman ikisinden birinde tam olarak var olmuyordu. Ona yaklaşmaya çalıştı ve zihninin bir eylemi olarak itici bir güç buldu içinde. Vücudu otomatik bir şekilde kendi iradesinin talimatlarım takip ediyordu. Yanıp sönen çizgilerin önünde durdu, hedef tamamen görünür olduğunda vurmak için büyülü palasını havaya kaldırdı.</p>

      <p class="calibre2">Sonra Pegasus'un etrafını çevreleyen çizgi tamamen doldu ve Drizzt kılıcını onun suretini belirleyen karaltıya batırdı. Çizgi kıpırdanıp büküldü ve palanın etrafındaki ana hatlar da titredi, çünkü buradayken çelik kılıcın özellikleri bile değişik bir bileşim sahibi olmuştu. Ama çelik daha güçlü çıktı ve pala, kıvrımlı ucunu takip ederek hayaletin çizgisinde bir delik açtı. Sanki Drizzt'in bu darbesi düzlemin dengesini bozmuş gibi griliğin içinde ani bir kıpırdanma oldu ve hayaletin dış çizgisi ıstırap içinde titreyip sarsıldı.</p>

      <p class="calibre2">Wulfgar duman bulutunun aniden pufladığım gördü, neredeyse hayaletin şeklinde yeniden beliriyordu. "Drizzt!" diye haykırdı Bruenor'a. "Hayaletle eşit koşullar altında karşılaştı!"</p>

      <p class="calibre2">"Hazır ol o zaman!" diye yanıtladı Bruenor heyecanla, savaşta kendi rolünün bitmiş olduğunu bildiği halde. "Drow onu senin vurmana yetebilecek bir süreliğine geri getirebilir!" Bruenor kemiklerindeki ölümcül soğuğu yakalayıp atabilme çabasıyla böğrünü tuttu ve buçukluğun kıpırtısız yatan vücuduna takılıp tökezledi.</p>

      <p class="calibre2">Hayalet Drizzt'e geri döndü, ama pala yeniden vurdu. Ve Guenhwyvar da arbedenin içine daldı, kedinin koca pençeleri düşmanının kara renkli dış hatlarını deşti. Pegasus kendi düzlemindeki düşmanlara karşı hiçbir avantajı olmadığını anlayarak sendeledi ve onlardan uzaklaştı. Bel bağlayabileceği tek şey madde düzleme geri kaçmaktı.</p>

      <p class="calibre2">Wulfgar’ın beklediği yere.</p>

      <p class="calibre2">Bulut kendi şeklini yeniden alır almaz Aegisfang üzerine indi. Wulfgar sadece bir anlığına katı bir darbe vurduğunu hissetti ve hedefi bulduğunu anladı. Sonra duman puflayıp önünden yok oldu.</p>

      <p class="calibre2">Hayalet, Drizzt ve Guenhwyvar'ın yanına geri döndü, yine onların amansız kesikleri ve tırmıklarıyla yüz yüzeydi. Tekrar madde düzleme döndü ve Wulfgar hızla darbe indirdi. Hiçbir kaçış yeri kalmayan, tuzağa düşen hayalet iki düzlemden de darbeler yiyordu. Drizzt'in önünde her belirişinde, drow onun dış hatlarının daha da inceldiğini ve kılıç saplamasına daha da az dirençli bir hal aldığını fark etti. Ve bulut Wulfgar’ın önünde her belirişinde yoğunluğu azalıyordu. Dostlar kazanmıştı ve Drizzt, Pegasus'un özünün madde halindeki şeklinden azat olup griliğin içinde uçup gidişini tatmin olarak izledi.</p>

      <p class="calibre2">"Beni yuvaya götür," diye Guenhwyvar’a talimat verdi bitkin düşmüş drow. Bir saniye sonra Bruenor ve Regis'in yanma, cayırlara geri döndüler.</p>

      <p class="calibre2">"Yaşayacak," diye belirtti Bruenor kesin bir şeklide, Drizzt'in sorgulayan bakışına cevaben. "Ölmüşten çok bayılmışa benziyor."</p>

      <p class="calibre2">Kısa bir mesafe ötede, Wulfgar da bir suretin üzerine eğilmişti. Bu suret kırılmış ve bükülmüştü, insan ve hayvan arası bir değişim içinde sıkışıp kalmıştı. "Jerek'iıı oğlu Torun," diye açıkladı Wulfgar. Bakışlarını barbar kamp yerine doğru geri çevirdi. "Bunu Valric yaptı. Onun ellerini Torlin'in kanı lekeliyor!"</p>

      <p class="calibre2">"Belki de Torlin'in kendi seçimidir," diye önerdi Drizzt.</p>

      <p class="calibre2">"Asla!" diye ısrar etti Wulfgar. "Müsabakada karşılaştığımız vakit gözlerimle gördüğüm şerefli bir adamdı. O bir savaşçıydı. Buna asla izin vermezdi!" cesetten bir adım uzaklaştı, vücudun değiştirdiği şeklin dehşetini daha iyi vurgulamak için geri kalan izleri gözler önünde serdi. Donmuş bir ölüm pozu içindeki Torlin'in çehresi, yarı yarıya hem bir adamın yüz hatlarını hem de ata benzeyen bir hayaletin özelliklerini almıştı.</p>

      <p class="calibre2">"Reislerinin oğluydu," diye açıkladı Wulfgar. "Şamanın isteklerini reddedemezdi."</p>

      <p class="calibre2">"Böyle bir kaderi kabullendiğine göre epey cesurmuş," diye belirtti Drizzt.</p>

      <p class="calibre2">"Reisin oğlu mu?" diye homurdandı Bruenor. "Görünüşe</p>

      <p class="calibre2">göre ardımıza biraz daha düşman taktık! Hınçlarını almaya hevesli olacaklardır.</p>

      <p class="calibre2">"Ben de öyle!" diye ilan etti Wulfgar. "Onun ölümünden sorumlu sensin, Valric Yüce Göz!" diye haykırdı uzaklara doğru, sesi tepeler ve kayalıklar arasında yankılanarak. Wulfgar dönüp arkadaşlarına baktı, yüz hatlarında fokurdayan bir hiddetle, sertçe şöyle ilan etti, "Torlin'in şerefine sürülen lekenin intikamım alacağım!"</p>

      <p class="calibre2">Bruenor başını sallayarak, barbarın kendi prensiplerine olan bağlılığını tasvip etti.</p>

      <p class="calibre2">"Şerefli bir görev," diye onunla hemfikir oldu Drizzt, kılıcını doğuya, yani yolculuklarının bir sonraki durağı olan Uzunsemer'e doğru uzatarak. "Ama başka bir gün için."</p>

      <p class="calibre2">&nbsp;</p>

      <p class="calibre2"><span class="none4">7.</span> <span class="none4">Hançer ve Asa</span></p>

      <p class="calibre2">Entreri, Yelkenlerin Şehri'nin birkaç mil dışındaki bir tepede duruyordu, kamp ateşi onun ardında hafifçe yanmaktaydı. Regis ve dostları da Luskan'a girmeden evvel son durak olarak bu noktayı seçmişlerdi ve işin gerçeği, kiralık katilin ateşi de yine aynı çukurda yanıyordu. Fakat bu bir rastlantı değildi. Entreri, Dünyanın Omurgası'mn güneyinde izlerini yakaladığından beri buçukluğun grubunun her hareketini taklit ediyordu. Onların ettiği gibi hareket edecek, faaliyetlerini daha iyi anlayabilmek için, yürüdükleri yollarda bir gölge gibi ilerleyecekti.</p>

      <p class="calibre2">Şimdi önünden giden grubun tersine, Entreri'nin gözleri şehir surunun üzerinde değildi, hatta Luskan'a bakmıyorlardı bile. Kuzeye doğru, QnKasaba'ya giden yolda birkaç kamp ateşi gecenin içinde belirivermişti. O ışıkların, arkasında ilk belirişi değildi bu ve kiralık katil kendisinin de takip edildiğini seziyordu. Yol arkadaşları Luskan'da işlerini göre dursun, kendisinin aradaki mesafeyi kolayca alabileceğini düşünerek yolculuk hızını yavaşlattı. Buçukluğu tuzağa düşürmeye yoğunlaşmadan evvel herhangi bir tehlikeye karşı arkasını güvenceye almak istiyordu. Hatta Entreri, oradan geçtiğini açığa vuran işaretler bile bırakmış, onu takip edenleri yemleyip kendisine daha da yaklaştırmıştı.</p>

      <p class="calibre2">Alevin közlerini tekmeleyip dindirdi ve sırtına bir hançer yemektense yüz yüze bir kılıç dövüşüne girmenin daha iyi olacağına karar vererek atının semerine geri oturdu.</p>

      <p class="calibre2">Gecenin içine doğru atını sürdü, karanlıktayken kendine güveniyordu. Bu onun zamanıydı; her gölgenin, gölgeler içinde yaşayan birinin avantajını arttırdığı bir zaman.</p>

      <p class="calibre2">Bineğini gece yarısından evvel bağladı, yolculuğunu yaya olarak bitirebilecek kadar kamp ateşlerine yaklaşmıştı. Şimdi bunun bir tüccar kervanı olduğunu anladı; yılın bu vaktinde Luskan'a giden yolda rastlanmayacak bir şey değildi. Ama içindeki tehlike sezisi ona bir türlü rahat vermiyordu. Deneyimlerle geçen birçok yıl onun hayatta kalma içgüdüsünü bileyip keskinleştirmişti ve bu içgüdüyü görmezden gelmemesinin daha iyi olacağını biliyordu. Yük arabalarından oluşan çemberin içine giden en kolay yolu arayarak sessizce yaklaştı. Tüccarlar kamp yerlerinin çevresine her zaman için nöbetçiler bırakırdı ve yük atları da bir sorun halindeydi, çünkü tüccarlar onları koşum takımlarının yakınlarına bağlardı.</p>

      <p class="calibre2">Yine de kiralık katil, yaptığı yolculuğu boşa harcamayacaktı. Buraya kadar gelmişti ve kendisini takip edenlerin amacını öğrenmeye niyetliydi. Karnının üzerinde bir yılan gibi sürünerek kamp mahalline vardı ve savunmacı çemberin arasından süzülerek kamp yerinin etrafını hırlamaya başladı. Zar oyunu oynamakta olan iki nöbetçiyi, tetikteki kulakların bile duyamayacağı bir sessizlikle geçti. Sonra atların altından ve arasından süzüldü, hayvanlar korkuyla kulaklarını düşürdüler ama sessiz kaldılar.</p>

      <p class="calibre2">Dairenin etrafında yarım bir turu henüz bitirmişken, tam bunun sıradan bir tüccar kervanı olduğuna inanıp da gecenin içine doğru geri süzülmek üzereydi ki tanıdık bir kadın sesi duydu.</p>

      <p class="calibre2">"Az mesafe ötede bir ışık noktası gördüğünü söylemiştin."</p>

      <p class="calibre2">Entreri durdu, çünkü konuşan kişiyi tanıyordu.</p>

      <p class="calibre2">"Evet, o tarafta," diye yanıtladı bir adam.</p>

      <p class="calibre2">Entreri hemen yanındaki iki yük arabasının arasına süzüldü ve içeriyi dikizledi. Konuşmakta olan kimseler ondan kısa bir mesafe ötede, bir sonraki vagonun arkasında durmuş onun kamp yerinin olduğu yöne doğru bakıyorlardı. İkisi de silahlıydı, kadın kılıcını oldukça rahat bir şekilde taşıyordu.</p>

      <p class="calibre2">"Seni hafife almışım," diye fısıldadı Entreri kendi kendine, Cattibrie'a bakarken. Mücevherli hançeri daha şimdiden elinde belirivermişti. "Bir daha tekrarlamayacağım bir hata," diye ekledikten sonra yere çömeldi ve hedefine ulaşabilecek bir yol aradı.</p>

      <p class="calibre2">"Beni bu kadar hızlı getirerek bana çok büyük bir iyilik ettiniz," dedi Cattibrie. "Size borçluyum, Regis ve diğerlerinin de olacağı gibi."</p>

      <p class="calibre2">"Öyleyse söyle bana," diye üsteledi adam. "Bu denli bir acelenin sebebi ne?"</p>

      <p class="calibre2">Cattibrie kiralık katilin bıraktığı hatıralarla boğuştu. O gün buçukluğun evinde yaşadığı dehşeti henüz kabullenememişti, iki cüce dostunun ölümlerinin intikamını alana ve kendi utancını dağıtana dek bunu yapamayacağını da biliyordu. Dudakları sıkıca kapandı ve hiç cevap vermedi.</p>

      <p class="calibre2">"Nasıl istersen," diye kabullendi adam. "Sebeplerin bu aceleyi haklı çıkarıyordur, bundan hiç şüphemiz yok. Eğer burnumuzu sokuyor gibi görünüyorsak bile, bu sadece elimizden geldiğince sana yardım etmek istediğimizdendir.</p>

      <p class="calibre2">Cattibrie ona doğru döndü, yüzünde samimi bir minnettarlık gülümsemesi vardı. Yeteri kadar söz söylenmişti. İkisi sessizlik içinde durup boş ufuk çizgisine doğru baktılar.</p>

      <p class="calibre2">Ölümün sokuluşu da sessizdi.</p>

      <p class="calibre2">Entreri yük arabasının altından dışarı fırladı ve aniden ikisinin arasına ayağa kalktı, her ikisi için de ayrı bir elini kaldırmıştı. Çığlık atmasını önlemek için Cattibrie'ı sıkıca boynundan yakaladı ve adamı bıçağıyla sonsuza dek susturdu.</p>

      <p class="calibre2">Entreri'nin omuzlarının üzerinden bakan Cattibrie, yol arkadaşının yüzüne çakılı kalan dehşet dolu ifadeyi gördü, ama ağzının üzeri kapalı olmadığı halde adamın neden haykırmadığını anlayamadı.</p>

      <p class="calibre2">Entreri biraz yana kaydı ve kız anlayıverdi. Sadece mücevherli hançerin kabzası görülebiliyordu, kabzanın bıçakla birleştiği yer dümdüz bir şekilde adamın çenesinin altında duruyordu. O henüz tehlikeyi anlayamadan önce narin bıçak adamın beynim buluvermişti.</p>

      <p class="calibre2">Entreri silahının kabzasını kullanarak kurbanını sessizce yere bıraktı, sonra sertçe asılarak silahı kurtardı.</p>

      <p class="calibre2">Kadın yine kendini Entreri'nin dehşeti karşısında felce uğramış bir şekilde buldu. Kendisini kesinlikle öldürecek bile olsa adamın elinden kurtulup kampa seslenebileceğini hissetti. Ya da kılıcını çekip en azından ona karşı koyabileceğini. Ama Entreri'nin, kızın hançerini kemerinden çekip alışını ve adamın ölümcül yarasına yerleştirişini çaresiz bir şekilde izleyebildi.</p>

      <p class="calibre2">Sonra kızın kılıcını aldı ve onu yük arabasının altına doğru itiştirip kamp yerinin çevresinden uzaklaşmaya başladı.</p>

      <p class="calibre2">Neden yardım çağıramıyorum? diye sordu kendi kendine defalarca, çünkü dehşet derecesinde kendine güvenen kiralık katil, onlar karanlığın içine doğru sessizce ilerlerken kızı tutmuyordu bile. Adam çok iyi biliyordu ve kızın da kendine itiraf etmesi gerekliydi ki, hayatını o kadar da kolay çarçur etmeyecekti.</p>

      <p class="calibre2">En sonunda, kamptan yeterince güvenli bir mesafe uzaklaştıktan sonra adam kendisiyle ve hançerle yüz yüze gelmesi için kızı döndürdü. "Beni takip etmek ha?" diye sordu, ona gülerek. "Ne kazanmayı umuyordun ki?"</p>

      <p class="calibre2">Kız cevâp vermedi, ama içine biraz güç geldiğini hissetti.</p>

      <p class="calibre2">Entreri de bunu sezdi. "Eğer yardım çağırırsan, seni öldürürüm," diye bildirdi dosdoğru bir şekilde. "Ve yemin ediyorum ki, sonra tüccarların yanına geri dönüp onları da öldürürüm!"</p>

      <p class="calibre2">Kız ona inanmıştı doğrusu.</p>

      <p class="calibre2">"Ben sık sık tüccarlarla yolculuk ederim," diye yalan söyledi, sesinin titremesini zaptederek. "On-Kasaba'nın askerlerinden biri olarak rütbemin getirdiği görevlerden biri bu."</p>

      <p class="calibre2">Entreri tekrar güldü. Sonra, yüz hatları düşünüp tartan bir tavırla yana doğru eğildi ve adam uzaklara doğru baktı. "Belki de bu bana bir avantaj sağlayacaktır," dedi kendi kendine, bir planın başlangıcı aklında oluşmaya başlamıştı.</p>

      <p class="calibre2">Cattibrie onu inceledi. Yapmış olduğu yolculuğun, dostlarına zarar vermesini sağlayacak bir yol bulduğundan endişeleniyordu.</p>

      <p class="calibre2">"Seni öldürmeyeceğim—henüz değil," dedi kıza. "Buçukluğu bulduğumuzda dostları onu savunamayacak. Senin sayende."</p>

      <p class="calibre2">"Sana yardımı dokunacak hiçbir şey yapmayacağım!" diye çıkıştı Cattibrie. "Hiçbir şey!"</p>

      <p class="calibre2">"Aynen öyle," diye tısladı Entreri. "Hiçbir şey yapmayacaksın. Hele ensene dayalı bir bıçak varken—" silahı iğrenç bir alayla kızın boğazına doğru kaldırdı—"pürüzsüz derini çizip dururken. İşimi bitirdiğimde, cesur kız, yoluma devam edeceğim ve sen de utancın ve suçunla kalacaksın. Ve yol arkadaşlarını senin öldürdüğünü sanan tüccarlara vereceğin cevaplarla!" Aslında Entreri, Cattibrie'm hançeriyle yaptığı o basit numaranın tüccarları kandıracağına bir an olsun inanmamıştı. Bu sadece genç kadına karşı kullanılan psikolojik bir silahtı, kızın içine bir başka şüphe daha aşılayıp duygularının karmaşası içinde endişelenmesini sağlamak için tasarlanmıştı.</p>

      <p class="calibre2">Cattibrie, kiralık katilin sözlerine karşı hiçbir duygu belirtisi sergilemedi. Hayır, dedi kendi kendine, o şekilde olmayacak!</p>

      <p class="calibre2">Ama derinlerde bir yerde, bu kararlılığın, sadece korkusunu maskelemek için olduğundan, Entreri'nin varlığının dehşeti tarafından yine engelleneceğinden ve olayların tıpkı adamın önceden belirttiği gibi gelişeceğinden endişeleniyordu.</p>

      <p class="calibre2">Jierdan kamp yerini bulmakta pek sıkıntı çekmedi. Dendybar o esrarengiz atlının izini bulmak için ta dağlardan buraya kadar büyüsünü kullanmış ve askeri doğru yola yönlendirmişti. Jierdaıı gergmleşip kıhcım çekerek kamp yerine yaklaştı. Mekan terk edilmişti, ama terk edileli o kadar da uzun bir süre olmamıştı. Hatta Luskanlı asker, birkaç metre ötesinde sönmekte olan kamp ateşinin ısısını hissedebiliyordu. Ufuk çizgisine karşı siluetini gizlemek için yere çömelerek ateşin hemen yanındaki çantaya ve battaniyeye doğru sessizce ilerledi.</p>

      <p class="calibre2">Entreri, bıraktığı şeylerin bazı misafirler çekebileceğini umduğu için atını kendi kampına doğru yavaşça sürdü. Cattibrie onun önünde oturuyordu, güvenli bir şekilde elleri bağlanmış ve ağzı tıkanmıştı. Fakat bundan tiksinse de, kendi yaşadığı dehşetin, bağları gereksiz kıldığına tamamen inanıyordu.</p>

      <p class="calibre2">İhtiyatlı katil daha mekana yaklaşmadan çok önce kamp yerine birinin girmiş olduğunu anladı. Esirini de yanma alarak atının eyerinden aşağı atladı. "Hırçın bir küheylandır," diye açıkladı Cattibrie'a, kızı atın arka bacaklarına bağlarken, yaptığı korkunç uyarıdan bariz bir şekilde zevk alarak. "Eğer debelenirsen seni çifteleyip gebertiverir."</p>

      <p class="calibre2">Sonra Entreri ortadan kayboldu, sanki karanlığın bir uzantısıymış gibi geceye karışıp gitti.</p>

      <p class="calibre2">Jierdan çantayı yere geri bıraktı, düş kırıklığına uğramıştı. Çünkü içindekiler sadece sıradan seyahat takımlarıydı ve kime ait oldukları hakkında hiçbir ipucu yoktu. Bu asker bir sürü görev görüp geçirmiş ve yüzlerce kez hem insan hem de ork haklamıştı, ama şimdi, bu atlı hakkında alışılmadık ve ölümcül bir şeyler hissettiğinden dolayı sinirleri gerilmişti. Buzyeli Vadisi'nden Luskan'a giden vahşi yollarda tek başına at sürecek kadar cesur olan bir adam, savaş usullerinde acemi olamazdı.</p>

      <p class="calibre2">Bir bıçağın ucu aniden ensesindeki savunmasız çukura, kafatasının hemen alt kısmına gelip durduğu zaman, Jierdan ürkmüş ama o pek şaşırmamıştı. Ne kıpırdadı ne de konuştu, silahı hedefe yerleştirmeden önce atlının bazı açıklamalar istemesini ümit ediyordu.</p>

      <p class="calibre2">Entreri çantasının karıştırıldığını görebiliyordu ama kürklü üniformayı tanımış ve bu adamın bir hırsız olmadığını anlamıştı. "Senin şehrinin sınırlarının ötesindeyiz," dedi, bıçağını sabit bir şekilde tutarak. "Benim kampımda ne işin var, Luskan askeri?"</p>

      <p class="calibre2">"Ben kuzey kapısından Jierdan," diye yanıtladı. "Buzyeli Vadisi'nden gelen bir atlıyla görüşmek için buradayım."</p>

      <p class="calibre2">"Hangi atlı?"</p>

      <p class="calibre2">"Sen."</p>

      <p class="calibre2">Entreri askerin verdiği bu cevap karşısında şaşırmış ve rahatsız olmuştu. Bu adamı kim yollamıştı ve o nereye bakması gerektiğini nereden biliyordu? Kiralık katilin ilk düşüncesi Regis'in grubu üzerinde odaklandı. Belki de buçukluk şehir muhafızından yardım istemişti. Entreri bıçağını kınına geri soktu, herhangi bir saldırıyı önlemek için onu zamanında çekeceğinden emindi.</p>

      <p class="calibre2">Jierdan da bu davranıştaki soğukkanlı özgüveni anladı ve bu adama saldırma konusunda aklında olup olabilecek bütün düşünceler bir anda uçup gitti. "Efendim seninle görüşmek istiyor," dedi, ne istediğini tam olarak anlatmasının akıllıca bir iş olacağını düşünerek. "İkinizin de karşılıklı çıkarına olacak bir görüşme."</p>

      <p class="calibre2">"Efendin kim?" diye sordu Entreri.</p>

      <p class="calibre2">"Yüksek mevkie sahip bir vatandaş," diye açıkladı Jierdan.</p>

      <p class="calibre2">"Sizin gelişinizin haberini aldı ve arayışınıza yardımcı olabileceğine inanıyor."</p>

      <p class="calibre2">"Benim işim hakkında ne biliyor?" diye dişlerini sıkarak sordu Entreri, birinin ona karşı casusluk yapmaya cüret etmiş olmasıyla hiddetlenerek. Ama rahatlamıştı da, çünkü şehir içindeki başka bir güç merkezinin de işe dahil olması çok şeyi açıklığa kavuştururdu ve buçukluğun bu karşılaşmanın ardında olması gibi mantıki bir zanm da yok ederdi.</p>

      <p class="calibre2">Jierdan omuz silkti. "Ben sadece onun elçisiyim. Ama ben de size yardımcı olabilirim. Kapıda yani."</p>

      <p class="calibre2">"Kapının canı cehenneme," diye hırladı Entreri. "Surun üstünden de yeterince kolay bir şekilde içeri girerim. Gitmek istediğin yerlere ulaşmak için daha kestirme bir yoldur."</p>

      <p class="calibre2">"Öyle bile olsa, o yerleri biliyorum ve tabii oraları denetleyen kimseleri de."</p>

      <p class="calibre2">Bıçak yeniden meydana çıktı, hızla indi ve tam Jierdan'ın boğazının önünde durdu. "Çok şey biliyorsun ama az şey açıklıyorsun. Tehlikeli oyunlar oynuyorsun, Luskan askeri."</p>

      <p class="calibre2">Jierdan gözünü bile kırpmadı. "Beş gün önce On-Kasaba'dan Luskan'a dört kahraman geldi: bir cüce, bir buçukluk, bir barbar ve bir kara elf." Artemis Entreri bile heyecanını gizleyemedi ve Jierdan bunu fark etti. "Kesin olarak bulundukları noktayı bilmiyorum, ama saklandıkları bölgeyi biliyorum. İlgileniyor musun?"</p>

      <p class="calibre2">Bıçak kınına geri döndü. "Burada bekle," diye talimat verdi Entreri.</p>

      <p class="calibre2">"Bizimle seyahat edecek bir yol arkadaşım var."</p>

      <p class="calibre2">"Efendim yalnız olduğunu söylemişti," diye sorguladı Jierdan.</p>

      <p class="calibre2">Entreri'nin iğrenç sırıtışı askerin tüylerini ürpertti. "Onu yolda buldum," diye açıkladı. "O bana ait ve senin bilip bilmen gereken tek şey de bu."</p>

      <p class="calibre2">Jierdan bu konunun üzerine gitmedi. Entreri görünürden kaybolduğunda rahatlayarak iç geçirişi duyulabiliyordu.</p>

      <p class="calibre2">Cattibrie, Luskan'a elleri bağlı ve ağzı tıkalı olmadan at sırtında gitti, ama Entreri'nin onun üzerindeki kontrolün de aşağı kalır bir yanı yoktu. Çayıra dönüp onu tekrar yanına aldığında adamın yaptığı uyarı kısa, öz ve reddedilemez bir nitelikteydi. "Aptalca bir hareket yaparsan," demişti, "ölürsün. Terbiyesizliğin yüzünden cüce Bruenor'un acı çekeceğini bilerek ölürsün."</p>

      <p class="calibre2">Kiralık katil, kız hakkında Jierdan'a daha fazla bir şey söylemedi ve asker de, bu kadın epey ilgisini çektiği halde sormadı. Dendybar cevapları alırdı, Jierdan bunu biliyordu.</p>

      <p class="calibre2">O sabahın ilerleyen vakitlerinde Kuzey Kapısı Gündüzbekçisi'nin şüpheli bakışları altında şehre girdiler. Bu iş Jierdan'a bir haftalık rüşvete inal olmuştu ve asker, o gece geri döndüğünde adama daha da fazlasını borçlu olacağını biliyordu. Çünkü Gündüzbekçisi'yle yaptığı esas anlaşmada sadece tek bir yabancının geçişine izin vardı; kadın hakkında hiçbir şey söylenmemişti. Ama Jierdan'ın bunu yapmak, Dendybar'm takdirini kazandıracaktıysa, o zaman ödenen bedele değerdi doğrusu.</p>

      <p class="calibre2">Üçü şehir kurallarına uygun olarak atlarını hemen surun içindeki ahıra bıraktılar ve Jierdan, Entreri ile Cattibrie'a Yelkenler Şehri'nin sokaklarında kılavuzluk etti. Şafaktan beridir sokaklarda olan mahmur gözlü tüccarları ve esnafı geçip şehrin merkezine doğru ilerlediler.</p>

      <p class="calibre2">Bir saat sonra sık çam ağaçlarından oluşan uzun bir koruya geldiklerinde, kiralık katil hiç şaşırmadı. Jierdan'in bir şekilde bu mekanla bir ilişkisi olduğundan şüphelenmişti. Ağaç sıraları arasındaki bir açıklıktan içeri girdiler ve şehirdeki en yüksek yapının önüne gelip durdular; Büyünün Sahipkulesi.</p>

      <p class="calibre2">"Efendin kim?" diye sordu Entreri dosdoğru bir şekilde.</p>

      <p class="calibre2">Jierdan kıkırdadı, Dendybar'm kulesini görünce içine cesaret gelmişti. "Onunla yakında tanışacaksın."</p>

      <p class="calibre2">"Şimdi öğreneceğim," diye hırladı Entreri. "Yoksa buluşmainiz sona ermiş demektir. Şehrin içindeyim, asker, ve artık senin yardımına ihtiyacım yok."</p>

      <p class="calibre2">"Muhafızların seni dışarı atmasını sağlayabilirim," diye cevap verdi Jierdan. "Ya da daha kötüsünü!"</p>

      <p class="calibre2">Ama son sözü Entreri söyleyecekti. "Vücudundan arta kalanları asla bulamazlar," diye söz verdi, sesindeki soğuk kesinlik Jierdan'ın yüzündeki kanı çekip götürdü.</p>

      <p class="calibre2">Cattibrie bu atışmaya, sıradan bir ilgiden çok daha fazlasıyla dikkat etti. Kendisini yakalayan kimseler arasındaki bu güvensizlik ortamını kendi çıkarına kullanmanın zamanının gelip gelmeyeceğini merak etti.</p>

      <p class="calibre2">"Ben Kuzey Kulesi'nin Efendisi Alacalı Dendybar'a hizmet ediyorum," diye ilan etti Jierdan, kudretli akıl hocasının adından bahsetmekle daha da fazla güç kazanarak.</p>

      <p class="calibre2">Entreri bu ismi daha evvel duymuştu. Sahipkulesi, Luskan'da ve etraftaki kırsal bölgelerde fısıldaşılan söylentilerin ortak konusuydu. Ve Alacalı Dendybar ismi sık sık muhabbetlerde anılırdı. Söylentiler bu büyücüyü, kuledeki hırslı bir kudret arayıcısı olarak tanımlar ve adamın istediğini almasını sağlayan karanlık ve kötü yönünden bahsederdi. Tehlikeli biriydi ama potansiyel bir müttefikti de. Entreri bu durumdan memnun oldu. "Beni şimdi ona götür," dedi Jierdan'a. "Beraber yapılacak bir işimiz var mı yok mu anlayalım bakalım."</p>

      <p class="calibre2">Sydney Sahipkulesi'nin giriş odasında onlara eşlik etmek için bekliyordu. Kendini tanıtmayan ve kimseden de kendisini tanıtmasını istemeyen kadın, onları dolambaçlı geçitler ve gizli kapılardan geçirerek Alacalı Dendybar'm kabul salonuna götürdü. Büyücü orada heybetli bir şekilde oturmuş onları bekliyordu, en kaliteli cüppesini giymişti ve önünde müthiş bir öğle yemeği sofrası duruyordu.</p>

      <p class="calibre2">"Selamlar atlı kişi," dedi Dendybar, iki taraf da birbirilerini ölçüp biçerken yaşanan oldukça gerekli ama rahatsız edici sessizlik anlarından sonra. "Ben Alacalı Dendybar, sizin de farkında olduğunuz gibi. Siz ve hoş yol arkadaşınız masama konuk olur muydunuz?"</p>

      <p class="calibre2">Adamın kulak tırmalayıcı sesi Cattibrie'ın sinirlerini geriyordu ve evvelsi geceki akşam yemeğinden beri hiçbir şey yememiş olduğu halde, adamın konukseverliğine cevaben hiçbir iştah belirtisi sergilemedi.</p>

      <p class="calibre2">Entreri kızı öne doğru ittirdi. "Ye," diye emretti.</p>

      <p class="calibre2">Kız, Entreri'nin hem kendisini hem de büyücüleri test etmekte olduğunu biliyordu. Ama aynı şekilde şimdi onun da Entreri'yi test etme zamanıydı. "Hayır," diye yanıtladı, dosdoğru adamın gözlerinin içine bakarak.</p>

      <p class="calibre2">Adam elinin tersiyle kızı yere yapıştırdı. Jierdan ve Sydney refleksif olarak irkildi, ama Dendybar'dan hiçbir destek çıkmadığını görünce yeniden toparlanıp izlemeye devam ettiler. Cattibrie katilden uzaklaştı ve yere sindi.</p>

      <p class="calibre2">Dendybar kiralık katile gülümsedi. "Faz hakkındaki bazı sorularımı yanıtlamış oldunuz," dedi eğlenmiş bir gülümsemeyle. "Hangi amaca hizmet ediyor?"</p>

      <p class="calibre2">"Kendi sebeplerim var," Entreri'nin tek cevabıydı.</p>

      <p class="calibre2">"Tabii ki. İsminizi öğrenebilir miyim?"</p>

      <p class="calibre2">Entreri'nin yüz ifadesi değişmedi.</p>

      <p class="calibre2">"On-Kasaba'dan gelen dört yol arkadaşını aradığınızı biliyorum," diye devam etti Dendybar, lafı uzatmaya hiç niyeti yoktu.</p>

      <p class="calibre2">"Onları ben de arıyorum, ama farklı sebeplerden dolayı, bundan eminim."</p>

      <p class="calibre2">"Benim sebeplerim hakkında hiçbir şey bilmiyorsun," diye yanıtladı Entreri.</p>

      <p class="calibre2">"Umursamıyorum da," diye güldü büyücü. "Farklı hedeflerimiz için birbirimize yardım edebiliriz. Beni tek ilgilendiren şey bu."</p>

      <p class="calibre2">"Ben yardım dilemiyorum."</p>

      <p class="calibre2">Dendybar yeniden güldü. "Onlar çok kudretli bir grup, atlı kişi. Onları hafife alıyorsun."</p>

      <p class="calibre2">"Belki de," diye yanıtladı Entreri. "Fakat benim amacımı sorduğun halde kendininkini açıklamadın. On-Kasaba'dan gelen yolcularla Sahipkulesi'nin ne gibi bir alakası var?"</p>

      <p class="calibre2">"Sormakta haklısın," diye yanıtladı Dendybar. "Ama cevap vermeden önce aramızda bir antlaşma sağlanması gerekli."</p>

      <p class="calibre2">"Ben de merakımdan uyuyamayacağım," diye yapıştırdı cevabı Entreri.</p>

      <p class="calibre2">Büyücü yine güldü. "Bu iş bitmeden önce fikrini değiştirebilirsin," dedi. "Şu an için sana bir iyi niyet belirtisi sunuyorum. Yol arkadaşları şehirdeler. Liman kısmında. Korsan Palası'nda kalacaklardı. Bunu biliyor muydun?"</p>

      <p class="calibre2">Entreri kafasını salladı, şimdi büyücünün sözleri epey ilgisini çeker olmuştu.</p>

      <p class="calibre2">"Ama şehrin kuzeyindeki ara sokaklarda izlerini kaybettik," diye açıkladı Dendybar, Jierdan'a bir bakış atıp, askerin rahatsızlıkla kıpırdanmasını sağlayarak.</p>

      <p class="calibre2">"Peki bu bilginin bedeli nedir?" diye sordu Entreri.</p>

      <p class="calibre2">"Hiçbir şey," diye yanıtladı büyücü. "Sana bunu söylemek kendi amacıma da hizmet ediyor. Sen istediğini alacaksın; benim istediğim de bana kalacak."</p>

      <p class="calibre2">Entreri, Denâybafın kendisini avın kokusunu alacak bir köpek olarak kullanmaya çalıştığını anlayıp gülümsedi.</p>

      <p class="calibre2">"Çırağım size çıkış yolunu gösterecek," dedi Dendybar, Sydney'e eliyle işaret ederek.</p>

      <p class="calibre2">Entreri ayrılmak için arkasını döndü, Jierdan'in bakışlarıyla yüzleşmek için durdu. "Yolumdan sakın asker," diye uyardı kiralık katil. "Akbabalar, ancak kedi ziyafetini çektikten sonra yemek yer!"</p>

      <p class="calibre2">"Beni drowa götürdükten sonra kellesini alacağım," diye hırladı Jierdan, onlar gittiğinde.</p>

      <p class="calibre2">"O adamdan uzak duracaksın," diye talimat verdi Dendybar.</p>

      <p class="calibre2">Jierdan kafası karışmış bir halde büyücüye baktı. "Onun izlenmesini istiyorsunuzdur herhalde."</p>

      <p class="calibre2">"Tabii ki," diye katıldı Dendybar. "Ama Sydney tarafından, senin değil. Sinirlerine hakim ol," dedi Dendybar, adamın hiddetli hırıltısını fark ederek. "Hayatını ben koruyorum. Hakikaten de çok gururlusun ve bu hakkı da kendin elde ettin. Ama bu adam senin yeteneklerinin ötesinde, dostum. Sen onun orada olduğunu bile anlamadan önce bıçağı seni buluverir."</p>

      <p class="calibre2">Dışarı çıktıklarında, Entreri tek bir kelime bile etmeden Cattibrie'ı Sahipkulesi'nden uzağa götürdü. Yaptığı görüşmeyi sessizce düşünüyor ve aklında tartıyordu, çünkü bunun Dendybar ve yardakçılarını son görüşü olmayacağını biliyordu.</p>

      <p class="calibre2">Cattibrie da bu sessizlikten hoşnuttu, düşüncelere dalıp gitmişti. Sahipkulesi'nden bir büyücü ne sebeple Bruenor ve diğerlerini arıyor olabilirdi ki? Geçen kış öncesinde, mağlup edilmesinde dostlarının rol oynadığı çılgın büyücü Akar Kessell'in intikamı için mi? Arkasını dönüp ağacımsı yapıya ve yanındaki katile baktı, dostlarının üzerlerine çektiği ilgi karşısında hem hayrete düşmüş hem de dehşete kapılmıştı.</p>

      <p class="calibre2">Sonra kendi kalbinin içine bakarak moralim ve cesaretini yemden topladı. Drizzt, Bruenor, Wulfgar ve Regis, her şey bitmeden önce onun yardımına ihtiyaç duyacaktı. Yüzlerini kara çıkartmamalıydı.</p>

      <p class="calibre2">&nbsp;</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none5">KITAP 2</span></p>

      <p class="calibre2"><span class="none6">MÜTTEFİKLER</span></p>
    </div>

    <div class="s1">
      <p class="calibre2">&nbsp;</p>

      <p class="calibre2"><span class="none4">8. ALÇAKTAN UÇAN KUŞLAR TEHLIKEDE</span></p>

      <p class="calibre2">Yol arkadaşları o günün ikindi vaktinde yalçın kayalıkların dönemeçlerinden ve bayırlarından kurtuldukları için katıksız bir şekilde rahatlamışlardı. Pegasus ile yaptıkları karşılaşmadan sonra bineklerini bir araya toplamaları, özellikle de dövüşün ilk dakikalarında Regis yere düştüğü vakit, buçukluğun ok gibi kaçmış olan midillisini bulmaları biraz zamanlarım almıştı. Aslında midilli bir kez daha sürülmeyecekti; oldukça tedirgindi ve Regis at binecek halde değildi. Ama Drizzt çiftçilere karşı aldıkları sorumluluğu dostlarına hatırlatarak hem atların hem de midillilerin bulunması konusunda ısrar etmişti. Özellikle de bu hayvanları tedarik ediş şekillerini göz önünde bulundurarak.</p>

      <p class="calibre2">Regis şimdi barbarın aygırının üstünde, Wulfgar'ın önünde oturuyordu. Kendi midillisi onun ardına bağlanmıştı ve ikisi başı çekiyordu. Drizzt ile Bruenor ise kısa bir mesafe geriden geliyor ve arkayı kolluyordu. Wulfgar koca kollarını buçukluğa dolamıştı. Onun koruyucu sarılışı, Regis'in epey ihtiyacı olan uykuyu tutturmasını sağlıyordu.</p>

      <p class="calibre2">"Batan güneşi ardımıza alacağız," diye talimat verdi Drizzt barbara.</p>

      <p class="calibre2">Wulfgar onaylayarak seslendi ve haberi doğrulamak için arkasına dönüp baktı.</p>

      <p class="calibre2">"Gümbürgöbek bütün Diyarları dolaşsa bile kendine daha güvenli bir yer bulamazdı," diye belirtti Bruenor drowa.</p>

      <p class="calibre2">Drizzt gülümsedi. "Wulfgar iyi iş çıkardı."</p>

      <p class="calibre2">"Evet," diye katıldı cüce. Bariz memnun görünüyordu. "Bununla beraber, onu daha ne kadar süreyle evlat diye çağırabileceğimi merak etmeye başladım! Korsan Palası'nı görmeliydin elf," diye kıkırdadı cüce. "Bir yıl artı bir gün boyunca denizden başka hiçbir şey görmeyen bir tekne dolusu korsan bile ondan daha fazla enkaza yol açamazdı!"</p>

      <p class="calibre2">"Vadiden ayrıldığımızda, Wulfgar’ın bu geniş dünyanın sayısız toplumuna hazır olmadığından endişeleniyordum," diye yanıtladı Drizzt. "Şimdi dünyanın onun için hazır olmadığından endişeliyim. Gurur duymalısın."</p>

      <p class="calibre2">"Bunda benim kadar senin de payın var," dedi Bruenor. "O benim oğlum, elf, sanki kendi kanımdan gibi. O çayırlarda kendi korkularını hiç düşünmedi bile. Sen diğer düzleme gittiğin zaman gösterdiği cesareti hiçbir insanda görmedim. O rezil hayvanın geri gelmesini gözledi sana diyeyim ki ümit etti!— buçukluk ile benim canımızı yaktığı için intikam almak üzere, ona şöyle okkalı bir darbe savurmak için bekledi."</p>

      <p class="calibre2">Drizzt cücenin nadiren gösterdiği bu hassaslık anının tadını çıkarttı. Birkaç mil önce Bruenor'un katı yüz ifadesini takındığını görmüştü, tıpkı cücenin Mithril Salonu'nu ve çocukluğunun muhteşem hatıralarını anımsadığı Buzyeli Vadisi'ndeki yokuştaki gibi.</p>

      <p class="calibre2">"Evet gurur duyuyorum," diye cevap verdi Bruenor. "Ve onun gösterdiği yolu takip edip seçimlerine güvenmeye gönüllüyüm."</p>

      <p class="calibre2">Drizzfe de sadece onun fikrine katılmak kalıyordu; birçok ay evvel Wulfgar, On-Kasabahsı olsun, barbarı olsun, Buzyeli Vadisi halklarını sert tundra kışına karşı ortak bir savunma amacıyla bir araya getirdiğinde drow da aynı sonuca varmıştı. Genç savaşçıyı Luskan'ın limanındaki gibi durumlara sokmaktan hala endişeleniyordu. Çünkü Diyarlar'daki en sıkı kimselerin çoğu, bir şehrin loncaları ve yer altı güç merkezleriyle ilk karşılaşmalarının bedelini pahalıya öderlerdi. Ayrıca Wulfgar’ın derin acıma duygusu ile sarsılmaz şeref düsturu kendisine karşı kullanılabilirdi.</p>

      <p class="calibre2">Ama yoldayken, yabanlıktayken, Drizzt asla kendine daha değerli bir yol arkadaşı bulamayacağını biliyordu.</p>

      <p class="calibre2">O gün ve gece başka bir sorunla karşılaşmadılar ve ertesi sabah ana yola, yani Derinsu'dan Mirabar'a giden ve Uzunsemer'den de geçen ticaret yoluna çıktılar. Drizzt'in de tahmin ettiği gibi onlara yön gösterecek hiçbir yol tabelası yoktu, ama onun dosdoğru güneydoğuya gitmek yerine daha çok doğuya gitme planı sonucunda, şu noktadan sonraki istikametleri dümdüz güneydi.</p>

      <p class="calibre2">Regis bugün çok daha iyi görünüyor ve Uzunsemer'i görmek için sabırsızlanıyordu. Grup içinde, büyü kullanıcısı Harpel Ailesi'nin yurdunda bulunmuş olan tek kimse kendisiydi. O garip ve sık sık şok edici olan mekanı yeniden görebilmeyi iple çekiyordu.</p>

      <p class="calibre2">Fakat bunları heyecanlı heyecanlı anlatışı sadece Wulfgar'in kaygılarını arttırıyordu o kadar, çünkü barbarların kara sanatlara olan güvensizliği oldukça derindi. Wulfgaı/m halkı arasında büyücülere, korkak ve şeytani düzenbazlar gözüyle bakılırdı.</p>

      <p class="calibre2">"Bu yerde ne kadar süre kalmamız gerekli?" diye sordu barbar, yalçın kayalıklar güvenle geride bırakıldıktan sonra geniş yolda onun yanında at sürmekte olan Bruenor ve Drizzt'e.</p>

      <p class="calibre2">"Bazı cevaplar alana dek," diye yanıtladı Bruenor. "Ya da gidebilecek daha iyi bir yer kararlaştırana dek." Wulfgar’ın bu cevapla tatmin olması gerekliydi.</p>

      <p class="calibre2">Kısa süre sonra, bahçe çapalarına ve tırmıklarına yaslanıp grubu inceleyen tarlalardaki adamların meraklı bakışları altında, merkezden uzak birkaç çiftlikten geçtiler. Bu karşılaşmaların ilkinden pek kısa bir zaman sonra, kasabanın civar muhafızlarını temsil eden ve Uzunathlar olarak anılan beş silahlı adam onları yolda karşıladı.</p>

      <p class="calibre2">"Selamlar olsun gezginler," dedi bir tanesi kibarca. "Bu yörelere gelmekteki sebebinizi sorabilir miyiz?"</p>

      <p class="calibre2">"Bilmem, sorabilir misi..." diye başladı Bruenor, ama Drizzt elini uzatarak onun bu iğneleyici sözünü durdurdu.</p>

      <p class="calibre2">"Harpeller'i görmeye geldik," diye yanıtladı Regis. "işimiz sizin kasabanızla ilgili değil, fakat konaktaki ailenin irfan dolu tavsiyelerini duymak istiyoruz"</p>

      <p class="calibre2">"Hoş bulduk 'öyleyse," diye yanıtladı Uzunatlı. "Sarmaşık Konak tepesi yol üzerinde bir iki mil ötede bulunur, Uzunsemer merkezinden hemen önce." Drowu fark ederek aniden durdu. "Eğer dilerseniz size eşlik edebiliriz," diye önerdi, kara elfi görünce takındığı afallamış ifadeyi kibarca gizlemeye çalışıp gırtlağını temizleyerek.</p>

      <p class="calibre2">"Gerekli değil," dedi Drizzt. "Yolu bulabileceğimize sizi temin ederim ve Uzunsemer halkından hiç kimseye karşı kötü bir niyetimizin olmadığına da."</p>

      <p class="calibre2">"Pekala." Uzunatlı, bineğini yana doğru sürdü ve yol arkadaşları yollarına devam ettiler.</p>

      <p class="calibre2">"Fakat yoldan ayrılmayın," diye seslendi arkalarından. "Bazı çiftçiler kendi topraklarının sınırlarında dolaşan kimselerden rahatsız oluyorlar da."</p>

      <p class="calibre2">"Çok sevecen bir halktır," diye açıkladı Regis arkadaşlarına, yollarına devam ederlerken, "ve büyücülerine de güvenirler hani."</p>

      <p class="calibre2">"Sevecen ama ihtiyatlı," diye yapıştırdı cevabı Drizzt, belli bir mesafe ötedeki bir çayırda, ağaçların uzak sıralarında duran atlı bir adamın zar zor görülen siluetini işaret ederek. "Gözetleniyoruz,"</p>

      <p class="calibre2">"Fakat rahatsız edilmiyoruz," dedi Bruenor. "Ve şimdiye kadar bulunduğumuz mekanlar için bundan iyisini gördüğümüzü de söyleyemeyiz!"</p>

      <p class="calibre2">Sarmaşık Konak Tepesi, üç binası olan küçük bir tepecikten oluşuyordu. İki tanesi aşağıdaki ahşap çiftlik evlerine benziyordu. Fakat üçüncüsü, dört yol arkadaşının şimdiye kadar gördüğü her şeyden daha farklıydı. Duvarları her bir metrede keskin açılarla dönüyor, oyuk içinde oyuk oluşturuyor ve birçok açısı olan çatıdan ise hiçbiri birbirine benzememek üzere düzinelerce ve düzinelerce kule tepesi yükseliyordu. Yalnızca bu yönden bile bakılınca bine yakın pencere görülebiliyordu. Bazıları genişti, diğerleri ise bir ok yarığından büyük gibi görünmüyordu.</p>

      <p class="calibre2">Burada herhangi bir tasarı işi, geniş kapsamlı mimari bir plan veya tarz mevcut değildi. Harpeller'in konağı büyülü tasarılar konusunda bağımsız fikirlerin denendiği ve deneylerin yapıldığı bir yüksekokuldu. Ama bu karmaşanın içinde aslında bir güzellik bulunuyordu. "Yapı" terimine kafa tutan ve beraberinde bir çeşit hoş geldin duygusu getiren bir özgürlük hissi vardı.</p>

      <p class="calibre2">Tepeciği parmaklıklı bir çit çevreliyordu ve dört yol arkadaşı oraya heyecanla olmasa da merakla yaklaştılar. Cümle kapısı falan yoktu, sadece açık bir aralık vardı ve yol oradan devam edip gidiyordu. Kızıl cüppe giymiş, şişko ve sakallı bir adam çitin iç tarafında bir taburenin üzerinde oturmuş, boş boş gökyüzüne bakıyordu.</p>

      <p class="calibre2">Onların geldiğini fark ederek ürktü. "Kimsiniz ve ne istiyorsunuz?" diye sordu kaba bir şekilde, meditasyonu bölündüğü için sinirlenerek.</p>

      <p class="calibre2">"Yorgun gezginleriz," diye yanıtladı Regis, "Meşhur Harpeller'in irfanına danışmaya geldik."</p>

      <p class="calibre2">Adam pek de etkilenmiş görünmüyordu. "Ve?" Devam etmesi için işaret etti.</p>

      <p class="calibre2">Regis çaresiz bir şekilde Drizzt ve Bruenor'a doğru döndü, ama kendilerinden daha fazla ne istendiğini anlayamadıkları için ona verebilecekleri tek cevaplan omuz silkmek oldu. Bruenor grubun maksadını bir kez daha tekrarlamak için midillisini öne doğru çıkarmıştı ki konaktan başka bir cüppeli adam dışarı çıkıp yanlarına geldi.</p>

      <p class="calibre2">Şişko büyücüye birkaç kısık söz söyledikten sonra yola doğru döndü. "Selamlar," dedi yol arkadaşlarına. "Bu zavallı Regweld'i affedin"—büyücünün omzunu sıvazladı—"çünkü deney yapma konusunda inanılmaz derecede bahtı karadır ama hatırlatırım, her şey değişmeyecek demek değil bu. Sadece biraz zaman alabilir, o kadar.</p>

      <p class="calibre2">"Regvveld gerçekten de iyi bir büyücüdür," diye devam etti, adamın omzunu yeniden sıvazlayarak. "Ve bir at ile bir kurbağayı melezleyip çiftleştirme fikri ise epey dikkate değer; patlama hiç önemli değil! Simya dükkanları her zaman yeniden kurulabilir!"</p>

      <p class="calibre2">Dostlar bu abuk sabuk söylev karşısındaki şaşkınlıklarını yutarak bineklerinin üzerinde oturdular. "Yahu, atların nehirleri aşmak için elde edecekleri avantajları bir düşünsenize!" diye haykırdı cüppeli adam. "Ama bu kadar yeter. Ben Harkle. Size nasıl yardımcı olabilirim?"</p>

      <p class="calibre2">"Harkle Harpel?" diye kıs kıs güldü Regis. Adam eğilerek reverans yaptı.</p>

      <p class="calibre2">"Ben Buzyeli Vadili Bruenor," diye ilan etti Bruenor, konuşabilecek sesi kendinde bulduğunda. "Dostlarım ve ben Uzunsemer büyücülerinin sözlerini duymak için yüzlerce millik mesafeden geliyoruz .. ." Dikkati drowa kaymış olan Harkle'm artık kendisiyle hiç ilgilenmediğini fark etti. Drizzt söylenenlere göre bilge olan Uzunsemerli adamın tepkisini ölçmek için bile bile kapüşonunun geriye doğru kaymasını sağlamıştı. Yoldaki Uzunatlı da şaşırmış ama rahatsız olmamıştı ve Drizzt bu kasabanın genel olarak kendi ırkına karşı daha hoşgörülü olup olamayacağını öğrenmek zorundaydı.</p>

      <p class="calibre2">"Muhteşem," diye mırıldandı Harkle. "Tek kelimeyle inanılmaz!" Regvveld de şimdi kara elfi fark etmişti ve grup geldiğinden beri ilk kez ilgisi cezbedilmiş gibi görünüyordu.</p>

      <p class="calibre2">"Geçmeye iznimiz var mı?" diye sordu Drizzt.</p>

      <p class="calibre2">"Ah, evet, lütfen içeri buyurun," diye yanıtladı Harkle, görgü kuralları uyarınca başarısız bir şekilde heyecanını bastırmaya çalışarak.</p>

      <p class="calibre2">Atını en önde süren Wulfgar başı çekti.</p>

      <p class="calibre2">"O şekilde değil," dedi Harkle. "Yoldan değil yani; tabii ki de gerçek bir yol değil o. Ya da öyle, ama içinden geçemezsiniz."</p>

      <p class="calibre2">Wulfgar atını durdurdu "Şu ahmaklığa bir son ver, büyücü!" dedi kızgınlıkla, yıllardır büyülü sanatları çalışanlara karşı duyduğu güvensizlik şimdi kaynayıp fokurduyordu. "İçeri girebilir miyiz, giremez miyiz?"</p>

      <p class="calibre2">"Ahmaklık falan değil, seni temin ederim," dedi Harkle, tanışma işini daha sevimli bir havada tutmayı umarak. Ama Regvveld araya girdi.</p>

      <p class="calibre2">"Onlardan biri işte," dedi şişko büyücü suçlayıcı bir şekilde, oturduğu sandalyeden kalkarak.</p>

      <p class="calibre2">Wulfgar merakla ona baktı.</p>

      <p class="calibre2">"Bir barbar," diye açıkladı Regweld. "Aklının ermediği şeylerden nefret etmek için eğitilmiş bir savaşçı. Devam et bakalım savaşçı, o koca çekicini al sırtından."</p>

      <p class="calibre2">Wulfgar sebepsiz yere hiddetlenmiş olduğunu anlayarak tereddüde düştü ve destek için arkadaşlarına baktı. Kendi dar kafalılığı uğruna Bruenor'un planlarını mahvetmek istemiyordu.</p>

      <p class="calibre2">"Devam etsene," diye ısrar etti Regweld, yolun tam merkezine doğru ilerleyerek. "Çekicini kaldır ve üzerime savur. Bir büyücünün ahmaklığını açığa vurma konusundaki yürekten arzunu tatmin et! Ve bu işi yaparken de onlardan bir tanesini yere ser! Şimdiye kadar duyduğum en iyi anlaşma!" Çenesini işaret etti. "Tam buraya," diye azarladı.</p>

      <p class="calibre2">"Regvveld," diye iç geçirdi Harkle, kafasını sallayarak. "Lütfen ona bir iyilik et, savaşçı. Mahzun yüzüne bir gülümseme getir."</p>

      <p class="calibre2">Wulfgar bir kez daha arkadaşlarına baktı ama yine verebilecek hiçbir cevapları yoktu. Regvveld işleri onun için kolaylaştırdı.</p>

      <p class="calibre2">"Rengeyiğinin piç evladı."</p>

      <p class="calibre2">Daha, şişko büyücü ettiği küfrü bitiremeden, Aegisfang havaya fırlamış hızla dönüyor, dümdüz hedefine doğru ilerliyordu. Regweld yüzünü buruşturmadı bile ve Aegisfang tam çitin hizasından geçecekken, görünmeyen ama taş kadar katı bir şeye çarptı. Saydam duvar, sanki bir tören gongu gibi ses çıkararak sallandı ve üzerinde dalgalanmalar oluştu. Bu sahneyi izleyen hayrete düşmüş kimselerin, duvarın arkasındaki nesneleri sadece eğrilip buruşan şekiller olarak görmesini sağladı. Dostlar parmaklıklı çitin gerçek olmadığını, daha doğrusu görünmeyen duvarın yüzeyine çizilmiş bir şey olduğunu daha yeni anladılar.</p>

      <p class="calibre2">Aegisfang sanki içindeki bütün güç emilmiş gibi toprağa düştü, Wulfgar'ın ellerine geri dönmesi de uzun bir süre aldı.</p>

      <p class="calibre2">Regweld'in kahkahası eğlenceden çok zaferle atılmış gibiydi, ama Harkle kafasını salladı. "Her zaman başkalarını zararlı çıkartıyorsun," diye azarladı. "Bunu yapmaya hiç hakkın yok."</p>

      <p class="calibre2">"Bu dersi aldığı daha iyi oldu," diye karşılık verdi Regvveld. "Alçakgönüllülük de bir dövüşçü için değerli bir özelliktir."</p>

      <p class="calibre2">Regis elinden geldiğince uzun bir süre dudaklarını ısırmıştı.</p>

      <p class="calibre2">Ta başından beri görünmez duvarı biliyordu ve şimdi kahkahası dolup taşmıştı. Drizzt ve Bruenor da buçukluğa katılmadan edemedi ve hatta Wulfgar bile, ilk şoktan kurtulduktan sonra kendi "ahmaklığına" sırıttı.</p>

      <p class="calibre2">Tabii ki de, Harkle'ın da azarlamayı kesip onlara katılmaktan başka seçeneği kalmadı. "İçeri buyurun," diye yalvardı dostlara. "Üçüncü direk hakikidir: kapıyı orada bulabilirsiniz. Ama önce atlarınızdan inip semerlerini çıkarın."</p>

      <p class="calibre2">Wulfgar'ın şüpheleri aniden geri geldi, kaşları çatık ifadesi gülümsemesini yok etti. "Açıkla," diye talep etti Harkle'dan.</p>

      <p class="calibre2">"Dediğini yap!" diye emretti Regis, "yoksa son seferkinden daha büyük bir şaşkınlığa uğrarsın."</p>

      <p class="calibre2">Drizzt ve Bruenor çoktan semerlerinden aşağı inmişlerdi, ne olacağını merak ediyorlardı ama misafirperver Harkle Harpel'den biraz olsun korkmuyorlardı. Wulfgar kollarını çaresiz bir şeklide iki yana açtı, atının üzerinden koşum takımlarını aldı ve hayvanı çekerek onları takip etti. Regis'in midillisi de diğerlerinin ardındaydı.</p>

      <p class="calibre2">Regis giriş yerini kolayca buldu ve dostları için sonuna kadar açtı. İçeri hiç korku duymadan dalıverdiler, ama aniden gözleri kör eden bir ışık parlaması oldu.</p>

      <p class="calibre2">Gözleri tekrar netleştiğinde gördükleri şey, atların ve midillilerin küçülüp kedi boyutuna çekmiş olduğuydu!</p>

      <p class="calibre2">"Ne?" diye patladı Bruenor, ama Regis yine gülüyordu ve Harkle ise sanki alışılmadık hiçbir şey olmamış gibi davranıyordu.</p>

      <p class="calibre2">"Onları yerden alın ve gelin," diye talimat verdi. "Neredeyse içki zamanı gelmek üzere ve Kıvırcık Çeyrekçomak'taki yemekler özellikle bu gece pek leziz olacak!"</p>

      <p class="calibre2">Onları garip konağın yan tarafından dolaştırarak tepeciğin tam merkezindeki bir köprüye götürdü. Bruenor ile Wulfgar bineklerini ellerinde taşıdıkları için kendilerini gülünç hissediyorlardı, fakat Drizzt bunu gülümseyerek kabul etmişti. Uzunsemer'in pek de fazla ciddiye alınmaması gereken bir yer olduğunu, Harpeller'in kendilerine has kişisel özeÜiklerinin sadece eğlenmek adına takdir edilmesi gerektiğini buraya ilk gelişinde öğrenen Regis ise, bu şok edici hadiselerin hepsinden katıksız bir zevk alıyordu.</p>

      <p class="calibre2">Regis biliyordu ki, önlerinde uzanan yüksek kemerli köprü bu duruma bir başka örnek daha teşkil edecekti. Küçük derenin üzerindeki köprünün mesafesi pek büyük olmasa da, görünüşe göre yere desteklenmemişti ve üzerindeki dar kalaslar tamamıyla süsten yoksunlardı, hatta tırabzanları bile yoktu.</p>

      <p class="calibre2">Başka bir cüppeli Harpel, bu seferki inanılmaz derecede yaşlıydı, çenesini eline dayamış bir halde bir taburenin üzerinde oturmuş duruyor, kendi kendine mırıldanıyor ve görünüşe göre yabancıların farkına bile varmıyordu.</p>

      <p class="calibre2">Harkle'ın yanında, en önde duran Wulfgar derenin kenarına yaklaştığında birden sıçrayarak geriledi, nefesi kesildi ve kekelemeye başladı. Koca adamın ne gördüğünü bilen Regis kıs kıs güldü ve Drizzt ile Bruenor da kısa süre sonra anlayıverdiler.</p>

      <p class="calibre2">Dere, tepenin yanından YUKARI doğru akıyor, sonra da zirveden önce gözden kayboluyordu, fakat yol arkadaşları suyun gerçekten de önlerinden gürül gürül çağlamakta olduğunu duyabiliyorlardı. Dere sonra tepenin zirvesinde yeniden beliriyor ve öbür tarafa doğru akıyordu.</p>

      <p class="calibre2">Yaşlı adam aniden ayağa fırladı ve Wulfgar'a doğru koştu. "Bu ne demek olabilir?" diye haykırdı gözü dönmüş bir şekilde. "Bu nasıl olabilir?" Hayal kırıklığı içinde barbarın koca göğsüne vurdu. Wulfgar bundan kurtulmanın bir yolunu arayarak etrafına bakındı, narin vücudunun bir yerini kırarım korkusuyla yaşlı adamı dizginlemek için tutmak bile istemiyordu. Yaşlı adam tıpkı geldiği gibi aniden taburesine geri hücum etti ve sessiz pozunu yeniden takındı.</p>

      <p class="calibre2">"Vah zavallı Chardin," dedi Harkle kasvetli bir sesle. "Gençliğinde çok kudretliydi. Dereyi tepe yukarı döndüren kişi kendisiydi. Ama yaklaşık yirmi yıldır takıntılı bir şekilde köprünün altındaki görünmezlik sahasının sırrını keşfetmeye çalışıyor."</p>

      <p class="calibre2">"Peki bu dere neden duvardan farklı olsun ki?" diye merak etti Drizzt. "Kesinlikle bu büyü, büyücüler toplumu arasında biliniyordur."</p>

      <p class="calibre2">"Ah, ama aralarında fark var," diye çabucak yanıtladı Harkle, Sarmaşık Konak'a dışarıdan gelip de görünüşe göre onların çalışmalarına ilgi duyan birini bulduğu için heyecanlanarak. "Görünmez bir nesne o kadar da nadir bir şey değildir, ama bir görünmezlik sahası..." Elini dereye doğru savurdu. "Oradan nehre giren her şey görünmezlik niteliği alıyor," diye açıkladı. "Ama sadece o alanın içinde kaldığı sürece. Ve tılsımlı bölgenin içindeki kişi için de bunu biliyorum çünkü bizzat kendim denedim— alanın ötesindeki her şey görünmez oluyor, fakat su ve balıklar gayet normal görünüyor. Görünmezlik kuramının nitelikleri hakkındaki bütün bilgilerimize ters düşüyor bu. Aslında tamamen bilinmedik bir varoluş düzlemine açılan bir yarık bile olabilir!" Heyecanla anlattığı şeyin, drow ile dostlarının kavrayış sınırlarını ve ilgi alanlarını belli bir süre önce aşmış olduğunu fark ettiği için sakinleşti ve kibarca konuyu değiştirdi.</p>

      <p class="calibre2">"Atlarınızı bırakacağınız yer şu bina," dedi, kısa boylu ahşap yapılardan birini işaret ederek. "Oraya köprüaltmdan gideceksiniz. Şimdi başka bir meseleyle ilgilenmeliyim. Belki de sonra tavernada karşılaşırız."</p>

      <p class="calibre2">Harkle'ın talimatlarını tam olarak anlamayan Wulfgar, köprünün ahşap parelerinden birine adımım attı ve görülmeyen bir güç tarafından geri itildi.</p>

      <p class="calibre2">"Köprüaltı dedim," diye haykırdı Harkle, köprünün alt tarafını işaret ederek. "Nehri bu taraftan, köprünün üstünü kullanarak geçemezsiniz; bu yol geri dönüş için kullanılır! Geçiş hakkında hiçbir tartışma kabul etmez," diye açıkladı.</p>

      <p class="calibre2">Wulfgar göremediği bir köprüden zaten şüpheleniyordu ama dostları ile büyücünün önünde bir korkak gibi görünmek de istemiyordu. Köprünün alçalmakta olan kemerinin yanma doğru yürüdü ve ayağını dikkatli bir şekilde ahşap yapının altında gezdirip görünmeyen köprüyü yokladı. Ortalıkta sadece hava ve ayağının altındaki görünmeyen suyun çağıltısı vardı o kadar. Tereddüt etti.</p>

      <p class="calibre2">"Devam etsene," diye tatlı tatlı ikna etti Harkle.</p>

      <p class="calibre2">Wulfgar kendisini suya düşmeye hazırlayarak ileri doğru atıldı. Ama tam anlamıyla şaşkınlık içinde kaldı, zira aşağı düşmedi.</p>

      <p class="calibre2">Yukarı düştü!</p>

      <p class="calibre2">"Oha!" diye haykırdı barbar, köprünün dip kısmına küt diye kafa üstü düşerken. Orada uzun bir süre yatıp kaldı. Kendini toplayamıyordu, köprünün alt kısmında sırt üstü yatmış yukarı bakmak yerine aşağı bakıyordu.</p>

      <p class="calibre2">"Görüyorsunuz!" diye bağırdı büyücü ince bir sesle. "Köprüaltı!"</p>

      <p class="calibre2">Sonra tılsımlı bölgeye doğru rahatça yuvarlanıp atlayarak ve dostunun hemen yanında ayaklan üzerine hafifçe yere konarak Drizzt geçti.</p>

      <p class="calibre2">"İyi misin?" diye sordu.</p>

      <p class="calibre2">"Yabanlıklar dostum," diye inledi Wulfgar. "Yabanlıklar burnumda tütüyor ve orklar da. Bundan çok daha güvenli."</p>

      <p class="calibre2">Drizzt, debelenen barbarın ayağa kalkmasına yardım etti. Zira Wulfgar'ın zihni, kafasının üstünden akıp gecen görünmez bir dere varken bir köprünün altında tepetaklak durma işinin her bir noktasıyla derin bir savaş halindeydi.</p>

      <p class="calibre2">Bruenor'un da kendi şüpheleri vardı ama buçukluğun alayları ilerlemesini sağladı. Ve yol arkadaşları kısa süre sonra derenin öbür kıyısında doğal dünya çimlerinin üzerine yuvarlandılar. Önlerinde iki bina duruyordu ve onlar da Harkle'ın işaret ettiği daha küçük olan binaya doğru ilerlediler.</p>

      <p class="calibre2">Mavi cüppeli bir kadın onları kapıda karşıladı. "Dört tane mi?" diye sordu abartıyla. "Önceden haber vermeniz gerekirdi."</p>

      <p class="calibre2">"Bizi Harkle yolladı," diye açıkladı Regis. "Biz bu topraklardan değiliz. Sizin görenekleriniz hakkındaki cahilliğimizi af buyurun."</p>

      <p class="calibre2">"Pekala öyleyse," diye pufladı kadın. "İçeri gelin. Aslında yılın bu vakti için alışılmadık bir şekilde boşuz. Sizin atlarınız için yerim olduğundan eminim." Onları yapının ana dairesi olan dörtgen bir odaya götürdü. Dört duvar birden yerden tavana kadar küçük kafeslerle doluydu. Kafesler kedi boyundaki bir atın yalnızca bacaklarını uzatacağı genişlikteydi. Birçoğu doluydu, üzerindeki künyeler onların Harpel klanının belli üyelerine ayrılmış olduğunu gösteriyordu, ama kadın boş olanları buldu ve yol arkadaşlarının atlarını içlerine yerleştirdi.</p>

      <p class="calibre2">"Onları her ne zaman isterseniz geri alabilirsiniz," diye açıkladı, her birine kendi bineğinin kafesinin anahtarını vererek. Drizzt'in önüne geldiğinde duraksayıp onun yakışıklı yüzünü inceledi. "Bakın burada kim varmış?" diye sordu, soğukkanlı ve monoton sesini kaybetmeden. "Geldiğinizi duymadım, ama eminim ki birçok kimse siz ayrılmadan evvel sizinle görüşmek isteyecektir! Sizin türünüzden birini daha evvel hiç görmedik de."</p>

      <p class="calibre2">Drizzt kafasını salladı ve cevap vermedi. Bu yeni tarz ilgiden git gide daha da rahatsız olmaya başlamıştı. Her nasılsa, onu cahil köylülerin tehditlerinden bile daha fazla küçük düşürüyor gibiydi. Fakat büyücülerin merakını anlıyor ve onlara en azından birkaç saatlik muhabbet borçlu olduğunu düşünüyordu.</p>

      <p class="calibre2">Sarmaşık Konak'in arka tarafındaki Kıvırcık Çeyrekçomak Hanı, daire şeklinde bir odaydı. Bar sanki bir tekerleğin göbeğiymiş gibi tam ortada duruyordu ve batı tarafında başka bir oda daha vardı. Kapalı bir mutfak bölümüydü bu. Geniş kollu, kel kafalı ve bol kıllı bir adam, elindeki bez parçasıyla hiç durmamacasına barın parlak yüzeyini ovalıyordu. Dökülenleri temizlemekten çok zaman geçirmek için yapıyordu bunu.</p>

      <p class="calibre2">Arka tarafta, yerden yüksek bir sahnede, müzik aletleri kendi kendilerine çalıyordu. Elinde bir değnek tutan, kara pantolon ve yelek giyen ak saçlı bir büyücünün yaptığı işaretlerle yönetiliyorlardı. Enstrümanlar her ne zaman bir kreşendo halinde yükselse, büyücü değneğiyle işaret ediyor, serbest olan elinin parmaklarını şıklatıyordu ve sahnenin dört bir yanından renkli kıvılcımlar patlayıp duruyordu.</p>

      <p class="calibre2">Yol arkadaşları bu ilginç büyücüye bakan bir masaya oturdular. Kendi yerlerini kendileri seçmişlerdi, çünkü görebildikleri kadarıyla odada onlardan başka müşteri yoktu. Masalar da daire şeklindeydi, kaliteli ahşaptan yapılmışlardı ve her birinin tam merkezinde gümüş bir kaide üzerinde duran ve birçok yüzeyi olan kocaman yeşil bir mücevher bulunuyordu.</p>

      <p class="calibre2">"Bundan daha garip bir yer hayatımda duymadım," dedi Bruenor. Köprüaltmdanberi rahatsız bir haldeydi, ama Harpeller ile konuşmanın gerekli olduğu gerçeğine boyun eğmişti.</p>

      <p class="calibre2">"Ben de öyle," dedi barbar. "Ve burayı hemen terk edebiliriz."</p>

      <p class="calibre2">"İkiniz de kendi zihinlerinizin içindeki küçük odalarda kilitli kalmışsınız," diye azarladı Regis. "Burası bir eğlence yeri ve burada gizlenen hiçbir tehlikenin olmadığını da biliyorsunuz." Wulfgaı/a dönüp baktığında gözünü kırptı. "Her neyse, pek de ciddiye alınacak bir şey yok."</p>

      <p class="calibre2">"Uzunsemer bize epey ihtiyaç duyduğumuz bir dinlenme imkanı sağlıyor," diye ekledi Drizzt. "Buradayken bir sonraki yolculuğumuzun rotasını güvenle belirleyebilir ve yola tamamen dinlenmiş olarak çıkabiliriz. Vadiden Luskan'a gidiş yolu iki hafta sürdü ve yaklaşık bir o kadar süre de buraya geliş çekti, hiç erteleme olmadan hem de. Bitkinlik hünerli bir savaşçının sinirlerinin keskinliğini köreltir ve elindeki avantajları alır götürür." Bu düşüncesini bitirirken özellikle Wulfgaı/a baktı. "Yorgun bir adam hata yapar. Ve yabanlıkta yapılan hatalar sık sık ölümcül olur."</p>

      <p class="calibre2">"Öyleyse rahatlayalım ve Harpeller'in misafirperverliğinin tadım çıkaralım," dedi Regis.</p>

      <p class="calibre2">"Kabul," dedi Bruenor, etrafına bakınarak, "ama sadece kısa bir dinlence olacak. Peki şu garson kız da Dokuz Cehennem'in hangi bir dibinde, yoksa burada yiyecek içeceği kalkıp kendin mi alman gerekiyor?"</p>

      <p class="calibre2">"Eğer bir şey istiyorsanız sadece söylemeniz yeterli," diye bir ses geldi masanın merkezinden. Wulfgar ve Bruenor ürkerek ayağa fırladılar. Drizzt yeşil mücevherin içindeki ışık parıltısını fark etti ve nesneyi inceledi, tertibatı anında anlayıverdi. Ona benzer bir mücevherin yanında duran barmene doğru dönüp omzunun üzerinden baktı.</p>

      <p class="calibre2">"Büyülü bir alet," diye açıkladı drow, şimdi onlar da aynı şekilde durumu anlamış oldukları ve bomboş bir tavernanın tam ortasında silahları ellerinde, hazır bir şekilde dikilmiş dururken kendilerini ahmak gibi hissettikleri halde.</p>

      <p class="calibre2">Regis kafasını aşağıya eğmişti, omuzları kahkahasının hıçkırıklarıyla sallanıp duruyordu.</p>

      <p class="calibre2">"Pöh! Başından beri biliyordun!" diye hırladı Bruenor ona. "Bizimle bu aralar pek eğleniyorsun Gümbürgöbek," diye uyardı cüce. "Kendi adıma konuşayım, yolculuğumuzda sana daha ne kadar süreyle yer olacağım merak etmeye başladım."</p>

      <p class="calibre2">Regis kafasını kaldırıp cüce dostunun kaşları çatık bakışını gördü ve aniden kendi sert bakışıyla ona karşılık verdi. "Dört yüz milden daha fazla bir mesafe boyunca beraber yürüyüp at sürdük!" diye sertçe karşılık verdi. "Soğuk rüzgarlar ve ork akınları, bar kavgaları ve hayaletlerle yapılan dövüşleri aşıp geldik. Kısa bir süreliğine eğlenmeme izin ver, iyi kalpli cüce. Eğer sen ve Wulfgar sırt çantalarınızın kayışlarını gevşetip bu mekanı olduğu şekilde görürseniz, kendiniz de en az benim kadar kahkaha atabileceksiniz!"</p>

      <p class="calibre2">Wulfgar gülümsedi. Sonra bir anda kafasını arkaya atıp kükredi, bütün hiddetini ve önyargılarını üzerinden atıyordu ki buçukluğun tavsiyesine uyup Uzunsemer'e tarafsız bir şekilde bakabilsin. Hatta müzisyen büyücü bile, barbarın ruh halini temizleyip silen çığlık sahnesini gözlemlemek için çalmayı kesti.</p>

      <p class="calibre2">Ve Wulfgar haykırmayı bitirdiğinde güldü. Eğlenceli bir kıkırdama değildi bu, göbeğinden yükselen ve bir karış açılan ağzından patlayıp çıkan gök gürültüsü gibi bir kahkahaydı.</p>

      <p class="calibre2">"Bira!" diye seslendi Bruenor mücevhere. Neredeyse anında, barın üzerinden mavi ışıklı, uçan bir disk süzüldü ve onlara gece bor yunca yetecek miktarda sert bira getirdi. Birkaç dakika sonra, yollardaki gerginliklerin bütün izleri uçup gitti ve onlar da kupalarını tokuşturup hevesle, kana kana içtiler.</p>

      <p class="calibre2">Sadece Drizzt ihtiyatını korudu, içkisini yudumladı ve etrafındaki şeylere karşı tetikte kaldı. Burada kendilerine gelecek dosdoğru bir tehlike hissetmiyordu, ama büyücülerin bitmek tükenmek bilmeyen araştırmalarına karşı ihtiyatı elden bırakmak da istemiyordu.</p>

      <p class="calibre2">Kısa sürede, Harpeller ve dostları aralıksız bir şekilde Kıvırcık Çeyrekçomak'a doluşmaya başladı. Yol arkadaşları bu gece için kasabaya yeni gelen tek kimselerdi. Yemek yiyen herkes masalarını onlara yanaştırıyor, yollardaki hikayeleri dinliyor, kaliteli yemekler yiyerek sürekli dostlukları adına kadeh kaldırıyordu. Derken sıcak bir şöminenin yanında buldular kendilerini. Harkle tarafından yönlendirilen birçok kimse, drowun halkının karanlık şehirlerine olan meraklarını gidermek için Drizzt ile ilgilenmekteydi. O da onların sorularını cevaplama konusunda biraz çekingendi.</p>

      <p class="calibre2">Sonra, onları bu kadar uzağa getiren yolculuğun sorgulanma işi başladı. Aslında konuyu Bruenor açmıştı. Masasının üzerine sıçrayıp çıkmış ve şöyle bir bildiride bulunmuştu, "Mithril Salonu, atalarımın yurdu, yine benim olacaksın!"</p>

      <p class="calibre2">Drizzt bu işten endişelenmeye başladı. Salonda toplanmış kimselerin meraklı tepkilerinden anlaşıldığına göre Bruenor'un kadim anayurdu burada biliniyordu, en azından bir efsane olarak. Drow, Harpeller'den hiçbir kötülük geleceğinden korkmuyordu. Ama maceralarının haberlerinin, yolculuklarının bir sonraki ayağında kendisini ve dostlarını arkalarından takip etmesini, hatta önlerinden gitmesini istemiyordu. Başka kimseler, kadim cüce kalesinin, yani hikayelerde "gümüş damarların aktığı madenler" olarak tanımlanan bir mekanın konumunu öğrenmeye gayet de ilgili olabilirdi.</p>

      <p class="calibre2">Drizzt, Harkle'ı bir kenara çekti. "Gece geç olmaya başladı. Ötedeki köyde müsait odalar var mıdır?"</p>

      <p class="calibre2">"Saçmalama," diyerek darıldı Harkle. "Siz benim konuklarımsınız ve burada kalacaksınız. Odalar çoktan hazırlandı bile."</p>

      <p class="calibre2">"Peki bütün bunlar için borcumuz nedir?"</p>

      <p class="calibre2">Harkle, Drizzt'in cüzdanını bir kenara itti. "Sarmaşık Konak'ın ücreti bir iki iyi hikaye anlatmak ve yaşantımıza bazı ilginç yemlikler getirmektir. Sen ve senin dostların bir seneden daha fazlasını ödediniz bile!"</p>

      <p class="calibre2">"Teşekkür ederiz," diye yanıtladı Drizzt. "Sanırım arkadaşlarımın dinlenme vakti geldi. Uzun bir mesafe boyunca at sürdük ve önümüzde çok daha uzun bir yol var."</p>

      <p class="calibre2">"Önünüzdeki yolla ilgili olarak," dedi Harkle, "Şu anda Uzunsemer'deki en yaşlı Harpel olan DelRoy ile bir görüşme ayarladım. O sizi hepimizden daha iyi yönlendirebilir."</p>

      <p class="calibre2">"Çok iyi," dedi Regis, muhabbeti duyabilmek için öne doğru eğilerek.</p>

      <p class="calibre2">"Bu görüşmenin pek küçük bir bedeli var," dedi Harkle Drizzt'e. "DelRoy seninle özel bir görüşme yapmak istiyor. Bir çok senedir drowlar hakkında irfan edinmeye çalışıyordu, ama elimizde pek az bilgi mevcut."</p>

      <p class="calibre2">"Anlaştık," diye yanıtladı Drizzt. "Şimdi, yatacağımız yerleri bulma vakti."</p>

      <p class="calibre2">"Size yolu göstereceğim."</p>

      <p class="calibre2">"DelRoy ile ne zaman görüşeceğiz?" diye sordu Regis.</p>

      <p class="calibre2">"Sabahleyin," diye yanıtladı Harkle.</p>

      <p class="calibre2">Regis kahkahayı bastı ve masanın öbür tarafında doğru eğildi. Bruenor boğumlu parmaklarıyla bir kupayı tutmuş, kıpırtısız oturuyor, gözlerini bile kırpmıyordu. Regis, cüceyi hafifçe itiştirdi ve Bruenor tek bir itiraz iniltisi bile çıkartmadan, gümbürtüyle yere devrildi. "Akşamleyin daha iyi olur," diye belirtti buçukluk, odanın öbür kenarındaki başka bir masayı işaret ederek.</p>

      <p class="calibre2">Wulfgar o masanın altındaydı.</p>

      <p class="calibre2">Harkle Drizzt'e baktı. "Akşam," diye hemfikir oldu. "DelRoy ile konuşurum"</p>

      <p class="calibre2">Dört arkadaş, ertesi günü dinlenerek ve Sarmaşık Konak'ın sonu gelmeyen harikalarının tadını çıkartarak geçirdiler. Drizzt erkenden DelRoy ile görüşme yapmak için çağrıldı. Bu sırada diğerleri, büyük binanın içinde Harkle'ın rehberliğini üstlendiği bir tura katıldılar. Bir düzine dolusu simya dükkanı, büyü odası, meditasyon dairesi ve birkaç tane de daha sıkı korunan, özellikle diğer dünyalardan varlıklar çağırmak için tasarlanan oda gezdiler. Özellikle Matherly Harpel'in heykeli ilgi çekiciydi, çünkü bu heykel büyücünün ta kendisiydi. Başarısız bir iksir karışımı onu taşa çevirmişti, kelimesi kelimesine hem de.</p>

      <p class="calibre2">Sonra bir de Bidderdoo vardı, ailenin köpeği, fakat eskiden Harkle'ın ikinci kuzeniydi yine kötü bir iksir karışımı.</p>

      <p class="calibre2">Harkle misafirlerinden hiçbir sır saklamadı; klanın tarihini, başarılarını ve sık sık yaşadıkları felaket derecesindeki başarısızlıklarını anlattı. Ve onlara Uzunsemer'in çevresindeki topraklardan, karşılaşmış oldukları Gök Midillileri Uthgardt barbarlarından ve yolları boyunca karşılaşabilecekleri diğer kabilelerden bahsetti.</p>

      <p class="calibre2">Bruenor bu dinlencelerinin bir parça olsun değerli bilgi içermesinden memnundu. Hedefi her gün her saat ona baskı yapıyordu ve dinlenmeye gerçekten ihtiyacı olsa bile, Mithril Salonu'nü bulma işinde bir kazanç elde etmeden geçirdiği her an suçluluk hissetmesini sağlıyordu. "Bunu bütün kalbinle istemelisin," diye sık sık azarlıyordu kendini.</p>

      <p class="calibre2">Ama Harkle ona, bu topraklar konusunda önündeki günlerde hiç şüphesiz yardımı dokunacak nitelikte önemli yönlendirmeler sunmuştu ve Kıvırcık Çeyrekçomak'ta bir akşam yemeği yemek için oturduğunda, cüce tatmin olmuştu. Drizzt onlara orada yeniden katıldı. Somurtkan ve sessizdi, DelRoy ile olan görüşmeleri hakkında soru sorulursa pek fazla şey söylemeyeceği belliydi.</p>

      <p class="calibre2">"Önümüzde bekleyen görüşmeyi düşün sen," diye cevap verdi drow, kendisini sorgulayan cüceye. "DelRoy çok yaşlı ve bilge. Mithril Salonu'na giden yolu bulma konusunda görüp görebileceğimiz en iyi umudumuz olabilir."</p>

      <p class="calibre2">Bruenor zaten önlerinde bekleyen görüşmeyi düşünüyordu.</p>

      <p class="calibre2">Ve Drizzt, yemeğin geri kalan süresi boyunca sessizce oturdu. Anayurdunun DelRo/a anlatmış olduğu hikayelerini ve görüntülerini düşündü, Menzoberranzan'ın kendine has güzelliğini hatırladı.</p>

      <p class="calibre2">Ve tabii onu berbat eden habis kalpleri de.</p>

      <p class="calibre2">Kısa bir süre sonra Harkle Drizzt'i, Bruenor'u ve Wulfgar'ı yaşlı büyücünün yanına götürdü Regis görüşmeye katılmak yerine tavernada bir başka partiye katılmak için yalvarmışta da. DelRoy ile küçücük, meşaleyle aydınlanmış ve gölgelerle dolu bir dairede karşılaştılar. Işık titreşimleri, yaşlı büyücünün yüzündeki gizemi arttırıyordu. Bruenor ve Wulfgar çabucak Drizzt'in DelRoy hakkındaki gözlemleriyle aynı kanıya vardılar. On yıllarca sürelik deneyim ve sayısız macera, adamın kösele gibi kahverengi tenine net bir şekilde kazınmıştı. Vücudu şimdi onun için yetersiz kalıyordu, bunu görebiliyorlardı, ama solgun gözlerindeki parıltı içsel bir hayata işaret ediyor ve zihninin keskinliği hakkında geriye pek az şüphe bırakıyordu.</p>

      <p class="calibre2">Bruenor, haritasını dairenin yuvarlak masasına, DelRoy'un getirmiş olduğu kitapların ve parşömen rulolarının yanına serdi. Yaşlı büyücü birkaç saniyeliğine haritayı dikkatle inceledi, yol arkadaşlarını Uzunsemer'e getiren yolu gözleriyle takip etti. "Kadim salonlar hakkında neler hatırlıyorsun cüce?" diye sordu. "Yer işaretleri veya komşu halklar filan?"</p>

      <p class="calibre2">Bruenor kafasını salladı. "Kafamdaki sahneler derin salonlar ve çalışma yerleri hakkında, demirin örse vurunca çıkarttığı çınlamayı hatırlatıyorum. Klanımın kaçışı dağların içinden başladı; bütün bildiğim bu."</p>

      <p class="calibre2">"Kuzey toprakları geniş bir diyardır," diye belirtti Harkle. "Böyle bir kale pek uzun menzillerde bir yerde olabilir."</p>

      <p class="calibre2">"Bütün o bol şöhretli zenginliğine rağmen, Mithril Salonu'nun asla bulunamamasının sebebi de bu zaten," diye yanıtladı DelRoy.</p>

      <p class="calibre2">"Ve bizim içinde bulunduğumuz güç durum da bu yüzden," dedi Drizzt. "Daha nereye bakacağımıza bile karar veremiyoruz."</p>

      <p class="calibre2">"Ah, ama siz çoktan başlamışsınız zaten," diye yanıtladı DelRoy. "İç kesimlere gelmekle iyi bir seçim yapmışsınız; Mithril Salonu efsanelerinin çoğunun kaynağı buranın güneyindedir, kıyı kesiminden daha da uzaklarda. Hedefinizin Uzunsemer ve büyük çöl arasında bir yerde olması daha muhtemel, fakat kuzeyde mi güneyde mi tahmin edemem. Yine de, iyi yapmışsınız."</p>

      <p class="calibre2">Drizzt kafasını salladı ve muhabbetten kopuverdi, bu sırada yaşlı büyücü de Bruenor'un haritasını sessizce inceleme işine geri döndü. Stratejik noktaları işaretliyor ve masanın yanma yığın halinde dizmiş olduğu kitaplara sık sık başvuruyordu. Bruenor ondan gelebilecek herhangi bir tavsiyeyi ya da açıklamayı duymaya hevesli bir şekilde DelRoy'un yanında bekledi. Fakat cüceler sabırlı bir halktı, zanaatlerinin diğer ırkların işlerine üstün gelmesini sağlayan bir özellikti bu. Ve Bruenor büyücüye baskı yapmak istemediği için elinden geldiğince sakinliğini korudu.</p>

      <p class="calibre2">Bir süre sonra DelRoy, konuyla alakalı bütün bilgileri tasnif etme işinin bittiği konusunda tatmin olduğunda yemden konuştu. "Eğer burada size hiçbir tavsiye sunulmasaydı," diye sordu Bruenor'a, "buradan sonra nereye gidecektiniz?"</p>

      <p class="calibre2">Drizzt onun omzunun üzerinden eğilmiş bakarken cüce de haritasına geri döndü ve boğumlu parmağıyla doğuya doğru bir yol çizdi. Daha evvel yoldayken tartışmış oldukları belli bir noktaya geldiğinde onayını almak için Drizzt'e baktı. Drow başıyla onayladı. "Adbar Kalesi," diye ilan etti Bruenor, parmağıyla haritanın üstüne hafifçe vurarak.</p>

      <p class="calibre2">"Cüce tahkimatı," dedi DelRoy pek de şaşırmayarak. "İyi bir seçim. Kral Harbromm ve cüceleri size epey yardımcı olabilirler. Sayısız yüzyıllardır orada, Mithril Dağları'nda yaşıyorlar. Kesinlikle, Mithril Salonu'nun çekiçlerinin cüce şarkılarıyla çınladığı günlerde bile Adbar epey yaşlı bir yerdi."</p>

      <p class="calibre2">"Öyleyse sizin tavsiyeniz de Adbar Kalesi mi?" diye sordu Drizzt.</p>

      <p class="calibre2">"Bu sizin kendi seçiminiz, ama gitmenizi önerebileceğim en iyi yerlerden birisi," diye yanıtladı DelRoy. "Lakin yol uzun, her şey iyi giderse en az beş hafta. Ve doğuda, Sundabar'ın ötesindeki yollarda her şeyin iyi gitmesi pek muhtemel değil. Yine de, kışın ilk soğukları bastırmadan evvel oraya varabilirsiniz, fakat bir dahaki bahardan önce Harbromm'dan bilgi alıp yolculuğunuza devam edeceğinizden şüpheliyim,"</p>

      <p class="calibre2">"Öyleyse seçim basit görünüyor," diye belirtti Bruenor. "Adba/a gideceğiz!"</p>

      <p class="calibre2">"Bilmeniz gereken bir şey daha var," dedi DelRoy. "Ve size vereceğim asıl tavsiye de bu olacak: Yolun sonunda beliren umut dolu görüntü sebebiyle, yol boyunca karşınıza çıkacak olanaklara kör kalmayın. Bu kadar uzaklara kadar geldiğiniz yol dümdüz uzanıyor; önce Buzyeli Vadisi'nden Luskan'a, sonra Luskan'dan buraya. Bu iki rotada, tüm yolculuk boyunca bir gezginin yol değiştirmesini sağlayacak, canavarlardan gayrı pek az şey bulunur. Ama Adbar'a giden yolculukta Gümüşay'dan geçeceksiniz, bilgeliğin ve kültürün şehrinden. Alustriel Hamm'ın ülkesinden ve tüm kuzey diyarı boyunca bulabileceğiniz en iyi kütüphane olan Bilgeler Kubbesi'nden. O güzel şehirde sizin davanıza benden ve hatta Kral Harbromm'dan bile fazla yardımcı olabilecek pek çok kişi vardır.</p>

      <p class="calibre2">"Ve Gümüşay'ın ötesinde Sundabar'ı bulacaksınız, orası meşhur cüce dostu Miğferin hüküm sürdüğü kadim bir cüce tahkimatıdır. Sizin ırkınıza olan bağları çok güçlüdür Bruenor, birçok nesil öncesine dayanır. Hatta bu bağlar belki de senin kendi halkınla bile ilişik olabilir."</p>

      <p class="calibre2">"Olasılıklar!" diye coşkuyla sesini yükseltti Harkle.</p>

      <p class="calibre2">"Bilgelik dolu tavsiyelerinize kulak vereceğiz DelRoy," dedi Drizzt.</p>

      <p class="calibre2">"Evet," diye ona katıldı cüce, morali yükselerek. "Vadiyi terk ettiğimizde, Luskan'dan öteye hiçbir fikrim yoktu. Umudum tahminlere dayanan bir yolu izlemekti, yarısının ve daha fazlasının hiçbir değeri olmayacağını umarak hem de. Buçukluk bizi buraya getirmekle iyi yapmış, çünkü ipuçlarıyla dolu bir rota bulduk! Ve daha fazla ipucuna götürecek ipuçlarını da!" Etrafında duran heyecanlanmış gruba, yani Drizzt'e, Harkle'a ve DelRoy'a baktı. Geniş kollarını göğsünün üstünde kavuşturmuş bir halde hala sessizce sandalyesinde oturan ve hiçbir duygu belirtisi sergilemeden izleyen Wulfgar’ı fark etti. "Peki ya sen ne diyorsun evlat?" diye sordu Bruenor. "Paylaşmak istediğin bir görüşün var mı?"</p>

      <p class="calibre2">Wulfgar öne doğru eğilip dirseklerini masanın üzerine dayadı. "Ne benim arayışım, ne de benim topraklarım," diye açıkladı. "Seçtiğin her yola güvenerek seni takip ederim.</p>

      <p class="calibre2">"Ve neşen ile heyecanından çok memnunum," diye ekledi sessizce.</p>

      <p class="calibre2">Bruenor bu açıklamayı son söz olarak kabul etti ve önlerindeki yolla ilgili bazı kesin bilgiler almak için DelRoy ile Harkle'a geri döndü. Fakat Wulfgar'ın son sözünün samimiyetinden emin olmayan Drizzt, bakışını genç barbar üzerinde tutup, Bruenor'u izlerken gözlerinde beliren ifadeye dikkat etti.</p>

      <p class="calibre2">Hüzün müydü bu?</p>

      <p class="calibre2">Sarmaşık Konak'ta iki dinlence günü daha geçirdiler. Drizzt, onun nadir rastlanan ırkı hakkında daha fazla bilgi isteyen meraklı Harpeller tarafından durmaksızın kovalanıyordu. İyi niyetli olduklarını bildiği için soruları kibarca dinledi ve onlara elinden geldiğince iyi cevap verdi. Beşinci günün sabahında Harkle onlara dışarıya kadar eşlik etmek için çıkageldiğinde, hepsi de dinçleşmiş ve kendi yollarına gitmeye hazır hale gelmişti. Harkle atların esas sahiplerine geri dönmesinin çaresine bakacağına söz vermiş, kasabaya bu kadar çok hareket getiren yabancılar için en azından bunu yapabileceğini söylemişti.</p>

      <p class="calibre2">Ama işin aslında dostlar, yaptıkları ziyaretten çok daha fazla karlı çıkmışlardı. DelRoy ve Harkle onlara değerli bilgiler vermiş ve belki daha da önemlisi, arayışları için ümitlerini tazelemişlerdi. O son sabah Bruenor şafaktan önce kalkmış \'e hazırlanmıştı, şimdi gidilecek bir yeri olduğu için yola geri dönme fikriyle heyecanı yükseliyordu.</p>

      <p class="calibre2">Omuzlarının üzerinden geriye doğru bir sürü hoşça kallar ve hüzün dolu bakışlar fırlatarak konaktan dışarı çıktılar. Hatta içeri girerken büyücülere karşı değişmez bir antipatiye sahip olan Wulfgar bile hüzünlüydü.</p>

      <p class="calibre2">Dere konusundaki meditasyonu içinde kaybolduğundan dolayı onları fark etmeyen Chardin'e hoşça kal dileyerek köprü üstünden geçtiler ve kısa süre sonra minyatür ahırının yanındaki yapının deneysel bir çiftlik olduğunu anladılar. "Dünyanın cehresini değiştirecek!" diye temin etti onları Harkle, daha yakından bakabilmek için binaya doğru yön değiştirirken. Drizzt, içeri girmeden önce, ince oktavlı meleme seslerini ve cırcır böceğininki gibi çıkan gıdaklama seslerini duymuş ve onun ne demek istediğini tahmin etmişti. Tıpkı ahır gibi, bu çiftlik de tek bir odadan meydana geliyordu, fakat bir kısmının çatısı yoktu ve duvarlar arasında kalmış bir kırlık araziye sahipti. Kedi boyutundaki inekler ve koyunlar etrafta dolanıyor, tarla faresi boyundaki tavuklar da hayvanların minik ayaklanılın altından kaçışıyordu.</p>

      <p class="calibre2">"Tabii ki, bu ilk mevsim ve daha henüz sonuçlarını göremedik," diye açıkladı Harkle, "Ama kullandığımız küçük miktardaki kaynağı hesaba katarsak bu işten büyük bir kar bekliyoruz."</p>

      <p class="calibre2">"Verimlilik," diyerek güldü Regis. "Daha az yem harcıyor ve daha az arazi ayırıyorsunuz. Ayrıca her ne zaman onları yemek isteseniz hop diye geri büyütebilirsiniz!"</p>

      <p class="calibre2">"Kesinlikle!" dedi Harkle.</p>

      <p class="calibre2">Sonra ahıra gittiler. Harkle onlara kaliteli binekler seçti, iki at ve iki midilli. Harkle bunları sadece yol arkadaşlarının boş zamanlarında geri getirmesi gereken hediyeler olarak açıkladı. "Böyle soylu bir macera için en azından bunu yapabiliyoruz," dedi Harkle, Bruenor ve Drizzt'ten gelebilecek herhangi bir itirazın önünü kesmek için eğilip reverans yaparak.</p>

      <p class="calibre2">Yol kıvrıla kıvrıla gidiyor, tepenin arka kısmından devam ediyordu. Harkle bir anlığına durup yüzünde şaşkın bir ifadeyle çenesini kaşıdı. "Altıncı direk," dedi kendi kendine, "ama sola mıydı sağa mı?"</p>

      <p class="calibre2">Bir merdivenin üzerinde çalışmakta olan bir adam (işte başka bir komik tuhaflık daha —yani çitin yapay direkleri üzerine yükselen ve açık havanın tam ortasında görünmez bir duvarın en tepesinde desteklenip duran bir merdiven) yardımlarına koştu. "Yine mi unuttun?" diye kıkırdadı Harkle'a. Parmaklıkların bir kesimine doğru işaret etti. "Sola doğru altıncı direk!"</p>

      <p class="calibre2">Harkle omuz silkerek utancını bir kenara attı ve yoluna devam etti.</p>

      <p class="calibre2">Yol arkadaşları, binekleri hala kollarının arasında sıkıştırılmış bir şekilde tepeyi geçerlerken, çalışan adamı merakla izlediler. Elinde bir kova ile bir bez parçası vardı ve görünmez duvarın üstündeki birkaç kızılkahverengi lekeyi ovalayarak siliyordu.</p>

      <p class="calibre2">"Alçaktan uçan kuşlar," diye açıkladı Harkle özür dilercesine. "Ama korkunuz olmasın, daha biz konuşurken bile Regweld bu sorun üzerinde çalışmalar yapıyor.</p>

      <p class="calibre2">"Şimdi buluşmamızın sonuna geldik, fakat siz Sarmaşık Konak'ta unutulmadan önce birçok yılın geçmesi gerekecek! Yol sizi dosdoğru Uzunsemer köyünün içinden geçirip götürecek. Orada yolluklarınızı tedarik edebilirsiniz hepsi ayarlandı."</p>

      <p class="calibre2">"Size ve ailenize en derin saygılarımı sunarım," dedi Bruenor eğilip reverans yaparak. "Uzunsemer kesinlikle bulanık bir yoldaki berrak bir nokta oldu bizim için!" diğerleri onunla hemfikir oldular.</p>

      <p class="calibre2">"Hoşça kalın öyleyse, Salon'un Yol Arkadaşları," diye iç geçirdi Harkle. "En sonunda Mithril Salonu'nu bulduğunuz ve kadim demirhaneleri bir kez daha yakmaya başladığınız zaman, Harpeller sizden küçük bir yadigar beklemektedir!"</p>

      <p class="calibre2">"Krallara layık bir hazine vereceğim!" diye temin etti onu Bruenor, dostlar ilerleyip uzaklaşırken.</p>

      <p class="calibre2">Öğle vaktinden önce Uzunsemer sınırlarının ötesindeki yola geri çıkmışlardı, binekleri ağzına kadar dolu çantalar taşıyarak onlarla birlikte rahatça tırıs gidiyordu.</p>

      <p class="calibre2">"Pekala, hangisini tercih edersin bakalım elf?" diye sordu Bruenor günün ilerleyen vakitlerinde. "Çılgın bir askerin kargısını saplamasını mı, yoksa meraklı bir büyücünün her işine burnunu sokmasını mı?"</p>

      <p class="calibre2">Drizzt, bu soruyu düşünürken savunmacı bir şekilde kıkırdadı. Uzunsemer şimdiye kadar bulunduğu her yerden farklı olmuştu, ve yine de o kadar çok aynıydı ki. Her iki durumda da, derisinin rengi onu acayip bir kişi olarak tek başına bırakıyordu ve genelde karşılaştığı saldırgan muamele değildi onu rahatsız eden. Her zaman içirt farklı olacağım hatırlatan utanç verici hadiselerdi. Drovvun mırıldanarak verdiği cevabı, sadece yanında at sürmekte olan Wulfgar duyabildi."Yolları."</p>

      <p class="calibre2">&nbsp;</p>

      <p class="calibre2"><span class="none4">9. HIÇ ŞEREFLI DEĞIL</span></p>

      <p class="calibre2">"Şehre neden şafak vaktinden önce yaklaşıyorsunuz?" diye sordu Kuzey Kapısı'nın Gecebekçisi, Luskan surunun hemen dışında beliriveren tüccar kervanının sözcüsüne. Gecebekçisi'nin yanında görev başında bulunan Jierdan, bu grubun On-Kasaba'dan geldiğine emin olduğu için hadiseyi özel bir ilgiyle izledi.</p>

      <p class="calibre2">"Eğer işimiz acil olmasaydı şehir yönetmeliklerine karşı bir emrivaki yapmazdık," diye yanıtladı sözcü. "İki gündür hiç dinlenmedik," diyerek at arabası topluluğunun arasından dışarı başka bir adam fırladı. Omuzlarının üzerinde gevşek şekilde bir ceset duruyordu.</p>

      <p class="calibre2">"Yolda katledildi," diye açıkladı sözcü. "Ve gruptan bir başkası da kaçırıldı. Cattibrie, Bruenor Battlehammer'ın kızı olur kendisi!"</p>

      <p class="calibre2">"Bir cüce hanım mı?" diye kendini tutamadan sordu Jierdan, başka türlü olduğundan şüphelenerek ama kendisini açığa vuracağından korktuğu için heyecanını maskeleyerek.</p>

      <p class="calibre2">"Hayır, cüce değil. Bir insan kadın," dedi sözcü esefle. "Vadideki en güzel kadın, belki de bütün kuzey diyarındaki. Cüce ona evlatlık bir çocuk olarak kucak açtı ve kendi kızı olarak ona sahip çıktı."</p>

      <p class="calibre2">"Orklar mı?" diye sordu Gecebekçisi, tek bir kadının başına gelenlerden çok yollardaki muhtemel tehlikelerle ilgilenerek.</p>

      <p class="calibre2">"Bu ork işi falan değil," diye yanıtladı sözcü. "Cattibrie'ı ellerimizden kaçırıp sürücüyü öldüren kişi sinsi ve kurnaz biriydi. Ertesi sabaha kadar bu iğrenç işin farkına varmadık bile."</p>

      <p class="calibre2">Parçaları bir araya getirmek için Jierdan'ın daha fazla bilgiye, hatta Cattibrie'ın daha teferruatlı bir tarifine bile ihtiyacı kalmamıştı. Kızın Bruenor ile olan bağlantısı, Entreri'nin ona karşı ilgisini açıklıyordu. Jierdan doğu ufkuna ve yaklaşan şafağın ilk ışıklarına doğru baktı, surda olan görevinin bitmesini ve gidip yeni buluntularını Dendybar'a rapor etmeyi iple çekiyordu. Bu küçük haber parçaları, drowun izini limanlarda kaybettiği için ona hiddetlenen alacalı büyücünün kızgınlığının yatışmasına yardımcı olacaktı.</p>

      <p class="calibre2">"Onları bulamadı mı?" diye tısladı Dendybar, Sydney'e.</p>

      <p class="calibre2">"Soğumuş bir izden başka hiçbir şey bulamadı," diye yanıtladı genç büyücü. "Eğer hala limanda iseler, çok iyi gizleniyorlar demektir."</p>

      <p class="calibre2">Dendybar, çırağının raporlarım düşünüp taşınmak için duraksadı. Bu senaryoda uygunsuz bir şeyler vardı. Ayırt edilebilir özellikte dört kişi, öyle basit bir şekilde ortadan kaybolamazdı ya.</p>

      <p class="calibre2">"Katil veya yol arkadaşı hakkında bir şeyler öğrenebildin mi bari?"</p>

      <p class="calibre2">"Ara sokaklardaki serserilerin ondan ödü patlıyor. Hatta külhanbeyleri bile ondan saygıyla uzak duruyor."</p>

      <p class="calibre2">"Demek ki dostumuz yer altı dünyası sakinleri tarafından epey tanınıyor," diye düşüncelere daldı Denydbar.</p>

      <p class="calibre2">"Sanırım bir kiralık katil," diye mantık yürüttü Sydney. "Muhtemelen güneyden gelmiş belki de Derinsu'dan, fakat eğer durum böyle olsaydı onun hakkında daha fazla şey duymuş olurduk. Belki daha da güneydendir, bizim görüşümüzün ötesindeki topraklardan."</p>

      <p class="calibre2">"İlginç," diye cevap verdi Denydbar, bütün değişkenlere uyabilecek bir denklem geliştirmeye çalışarak. "Peki ya kız?"</p>

      <p class="calibre2">Sydney omuz silkti. "Onu kendi isteğiyle takip ettiğini sanmıyorum, fakat kız ondan kurtulmak için hiçbir girişimde bulunmadı. Ayrıca onu Morkai'nin görüntüsünde gördüğünde, adam yalnız başına at sürüyordu."</p>

      <p class="calibre2">"Onu yolda buldu," diye kapı eşiğinden beklenmedik bir cevap geldi ve Jierdan odaya girdi.</p>

      <p class="calibre2">"Ne? İzin almadan mı geldin?" diye dudak büktü Dendybar.</p>

      <p class="calibre2">"Haberlerim var bekleyemezdim," diye yanıtladı Jierdan cesurca.</p>

      <p class="calibre2">"Şehri terk mi ettiler?" diye üsteledi Sydney,.alacalı büyücünün solgun yüzünden okumuş olduğu hiddeti daha da arttırmak için şüphelerini dillendirerek. Sydney liman yöresinin tehlikelerini ve zorluklarını gayet iyi anlıyordu ve kendi kontrolü dışında gelişen bir durum sebebiyle amansız Dendybar'ın gazabına uğrayacak olan Jierdan'a neredeyse acıyacaktı. Ama Jierdan alacalı büyücünün takdirini kazanma konusunda kendisiyle yarışmaya devam ediyordu ve kadın da şefkatinin hırsının önüne geçmesine izin vermezdi.</p>

      <p class="calibre2">"Hayır," diye yapıştırdı cevabı Jierdan. "Haberlerim drowun gurubuyla ilgili değil." Yeniden Dendybar'a dönüp baktı. "Bugün Luskan'a bir kervan geldi kadını arıyorlardı."</p>

      <p class="calibre2">"Kız kimmiş peki?" diye sordu Dendybar, aniden konuya epey ilgi duymaya başlamış ve adamın izinsiz gelişi karşısındaki hiddetini unutmuştu.</p>

      <p class="calibre2">"Bruenor Battlehammer'ın evlatlık kızı," diye yanıtladı Jierdan. "Çat—"</p>

      <p class="calibre2">"Cattibrie! Tabii ki de!" diye tısladı, On-Kasaba'nın en seçkin kişilerine aşina olan Dendybar. "Tahmin etmeliydim!" Sydney'e doğru döndü. "Bizim gizemli atlıya duyduğum saygı her geçen gün daha da artıyor. Onu bul ve bana geri getir!"</p>

      <p class="calibre2">Sydney başıyla onayladı, fakat Dendybar'ın isteğini yerine getirmenin alacalı büyücünün inandığından çok daha zor olacağından, büyük bir ihtimalle kendi kabiliyetinin tamamen ötesinde olacağından korkuyordu.</p>

      <p class="calibre2">O geceyi, ertesi sabahın erken saatlerine kadar liman bölümünün ara sokaklarını ve uğrak yerlerini araştırarak geçirdi. Fakat limandaki bağlantılarını ve elindeki bütün büyülü numaraları kullanmasına rağmen, Entreri ile Cattibrie hakkında hiçbir ize rastlayamadı ve arayışında ona yardımcı olabilecek herhangi bir bilgiyi vermeye gönüllü ya da muktedir birini bulamadı.</p>

      <p class="calibre2">Ertesi gün yorgun ve hüsrana uğramış bir halde Sahipkulesi'ne geri döndü, geri geldiğinde derhal kendisine rapor vermesini emretmiş olduğu halde Dendybar'ın odasına açılan koridoru es geçti. Sydney, alacalı büyücünün onun başarısızlığı hakkında edeceği ağız kalabalığını dinleyecek havada değildi.</p>

      <p class="calibre2">Sahipkulesi'nin ana gövdesinin yakınındaki kuzey dalında, Kuzey Kulesi'nin Efendisi'nin dairelerinin altında bulunan kendi küçük odasına girdi ve kapıları sürgüledi. Davetsiz misafirlere karşı önlem olarak, bir büyüle kapıyı daha da sıkı mühürledi. .</p>

      <p class="calibre2">Yatağına yeni uzanmıştı ki büyülü iletişim aynasının görüntüsü girdap gibi dönmeye ve parlamaya başladı. "Lanet olsun sana, Dendybar," diye hırladı, bu rahatsızlığı ustasının verdiğini zannederek. Bitkin vücudunu aynaya doğru zorla taşıdı ve görüntüyü netleştirmek için, zihnini dönen girdaba alıştırarak aynanın içine baktı. Rahatlayarak anladı ki yüz yüze durduğu kişi Dendybar değil, uzak bir kasabada bulunan bir büyücüydü. Duygusuz Sydney'in, günün birinde ihtiyaç duyduğu takdirde onu kendi çıkarma yönelik kullanabilmek için, bir umut ışığıyla kendine bağlı tuttuğu muhtemel bir talipliydi bu.</p>

      <p class="calibre2">"Selamlar, Sydney güzelim," dedi büyücü. "İnşallah uykunu bölmemişimdir, fakat heyecan verici haberlerim var!"</p>

      <p class="calibre2">Normalde Sydney, büyücüyü nezaket icabı dinler, hikayeye çok ilgi duymuş gibi yapar ve görüşmeyi bitirmek için kibarca izin isterdi. Ama şimdi, Dendybar'm baskıcı istekleri omuzlarında büyük bir yük halinde dururken, vakit harcamaya hiç tahammülü yoktu. "Şimdi sırası değil!" dedi sertçe.</p>

      <p class="calibre2">Vereceği haberlere dalıp gitmiş olan büyücü, onun bu kesin tonunu fark etmemiş gibiydi. "Kasabamızda fevkalade müthiş bir şey oldu," diye saçmaladı.</p>

      <p class="calibre2">"Harkle!" diye haykırdı Sydney, adamın gevezelik hızını kesmeye çalışarak.</p>

      <p class="calibre2">Büyücü kırgınlıkla duraksadı. "Ama Sydney," dedi.</p>

      <p class="calibre2">"Başka bir zaman," diye ısrar etti.</p>

      <p class="calibre2">"Fakat bu günlerde bir drow elfi görüp de onunla konuşmak kaç kişiye nasip olur ki?" diye üsteledi Harkle.</p>

      <p class="calibre2">"Şimdi olm—" Sydney duruverdi, Harkle'ın son sözlerini hazmetti. "Bir drow elfi mi?" diye kekeledi.</p>

      <p class="calibre2">"Evet," diye sevindi Harkle gururla, vereceği haber görünüşe göre sevgili Sydney'im etkilediği için heyecanlanarak. "Adı Drizzt Do'Urden. Uzunsemer'i daha iki gün önce terk etti. Sana daha erken haber verirdim, ama bütün bu hadiseyle birlikte konak epey bir koşuşturmaca içindeydi zaten!"</p>

      <p class="calibre2">"Daha fazla anlat, sevgili Harkle," dedi Sydney, tatlı tatlı ayartan bir sesle. "Bana her şeyi anlat."</p>

      <p class="calibre2">"Bilgiye ihtiyacım var."</p>

      <p class="calibre2">Fısıltı, konuşan kimsenin kim olduğunu anında tahmin ederek bu beklenmedik ses karşısında donakaldı. Onun kasabada bulunduğunu ve özel dairesine girebilmek için savunma zincirini aşabilecek tek kişi olduğunu biliyordu.</p>

      <p class="calibre2">"Bilgi," dedi Entreri bir kez daha, bir giysi paravanının gölgeleri arasından dışarı çıkarak.</p>

      <p class="calibre2">Fısıltı, iyileştirme merhemi kavanozunu cebine soktu ve adamı baştan aşağı tarttı. Söylentiler ondan en ölümcül kiralık katil olarak bahsediyordu ve katillerle pek içli dışlı olan kadın çabucak anladı ki bu söylentiler doğruydu. Entreri'nin gücünü ve hareketlerindeki rahat eşgüdümü hissediyordu. "Erkekler odama davetsiz gelemez," diye uyardı cesurca.</p>

      <p class="calibre2">Entreri bu cesur kadını şöyle bir incelemek için daha rahat bir yere geçti. Adam da, zorlu sokaklarda hayatta kalan güzel ve ölümcül bir kadın olarak onun ismini duymuştu. Fakat görünüşe göre Fısıltı, bir karşılaşmadan mağlup ayrılmıştı. Burnu kırılmış ve yerinden çıkmış, yanağının üzerine doğru yatmıştı.</p>

      <p class="calibre2">Fısıltı dikkatle incelendiğini anladı. Omuzlarım dikleştirdi ve gururla kafasını geri attı. "Talihsiz bir kaza," diye tısladı.</p>

      <p class="calibre2">"Beni ilgilendirmiyor," diye yapıştırdı cevabı Entreri. "Bilgi almak için geldim."</p>

      <p class="calibre2">Fısıltı rutin işlerini yapmak için arkasını döndü, hiç rahatsız değilmiş gibi görünmeye çalışıyordu. "Bedelim yüksektir," dedi soğukkanlılıkla.</p>

      <p class="calibre2">Entreri'ye doğru geri döndü, adamın yüzündeki yoğun ama korkutucu bir şekilde sakin ifade, işbirliği karşısında alacağı tek ödülün hayatı olduğunu kadına kesin bir dille söylüyordu.</p>

      <p class="calibre2">"Dört arkadaşı arıyorum," dedi Entreri. "Bir cüce, bir drow, genç bir adam ve bir de buçukluk."</p>

      <p class="calibre2">Fısıltı böyle durumlara hiç alışık değildi. Şimdi kendisine destek veren arbalet okları yoktu, yakınlardaki gizli kapının ardında onun işaretini bekleyen korumaları da yoktu. Soğukkanlılığını korumaya çalışıyordu, ama Entreri kadının içten içe korktuğunu biliyordu. Kadın kıkırdadı ve kırık burnunu işaret etti. "Senin şu cüce ve drow ile tanıştım, Artemis Entreri." Adamın adını vurgulayarak söyledi, onu tanıdığı için adamın savunmaya çekileceğim umuyordu.</p>

      <p class="calibre2">"Neredeler?" diye sordu Entreri, hala kontrolü elinde tutarak. "Ve senden ne istediler?"</p>

      <p class="calibre2">Fısıltı omuz silkti. "Eğer Luskan'da iseler bile nerede olduklarını bilmiyorum. Büyük bir ihtimalle ayrılmışlardır; cücenin elinde kuzey topraklarının bir haritası var."</p>

      <p class="calibre2">Entreri bu sözleri düşünüp tarttı. "Şöhretin senden çok daha iyi bir şekilde bahsediyor," dedi alaycı bir şekilde. "Böyle bir yarayı kabul edip elinden kurtulmalarına izin mi verdin?"</p>

      <p class="calibre2">Fısıltı'nm gözleri hiddetle kısılıverdi. "Dövüşeceğim kim seleri dikkatle seçerim," diye tısladı. "Bu dördü saçma sapan intikam hareketlerine girişmek için oldukça tehlikeli. Bırak nereye gideceklerse gitsinler. Onlarla bir daha işim olsun istemiyorum."</p>

      <p class="calibre2">Entreri'nin soğukkanlı çehresi bir parça gevşedi. Çoktan Korsan Palası'na gitmiş ve Wulfgar'ın marifetlerini duymuştu bile. Ve şimdi de bu çıkmıştı. Fısıltı gibi bir kadın öyle kolay kolay yıldırılamazdı. Belki de rakiplerinin güçlerine yeniden bir değer biçmesi gerçekten de gerekliydi.</p>

      <p class="calibre2">"Cüce korkusuz biri," diye önerdi Fısıltı, adamın yılgınlığını hissederek ve onun rahatsızlığım arttırmaktan zevk duyarak. "Ve o drowdan sakın, Artemis Entreri," diye tısladı manalı manalı, sesinin ciddiyetiyle onun da yol arkadaşlarına kendisi kadar saygı duymasını sağlamaya çalışarak. "Bizim göremediğimiz gölgelerde dolaşıyor ve karanlığın içinden saldırıyor. Kedi şeklinde kocaman bir iblis çağırıyor ve—"</p>

      <p class="calibre2">Entreri arkasını döndü ve yürümeye başladı, Fısıltı'nm daha fazla üstünlük sağlamasına izin vermeye hiç niyetli değildi.</p>

      <p class="calibre2">Zaferinden büyük zevk alan Fısıltı, son bir kez laf atmaktan kendisini alıkoyamadı. "Erkekler odama davetsiz gelemezler," dedi yine. Entreri bitişikteki bir odaya geçti ve Fısıltı sokağa çıkan kapının kapandığını duydu.</p>

      <p class="calibre2">"Dövüşeceğim kimseleri dikkatle seçerim," diye fısıldadı kadın, boş odaya doğru, verdiği gözdağıyla gururunu bir parça kazanmış olarak.</p>

      <p class="calibre2">Küçük bir tuvalet masasının başına geri döndü ve kendinden oldukça memnun bir şekilde merhem kavanozunu çıkarttı. Masanın aynasından yarasını inceledi. Pek de kötü değildi. Bu Merhem, mesleğinin cilveleriyle edindiği bir sürü yarayı iyileştirdiği gibi bunu da iyileştirecekti.</p>

      <p class="calibre2">Aynadaki yansımasının yanından bir gölge kayıp geçtiğinde ve sırtını süpüren hafif rüzgan hissettiğinde kendi ahmaklığım anlayıverdi. Onun mesleği hatalara karşı hiç müsamahalı değildi ve asla ikinci bir şans tanımazdı. Fısıltı, hayatında ilk ve son kez olmak üzere, kibrinin aklına üstün gelmesine izin vermişti.</p>

      <p class="calibre2">Mücevherli hançer sırtının derinlerine battığında ağzından son bir inilti yükseldi.</p>

      <p class="calibre2">"Ben de dövüşeceğim kimseleri dikkatle seçerim," diye kadının kulağına fısıldadı Entreri.</p>

      <p class="calibre2">Ertesi sabah Entreri, içine hiç girmek istemediği bir mekanın eşiğinde buldu kendini: Büyünün Sahipkulesi. Seçeneklerinin tükenmekte olduğunu biliyordu. Yol arkadaşları Luskan'ı terk edeli uzun bir süre geçtiğinden şimdi emin olan kiralık katilin arayı yeniden kapatmak için biraz büyülü yardıma ihtiyacı vardı. Buçukluğun On-Kasaba'da olduğunu bulması neredeyse iki yılını almıştı ve artık sabrı taşmaya başlamıştı.</p>

      <p class="calibre2">Yanında isteksizce ama itaatkar bir halde yürüyen Cattibrie ile beraber binaya yaklaştı. Dendybar'ın kabul odasına kadar kendisine eşlik edildi. Alacalı büyücü ve Sydney onu karşılamak için kabul odasında bekliyorlardı.</p>

      <p class="calibre2">"Şehri terk etmişler," dedi Entreri dosdoğru bir şekilde, selamlaşma işine bile girmeden.</p>

      <p class="calibre2">Dendybar bu kez elinde daha yüksek kartların olduğunu belirtmek için gülümsedi. "Neredeyse bir hafta önce," diye cevap verdi sakince.</p>

      <p class="calibre2">"Ve sen de nerede olduklarını biliyorsun," diye mantık yürüttü Entreri.</p>

      <p class="calibre2">Dendybar kafasını salladı, gülümsemesi hala oyuk yanaklarına doğru kıvrılıyordu.</p>

      <p class="calibre2">Kiralık katil bu oyundan hiç hoşlanmamıştı. Büyücünün niyetine dair bir ipucu arayarak uzun bir süre boyunca adamı ölçüp biçti. Dendybar da aynen öyle yaptı, hala bu çetin katille bir ittifak kurmaya ilgiliydi ama sadece lehine olan şartlarla. "Bilginin bedeli nedir?" diye sordu Entreri. "Adım bile bilmiyorum," diye cevap verdi Dendybar. Yeterince adil, diye düşündü kiralık katil. Eğilerek reverans yaptı. "Artemis Entreri," dedi, doğruyu söyleyecek kadar kendine güvenerek.</p>

      <p class="calibre2">"Peki neden bu yol arkadaşlarını arıyorsun, hem de cücenin kızını yanında götürerek?" diye üsteledi Dendybar, ukala katile endişelenecek bir şeyler vermek için elindeki kozu oynayarak.</p>

      <p class="calibre2">"Bu beni ilgilendirir," diye tısladı Entreri. Dendybar'ın bildikleri yüzünden rahatsız olduğunu belirten tek şey gözlerinin kısılmasıydı.</p>

      <p class="calibre2">"Beni de ilgilendirir, eğer bu işte berabersek tabii!" diye haykırdı Dendybar, dik ve tehditkar durup Entreri'ye göz dağı vermek için ayağa kalkarak.</p>

      <p class="calibre2">Fakat kiralık katil, böyle bir ittifaka değer biçme işine kendini kaptırdığından dolayı, büyücünün maskaralıklarını hiç umursamadı. "Onlarla olan işin hakkında hiçbir şey sormuyorum," diye karşılık verdi Entreri en sonunda. "Dördünden hangisiyle alakadar olduğunu söyle yalnızca."</p>

      <p class="calibre2">Şimdi enine boyuna düşünme sırası Dendybar'indi. Entreri'yi kendi tarafında istiyordu, hiçbir sebepten olmasa bile kiralık katilin kendisine karşı faaliyette bulunmasından korktuğu için. Ve aramakta olduğu ziynet hakkında bu tehlikeli adama hiçbir şey açıklamak zorunda kalmayacağı fikrini de pek beğenmişti. "Drowun elinde bana ait olan bir şey var, ya da onu nerede bulabileceğimi biliyor," dedi. "Onu geri istiyorum."</p>

      <p class="calibre2">"Ve buçukluk da benim olacak," diye talep etti Entreri. "Neredeler?"</p>

      <p class="calibre2">Dendybar, Sydney'e bir işaret verdi. "Uzunsemer'den geçmişler," dedi kadın. "Ve Gümüşay'a gidiyorlar, güneye doğru iki haftadan fazla yol demektir."</p>

      <p class="calibre2">Cattibrie bu isimleri bilmiyordu, ama dostlarının epey önde olmasından memnundu. Bir plan yapmak için zamana ihtiyacı vardı, fakat böyle güçlü kimseler tarafından kuşatılmışken ne kadar tesirli olacağını merak ediyordu.</p>

      <p class="calibre2">"Peki teklifin nedir?" diye sordu Entreri.</p>

      <p class="calibre2">"İttifak," diye yanıtladı Dendybar.</p>

      <p class="calibre2">"Fakat istediğim bilgiyi aldım bile," diye güldü Entreri. "Seninle ittifak yapmaktan ne kazancım olacak?"</p>

      <p class="calibre2">"Benim kudretim seni onlara götürebilir. Zayıf bir grup değil bu. Bunu karşılıklı çıkar olarak düşün."</p>

      <p class="calibre2">"Sen ve ben yollarda beraber mi? Masa başına ve kitaplara daha uygun gibi görünüyorsun büyücü."</p>

      <p class="calibre2">Dendybar, kibirli katile gözlerini hiç kırpmadan, ters ters baktı. "Seni temin ederim ki istediğim her şeyi senin tahmin edebileceğinden daha etkili bir şekilde alabilirim," diye hırladı. Fakat işi çabucak bitirmekle daha çok ilgili olduğundan hiddetini çabucak bastırdı. "Ama ben burada kalacağım. Benim yerime Sydney gidecek ve asker Jierdan da onun maiyetinde olacak."</p>

      <p class="calibre2">Entreri, Jierdan ile beraber yolculuk etme fikrinden hoşlanmamıştı, fakat bu konunun üzerine gitmemeye karar verdi. Bu takibi Büyünün Sahip Kulesi ile paylaşmak oldukça ilginç ve yararlı olabilirdi. Şartları kabul etti.</p>

      <p class="calibre2">"Peki kız ne olacak?" diye sordu Sydney, Cattibrie'ı işaret ederek.</p>

      <p class="calibre2">"O benimle geliyor," diye çabucak yanıtladı Entreri.</p>

      <p class="calibre2">"Tabii ki," diye hemfikir oldu Dendybar. "Bu kadar değerli bir rehineyi harcamanın hiç alemi yok."</p>

      <p class="calibre2">"Beşe karşı üç kişiyiz," diye tartıştı Sydney. "Eğer işler ikinizin umduğu kadar kolay gitmezse, bu kız bizim sonumuz olabilir."</p>

      <p class="calibre2">"O da geliyor!" diye üsteledi Entreri.</p>

      <p class="calibre2">Dendybar çözüm yolunu çoktan bulmuştu. Çarpık bir gülümse ile Sydney'e doğru döndü. "Buk'u da alın," diye kıkırdadı.</p>

      <p class="calibre2">Öneri karşısında Sydney'in yüzü asıldı. Sanki Dendybafın emri kızın takip hakkındaki bütün isteğini çalıp götürmüş gibiydi.</p>

      <p class="calibre2">Entreri bu yeni gelişmeyi beğenip beğenmediğinden emin değildi.</p>

      <p class="calibre2">Kiralık katilin rahatsızlığını hisseden Dendybar, Sydney'e odanın yanındaki perdeli bir gömme odacığı işaret etti. Kadın oraya vardığında sesinde ufak bir titremeyle "Bük," diye seslendi.</p>

      <p class="calibre2">Yaratık perdenin içinden geçip dışarı çıktı. En az iki metre boyunda ve omuzları bir metre genişliğinde olan canavar, hızla kadının yanına yürüdü. Kocaman bir adam gibi görünüyordu ve büyücü gerçekten de onun birçok parçası için insan vücudu kullanmıştı. Bük, yaşayan her insandan daha büyük ve yapılıydı, neredeyse bir dev boyutlarındaydı. Ve doğal dünyanın ölçülerinin ötesindeki büyülü bir kudretle güçlendirilmişti.</p>

      <p class="calibre2">"Bir golem," diye gururla açıkladı Dendybar. "Bizzat kendi tasarımımdır. Bük hepimizi şu anda öldürebilir. Hatta senin keskin kılıcın bile ona karşı pek bir işe yaramaz, Artemis Entreri."</p>

      <p class="calibre2">Kiralık katil bundan pek emin değildi, ama gözünün korktuğunu da tamamen maskeleyemiyordu. Dendybar bariz bir şekilde ortaklıklarının terazisini kendi lehine doğru eğmişti. Ama Entreri, şimdi pazarlıktan geri çekilirse alacalı büyücü ile yardakçılarını karşısına alacağım ve cücenin grubu konusunda onunla kesin bir yarışa gireceğini biliyordu. Üstüne üstlük, gezginleri doğal yollarla yakalamak onun haftalarını, belki de aylarını alırdı ve Dendybar' m onlara daha hızlı ulaşacağından hiç şüphesi yoktu.</p>

      <p class="calibre2">Cattibrie da aynı rahatsız düşünceleri paylaşıyordu. O korkunç canavarla birlikte yolculuk etmeye hiç istekli değildi, fakat eğer Entreri ittifakı bozmaya karar verirse, Bruenor ve diğerlerini yakaladığı zaman nasıl bir katliamla karşılaşacağını tahmin bile edemiyordu.</p>

      <p class="calibre2">"Korkma," diye teskin etti Dendybar. "Bük zararsızdır, her türlü bağımsız düşünceden yoksundur, çünkü gördüğünüz gibi Buk'un aklı yok. Golem benim emirlerime uyar, ya da Sydney'inkilere. Ve eğer ondan yapmasını istersek, yanıp kül olmak üzere alevlerin içine bile girer!"</p>

      <p class="calibre2">"Şehirde bitirilecek bazı işlerim var," dedi Entreri, Dendybar' m sözlerinden hiç şüphe duymayarak ve golem hakkında daha fazla şey dinlemek istemeyerek. "Ne zaman yola çıkıyoruz?"</p>

      <p class="calibre2">"En iyisi gece vakti," diye karar verdi Dendybar. "Güneş battığında Sahipkulesi'nin dışındaki çayırlara gel. Orada buluşacağız ve siz de yola çıkacaksınız."</p>

      <p class="calibre2">Dairesinde yalnız olan tabii Bük haricinde Dendybar, golemin kaslı omuzlarım derin bir şefkatle okşuyordu. Bük onun gizli kozuydu, yol arkadaşlarının direnişine ya da Artemis Entreri'rdn hainliğine karşı kullanacağı kalkanıydı. Ama Dendybar canavardan Öyle kolay kolay ayrılmazdı. Çünkü burada da, Sahipkulesi'ndeki halef adaylarına karşı onu korumada çok büyük bir rol oynuyordu. Dendybar diğer büyücülere ince ama kesin bir dille, eğer ona saldırırlarsa, kendisi ölse bile Bük ile yüzleşmek zorunda kalacakları konusunda bir uyarı yaymıştı.</p>

      <p class="calibre2">Fakat önlerindeki yol uzun olabilirdi ve Kuzey Kulesi'nin Efendisi hem vazifelerinden vazgeçip hem de unvanını korumayı umamazdı. Özellikle de, Dendybar'ın ana kule hakkında dobra dobra söylediği isteklerinin tehlikesini bilen Usta Büyücü ondan kurtulmak için herhangi bir mazeret ararken.</p>

      <p class="calibre2">"Seni hiçbir şey durduramaz, benim evcil hayvanım," dedi Dendybar canavara. Aslında sadece, kendi gitmek yerine deneyimsiz büyücüyü gönderme konusundaki endişelerini bir kez daha teskin ediyordu. Ne kadının ne de Jierdan'ın sadakatinden şüphesi yoktu, ama Entreri ile Buzyeli Vadili kahramanlar hafife alınamazlardı.</p>

      <p class="calibre2">"Sana avlanma gücü verdim," diye açıkladı Dendybar, parşömen tüpünü ve artık işe yaramaz bir halde olan tomarı yere fırlatırken. "Hedefin drow. Her ne mesafeden olursa olsun onun varlığını hissedebilirsin. Bul onu! Yanında Drizzt Do'Urden olmadan bana geri dönme!"</p>

      <p class="calibre2">Buk'un mavi dudaklarından gırtlaktan gelen bir gürleme yükseldi, düşünemeyen aletin çıkarabildiği tek ses buydu.</p>

      <p class="calibre2">Entreri ile Cattibrie, o gece Sahipkulesi'ne geldiklerinde büyücünün grubunu çoktan toplanmış bir halde buldular.</p>

      <p class="calibre2">Jierdan kenarda tek başına duruyordu, görünüşe göre maceraya katılma konusunda pek heyecanlı değildi, ama başka bir seçeneği de yoktu. Asker, golemden korkuyor ve Entreri'ye ne sevgi ne de güven duymuyordu. Fakat Dendybar'dan daha fazla korkuyordu ve yolda karşılaşacağı muhtemel tehlikeler konusundaki rahatsızlığı, eğer gitmeyi reddederse alacalı büyücünün ellerinden çekeceği acıların kesin tehlikesiyle boy ölçüşemezdi.</p>

      <p class="calibre2">Sydney, Bük ile Dendybar'ın yanından ayrıldı ve yol arkadaşlarım karşılamak için yolun öbür tarafına geçti. "Selamlar," dedi, şimdi çetin partileriyle yarışmaktan çok gönülleri hoş tutmaya meraklıydı. "Dendybar bineklerimizi hazırlıyor. Gümüşay'a yolculuk gerçekten de pek hızlı olacak!"</p>

      <p class="calibre2">Entreri ile Cattibrie, alacalı büyücüye baktı. Bük onun yanında duruyor, elindeki parşömeni adam görsün diye açık tutuyordu. Dendybar ise bir şişeciğin içindeki dumanlı sıvıyı beyaz bir tüyün üstüne damlatıp büyünün rünlerini tekrarlıyordu.</p>

      <p class="calibre2">Büyücünün ayağının önünde bir sis bulutu belirdi, girdap gibi dönerek ve koyulaşarak belirli bir şekle sahip bir şeye dönüşmeye başladı. Dendybar onu kendi kendisine dönüşmesi için bıraktı ve kısa bir mesafe ötede büyüyü tekrarlamaya gitti. İlk büyülü at meydana geldiğinde, büyücü dördüncü ve sonuncuyu yaratmaktaydı.</p>

      <p class="calibre2">Entreri kaşını kaldırdı. "Dört mü?" diye sordu Sydney'e. "Artık beş kişiyiz."</p>

      <p class="calibre2">"Bük at süremez," diye yanıtladı, bu fikirle eğlenerek. "O koşacak." Entreri'yi bu düşünceyle baş başa bırakarak arkasını döndü ve Dendybar'a doğru yürümeye başladı.</p>

      <p class="calibre2">"Tabii ki," diye mırıldandı Entreri kendi kendine, doğal olmayan yaratığın varlığından hiç duymadığı kadar rahatsızlık duyarak.</p>

      <p class="calibre2">Ama Cattibrie, işlere bir parça farklı açıdan bakmaya başlamıştı. Açıkça görünüyordu ki Dendybar, Buk'u kızın arkadaşlarına karşı zaferini kesinleştirmekten çok Entreri'ye karşı üstünlük sağlamak için yolluyordu. Bunu Entreri de biliyor olmalıydı.</p>

      <p class="calibre2">Büyücü hiç farkına varmadan, tam da Cattibrie'ın umut ettiği gibi sinir bozucu bir ortam hazırlamıştı. Yararlanmanın bir yolunu bulabileceği gergin bir ortam.</p>

      <p class="calibre2">&nbsp;</p>

      <p class="calibre2"><span class="none4">10. ŞÖHRETIN GETIRDIKLERI</span></p>

      <p class="calibre2">Uzunsemer'den çıktıkları ilk günün sabahında güneş canlı bir şekilde parlamaktaydı. Harpeller'e yaptıkları ziyaret sırasında dinlenmiş olan yol arkadaşları hızla at sürüyor, ama hala açık hava ve engelsiz yolun tadını çıkartmayı başarabiliyordu. Arazi düz ve boştu, yakınlarda ne bir ağaç ne de bir tepe vardı.</p>

      <p class="calibre2">"Nesme'ye üç, belki de dört gün," dedi Regis onlara.</p>

      <p class="calibre2">"Eğer hava bozmazsa üç olabilir," dedi Wulfgar.</p>

      <p class="calibre2">Drizzt kapüşonunun altında kıpırdandı. Sabah onlara ne kadar hoş görünse de, hala yabanlıklarda olduklarını biliyordu. Barbarın bahsettiği üç gün, gerçekten de çok uzun bir yolculuk olup çıkabilirdi.</p>

      <p class="calibre2">"Şu Nesme dediğin yer hakkında ne biliyorsun?" diye sordu</p>

      <p class="calibre2">Bruenor Regis'e.</p>

      <p class="calibre2">"Sadece Harkle'ın bize söylediğini," diye yanıtladı Regis. "Orta büyüklükte bir şehir, tüccar bir halk. Ama sakıngan bir yer. Orada hiç bulunmadım, fakat Hepkırlar'ın kıyısında yaşayan cesur halkın hikayeleri bütün kuzey diyarına yayılmıştır."</p>

      <p class="calibre2">"Şu Hepkırlar'ı pek merak ettim," dedi Wulfgar. "Harkle orası hakkında pek az şey söyledi ve her ne zaman soracak olsam kafasını sallayıp ürperdi."</p>

      <p class="calibre2">"Hiç şüphesiz ki gerçek dışı bir isme sahip," dedi Bruenor gülerek. O yerin şöhreti cüceyi hiç etkilememişti. "Vadiden daha kötü olabilir mi?"</p>

      <p class="calibre2">Regis omuz silkti, cücenin mantığıyla pek de ikna olmamıştı. "Trolkırları'nın hikayeleri zira o topraklara verilen isim bu— abartılıyor olabilir, ama her zaman pek uğursuz oluyorlar. Kuzeydeki her şehir, böyle tehlikelerin kıyısmdayken, Surbrin ticaret yolunu açık tutan Nesme halkının cesurluğunu över durur."</p>

      <p class="calibre2">Bruenor yine güldü. "Bu hikayeler, kendilerini aslında olduklarından daha kuvvetli göstermek için Nesme'den geliyor olabilir mi acaba?"</p>

      <p class="calibre2">Regis bu konuyu tartışmadı.</p>

      <p class="calibre2">Öğle yemeği için mola verdiklerinde yüksek bir sis bulutu güneş ışığını bir peçe gibi kapadı. Kuzeyde yolları boyunca uçan kara bulutlardan bir küme belirdi. Drizzt bu kadarını tahmin ediyordu. Yabanlıktayken hava koşullan bile insana düşman kesilirdi.</p>

      <p class="calibre2">O öğleden sonra, yağmur damlaları ve Bruenor'un ezilmiş miğferine çarptıkça çınlayan dolu taneleri taşıyan bir bora çöktü üzerlerine. Kararmış gökyüzünü ani şimşek yarıkları kesiyordu ve gök gürültüsü onları bineklerinden düşürecek gibiydi. Ama gitgide derinleşen çamurun içinde bata çıka ilerlemeye devam ettiler.</p>

      <p class="calibre2">"Yolların esas sınavı budur!" diye haykırdı Drizzt onlara, inleyen rüzgarın arasından. "Birçok gezgin vardır ki orklardaıı çok fırtınalara mağlup olur, çünkü yolculuklarına başladıkları zaman tehlikeleri hesaba katmazlar!"</p>

      <p class="calibre2">"Pöh! Hepi topu bir yaz yağmuru yahu!" diye söylendi Bruenor meydan okuyarak.</p>

      <p class="calibre2">Sanki gururla cevap verircesine, atlıların birkaç metre ötesinde bir şimşek patlaması oldu. Atlar sıçrayıp şaha kalktı. Bruenor'un midillisi yere devrildi, bacakları ayrılmış bir şekilde çamurun içine yuvarlandı ve düşüşü sırasında neredeyse afallamış cüceyi eziyordu.</p>

      <p class="calibre2">Kendi bineği de kontrolden çıkmış olan Regis, semerin üzerinden yere fırlamayı ve yuvarlanıp kenara kaçmayı başardı.</p>

      <p class="calibre2">Bruenor dizlerinin üzerine doğruldu ve gözlerindeki çamuru sildi, bir yandan da küfürler yağdırıyordu. "Lanet olsun!" diye tükürdü, midillinin hareketlerini inceleyerek. "Hayvan sakatlandı!"</p>

      <p class="calibre2">Wulfgar kendi atını zaptetti ve Regis'in kaçan midillisinin peşinden gitmeye başladı, fakat rüzgarla uçuşan dolu tanecikleri şakır şakır üstüne yağıp onu kör ediyor ve atının üzerine saplamrcasına çarpıyordu. Yine kendisini yerinde durabilmek için debelenirken buldu.</p>

      <p class="calibre2">Bir başka şimşek gümbürdeyerek çaktı. Ve bir başkası daha.</p>

      <p class="calibre2">Usulca fısıldayan ve sakinleştirmek için atının kafasını peleriniyle örten Drizzt, yavaşça cücenin yanına yaklaştı.</p>

      <p class="calibre2">"Sakat!" diye haykırdı cüce yine, Drizzt onu zar zor duyuyor olsa bile.</p>

      <p class="calibre2">Drizzt sadece çaresizce başını sallayıp cücenin baltasını işaret etti.</p>

      <p class="calibre2">Daha da fazla şimşek çaktı ve bir başka rüzgar esintisi daha oldu. Artık hayvanı daha fazla sakin tutamayacağının farkında olan Drizzt, kendini koruyabilmek için bineğinin böğrüne doğru yattı.</p>

      <p class="calibre2">Dolu taneleri büyümeye ve fırlatılan mermiler gibi çarpmaya başladı.</p>

      <p class="calibre2">Drizzt'in korkan atı onu yere attı ve ok gibi fırladı. Ölümcül fırtınanın pençelerinden uzak bir yerlere kaçmaya çalışıyordu.</p>

      <p class="calibre2">Drizzt çabucak Bruenor'un yanında bitiverdi. Ama ikisinin kararlaştırabileceği herhangi bir acil durum planı kısa sürede engellenmişti, çünkü Wulfgar da tökezleye tökezleye onlara doğru gelmekteydi.</p>

      <p class="calibre2">Yürüyor sayılmazdı, rüzgarın itiş gücüne karşı öne eğilmişti ve kendisini dik tutabilmek için rüzgarı kullanıyordu. Gözleri çökmüş gibi görünüyordu, çenesi seğiriyordu ve yanağında yağmurla karışık kan vardı. Sanki kendisine ne olduğu hakkında hiçbir fikri yokmuş gibi dostlarına boş boş bakıyordu.</p>

      <p class="calibre2">Sonra, yüzükoyun bir şekilde onların ayaklarının dibine, çamurun içine yığıldı.</p>

      <p class="calibre2">Keskin bir ıslık sesi sert rüzgar duvarını aşıp geçti. Fırtınanın ezici gücüne karşı beliren tek bir umut zerresiydi bu. Bruenor ile birlikte genç dostlarının yüzünü çamurun içinden kurtarırken bu sesi Drizzt'in keskin kulakları işitmişti. Islık çok uzaktan geliyor gibiydi, ama Drizzt fırtınaların insanın algısını nasıl da çarpıtabileceğim iyi biliyordu.</p>

      <p class="calibre2">"Ne?" diye sordu Bruenor, drowun verdiği ani tepkiyi fark ederek. Zira Bruenor ıslığı duymamıştı.</p>

      <p class="calibre2">"Regis!" diye yanıtladı Drizzt. Wulfgar'ı ıslığın geldiği yöne doğru sürüklemeye başladı, Bruenor da onu takip etti. Genç adamın hayatta olup olmadığına bakacak zamanları bile yoktu.</p>

      <p class="calibre2">O gün onları pratik zekalı buçukluk kurtarmıştı. Dünyanın Omurgası'ndart aşağı doğru esip gelen boraların öldürme potansiyelinin tamamen farkında olan Regis, boş arazide bir sığınak bulabilmek için etrafta emekleyip durmuştu. Küçük bir bayırın hemen kenarında bulunan bir oyuğun içine yuvarlanmıştı, belki de şimdi boş olan eski bir kurt iniydi bu.</p>

      <p class="calibre2">Islıkların yönünü takip eden Drizzt ve Bruenor kısa süre sonra onu buldular.</p>

      <p class="calibre2">"İçi yağmurla dolacak ve biz de boğulacağız!" diye haykırdı Bruenor, ama Wulfgar'ı içeri sürüklemesinde Drizzt'e yardımcı oldu ve sonra dostlarının yanında kendi yerini aldı. Bu sırada onlar da, basmasından korktukları sele karşı topraktan ve geriye kalan bohçalarından oluşan bir bariyer inşa etmeye uğraşıyorlardı.</p>

      <p class="calibre2">Wulfgar'dan yükselen bir inleme sesi, Regis'in aceleyle ona doğru koşturmasını sağladı. "Yaşıyor!" diye ilan etti buçukluk. "Ve yaraları da pek körü görünmüyor!"</p>

      <p class="calibre2">"Köşeye kıstırılmış bir porsuk kadar çetin/' diye belirtti Bruenor.</p>

      <p class="calibre2">Kısa süre sonra bu in, onlara rahat olmasa bile idare eder gelmeye başladı ve Bruenor bile şikayet etmeyi kesti.</p>

      <p class="calibre2">"Yolların esas sınavı," dedi Drizzt bir kez daha Regis'e, bütün geceyi aralıksız bir şekilde patlayan gök gürültüleri ve küt küt çarpan, küçük sığmaklarının değerini hatırlatan dolu taneleri arasında, çamurun içinde geçirirlerken tam anlamıyla sefil bir halde olan dostunu neşelendirmeye çalışarak.</p>

      <p class="calibre2">Regis cevap olarak çizmesindeki suyu boşalttı.</p>

      <p class="calibre2">"Sence kaç mil yol yapmışızdır?" diye homurdandı Bruenor.</p>

      <p class="calibre2">"On herhalde," diye yanıtladı drow.</p>

      <p class="calibre2">"Böyle gidersek Nesme'ye iki haftada varırız!" diye söylendi Bruenor, kollarını göğsünün üstünde kavuşturarak.</p>

      <p class="calibre2">"Fırtına geçecektir," diye telkin etti Drizzt, ama cüce artık onu dinlemiyordu.</p>

      <p class="calibre2">Ertesi gün yağmursuz başladı, fakat kalın gri bulutlar gökyüzünde alçakta asılı duruyordu. Wulfgar sabaha iyi olmuştu, ama hala başına ne gelmiş olduğunu anlayamıyordu. Bruenor derhal yola koyulmaları konusunda ısrar etti, fakat Regis fırtınanın geçtiğinden tamamen emin olana dek oyuğun içinde kalmayı yeğlerdi.</p>

      <p class="calibre2">"Erzaklarımızın çoğu heba oldu," diye hatırlattı Drizzt buçukluğa. "Nesme'ye varana kadar kuru ekmekten öte bir yemek bulamayabilirsin."</p>

      <p class="calibre2">Oyuktan dışarı ilk fırlayan Regis oldu.</p>

      <p class="calibre2">Havadaki dayanılmaz nem oranı ve çamurlu zemin, yürüyüşlerini yavaşlatıyordu. Dostlar kısa süre sonra, bükülmekten ve bata çıka yürümekten dizlerinde ağrılar hissetmeye başladılar. Sırılsıklam elbiseleri rahatsız bir şekilde üzerlerine yapışıyor ve her adımda daha da ağırlaşıyordu.</p>

      <p class="calibre2">Wulfgar’ın atına rastladılar, yarı yarıya çamura batmış, yanık ve üzerinden dumanlar yükselen bir suretti. "Yıldırım," diye gözlemledi Regis.</p>

      <p class="calibre2">Üçü de, böyle bir darbeden sağ çıkmış olduğu için hayrete düşmüş bir şekilde barbar dostlarına baktılar. Wulfgar da geceleyin kendisini bineğinin üzerinden neyin düşürdüğünü anlamıştı ve şok olmuş bir şekilde bakıyordu.</p>

      <p class="calibre2">"Bir porsuk kadar çetin!" diye seslendi yine Bruenor Drizzt'e.</p>

      <p class="calibre2">Güneş ışığı arada sırada alay edercesine bulutların arasından bir çatlak buluyordu kendine. Fakat güneş ışığı hiç de güçlü değildi ve aslında öğle vaktinde hava daha da kararmıştı.</p>

      <p class="calibre2">Fırtına ölümcül şiddetini çoktan yitirmişti, ama o gece ıslak elbiselerinden öte bir sığmak bulamadılar kendilerine. Ve her ne zaman bir yıldırım gökyüzünü aydınlatsa, kaderlerini çaresiz bir şekilde kabullenerek mahzunca kafalarını önlerine eğmiş, çamurun içinde oturan dört kambur şekil görülebiliyordu.</p>

      <p class="calibre2">İki gün daha yağmur ve rüzgarın içinde ağır ağır ilerlediler. Başka hiçbir seçenekleri ve ilerlemekten başka takip edecekleri bir yolları yoktu. Böyle kötü bir zamanda grubun moralini kurtaran kişi Wulfgar oldu. Regis'i sırılsıklam toprağın içinden bir kepçe gibi çıkartıp kolayca sırtına attı ve dengesini sağlayabilmek için fazladan ağırlığa ihtiyacı olduğu şeklinde bir açıklama yaptı. Bu yolla buçukluğun gururunu da kurtarmış olan barbar, huysuz cüceyi bile kısa bir süreliğine sırtında taşımaya ikna etmeyi başardı. Ve Wulfgar yılmak nedir bilmiyordu. "Size söylüyorum, bu bir nimet," diye gri göklere doğru haykırdı durdu. "Fırtına, böcekleri ve orkları— üzerimizden uzak tutuyor! Ve tekrar suya hasret kalmamız için kaç ay geçmesi gerekecek bir düşünsenize!"</p>

      <p class="calibre2">Morallerini yüksek tutmak için çok çabalıyordu. Belli bir noktaya geldiklerinde, yıldırımları dikkatle inceledi, çakan şimşekle ardından gelen gök gürültüsü arasındaki gecikmeyi hesapladı. Uzun zaman önce ölmüş olan bir ağacın kararmış iskeletine yaklaşırlarken yine şimşek çaktı ve Wulfgar numarasını yaptı. "Tempus!" diye haykırarak savaş çekicini yukarı kaldırdı ve tam gök gürültüsü etraflarında gümbürdediği anda ağacın gövdesine indirip onu devirdi. Pek eğlenmiş olan dostları dönüp baktıklarında, sanki tanrılar çağrılarına bizzat kulak vermişçesine kollarını ve gözlerini havaya kaldırmış bir şekilde gururla dururken buldular onu.</p>

      <p class="calibre2">Drizzt bütün bu hadiseyi alışılagelmiş sabrıyla karşıladı, sessizce dostunu takdir etti ve bir kez daha önceki seferlerden daha da fazla biliyordu ki, onu da yanlarına almakla akıllıca bir karar vermişlerdi. Drow, böyle çetin zamanlarda kendi üzerine düşen görevin nöbetçi rolünü sürdürmek, barbarın güvende oldukları beyanatına rağmen ihtiyatı elden bırakmamak olduğunu anlayabiliyordu.</p>

      <p class="calibre2">En sonunda fırtına, onu getiren sert rüzgarla birlikte uçup gitti. Şafak sonrası vaktinin parlak güneş ışığı ve temiz mavi gökleri, dostların ruh hallerini ölçülemez derecede aydınlatmış ve önlerinde nelerin beklediğini yeniden düşünmelerini sağlamıştı.</p>

      <p class="calibre2">Özellikle de Bruenor'un. Cüce öne doğru eğilmişti tıpkı Buzyeli Vadisi'nde yolculuklarına ilk başladıkları zamanki gibi hızlı adımlarla yürüyordu.</p>

      <p class="calibre2">Piston gibi adımlarının şiddetiyle kızıl sakalı hoplayan Bruenor, tekrar sıkı sıkıya düşüncelerine odaklanmayı başarabildi. Anayurdunun hayallerine dalıp gitti, üzerinden gümüş akan duvarlardaki meşale ışığının titrek gölgelerini ve halkının titiz çalışmaları sonucu meydana getirdiği şahane eserleri görüyordu. Mithril Salonu üzerinde yoğunlaştırdığı dikkati, hafızasında daha net ve yeni hatıralar uyandırıyordu. Ve şimdi yollardayken, yüzyıldan daha uzun bir süre içinde ilk kez Dumathoin Salonu'nu hatırladı.</p>

      <p class="calibre2">Mithril Salonu cüceleri, yaptıkları eşyaların ticaretiyle epey iyi geçiniyorlardı, ama her zaman en iyi parçaları ve dışarlıklılar tarafından onlara armağan edilen en kıymetli hediyeleri kendilerine saklarlardı. Bruenor'un atalarından kalan miras, klanın gelecek sanatçılarına ilham kaynağı olsun diye, ziyaret eden her kimsenin gözlerinin kocaman açılmasına sebep olan, geniş ve donatılmış dairede görüşe açık bir şekilde duruyordu.</p>

      <p class="calibre2">Bruenor, o muhteşem salonun ve çoğunlukla silah ile zırhtan oluşan harika eserlerin hatasıyla hafifçe kıkırdadı. Yanında yürüyen Wulfgar'a ve bir sene önce dövmüş olduğu kudretli silaha baktı. Eğer Bruenor'un klanı hala Mithril Salonu'nda hüküm sürüyor olsaydı, Aegisfang, halkının mirası içinde Bruenor'un ölümsüzlüğüne mühür vurarak Dumathoin Salonu'nda asılı duruyor olabilirdi.</p>

      <p class="calibre2">Ama Wulfgar'ın çekici tutuşunu, kendi kolunu salladığı kadar rahat bir şekilde onu sallayışını izleyen Bruenor, hiç pişmanlık duymuyordu.</p>

      <p class="calibre2">Ertesi gün daha fazla iyi haber getirdi. Kamp yerlerini yeni topladıktan kısa bir süre sonra dostlar fark etti ki, fırtınayla cebelleşirken tahmin ettiklerinden daha fazla mesafe kat etmişlerdi. Zira onlar ilerledikçe etraflarındaki yer şekilleri ince ama kesin değişimler geçiriyordu. Daha evvel seyrek bir şekilde sıska, yabanıl bitki yamalarıyla kaplı, yağmur baskınının etkisiyle çamur denizine dönüşmüş bir toprak bulurken, şimdi gür çimlerle oraya buraya serpilmiş uzun karaağaç korularına rastlar oldular. Son bir tepeyi daha tırmandıklarında şüpheleri doğrulanmış oldu, çünkü önlerinde Dessarin Vadisi uzanmaktaydı. Birkaç mil ötede, bahar erimeleriyle ve son fırtınayla kabarmış büyük nehrin bir kolunun güneye giden rotasında gürül gürül akmakta olduğunu, durdukları yüksek yerden açık bir şekilde görebiliyorlardı.</p>

      <p class="calibre2">Uzun kış bu topraklarda hüküm sürerdi, ama buradaki bitkiler en sonunda çiçek açtıkları vakit, kısa mevsimlerini bütün dünyada eşi benzeri olmayan bir canlılıkla geçirirlerdi. Yamaçtan aşağı, nehre doğru inerlerken dostlarm etrafını zengin bir renk cümbüşü sarmalamıştı. Çim örtüsü o kadar gürdü ki çizmelerini çıkartıp süngerimsi yumuşaklığın üzerinde çıplak ayak yürüdüler. Buradaki canlılık gerçekten bariz ve de bulaşıcıydı.</p>

      <p class="calibre2">"Salonları görmelisiniz," diye belirtti Bruenor ani bir heyecanla. "Elinizden daha geniş saf mithril damarları var orada! Gümüş damarlardır onlar ve sadece bir cüce elinin onlarla yaptığı eserle mükemmel bir güzellik kazanırlar."</p>

      <p class="calibre2">"Böyle bir manzarayı görme isteği, yolumuzu dosdoğru zorluklar içinden götürüp duruyor," diye yanıtladı Drizzt.</p>

      <p class="calibre2">"Pöh!" diye homurdandı Bruenor, kötü bir niyeti olmadan. "Buradasın çünkü burada olman için seni kandırdım, elf. Benim maceramı engellemek için artık elinde hiçbir sebep kalmamıştı!"</p>

      <p class="calibre2">Wulfgar kıkırdamadan edemedi. Drizzt'in bu yolculuğa katılmayı kabul etmesi için tasarlanan o dalaverede kendisi de rol almıştı. On-Kasaba'da Akar Kessell ile yapılan büyük savaştan hemen sonra, Bruenor ölümcül bir şekilde yaralanmış numarası yapmış ve sözde ölüm döşeğindeyken kadim anayurduna onunla beraber yolculuk etmesi için drovva yalvarmıştı. Cücenin ölmek üzere olduğunu düşünen Drizzt bunu reddedememişti.</p>

      <p class="calibre2">"Ve sen!" diye kükredi Bruenor Wulfgaı/a. "Senin neden geldiğini de biliyorum, her ne kadar senin kafan bunu anlamayacak kadar kalın olsa bile.!"</p>

      <p class="calibre2">"Aman yalvarırım söyle bana," diye gülümseyerek cevap verdi Wulfgar.</p>

      <p class="calibre2">"Kaçıyorsun! Ama kurtulamazsın!" diye haykırdı cüce. Wulfgar'in neşesi bir anda şaşkınlığa dönüştü.</p>

      <p class="calibre2">"Kız onun aklını başından aldı elf," diye açıkladı Bruenor Drizzt'e. "Cattibrie onu kaslarıyla koparamayacağı bir ağın içine hapsediverdi!"</p>

      <p class="calibre2">Wulfgar, cücenin açık sözlü çıkarımlarına hiç alınmayarak güldü. Ama Bruenor'un Cattibrie hakkındaki kinayeleri sayesinde zihninde bazı görüntüler canlandı; Kelvin Yığını'nm yamacındaki bir günbatımı sahnesi, ya da Bruenor Yokuşu diye bilinen kaya tepelerinde saatlerce konuşarak geçirdikleri vakitler. Genç barbar, cücenin gözlemlerinde rahatsız edici bir derecede gerçeklik payı olduğunu fark etti.</p>

      <p class="calibre2">"Peki ya Regis'e ne demeli?" diye sordu Drizzt Braenofa. "Onun geliş sebebini bulabildin mi? Küçük bacaklarını dizlerine kadar batıran bilek derinliğindeki çamura karşı duyduğu sevgi olabilir mi acaba?"</p>

      <p class="calibre2">Bruenor gülmeyi kesip buçukluğun drovvun sorusuna verdiği tepkiyi inceledi. "Hayır bulamadım," diye yanıtladı ciddiyetle, açıklamasız geçen birkaç saniyeden sonra. "Bildiğim tek şey şu: Eğer Gümbürgöbek yolu seçiyorsa, bu sadece, çamur ve orklar ardında bıraktığı şeyden çok daha iyi demektir." Bruenor gözlerini küçük dostunun üzerinde tuttu, yine buçukluğun tepkisiyle bir şeyler açığa vurmasını bekledi.</p>

      <p class="calibre2">Onlar çimenler üzerinde ilerlerken, Regis kafasını önünde eğik tutarak göbeğinin azalmış olan şişkinliğinin altından, birçok aydır ilk defa görünen tüylü ayaklarını izledi. Kiralık katil Entreri'nin bir dünya mesafe ötede olduğunu düşünüyordu. Ve sakındığı bir tehlikenin kıyısında ikamet etmeye hiç niyeti yoktu.</p>

      <p class="calibre2">Kıyı boyunca birkaç mil gittikten sonra nehrin ilk büyük çatalına, kuzeydoğudan gelen Surbrin'in, büyük nehir ağının kuzey ana koluna karıştığı yere geldiler.</p>

      <p class="calibre2">Dostlar daha genişçe olan nehrin, yani Dessarin'in öteki tarafına geçmenin ve onunla Surbrin arasındaki küçük vadiye ulaşmanın bir yolunu aradılar. Sıradaki ilk ve Gümüşay'dan önceki son durakları olan Nesme, Surbrin boyunca daha ilerdeydi. Ve şehir aslında nehrin doğu kıyısında olsa bile, Harkle Harpel'in tavsiyesine uyan dostlar, kuzey kıyısından yolculuk edip Hepkırlar'm pusuda bekleyen tehlikelerinden sakınmaya karar vermişlerdi.</p>

      <p class="calibre2">Sarkmış bir ağaç dalının üzerine fırlayarak ve diğer kıyıdaki benzer bir tüneğin üstüne atlayarak nehri aşan drovvun inanılmaz çevikliğine şükür, Dessarin'i fazla sorun çıkmadan geçebildiler. Kısa süre sonra güneşin, esen ılık yelin ve nehrin sonsuz şarkısının tadını çıkartarak Surbrin boyunca hepsi birden rahatça yürüyordu. Hatta Drizzt yayıyla bir karaca avlamayı başararak, geyik etiyle güzel bir akşam yemeğini garantileyip önlerindeki yol için çıkınlarını yemden doldurdu.</p>

      <p class="calibre2">Suyun yanında, dört gecedir ilk defa görülen yıldız ışıklarının altında kamp kurdular. Ateşin etrafında oturup Bruenor'un gümüş salonlar ve yollarının sonunda bulacakları harikalar hakkında anlattığı hikayeleri dinlediler.</p>

      <p class="calibre2">Fakat gecenin huzuru ertesi sabaha taşınamadı, çünkü dostlar savaş sesleriyle uyanıverdiler. Wulfgar, kimlerin dövüşe tutuştuğunu öğrenmek için yakınlardaki bir ağaca tırmandı.</p>

      <p class="calibre2">"Atlılar!" diye haykırdı, aşağı atlayıp daha yere inmeden savaş çekicini çekerek. "Bazıları düşmüş! Hiç bilmediğim canavarlarla savaşıyorlar!" Ardında Bruenor ile birlikte kuzeye doğru koşmaya başladı, Drizzt de nehir boyunca ilerleyip daire çizerek yan kanattan geliyordu. Daha az hevesli olan Regis, küçük gürzünü çekerek ama savaş için hiç de hazırlanmayarak geride kalıp oyalandı.</p>

      <p class="calibre2">Sahneye ilk çıkan Wulfgar idi. Yedi atlı hala ayaktaydı, bineklerini bir savunma sırasına sokabilmek için beyhude yere manevra yapmaya uğraşıyorlardı. Savaştıkları yaratıklar hızlıydı ve hiç korkmadan atların zımba gibi ezen bacaklarının altına dalıp onlara çelme takıyorlardı. Canavarlar sadece bir metre boyundaydı, kolları ise boylarının iki kaüydı. Küçük ağaçları hatırlatıyorlardı, fakat yadsınamaz bir şekilde canlılardı. Çılgınlar gibi etrafta koşuşturuyor, sopa gibi kollarıyla pat küt vuruyor ya da, Wulfgar’ın dövüşe katıldığı sırada bir başka bahtsız atlının da fark ettiği gibi, bükülgen kollarını düşmanlarının etrafına sarıp onları çekerek bineklerinden düşümyorlardı.</p>

      <p class="calibre2">Wulfgar iki yaratığın arasına dalarak onları iki yana fırlattı ve biraz önce atlıyı deviren canavarın üzerine çullandı. Fakat barbar bu canavarları hafife almıştı, çünkü yaratığın ağaç kökü gibi olan ayak parmakları çabucak dengeyi sağlamış ve daha adım atamadan onu uzun kollarıyla arkadan yakalayıp iki taraftan çekerek ilerlemesini kesmişlerdi.</p>

      <p class="calibre2">Hemen ardından Bruenor daldı arbedeye. Cücenin baltası, soba odununu ikiye böler gibi yararak canavarlardan birini kesip geçti. Sonra acımasız bir şekilde bir diğerine dalıp göğüs kısmından büyük bir parça koparttı.</p>

      <p class="calibre2">Drizzt dövüşe temkinli bir şekilde girdi, onu yüzlerce karşılaşmadan sağ kurtarmış olan baskın hassasiyeti sayesinde, her zaman olduğu gibi istekli ama kendine hakimdi. Yan tarafa doğru ilerledi ve kıyının iniş yaptığı bir yerde Surbrin'i geçen, kütüklerden yapılma köhne bir köprü buldu. Drizzt biliyordu ki köprüyü canavarlar kurmuştu; görünüşe bakılırsa aptal hayvanlar değildi bunlar.</p>

      <p class="calibre2">Drizzt kıyının üzerinden dikkatle baktı. Atlılar beklenmedik takviyelerin etrafında toplanıyordu, ama hemen önünde duran bir tanesi, canavarlardan biri tarafından sıkı sıkıya kavranmış, atının üzerinden aşağı çekilmekteydi. Garip düşmanlarının ağacımsı yapısını gören Drizzt, neden atlıların hepsinin balta taşıdığını anlayıverdi ve kendi narin palalarının ne kadar etkili olabileceğini merak etti.</p>

      <p class="calibre2">Ama harekete geçmek zorundaydı. Saklandığı yerden fırlayarak iki palasını da yaratığa sapladı. Hedefi bulup centtiler, ama Drizzt'in bir ağaca vurursa yapacağı etkiden daha fazlasını yapamadılar.</p>

      <p class="calibre2">Yine de Drizzt'in bu teşebbüsü atlıyı kurtarmıştı. Canavar kurbanını sersemlemiş halde tutmak için son bir kez daha ona vurduktan sonra Drizzt ile yüzleşmek için bıraktı. Hızlı düşünen drow başka bir saldırı taktiği geliştirdi, etkisiz kılıçlarım yaratığın sopa gibi savrulan kollarını savuşturmak için kullanıyordu. Sonra, yaratık üzerine saldırdığında ayağını daldırıp onu kökünden söktü ve canavarı kendi üzerinden çekerek nehir kıyısına doğru devirdi. Ağaç kabuğu gibi derisine palalarını batırdı ve canavarı iterek Surbrin'e doğru yuvarlanarak düşmesini sağladı. Yaratık suya düşmeden önce tutunmayı başardı ama Drizzt tekrar tepesine bindi. Doğru yerleştirilmiş tekmelerle sağanağa tuttuğu canavar, akıntıya kapıldı ve nehir onu uzaklara taşıdı.</p>

      <p class="calibre2">Bu sırada atlı tekrar semerinin üzerine çıkmış ve bilincini toplayabilmişti. Kendisini kurtaran kişiye teşekkürlerini sunmak için atını nehir kıyısına doğru yürüttü.</p>

      <p class="calibre2">Sonra, Drizzt'in kara derisini gördü.</p>

      <p class="calibre2">"Drow!" diye haykırdı ve baltası aşağı indi.</p>

      <p class="calibre2">Drizzt hazırlıksız yakalanmıştı. Keskin refleksleri, kılıçlarından birini baltanın ağzım savuşturmaya yetecek derecede kaldırmasını sağladı, ama baltanın kör tarafı kafasına çarptı ve onu sendeletti. Darbenin devinimiyle birlikte dalışa geçti ve kendisiyle atlı arasına erinden geldiğince mesafe koyma çabasıyla yuvarlanarak uzaklaştı. Kendisim toplayamadan önce adamın onu öldüreceğim anlamıştı.</p>

      <p class="calibre2">"Wulfgar!" diye haykırdı Regis, nehir kıyısında az mesafe ötedeki saklanma yerinden. Barbar, bütün gövdesinde çatlaklar oluşturan, gök gürültüsü gibi bir darbeyle canavarlardan birinin işini bitirdi ve atlı tam Drizzt'i yakalamak için atını ayarlarken dönüp baktı.</p>

      <p class="calibre2">Wulfgar hiddetle kükredi ve kendi dövüşünü bırakarak, at daha hala dönmekteyken hayvanı yularından tutup, bütün gücüyle havaya kaldırıp fırlattı. At ile binicisi yere yuvarlandı. At çabucak ayağa kalktı, kafasını sallıyor ve huzursuz bir şekilde dolanıyordu. Ama binici yerde kaldı, düşüşün ağırlığıyla birlikte bacağı bineğinin altında ezilmişti.</p>

      <p class="calibre2">Geri kalan beş atlı şimdi bir uyum içinde çalışıyordu, canavar gruplarının arasına dalıyor ve onları dağıtıyorlardı. Bruenor'un acımasız baltası yolunu keserek açıyordu ve bu sırada cüce, daha küçük bir çocukken öğrendiği bir oduncu türküsünü söylemekteydi.</p>

      <p class="calibre2">"Git ateş için odun kes evlat, Kazanı ısıt ve yemeği başlat!"</p>

      <p class="calibre2">Sistemli bir şekilde, art arda canavarları kesip biçerken işte böyle söylüyordu.</p>

      <p class="calibre2">Wulfgar savunmacı bir edayla Drizzt'in üzerine kapandı, çok fazla yaklaşmaya cüret eden canavarları kudretli çekicinin tek bir darbesiyle paramparça ediyordu.</p>

      <p class="calibre2">Bozgun devam etti ve saniyeler sonra hayatta kalan son birkaç yaratık da dehşet içinde Surbrin üzerindeki köprüye doğru hızla kaçıştı.</p>

      <p class="calibre2">Üç atlı yere düşmüş ve ölmüştü, dördüncüsü ağır yaralı bir şekilde atına yaslanmıştı, neredeyse yaralan yüzünden kendini kaybetmek üzereydi ve Wulfgaı/m fırlattığı ise acılar içinde bayılıp kalmıştı. Ama dimdik ayakta duran beş atlı yaralılarıyla ilgilenmeye koyulmadılar. Daha yeni ayağa kalkmakta olan Wulfgar ve Drizzt'in etrafında bir yarım daire oluşturdular ve ellerinde hazır tuttukları baltalarıyla ikisini nehir kıyısına kıstırdılar.</p>

      <p class="calibre2">"Sizi kurtaran kişileri böyle mi karşılarsınız siz?" diye kükredi Bruenor onlara, dostlarına katılmak için atlardan birini kenara doğru itip geçerek. "İddiaya girerim ki o kimseler bir kez daha yardımınıza gelmeyecektir!"</p>

      <p class="calibre2">"Kötü arkadaşlar edinmişin cüce!" diye sertçe karşılık verdi atlılardan biri.</p>

      <p class="calibre2">"Eğer o kötü arkadaş olmasaydı dostunuz ölüp gitmiş olacaktı!" diye cevap verdi Wulfgar, kenarda yatmakta olan atlıyı işaret ederek. "Ve o drowa baltayla karşılık verdi!"</p>

      <p class="calibre2">"Biz Nesme Süvarileriyiz," diye açıkladı atlı. "Görevimiz halkımızı korurken er meydanında ölmektir. Bu kaderi gönüllülükle kabul ederiz."</p>

      <p class="calibre2">"Atını bir adım daha öne getir de isteğin yerine gelsin," diye uyardı Bruenor,</p>

      <p class="calibre2">"Ama bizim hakkımızda hiç de adil bir karar vermediniz," diye tartıştı Wulfgar. "Varacağımız yer Nesine. Dostluk ve barış içinde geldik."</p>

      <p class="calibre2">"İçeri giremeyeceksiniz —o varken olmaz!" diyerek tükürdü atlı. "Pis drow elflerinin huylarını herkes bilir. Ona kucak açmamızımı bekliyordunuz?"</p>

      <p class="calibre2">"Pöh siz aptalsınız, analarınız da öyle," diye hırladı Bruenor.</p>

      <p class="calibre2">"Sözlerine dikkat et cüce," diye uyardı atlı. "Üçe karşı beş kişiyiz ve biz at üstündeyiz."</p>

      <p class="calibre2">"Bir dene bakahm," diye yapıştırdı cevabı Bruenor. "O dansöz ağaçlardan artanlarla akbabalara pek iyi bir yemek bırakmış sayılmayız." Parmağını baltasının keskin yeri üzerinde gezdirdi. "Haydi onlara didikleyecek daha iyi bir şeyler bırakalım."</p>

      <p class="calibre2">Wulfgar rahat bir şekilde Aegisfang'i tek bir koluyla ileri geri savuruyordu. Drizzt silahlarına doğru hiçbir hareket yapmamıştı ve onun bu sabit soğukkanlılığı belki de atlılara karşı yapılacak en cesaret kırıcı davranıştı.</p>

      <p class="calibre2">Atlıların sözcüleri, tehdidi başarısız olduktan sonra daha az ukala görünüyordu, ama eline gecen bir avantajı kullandı. "Yardımınıza nankörlük etmiyoruz. Geçip gitmenize izin vereceğiz. Gidin ve bir kez daha bizim topraklatırımıza geri gelmeyin."</p>

      <p class="calibre2">"Nereye istersek oraya gideriz," diye hırladı Bruenor.</p>

      <p class="calibre2">"Ve dövüşmek istemiyoruz," diye ekledi Drizzt. "Size ya da kasabanıza zarar vermek niyetinde ya da isteğinde değiliz, Nesme Süvarileri. Geçip gideceğiz, kendi işimize bakacağız ve sizin de kendinizinkilere bakmanıza izin vereceğiz."</p>

      <p class="calibre2">"Benim kasabamın yakınlarında bir yere gidemezsin, kara elf!" diye haykırdı başka bir atlı. "Bizi er meydanında kesip biçebilirsin, ama ardımızda yüz kişi daha var ve onların ardında ise üç katı kadar! Şimdi defolun!" Dostları onun bu cesur sözleriyle birlikte cesaretlerini geri kazanır gibiydi, yularları aniden gerilen atlar huzursuz bir şekilde adım atmaya başladı.</p>

      <p class="calibre2">"Bizim kendi rotamız var," diye ısrar etti Wulfgar.</p>

      <p class="calibre2">"Lanet olsun onlara!" diye kükredi Bruenor aniden. "Bu ayaktakımını yeteri kadar izledim! Lanet olsun kasabalarına! İnşallah nehir alıp götürür!" dostlarına doğru döndü. "Bize iyilik yapıyorlar. Nehrin etrafından dolaşacağımıza Gümüşay'a dosdoğru gitmek bize bir günden de fazla zaman kazandıracak."</p>

      <p class="calibre2">"Dosdoğru mu?" diye sordu Drizzt. "Hepkırlar'dan mı?"</p>

      <p class="calibre2">"Vadiden daha kötü olabilir mi?" diye yanıtladı Bruenor. Aniden atlılara doğru geri döndü. "Şimdilik kasabanızı ve kellelerinizi koruyun bakalım," dedi. "Buradan köprüyü geçip sizden ve bütün şu Nesme'den kurtulacağız!"</p>

      <p class="calibre2">"Trolkırları'nda bataklık adamlarından daha kötü şeyler dolaşır, ahmak cüce," diye sırıtılarak laf yetiştirdi atlı. "Bu köprüyü yok etmek için gelmiştik. Ardınızdan yakılacak."</p>

      <p class="calibre2">Bruenor kafasını salladı ve sırıtarak karşılık verdi.</p>

      <p class="calibre2">"Yolunuzu güneye doğru tutun," diye uyardı atlı. "Haberiniz bütün diğer süvarilere ulaştırılacak. Eğer Nesme yakınlarında görülürseniz öldürüleceksiniz."</p>

      <p class="calibre2">"Pis arkadaşınızı alıp defolun," diye laf attı bir diğer atlı, "yoksa baltam kara elf kanıyla yıkanır! Fakat pislenen silahı sonra bir kenara atmam gerekirdi!" Bütün atlılar ona katılarak kahkaha attılar.</p>

      <p class="calibre2">Drizzt onları duymamıştı bile. Grubun gerisinde duran birine odaklanıyordu. Görülmediğinden dolayı bir avantaj yakalamak için muhabbetin karmaşasından yararlanmaya çalışan sessiz biriydi. Atlı, omzundan bir yay çıkartmıştı ve elini yavaş bir şeklide, milim milim sadağına doğru götürüyordu.</p>

      <p class="calibre2">Bruenor konuşmayı bitirmişti. O ve Wulfgar atlılara arkalarını dönüp köprüye doğru ilerlemeye başladı. "Haydi gel elf," dedi Drizzt'e, onun yanından geçerken. "Bu ork dölü köpeklerden ne kadar uzakta olursak o kadar rahat uyurum."</p>

      <p class="calibre2">Ama atlılara arkasını dönmeden önce Drizzt'in verilecek son bir mesajı daha vardı. Gözlerin takip edemeyeceği bir hızla hareket ederek sırtındaki yayı çekti, sadağından bir ok aldı ve onu havaya yolladı. Saçım tam ortadan ikiye ayırarak okçu adayının deri kasketine daldı ve arkadaki ağaca saplandı, titremekte olan ucu açık bir uyarı niteliğindeydi.</p>

      <p class="calibre2">"Haksız hakaretlerinizi kabul ediyorum ve hatta bekliyordum da," diye açıkladı Drizzt, dehşete kapılan atlılara. "Ama dostlarıma zarar verme girişimlerinize göz yummayacağım ve kendimi koruyacağım. Sizi uyarıyorum ve sadece bir kez uyarırım: Eğer bize karşı tek bir hareket daha yapacak olursanız öleceksiniz." Hızla arkasını döndü ve ardına bakmadan köprüye doğru ilerledi.</p>

      <p class="calibre2">Afallamış olan atlıların artık kesinlikle drowun grubunu engellemek gibi bir niyetleri yoktu. Okçu adayı kasketini aramadı bile.</p>

      <p class="calibre2">Drizzt, kendisini ırkının efsanelerinden sıyıramamasındaki ironiye gülümsedi. Bir açıdan bakılınca dışlanıp tehdit edilse bile, kara elfleri çevreleyen gizemli hava onun en muhtemel düşmanları bile caydırabilecek blöfler yapmasına izin veriyordu.</p>

      <p class="calibre2">Regis onlara köprüde katıldı, elindeki küçük bir taşı havaya atıp tutuyordu. "Hepsini sıraya dizmiştim," diye açıkladı, doğaçlama bir şekilde tasarladığı silahını. Taşı nehre attı. "Eğer aranızda kavga kopsaydı ilk atış benim olacaktı."</p>

      <p class="calibre2">"Eğer kavga kopsaydı," diye düzeltti Bruenor, "İçinde saklandığın deliği eşeliyor olurdun!"</p>

      <p class="calibre2">Wulfgar, onların yollan konusunda atlıların ettiği uyarıları düşündü. "Trolkırları," diye tekrarladı kasvetle, önlerinde yol boyunca uzanan bayırdaki ölü topraklara bakarak. Yanmış tutuşmuş topraklar ve dibi olmayan bataklıklar. Troller ve adları olmayan çok daha dehşet verici şeyler.</p>

      <p class="calibre2">"Bize bir günden de fazla kazandırır!" diye tekrarladı Bruenor inatla.</p>

      <p class="calibre2">Wulfgar bundan pek emin değildi.</p>

      <p class="calibre2">"Gidebilirsin," dedi Dendybar hayalete.</p>

      <p class="calibre2">Alevler mangalın içinde yeniden oluşup kendisini madde şeklinden sıyırırken, Morkai ikinci buluşmalarını enine boyuna tarttı. Dendybar beni daha ne kadar sıklıkla çağıracak böyle? diye düşündü. Alacalı büyücü son karşılaşmalarından beri gücünü tamamen toplayamamıştı, ama bu kadar kısa bir süre sonra bile onu çağırmaya cüret etmişti. Dendybar'ın cücenin grubu hakkındaki işi gerçekten de epey acil olmalıydı! Bu fikir sadece Morkai'nin, alacalı büyücünün casusu olarak üstlendiği rolden daha da fazla nefret etmesine sebep oldu.</p>

      <p class="calibre2">Odasında yeniden yalnız kalan Dendybar, meditasyon oturuşunda gerindi ve Morkai'nin ona gösterdiği görüntüyü düşünerek şeytanca sırıttı. Yol arkadaşları bineklerini kaybetmişlerdi ve Kuzey Diyarı'ndaki en berbat yere doğru ilerliyorlardı. Büyülü atların toynaklarıyla uçmakta olan kendi grubunun, kuzeye doğru otuz millik mesafeyi kapatmasına bir iki gün yeterli olurdu.</p>

      <p class="calibre2">Sydney Gümüşay'a drowdan çok önce varmış olacaktı.</p>

      <p class="calibre2">&nbsp;</p>

      <p class="calibre2"><span class="none4">11. GÜMÜŞAY</span></p>

      <p class="calibre2">Luskan'dan yapılan yolculuk hakikaten de pek hızlı olmuştu. Entreri ve suç ortakları, meraklı izleyicilerin gözlerine, gece rüzgarının içinde parıldayan bir zerre olarak görünüyordu sadece. Büyülü binekler geçip giderken geriye hiç iz bırakmıyorlardı ve hiçbir canlı yaratık onlara yetişemezdi. Golem ise, her zaman olduğu gibi, kaskatı bacaklarıyla uzun adımlar atarak yorulmak nedir bilmeden koşturuyordu.</p>

      <p class="calibre2">Dendybar'm çağırdığı küheylanlarm semerleri o kadar sarsıntısız ve rahattı ki, grup yoluna şafak sonrasına kadar ve ertesi gün boyunca devam etti. Sadece kısa yemek molaları veriyorlardı. Böylece, yoldaki ilk günlerinin günbatımında kamp kurdukları vakit yalçın kayalıkları çoktan geride bırakmışlardı.</p>

      <p class="calibre2">Cattibrie, o ilk günde bir iç çatışma içine düştü. Entreri ile yeni müttefiklerinin Bruenor'a yetişeceğinden hiç şüphesi yoktu. Karşısına dikilen bu sorun ile birlikte Cattibrie, sadece dostlarına zarar getirecek, Entreri'nin kendi çıkarı için kullanacağı bir maşa olacaktı.</p>

      <p class="calibre2">Bu sorunu çözmek için yapabileceği pek bir şey yoktu, tabii eğer kiralık katilin kendi üzerinde kurduğu dehşeti aşamasa bile— azaltmanın bir yolunu bulamazsa. İlk gününü yoğunlaşarak geçirdi, elinden geldiğince kendisini soyutladı ve ihtiyaç duyacağı güç ile cesareti bulmak için ruhunun derinliklerini araştırdı.</p>

      <p class="calibre2">Bruenor yıllar boyunca, böyle bir savaşı başlatabilmesi için ona birçok yararlı şey vermişti. Kıza, onu birçok zorlu durumdan kurtaracak, disiplin altına alınmış hünerler öğretmiş ve .özgüven aşılamıştı. Yolculuklarının ikinci gününde, içinde bulunduğu durum konusunda kendisine daha fazla güven duyan ve daha rahat olan Cattibrie, kendisini esir tutan kişilere odaklanmayı başarabildi. En ilgi çekici olanı Jierdan ile Entreri'nin birbirilerine fırlattıkları dik bakışlardı. Açıkça görülüyordu ki gururlu asker, Luskan'ın dışındaki çayırlarda ilk karşılaştıkları zaman gördüğü aşağılanmayı unutmamıştı. Onun garezinin kesinlikle farkında olan Entreri ise, adamın bu konuyu bir müsabakaya dökme isteğini daha da fazla körüklüyor, adama güvenmiyor ve onu devamlı kolluyordu.</p>

      <p class="calibre2">Büyümekte olan bu rekabetin, kendisi için geleceği en parlak belki de tek— kurtuluş umudu olduğunu düşündü Cattibrie. Buk'un yok edilemez olduğuna karar kılmıştı, aklı olmayan bir yıkım aygıtıydı o. Ve Cattibrie, Sydney'den de hiç iş çıkmayacağını çabucak öğrenmişti.</p>

      <p class="calibre2">Cattibrie, ikinci günde genç büyücüyle bir muhabbet açmaya çalışmıştı. Fakat Sydney, kendi işine o kadar odaklanmıştı ki hiç renk vermiyordu. Ne dikkati dağıtılabilir ne de takıntılarından vazgeçmeye ikna edilebilirdi. Öğle yemeklerini yemek için oturduklarında Cattibrie'm verdiği selamı almamıştı bile. Ve Cattibrie onu biraz daha rahatsız ettikten sonra Sydney Entreri'ye, "şu fahişeyi uzak tutmasını" söyledi.</p>

      <p class="calibre2">Fakat bu başarısız girişim sonucunda ilgisiz büyücü, Cattibrie'a, ikisinin de fark edemediği bir yolla yardım etmiş oldu. Sydney'in açıktan açığa aşağılama dolu hakaretleri Cattibrie'm yüzüne bir tokat gibi inmiş ve dehşet felcini aşması için gerekli olan başka bir şeyi daha kıza aşılamıştı: hiddet.</p>

      <p class="calibre2">İkinci günde yolculuklarının yarısını bitirdiler. Yer şekilleri gerçeküstü bir tavırla altlarından akarken hızla ilerlediler ve Nesme'nin kuzeyindeki küçük tepelerde kamp kurdular. Şimdi Luskan şehrini tamı tamına iki yüz mil gerilerinde bırakmışlardı.</p>

      <p class="calibre2">Belli bir mesafe ötede kamp ateşleri parıldıyordu. Nesmeli devriyelerdir, diye akıl yürüttü Sydney.</p>

      <p class="calibre2">"Oraya gidip ne öğrenebiliyorsak öğrenmemiz gerek," diye önerdi Entreri, hedefi hakkında yeni bilgiler edinmeye hevesli bir şekilde.</p>

      <p class="calibre2">"Sen ve ben," diye kabul etti Sydney. "Gecenin yarısı bitmeden oraya gidip geri dönebiliriz."</p>

      <p class="calibre2">Entreri Cattibrie'a baktı. "Peki kız ne olacak?" diye sordu büyücüye. "Onu Jierdan ile yalnız bırakmam."</p>

      <p class="calibre2">"Askerin kızdan yararlanacağını mı düşünüyorsun?" diye sordu Sydney. "Onun şerefli biri olduğu konusunda seni temin ederim."</p>

      <p class="calibre2">"Bu benim umurumda değil," diye sırıttı Entreri. "Bruenor Battlehammer'm kızı için hiçbir endişem yok. Biz geri dönmeden önce senin şu şerefli askeri alt edip sıvışabilir."</p>

      <p class="calibre2">Cattibrie bu iltifatı pek de kabul etmedi. Entreri'nin yorumunun, kızın becerilerini onaylamak için yapılmış bir övgüden çok, ateş için ot toplamaya çıkmış olan Jierdan'a edilmiş bir hakaret olduğunu anlıyordu. Ama kiralık katilin ona karşı gösterdiği bu beklenmedik saygı, kızın işini iki kat daha zorlaştıracaktı. Entreri'nin, onun tehlikeli olduğunu düşünmesini istemiyordu, çünkü o zaman kiralık katil, Cattibrie'm hareket edemeyeceği derecede tetikte olurdu.</p>

      <p class="calibre2">Sydney Buk'a baktı. "Ben gidiyorum," dedi goleme, Cattibrie'm da duyması için bilhassa yüksek sesle konuşarak. "Eğer esir kaçmaya çalışırsa onu yakala ve öldür!" Entreri'ye şeytani bir gülümseme fırlattı. "Tatmin oldun mu?"</p>

      <p class="calibre2">Adam kadının gülümsemesine karşılık verdi ve kolunu uzaktaki kamp yerinin yönüne doğru savurarak kadım buyur etti.</p>

      <p class="calibre2">Tam o sırada Jierdan geri döndü ve Sydney ona planları anlattı. Asker, Sydney ile Entreri'nin yalnız başlarına gitmesinden pek de haz duymuyordu, fakat büyücüyü aksine ikna etmek için hiçbir şey söylemedi. Cattibrie adamı dikkatle inceledi ve gerçeği anladı. Adamı rahatsız eden şey benimle ve golemle yalnız bırakılmak değil, diye tahmin etti kız. İki yol arkadaşı arasında gelişebilecek bir dostluktan korkuyordu. Cattibrie bunu anlıyor ve hatta bekliyordu, çünkü üçü arasında en aşağı seviyede olanı Jierdan idi Sydney'e itaat ediyor ve Entreri'den korkuyordu. O ikisinin arasında bir ittifak gelişirse, hatta Dendybar ile Sahipkulesi de dahil edilirse, bir takım oluştururlardı. En azından kendisi devre dışı kalacak ve muhtemelen sonu gelecekti.</p>

      <p class="calibre2">"Yaptıkları işlerin karanlık doğası onlara geri tepecektir kesinlikle," diye fısıldadı Cattibrie, Sydney ve Entreri kamp yerini terk ettiğinde. Bu sözleri kendine güvenini sağlamlaştırmak için yüksek sesle söylemişti.</p>

      <p class="calibre2">"Sana yardım edebilirim," diye önerdi Jierdan'a, adam kamp yerini kurma işini bitirmeye uğraşırken.</p>

      <p class="calibre2">Asker ona dik dik baktı. "Yardım mı?" diye alay etti. "Aslında hepsim sana yaptırmalıyım."</p>

      <p class="calibre2">"Hiddetini anlıyorum," diye karşılık verdi Cattibrie, duygudaş bir tavırla. "Entreri'nin o pis ellerinde ben de acı çektim."</p>

      <p class="calibre2">Kızın ona acıması gururlu askeri küplere bindirdi. Tehditkar bir tavırla kızın üzerine yürüdü, ama kız endamını korudu ve geri çekilmedi. "Bu senin mevkiinin altında bir iş."</p>

      <p class="calibre2">Jierdan aniden durdu, edilen iltifat ilgisini çekmiş ve hiddetini dağıtmıştı. Kız bariz bir şekilde rol yapıyordu, ama gösterdiği saygı Jierdan'ın yaralı benliğine reddedilemeyecek derecede su serpmişti.</p>

      <p class="calibre2">"Benim mevkiim hakkında ne biliyorsun ki?" diye sordu.</p>

      <p class="calibre2">"Senin bir Luskan askeri olduğunu biliyorum," diye yanıtladı Cattibrie. "Kuzey Diyarı boyunca nam salmış bir gruptansın. Büyücü ile gölge avcısı geceleyin oynamaya çıkarken sen ayak işlerini yapıyor olmamalısın."</p>

      <p class="calibre2">"Sinirimi bozuyorsun!" diye hırladı Jierdan, ama bu fikri düşünmek için duraksadı. "Kampı sen kuracaksın," diye emretti en sonunda. Kıza karşı üstünlüğünü kullanarak, kendine duyduğu saygıyı biraz olsun geri kazanmıştı. Fakat Cattibrie bunu sorun etmedi. Çabucak işe koyuldu, hiçbir şikayette bulunmadan itaat ve hizmet etti. Şimdi aklında daha eksiksiz bir plan oluşmaya başlamıştı ve planın bu bölümü ise düşmanları arasından kendine bir dost edinmesini gerektiriyordu. Ya da en azından kendisini, Jierdan'ın aklına kıskançlık tohumlarını ekebilecek bir duruma getirmesi gerekliydi.</p>

      <p class="calibre2">Askerin mırıldanarak uzaklaşmasını dinledi ve memnun oldu.</p>

      <p class="calibre2">Kamp yerine iyice bakabilecek kadar yakınlaşamadan önce Entreri ve Sydney'in duydukları dini tören şarkısı, bunun Nesmeli bir kervan olmadığını açıkça göstermişti. Şüphelerini doğrulamak için daha da ihtiyatlı bir şekilde yaklaştılar.</p>

      <p class="calibre2">Tüylü dini tören elbiseleri giyen, uzun ve koyu saçlı barbarlar, ahşaptan bir griffon toteminin etrafında dans ediyordu.</p>

      <p class="calibre2">"Uthgardt," diye açıkladı Sydney. "Griffon kabilesi. Ata tepeleri olan Parlak Beyaz'a yakın bir yerdeyiz." Kampın ışığından uzak bir yere doğru çekildi. "Gel," diye fısıldadı. "Burada işimize yarayacak hiçbir şey öğrenemeyiz."</p>

      <p class="calibre2">Entreri kendi kamp yerlerine geri dönerken onu izledi. "Şimdi yola çıksak mı acaba?" diye sordu, belli bir mesafe uzaklaştıkları zaman. "Barbarlarla aramıza daha fazla mesafe katmak için?"</p>

      <p class="calibre2">"Gereksiz," diye yanıtladı Sydney. "Uthgardtlar bütün gece dans edecekler. Törene bütün kabile katılıyor; etrafa nöbetçi diktiklerinden bile şüpheliyim."</p>

      <p class="calibre2">"Onlar hakkında pek fazla şey biliyorsun," diye belirtti kiralık katil suçlayıcı bir tonla. Gelişen hadiselerin gidişatını etkileyecek gizli bir oyunun dönmekte olduğu hakkındaki ani şüphelerinin bir belirtisiydi bu.</p>

      <p class="calibre2">"Yolculuk için kendimi hazırladım," diye karşılık verdi Sydney. "Uthgardtlar pek sır saklamaz; adetleri çoğunlukla bilinir ve kayıtlara geçmiştir. Kuzeyde seyahat eden kimseler bu halkı tanımakla daha iyi etmiş olur."</p>

      <p class="calibre2">"Bu kadar görmüş geçirmiş bir yol arkadaşına sahip olduğum için şanslıyım," dedi Entreri, iğneleyici bir özürle eğilip reverans yaparak.</p>

      <p class="calibre2">Gözleri dosdoğru ileri bakmakta olan Sydney tepki vermedi.</p>

      <p class="calibre2">Ama Entreri bu muhabbetin öyle kolay kolay kapanmasına izin vermeyecekti. Şüphelerini ortaya dökme sırasında bir planı takip ediyordu. Daha onlar kampın kime ait olduğunu anlamadan çok önce, kozunu oynamanın ve güvensizliğini belirtmenin tam sırası olduğu kararına bilinçli bir şekilde varmıştı. İkisi ilk kez yalnız kalmıştı, işleri karıştırabilecek ne Cattibrie vardı ne de Jierdan. Ayrıca Entreri endişelerine bir son vermeye niyetliydi. Ya da büyücünün yaşamına.</p>

      <p class="calibre2">"Ne zaman ölmem gerekiyor?" diye sordu dobra dobra.</p>

      <p class="calibre2">Sydney hiç istifini bozmadı. "Ecelin ne zaman gelirse o zaman, tıpkı hepimize olduğu gibi."</p>

      <p class="calibre2">"Soruyu başka bir şekilde sorayım," diye devam etti Entreri, kadım kolundan yakalayıp kendisiyle yüz yüze getirerek. "Aldığın emre göre beni ne zaman öldürmeye çalışacaktın?</p>

      <p class="calibre2">"Yoksa Dendybar golemi neden göndersin ki?" diye mantık yürüttü Entreri. "Alacalı büyücü, antlaşmalara ya da şerefe pek önem vermiyor. En uygun şekilde amacına ulaşması için yapması gerekenleri yapıyor ve sonra, artık ihtiyacı kalmadığı herkesi saf dışı bırakıyor. Size karşı olan değerim bittiğinde öldürülmem gerekiyor. Tahmin ettiğinden çok daha zor bulacağın bir iş olacak."</p>

      <p class="calibre2">"Zeki birisin," diye yanıtladı Sydney soğukkanlılıkla. "Dendybar'ın karakterini iyi gözlemlemişsin. O olsa, sadece çıkması muhtemel güçlüklerden sakınmak için seni öldürürdü. Ama bu işte benim rolümü hesaba katmamışsın. Israrlarım üzerine, Dendybar senin akıbetinin hükmünü vermeyi benim ellerime bıraktı." Entreri sözlerini düşünüp tartsın diye kadın biraz duraksadı. Adam onu hemen şuracıkta, kolayca öldürebilirdi, ikisi de bunu biliyordu. Böylece Sydney, adama karşı düzenlenen cinayet komplosunu soğukkanlı bir içtenlikle kabul ettiği için, onun hemen harekete geçmesini engelledi ve kendisini dinlemesini sağladı.</p>

      <p class="calibre2">"Cücenin grubu konusunda farklı amaçlarımız olduğundan eminim," diye açıkladı Sydney, "sonuçta, şu anda müttefikim olan ve muhtemelen gelecekte de öyle kalacak birini yok etmeye hiç niyetim yok."</p>

      <p class="calibre2">Her zaman için şüpheci olan doğasına rağmen, Entreri kadının mantığını çok iyi anlamıştı. Kendi karakteristik özelliklerinden birçoğunu Sydney'de görüyordu. Acımasızdı, seçtiği yolda önüne hiçbir şeyhi çıkmasına izin vermiyor ve hisleri ne kadar güçlü olursa olsun o yoldan hiçbir şekilde sapmıyordu. Adam onun kolunu bıraktı. "Ama golem bizimle birlikte," dedi dalgın dalgın, boş geceye doğru dönerken. "Dendybar, bizim cüceyi ve arkadaşlarını mağlup etmede ona ihtiyaç duyacağımıza mı inanıyor?"</p>

      <p class="calibre2">"Efendim işini pek şansa bırakmaz," diye yanıtladı Sydney. "Bük, Dendybar'ın istediği şeyi almayı kesinleştirmek için gönderildi. Cüce ve arkadaşlarından gelebilecek beklenmedik sorunlara karşı bir önlem. Ve de sana karşı."</p>

      <p class="calibre2">Entreri onun düşüncesini bir adım öteye taşıdı. "Büyücünün istediği bu nesne hakikaten de kudretli olmalı," diye mantık yürüttü.</p>

      <p class="calibre2">Sydney kafasıyla onayladı.</p>

      <p class="calibre2">"Genç bir büyücü için baştan çıkarıcı olabilir belki de."</p>

      <p class="calibre2">"Ne ima ediyorsun?" diye sordu Sydney, Entreri onun Dendybar'a olan sadakatini sorguladığı için hiddetlenerek.</p>

      <p class="calibre2">Kiralık katilin kendinden emin gülümsemesi kadının rahatsızlıkla kıpırdanmasını sağladı. "Golemin amacı Dendybar'ı beklenmedik bir sorundan korumak ... senden gelebilecek bir sorundan."</p>

      <p class="calibre2">Sydney kekeledi ama cevap verecek söz bulamadı. Bu ihtimali hiç düşünmemişti. Entreri'nin .bu acayip çıkarımını mantığa dayandırıp kafasından atmaya çalıştı, ama kiralık katilin bir sonraki yorumu kadının bütün düşünme yetisini alıp götürdü.</p>

      <p class="calibre2">"Sadece çıkması muhtemel güçlüklerden sakınmak için," dedi sertçe, kadının daha önceki sözlerini tekrarlayarak.</p>

      <p class="calibre2">Adamın varsayımlarındaki mantık payı, kadının yüzüne bir tokat gibi inmişti. Kendini nasıl olur da Dendybar'ın şeytani entrikalarının dışında düşünebilirdi? Bu fikir tüylerini ürpertiyordu, ama yanında Entreri varken cevabı bulmaya çalışmaya hiç niyeti yoktu. "Birbirimize güvenmeliyiz," dedi ona. "İttifaktan ikimizin de karlı çıkacağını ve bunun ikimiz için de hiçbir götürüşü olmadığını unutmamalıyız."</p>

      <p class="calibre2">"Öyleyse golemi geri yolla," diye yanıtladı Entreri.</p>

      <p class="calibre2">Sydney'in kafasında alarm çanları çaldı. Entreri sadece ilişkilerinde üstünlük sağlamak için kadına şüphe aşılamaya mı çalışıyordu yoksa?</p>

      <p class="calibre2">"O şeye ihtiyacımız yok," dedi. "Kıza sahibiz. Ve yol arkadaşları taleplerimizi reddedecek olsalar bile, istediğimizi alacak kadar kudretliyiz de." Büyücünün şüpheli bakışına karşılık verdi. "Güvenden mi söz ediyorsun?"</p>

      <p class="calibre2">Sydney cevap vermedi ve tekrar kamp yerine doğru yürümeye başladı. Belki de Buk'u geri yollamalıydı. Böyle bir davranış, Entreri'nin onun hakkındaki şüphelerine bir son verirdi, fakat herhangi bir sorun çıkarsa kesinlikle kendisine karşı adamın eline daha iyi bir koz vermiş olurdu. Ama golemi geri yollamak, kadını kemirip duran bazı rahatsız edici soruları yanıtlayabilirdi. Dendybar hakkındaki soruları.</p>

      <p class="calibre2">Ertesi gün, yolculuklarının en sessiz ve en verimli günüydü. Sydney, golemin onlarla gelmesinin sebebi konusunda bir iç mücadele vermekteydi. Buk'u göndermesi gerektiği kararına vardı, başka hiçbir sebepten olmasa bile efendisinin güvenini kendisine kanıtlamak için.</p>

      <p class="calibre2">Entreri kadının iç mücadelelerini açığa vuran işaretleri ilgiyle izledi. Sydney ile Dendybar'ın arasındaki bağı, genç büyücüye karşı kendi durumunu güçlendirmeye yetecek kadar zayıflattığını biliyordu. Şimdi tek yapması gereken, beklemek ve yol arkadaşlarını hizaya sokmak için önüne çıkacak bir sonraki fırsatı kollamaktı.</p>

      <p class="calibre2">Aynı şekilde Cattibrie da, Jierdan'ın düşüncelerine ektiği tohumları filizlendirme fırsatları için gözünü dört açıyordu. Askerin, Entreri ve Sydney'den gizlediği homurdanmaları, planının büyük bir başlangıç yaptığım söylüyordu kıza.</p>

      <p class="calibre2">Ertesi günün öğle vaktinden kısa süre sonra Gümüşay'a vardılar. Eğer Entreri'nin Sahipkulesi grubuna katılma konusunda verdiği karardan birazcık şüphesi vardıysa bile, başardıkları şeyin büyüklüğünü düşündüğünde hepsi yok oluverdi. Yorulmak nedir bilmeyen büyülü atlarla, dört gün içinde neredeyse beş yüz mil yol yapmışlardı. Ve bineklerini mükemmel bir rahatlıkla yönlendirdikleri, sıkıntısız geçen bu yolculuk sonucunda, büyülü şehrin hemen kuzeyindeki dağların yamaçlarına vardıklarında hiç yorgun değillerdi.</p>

      <p class="calibre2">"Rauvin Nehri," diye seslendi, grubun önünde giden Jierdan. "Ve bir muhafız garnizonu var."</p>

      <p class="calibre2">"Önünden geçip git," diye yanıtladı Entreri.</p>

      <p class="calibre2">"Hayır," dedi Sydney. "Bunlar Ayköprüsü rehberleri. Geçmemize izin vereceklerdir ve onların yardımıyla şehrin içinde daha kolay dolaşırız."</p>

      <p class="calibre2">Entreri dönüp arkalarındaki patikadan paldır küldür gelmekte olan Buk'a baktı. "Hepimiz mi?" diye sordu kulaklarına inanamayarak.</p>

      <p class="calibre2">Sydney golemi unutmamıştı. "Bük," dedi, golem onlara yetiştiğinde. "Artık sana ihtiyacımız yok. Dendybar'a geri dön ve ona her şeyin yolunda gittiğini söyle."</p>

      <p class="calibre2">Canavarı geri gönderme düşüncesiyle birlikte Cattibrie'ın gözleri parlayıverdi. Ve şaşıran Jierdan da git gide büyüyen bir endişeyle arkasına dönüp baktı. Adamı izleyen Cattibrie, bu beklenmedik gelişmeden çıkabilecek başka bir avantaj daha gördü. Sydney'in golemi yollaması, Cattibrie'ın askerin aklına soktuğu, SydneyEntreri ittifakı düşüncesini daha da inanılır kılıyordu.</p>

      <p class="calibre2">Golem kıpırdamadı.</p>

      <p class="calibre2">"Sana git dedim," dedi Sydney. Entreri'nin fırlattığı "hiç şaşırmadım" dermişçesine bakışı gözünün ucuyla gördü. "Lanet olsun sana," diye fısıldadı kendi kendine. Bük hala kıpırdamıyordu.</p>

      <p class="calibre2">"Gerçekten de zekisin," diye hırladı Entreri'ye.</p>

      <p class="calibre2">"Burada kal öyleyse," diye tısladı goleme. "Birkaç günlüğüne şehirde konaklayacağız." Oturduğu yerden aşağı atladı ve sert adımlarla yürümeye başladı. Arkasından kiralık katilin fırlattığı çarpık gülümseme onu aşağılıyordu.</p>

      <p class="calibre2">"Binekler ne olacak?" diye sordu Jierdan. "Bizi Gümüşay'a getirmek için yaratıldılar, daha fazlası için değil," diye yanıtladı Sydney. Ve daha onlar patikadan aşağı yürürlerken, biraz önce orada duran atlar, parlak ışıklar halini alıp uçuk mavi rengine büründüler ve sonra tamamen ortadan kayboldular.</p>

      <p class="calibre2">Muhafız garnizonunu geçmekte pek sıkıntı çekmediler, özellikle de Sydney kendisini Büyünün Sahipkulesi'nden gelen bir vekil olarak tanıttığı için. Yabancılardan korktukları için sınırlanın çılgınlar gibi koruyup başkalarına düşman kesilen diğer kuzey diyarı şehirlerinin aksine, Gümüşay kendisini karamsar surlarla ve sakıngan askerlerle çevrelemiyordu. Bu şehrin halkı, ziyaretçilerin kendi kültürlerine bir katkı olduğunu düşünürdü, hayat biçimlerini tehdit ettiklerini değil.</p>

      <p class="calibre2">Rauvin garnizonundaki muhafız, Gümüş Şövalyeleri'nden biri, şehrin cümle kapısının önünde nehrin üzerinden geçen ve görünmez bir yapı olan Ayköprüsü'nün girişine kadar dört yolcuya rehberlik etti. Yabancılar köprüyü, ayaklarının altında gözle görülen bir madde olmadığı için tedirgin ve rahatsız bir şekilde geçtiler. Fakat kısa süre sonra, büyülü şehrin kıvrıla kıvrıla giden yollarında yürürken buldular kendilerini. Adımları kasıtsız olarak yavaşladı. Bulaşıcı nitelikteki rehavete, Entreri'nin yoğunluğunu bile dağıtan, insanı düşüncelere daldıran rahat atmosfere yakalamışlardı.</p>

      <p class="calibre2">Her köşe başında onları uzun, kıvrımlı kuleler ve garip biçimli yapılar karşılıyordu. Gümüşay'da tek bir mimari tarz hakim değildi, tabii eğer mimarın eleştirilme ve hor görülme korkusu duymadan kendi yaratıcılığını sergilemesi bir tarz olarak sayılmazsa. Bunun sonucunda ortaya harikalarla dolu bir şehir çıkıyordu. En büyük iki komşusu olan Derinsu ve Mirabar gibi maddi zenginliğe sahip değildi, ama estetik güzellik konusunda rakip tanımaz bir yerdi. Diyarlar1 in en eski günlerine; elf, cüce ve insanların, düşman krallıkların sınırlarım aşmaktan korkmadan güneşin altında dolaşacak kadar çok yere sahip olduğu günlere bir atıf niteliğindeydi. Gümüşay, dünyanın fatihlerine ve tiranlarına açık bir şekilde meydan okuyordu. Hiç kimsenin başka biri üzerinde hak iddia etmediği bir yerdi burası.</p>

      <p class="calibre2">İyi ırkların her birinden çeşit çeşit kimseler burada, en zifiri gecede bile her cadde veya ara sokakta serbestçe ve korkmadan dolaşabiliyordu. Eğer yolcular birinin yanından geçer de hoş bir sözle selam alamazsa, bunun sebebi sadece o kimsenin derin bir tefekküre dalıp gitmiş olmasıydı.</p>

      <p class="calibre2">"Cücenin grubu Uzunsemer'den çıkalı bir haftadan az süre oldu," diye söz açtı Sydney, onlar şehrin içinde gezinirken. "Birkaç gün beklememiz gerekebilir."</p>

      <p class="calibre2">"Nereye gideceğiz?" diye sordu Entreri, kendini bu yere hiç ait hissetmeyerek. Gümüşay'da başta geldiği bariz olan değerler, daha evvel bulunduğu diğer bütün şehirlerinden farklıydı ve onun açgözlü, ihtiraslı dünya görüşüne tamamen yabancıydı.</p>

      <p class="calibre2">"Caddelerde sıra sıra uzanan sayısız han var," diye yanıtladı Sydney. "Burada pek çok misafir bulunur ve içtenlikle karşılanırlar."</p>
    </div>
  </div>
</body>
</html>
