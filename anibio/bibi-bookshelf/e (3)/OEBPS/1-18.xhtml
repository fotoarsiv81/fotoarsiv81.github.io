<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-18</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-15" xml:lang="en-GB">Mutfaktakilere ve Garip adlı çocuğa dair   </p>
			<p class="paragraf"><span class="CharOverride-13" xml:lang="tr-TR">Otuz yuvarlak masaya onar onar oturtulmuş olan ve kendi aralarında sohbet eden üç yüz seçkin konuk, önlerine konan yemeklerin üstündeki gümüş kapaklar aynı anda açılıp servis yapılırken, bu hizmeti yapanların insan olduğunu akıllarına bile getirmeden onları tek kimlikle görüyorlar elbette. Hepsi “garson.” Siyah frak giymiş, kolalı smokin gömlekleri, papyonları ve kollarındaki bembeyaz kolalı peçeteleriyle dolaşan erkek hayaletler. Hepsi tek bir kimlik altında toplanmış.   </span></p>
			<p class="paragraf"><span class="CharOverride-13" xml:lang="tr-TR">İnsanların çoğu gösterişli bir otele veya lokantaya gittiği zaman, oraya uygun olarak giydirilmiş şık giysiler içindeki çalışanları da o mekânın bir parçası olarak görür. Sanki beş yıldızlı otelin valesi de beş yıldızlıdır, resepsiyonda çalışanlar da, lokantada, barda hizmet verenler de... Nedense o kişiler, o lüksün ayrılmaz bir parçası gibi gelir onlara. Onların iş bitiminde yorgun argın </span><span class="CharOverride-9" xml:lang="tr-TR">üniformalarını</span><span class="CharOverride-13" xml:lang="tr-TR"> çıkarıp, kendi günlük giysilerine döndüklerini, otobüse, metroya binerek saatlerce uzaklıktaki yoksul evlerine gittiklerini hiç kimse düşünmez.   </span></p>
			<p class="paragraf20">  </p>
			<p class="paragraf"><span class="CharOverride-13" xml:lang="tr-TR">Her masaya, kendini oradaki on kişiye adamış deneyimli bir garson düşüyor. Durumu her an gözden geçiren, bazen kaşıyla gözüyle onlara işaretler yapan, yaşça daha büyük metrdotele bağlılar. Arkalarından komiler, yardımcılar geliyor; suları doldurmak, şık ekmek sepetlerini getirmek, konukların, </span><span class="CharOverride-9" xml:lang="tr-TR">baksana evladım</span><span class="CharOverride-13" xml:lang="tr-TR"> diye başlayan isteklerini garsonlara iletmek, kullanılmış tabakları alıp içeriye götürmek gibi işlevleri var.   </span></p>
			<p class="paragraf"><span class="CharOverride-13" xml:lang="tr-TR">Kan ter içinde hummalı bir çalışmanın sürdüğü mutfak bölümü, balo salonundan iki kapıyla ayrılıyor. Otomatik açılıp kapanan, üzerinde yuvarlak camlı bölümleri olan, ağır metal kapılar bunlar. Garsonlar iki taraftan yaklaştığı zaman kapılar kendiliğinden açılıp hemen ardından kapanıyor. Mutfakta beyaz giysili, şapkalı şefler harlı ocakların başında. Kimi tezgâhta bir şeyler doğruyor, kimi bir tatlıya kaynar şerbet döküyor. Soğutucuların çalışmasına rağmen ocaklar büyük mutfağı dayanılmaz kılıyor; herkesten ter fışkırmakta. Otuz garson, elli komi, onlarca şef, bulaşıkçılar koşturup duruyor. Metrdotel zaman zaman onları yüreklendiriyor, “İçerisi yemek yeri ama burası emek yeri” diyor. Bazen yerdeki bir şeye basıp kayarak düşenler oluyor. Bazen de ocak başındaki şeflerden biri of diyerek yanan elini sallıyor.   </span></p>
			<p class="paragraf"><span class="CharOverride-13" xml:lang="tr-TR">Salonla mutfak arasında koşarak gidip gelen garsonların en çeviklerinden birinin adı Garip; hikâyesi de adı gibi garip gerçekten.   </span></p>
		</div>
	</body>
</html>