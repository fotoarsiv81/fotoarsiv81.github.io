<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-67</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-64" xml:lang="en-GB">HH ve gölgesine dair  </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">Artık Emre’nin günlük –ve gecelik– işi; HH’yi izlemek, onun her gün okuldan çıkışını, durağa gidişini, cebinden bir kitap çıkarıp okuyuşunu, mahallesine vardığında bakkaldan ufak tefek alışverişler yapışını, sessizliğe gömülmüş dairesine kapanışını, saat dokuz buçukta salondaki ışığın sönüşünü, yatak odası olarak tahmin ettiği odanın penceresinde mavi bir okuma ışığının parlayışını, saat on dolaylarında o ışığın da sönüşünü onunla birlikte yaşamaktı. Proust’un başlangıç cümlesindeki gibi akşamları erken yattığını, –artık emin olduğu bir biçimde– yalnız yaşadığını, elindeki kitapları en fazla iki günde bitirdiğini, pek fazla eşi dostu olmadığını, içine kapalı, sönük, hüzünlü bir adam olduğunu biliyordu. Mimiklerine kadar ezberlemişti. Durakta ya da otobüste adamın okuduğunu gördüğü kitapları alıyordu o da; otobüs bir sürü durakta durup kalkarken, tıklım tıkış kalabalıkta, bazen koltukta bazen ayakta –ama daima adamın göremeyeceği biçimde arkasında– kitap okuyan sadece iki kişi, beki de senkronik olarak aynı sayfaları okuyorlardı. HH’nin elinde, Emre’nin daha önce hiç okumadığı Memduh Şevket Esen­dal’ın hikâyeleri mi var; hemen ertesi gün ikinci el ucuz dükkândan aynı kitabı alıyor, o gece biraz okuyup adama yetişmeye çalışıyordu. Otobüste adamın arkasından göz attığı kadarıyla “Feminist” adlı hikâyeye gelmiş olduğunu görüyor, o da oradan okumaya başlıyordu. Ertesi gün adamın elinde –yine hiç okumamış olduğu– Refik Halid Karay’ın </span><span class="CharOverride-9" xml:lang="tr-TR">Memleket Hikâyeleri</span><span class="CharOverride-13" xml:lang="tr-TR"> adlı kitabını görüyor, onu da başlangıç bölümü hariç senkronik biçimde okuyorlardı. Adam yatak odasında okurken Emre de elektrik direğine sırtını vererek okuyor, aşağı yukarı yarım saat sonra üçüncü kattaki cılız okuma ışığı sönünce o da evine gidiyordu. İki gün sonra adamın elinde –ne yazık ki yine hiç okumamış olduğu– Abdülhak Şinasi Hisar’ın </span><span class="CharOverride-9" xml:lang="tr-TR">Fahim Bey ve Biz</span><span class="CharOverride-13" xml:lang="tr-TR"> adlı kitabı oluyordu; daha sonra Osman Cemal Kaygılı’dan </span><span class="CharOverride-9" xml:lang="tr-TR">Çingeneler</span><span class="CharOverride-13" xml:lang="tr-TR">, Sait Faik’ten </span><span class="CharOverride-9" xml:lang="tr-TR">Medarı Maişet Motoru</span><span class="CharOverride-13" xml:lang="tr-TR">, yine Refik Halid’in </span><span class="CharOverride-9" xml:lang="tr-TR">Deli</span><span class="CharOverride-13" xml:lang="tr-TR"> adlı oyunu, Nermi Uygur’un denemeleri, Peride Celal’in </span><span class="CharOverride-9" xml:lang="tr-TR">Kurtlar</span><span class="CharOverride-13" xml:lang="tr-TR"> romanı, Yusuf Atılgan’dan </span><span class="CharOverride-9" xml:lang="tr-TR">Anayurt Oteli</span><span class="CharOverride-13" xml:lang="tr-TR">, Yaşar Kemal’den </span><span class="CharOverride-9" xml:lang="tr-TR">Çakırcalı Efe</span><span class="CharOverride-13" xml:lang="tr-TR"> sökün ediyordu; ikisinin de elinde aynı kitaplar, hafta sonu hariç, her akşamüstü otobüste okuyup duruyorlardı. Büyük olasılıkla HH’nin bilmem kaçıncı okuyuşu, kendisinin ise ilkti.   </span></p>
			<p class="paragraf"><span class="CharOverride-13" xml:lang="tr-TR"> Bir süre sonra Emre, daha önce kulağına çalınmış olan ama okumadığı bu yazarların kitaplarından büyük bir zevk aldığını fark etti. Memduh Şevket’te Çehov, Sait Faik’te Mark Twain tadı vardı. Sonra bu yazarları dünyadaki ünlü meslektaşlarına benzetme merakından da sıyrılıp, sadece kitaplar güzel yazılmış oldukları için okumaya başladı. Refik Halid’in kullandığı kıvrak Türkçenin kendisine yeni olanaklar getirebileceğini fark etti. Hatta onun gibi bir cümle yazdı not defterine: Boğaziçi’nde ay; efsunlu gecenin sırrına varmak için yataktaki maşukun ateşli kollarından sıyrılarak, rüzgârda uçuşan bürümcük geceliğiyle balkona çıkan bir yeni gelin gibi bulutların arasından yüzünü gösterdi. Sonra yazdığı süslü püslü cümleyi beğenmeyerek o sayfayı kopardı; böyle yazamazdı elbette. Karacaoğlan’ın “Ay buluttan çıkar gibi/Ela gözlüm gülümsedi” dizelerini çok daha ustaca buluyordu. Daha yalın, daha etkili, daha vurucu; duru bir Türkçe; hem de okuduğu yazarlardan yıllarca önce yazılmış olmasına rağmen. İstanbul Arapçanın, Farsçanın büyüsüne kapılmış, ama Anadolu ozanları hiç takmamıştı bunu. İlginçti. Nâzım da “Kalküta’nın damları üstünde güneş/Güneş gibi yükseliyordu” diye yazmamış mıydı? Edebiyatın özü süslemelerde değil, yalınlıkta gizliydi belki de.   </span></p>
			<p class="paragraf"><span class="CharOverride-13" xml:lang="tr-TR">Yine de bu yazarların diğer kitaplarını da okumak için deyim yerindeyse bir susuzluk duyuyordu. Bir süre sonra, edebiyat öğretmeni HH’nin hiç fark etmeden bir öğrenci daha eğitmiş olduğunun bilincine vardı. “Şu kaderin işine bak” dedi, acı acı gülerek. Böylece edebiyat ve müzik delisi Emre Karaca’nın hayatında, kendisini anadilinin büyük yazarlarına ulaştıracak yeni bir kapı açıldı. Geleceğe ancak gelenek kapılarından geçilerek ulaşılabileceğini sezer gibi oldu. (Yirmi yıl sonra bir kitap tanıtım toplantısında bu durumu; “Minicik bir sezgiydi ama ne de olsa bir başlangıçtı” diyerek minnetle anacaktı.)   </span></p>
			<p class="paragraf"><span class="CharOverride-13" xml:lang="tr-TR">Hafta sonları HH evinden çıkmadığı için Emre onun neler okuduğunu bilemiyordu. Sadece bir tek cumartesi akşamüstü –o mesajı görmesinden sonraki ilk cumartesiydi bu– evden çıktı adam. Yürüyerek sahildeki salaş bir balıkçı lokantasına gitti, kalabalık masalar arasından sıyrılarak iki kişilik bir masada kendinden biraz daha genç ve daha iriyarı bir adamla buluştu. Sözleştiği yayınevi editörü olmalıydı karşısındaki; yani kendisine yanlış mesaj gönderen Nejat Bey. Nedense o adama karşı hiçbir öfke yoktu içinde. Kitap basmak ticari bir işti, yatırım gerektiriyordu. Emre’nin de kimseyi, benim kitabıma niye yatırım yapmıyorsunuz diye suçlama hakkı yoktu elbette. Eğer editör, HH’nin o aşağılayıcı cümlelerini kendisine yanlışlıkla göndermeseydi, şimdi Emre burada onları izliyor olmazdı. HH’nin yatacak yeri yoktu; hiç kimse bir yazarın çalışmasını o hakaret sözleriyle yargılayamazdı; “Beğenmedim” der ve gerekçelerini sıralardı.   </span></p>
			<p class="paragraf"><span class="CharOverride-13" xml:lang="tr-TR">HH ile Nejat’ın birbirlerine hasretle sarılmalarından iyi dost olduklarını anladı Emre. Deniz kıyısındaki kaldırımda durduğu yerden, lokantanın camla kapatılmış terasında oturanları görebiliyordu. İki adamın buzlu rakı kadehlerini kaldırıp dudaklarına götürürken dostça gülümsemelerini bile izleyebiliyordu buradan. Hatta garsonun masalarına beyazpeynir, kavun, kalamar gibi mezeler sıraladığını da. Fena halde acıktığını hissetti; ılık havada, beyaz vapurların dev martılar gibi süzüldüğü kararan denizin kıyısında, rakı kokusuna karışan balık, kabak kızartması, kalamar gibi İstanbul lezzetlerinin kokusu başını döndürmüştü. Az ötesindeki midyeciden taratorlu midye tava aldı; çok ama çok lezzetliydi. Yerine dönerek çeyrek ekmek içine sıyırdığı midyeleri yerken iki ahbabın sohbeti iyice koyultmuş olduğunu gördü; gülüyorlardı; sürekli konuşup, sürekli kadeh tokuşturup, sürekli gülerek o güzel cumartesi akşamının keyfini çıkarıyorlardı. HH’nin eski bir giysi gibi üstüne yapışmış olan hüzün dalgasından pek bir şey kalmamıştı geriye. Emre onların gülüşmesini, sohbetini izleye izleye daha da öfkelendi. Genç bir yazar adayını konuştuklarından, o acemi yazarla alay ettiklerinden emindi.  </span></p>
			<p class="paragraf"><span class="CharOverride-13" xml:lang="tr-TR">O gece acılar içinde eve döndüğünde, herkes derin uykulardayken sessizce internete girdi; kapalı kapılardaki kilitleri açmakla ilgili bulduğu her şeyi okudu.   </span></p>
			<p class="paragraf"><span class="CharOverride-13" xml:lang="tr-TR">Anladığı kadarıyla intikam için gerekli olan şeyler çok basitti ve ikisi de büyükannesine aitti: Eski moda bir ısıölçer ve iki saç firketesi.   </span></p>
		</div>
	</body>
</html>