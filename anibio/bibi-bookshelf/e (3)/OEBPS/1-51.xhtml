<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-51</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-48" xml:lang="en-GB">Nedret Şahsuvaroğlu’nun libidosuna dair   </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">Masaların en neşelisi 21 numara. Çünkü oradaki davetlilerin yaş ortalaması, ötekilere göre daha düşük; hayattan alabilecekleri zevklere açık, hatta bunu sürekli artırmak istedikleri bir dönemdeler. Bu yüzden birbirlerini gördükleri ilk andan itibaren şakalar, fıkralar, birbirlerine takılmalar başlar.   </span></p>
			<p class="paragraf"><span class="CharOverride-13" xml:lang="tr-TR">Ama o akşam bu grubu daha da neşelendiren, coşkulandıran, heyecanlandıran bir şey var. Bunun nedeni kendileri oturduktan sonra masadaki tek boş yere konmuş plakette gördükleri Nedret Şahsuvaroğlu ismi. Bu isim, ne olursa olsun o gecenin neşeli ve eğlenceli geçeceğinin güvencesi gibi geliyor hepsine. Çünkü –bilen bilir– Nedret Şahsuvaroğlu bu tip davetlerin hiç değişmeyen baş eğlencesidir. O sıralarda ellili yaşlarını sürdüğü tahmin edilen Nedret Hanım, bu yaştan daha genç bir görüntüye sahip, ince, esmer, sıkı bir kadın. Bu gençliği plastik ameliyatlara mı, yoksa mensup olduğu Rumelili Paşa sülalesi Şahsuvaroğullarının genetik yapısına mı borçlu bilinmez ama giysileri, frapan makyajı ve şuh kahkahalarıyla belirli bir albenisi olduğu inkâr edilmez. Aynı zamanda da hafif “çatlak” tabir edilenlerden olduğu için, yaptığı beklenmedik şakalarla, özellikle de belden aşağı imalarıyla çok ünlü. Masa bu yüzden heyecanlı ve keyifli.   </span></p>
			<p class="paragraf"><span class="CharOverride-13" xml:lang="tr-TR">Çok beklemelerine gerek kalmadan Nedret Şahsuvaroğlu, ince gövdesini sımsıkı saran ve bir omzunu cömertçe açıkta bırakan piyano siyahı bir gece elbisesiyle arzı endam eyliyor. Masadaki herkes ona “Hoş geldin” demek için abartılı, hatta komik kaçan bir saygıyla ayağa kalkıyor. Erkekler, uzun siyah eldivenli elini öper gibi yapıyor, kadınlar elini sıkıyor. Nedret, siyah giysiyle kontrast olacak biçimde yüzüne ve dekolte bölgesine bembeyaz pudralar sürmüş; bu haliyle no oyuncularına ya da geyşalara benzemiş. Bu beyazlığın ortasına da kıpkırmızı bir ağız kondurmuş. Buna siyah takma kirpikler de eklenince ortaya sadece, simsiyah, bembeyaz ve kıpkırmızı renklerden oluşan bir tablo çıkmış; hem de epey cüretkâr bir ressamın tablosu. Nedret Şahsuvaroğlu bu tabloyu tamamlamak için boynuna yakutlardan oluşan bir kolye ile yine aynı taştan, neredeyse omuzlarına kadar inen iki küpe takmayı ihmal etmemiş. İnsanların görme duyularını bu kadar zorlamak yetmemiş olacak ki, bunun yanına bir de parfüm boyutu katmış; yan masalar bile neredeyse kendilerinden geçmek üzereler.   </span></p>
			<p class="paragraf"><span class="CharOverride-13" xml:lang="tr-TR">Bu arada Nedret Hanım’ın sandalyesini tutmak isteyen garsona engel olan Haluk adlı genç adam, karısına göz kırparak, sandalyenin arkasına geçiyor ve onu Nedret’e doğru sürerken, bir yandan da “Buyurun, sizi oturtayım hanımefendi!” diyor. Bu sözü duyan yarı eğilmiş durumdaki Nedret hemen doğruluyor, Haluk’a dönüyor, gözlerini süzerek ve eldivenli işaretparmağıyla Haluk’un yanağını okşayarak, “Oturtmak derken?” diye soruyor, sonra ekliyor: “Kucağına mı?” Haluk’un karısı Serpil dahil olmak üzere bütün masa kahkahayı basıyor ve böylece perde açılmış, o gecenin oyunu başlamış oluyor. Bundan sonra birçok kişi pas verecek, topu havaya dikecek, Nedret Şahsuvar da bu topların hepsini gole çevirecek; deyim yerindeyse küt inecek. Daha yerine oturur oturmaz, Sarp’ın garsondan şarap şişesini kaparak ayağa kalkıp “Müsaade ederseniz, koyayım hanımefendi” diyerek ve anlamlı anlamlı göz süzerek kadehine doğru eğilmesi de bu yüzden. Kimse vakit kaybetmek, bol kahkaha vaat eden gecenin hiçbir anını boşa harcamak istemiyor. Sarp’ın jesti üzerine Nedret elini, onun şarap şişesini tutan elinin üstüne koyuyor; derin bir bakış ve kısık bir fısıldamayla “Hımmmm, koy bakalım!” diyor. Bütün masanın kahkaha atmasına hiç alınmıyor, sanki amacı buymuş gibi davranıyor. Oysa onun amacı güldürmek falan değil, erkeklerle erotik oyunlar oynamak, imalı sözlerle tahrik olmak, tahrik etmek. Başkalarına komik görünse de, büyük bir aileden gelmesine rağmen sonunda muazzam bir mirasla yalnız kalmış, epi topu bir hafta evlilikten sonra kocasının onu terk etmesiyle boşanmış, ondan sonra da bir daha evlenmeyerek, erkeklere hiç yaklaşmayarak yaşamını tek başına sürdüren Nedret Şahsuvaroğlu’nun tek eğlencesi bu.   </span></p>
			<p class="paragraf"><span class="CharOverride-13" xml:lang="tr-TR">“Hani diline vurmuş dedikleri cinsten” diyor Serpil, yanında oturan Emel’in kulağına. İki genç kadının yüzüne de “dillerine vurmak zorunda kalmış olmama”nın gülümsemesi yerleşiyor. Kadınlar, Nedret’in orada olmasından ayrıca zevk alıyorlar, çünkü onun perişanlığını komediyle örtmeye çalışması, kendi mutluluklarını ve hâlâ arzu edilen bir bedene sahip olmalarının hiçbir şeye benzemeyen ayrıcalığını hissettiriyor. Nedret’le şakalaştıktan sonra kendilerine göz kırpan kocalarının bu tavırlarında, aralarındaki şehvet alışverişine gönderme yapan bir şeyler var.   </span></p>
		</div>
	</body>
</html>