<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-31</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-28" xml:lang="en-GB">Genç kızların mistik ve teknolojik konuşmalarına dair   </p>
			<p class="paragraf"><span class="CharOverride-13" xml:lang="tr-TR">Zehra, genç konuklar için ayrı masalar yapmaya dikkat ettiği için büyüklerin arasına karışmayan torunların bulunduğu yerden neşeli kahkahalar yansıyor salona. Gerçi yerinde oturan çok az, hepsi kıpır kıpırlar. Ya tuvalete gidip geliyor, ya gruplaşarak lobiye çıkıyor ya da telefonlarını kulaklarına yapıştırıp dolaşıyorlar. Oğlanlar smokinli; içlerinde her türlüsü var; yakışıklı, çirkin, şişman, zayıf, sarışın, esmer... Bu kuşak, daha önceki Türklere, yani dedelerine, babalarına göre daha yapılı. Çoğu saçlarını </span><span class="CharOverride-9" xml:lang="tr-TR">crew cut</span><span class="CharOverride-13" xml:lang="tr-TR"> dedikleri biçimde kestirmiş, sert jölelerle tepelerine kaldırmışlar. Kızlar çoğunlukta. Hepsi, omuzlarını açıkta bırakan siyah elbise giymiş, çok yüksek topuklu ayakkabıların üstünde cambaz gibi durmaya çalışıyorlar. Yürürken dizlerinin bükülmesi, daha bu işe pek alışmamış olduklarını ele veriyor. İleride kendilerine güvenleri arttıkça bunu, koridorlarda, lobilerde mermer, ahşap zeminlerde tak tak yankılanan sert topuk vuruşlarıyla belli edecekler. Gençler, telefonlarını yaşlılardan ayrı bir biçimde tutuyorlar. Telefonun iki yanından işaretparmaklarının uçları iki anten gibi çıkıyor, alttan da küçük parmaklar yardıma geliyor, başparmaklar serbest kalarak ekranın üzerinde müthiş bir süratle işliyor. Yaşlılar daktilo tuşuna basar gibiler, dokunmatik çağının çocukları ise tüy gibi dokunuveriyor ekrandaki harflere.   </span></p>
			<p class="paragraf"><span class="CharOverride-13" xml:lang="tr-TR">Zehra biliyor ki bu çocukların hiçbir dinsel, ulusal, ailesel, geleneksel bağlılığı yok. Alt sınıftakiler gibi fanatik heyecanlara ve bağlanmalara karşı bağışıklık anlamına gelen hedonist bir yaklaşımları var. Bunun tek istisnası, iletişim. Biri telefonları, tabletleri için bir söz söylemeyegörsün, hemen sinirlenip ağır laflar ediyorlar. Steve Jobs’a bir peygamber gibi bağlılar, toz kondurulmasına tahammülleri yok. Eğer biri yeni teknolojileri eleştirecek bir söz söylerse, “Elime konuş”, ya da erkek çocukların aşağı tarafları işaret edilerek söylenen “Mikrofona konuş” türünden ağır hakaretlerle karşılaşabilir. Bir de eskiden ayıp sayılan sözcükleri rahatça kullanıyor olmaları dikkat çekiyor. Özellikle de kızların.   </span></p>
			<p class="paragraf"><span class="CharOverride-13" xml:lang="tr-TR">Emre, iletişim devriminin yeni bir din olduğu kanısında. Daha önceki çağların din fanatizmi, şimdilerde ancak bununla kıyaslanabilir. Duruşları, ritüelleri, terminolojileri farklı. Snapchat’ten </span><span class="CharOverride-9" xml:lang="tr-TR">screenshot</span><span class="CharOverride-13" xml:lang="tr-TR">’a aktarılmış olmanın önemini kavrayanlar ile kavrayamayanlar biçiminde ikiye ayrılmış bu dünya.   </span></p>
			<p class="paragraf"><span class="CharOverride-13" xml:lang="tr-TR">Ergun Bey’e, babasına, annesine o kadar genç görünen Zehra bile artık bu yeniyetmeler arasında eski kuşak olduğunu duyumsuyor. “Çocuklar” diye söz ediyor onlardan. Bir ara genç kızlardan birinin “e” harflerini yayarak ve Türkçeyi sonradan öğrenen biri gibi kelimeleri ağzında çevirmekte güçlük çekerek şunları söylediğini duyuyor: “Ben bu işi çözdüüm, gerçekten çözdüüüm.” Öteki, “</span><span class="CharOverride-9" xml:lang="tr-TR">Really?</span><span class="CharOverride-13" xml:lang="tr-TR">” diye soruyor. Zehra onun hangi işi çözdüğünü merak ediyor ve anlıyor ki gençlerin sohbetlerindeki değişmez konulardan biri olan Tanrı, ölüm, ruh, Hindistan, yoga, transandantal meditasyon meseleleri konuşulmakta yine. “Hani şu telefon var ya” diyor kız elindeki telefonu arkadaşlarına sallayarak, “sim kartını çıkarırsan ne olur, ölür değil mi? İşte telefon beden, sim kart ise ruh. Bu kadar basit işteeeee. Sim kartsız telefon çalışmaz, telefonsuz sim kart da bir işe yaramaz. Haa bir de </span><span class="CharOverride-9" xml:lang="tr-TR">service provider</span><span class="CharOverride-13" xml:lang="tr-TR"> var ya! İşte o da Tanrııı; sinyal gönderip sim kartıyla telefonu canlandırıyor, istediği zaman da kesiyor.” “Vallahi doğru” diyor kızlardan biri; “ne akıllısın kız Merve.” Başka biri, “Peki bu durumda Wi-Fi ne oluyor?” diye soruyor. Teoriyi ortaya atan kız kısaca düşünüyor ve “Wi-fiii” diyor, “o da evrenin sinyalleri.” Arkadaşı, “Evrene kafa attın pampa” diyor. Merve de, “Tabii kızım, Kezban Kezban gezcek halim yok” diye cevap veriyor; “Esencılıs’tan gelmedik ya.” Zehra gülüyor, çünkü biliyor ki Esencılıs, gençlerin dilinde, Esenyurt, Esenler, Esenkent gibi mahallelere verilen bir ad.   </span></p>
			<p class="paragraf"><span class="CharOverride-13" xml:lang="tr-TR">Amma da güzel teoriymiş diye gülümsüyor Zehra. “Çocuk­lar”ın bölümünde her şeyin yolunda gittiğine, henüz içkiden kusmaya başlayan bir oğlana ya da kavga eden kızlara rastlanmadığına göre babasının çok sevdiği sözle “asayiş berkemal” demektir diye düşünüyor. Çocukken babası bu sözü her söylediğinde, Defne’yle birlikte “Asayiş kel Kemal” diye bağırırlardı; çünkü öyle sanıyorlardı.   </span></p>
		</div>
	</body>
</html>