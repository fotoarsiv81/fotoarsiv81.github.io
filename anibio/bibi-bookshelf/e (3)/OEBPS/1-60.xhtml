<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-60</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-57" xml:lang="en-GB">Hem suçlu hem güçlülere dair  </p>
			<p class="alinti ParaOverride-13"><span class="CharOverride-11">İmparator 3. Mikhail’in saraydaki yatak odasına girdiler.   </span></p>
			<p class="alinti ParaOverride-13"><span class="CharOverride-11">Uyuyan imparator neye uğradığını anlamadan,   </span></p>
			<p class="alinti ParaOverride-13"><span class="CharOverride-11">iki bileğinin damarlarını da kesip kanını akıttılar.   </span></p>
			<p class="alinti ParaOverride-13"><span class="CharOverride-11">İmparator bir kan gölünün ortasında öldü.  </span></p>
			<p class="alinti ParaOverride-13"> Bizans tarihi, 24 Eylül 867  </p>
			<p class="paragraf20 ParaOverride-13">  </p>
			<p class="alinti ParaOverride-13"><span class="CharOverride-11">Sarayda babamı sırtüstü yere yatırdılar. İki adam   </span></p>
			<p class="alinti ParaOverride-13"><span class="CharOverride-11">sağ koluna, ikisi sol koluna, ikisi sağ ayağına, ikisi   </span></p>
			<p class="alinti ParaOverride-13"><span class="CharOverride-11">sol ayağına oturdular. İçlerinden biri bir usturayla   </span></p>
			<p class="alinti ParaOverride-13"><span class="CharOverride-11">iki elinin atardamarlarını kesti. Çok kan kaybedinceye   </span></p>
			<p class="alinti ParaOverride-13"><span class="CharOverride-11">kadar üzerinden inmediler. Babam bu hal üzere   </span></p>
			<p class="alinti ParaOverride-13"><span class="CharOverride-11">ruhunu teslim etti. Sonra onu pencerelerden   </span></p>
			<p class="alinti ParaOverride-13"><span class="CharOverride-11">birinin perdesine sardılar.   </span></p>
			<p class="alinti ParaOverride-13"> Nazime Sultan   </p>
			<p class="alinti ParaOverride-13">(Osmanlı İmparatoru Abdülaziz’in kızı),   </p>
			<p class="alinti ParaOverride-13">4 Haziran 1876  </p>
			<p class="_0px">  </p>
			<p class="paragraf"><span class="CharOverride-13" xml:lang="tr-TR">Dünyanın her yerinde hayat yazılı olmayan kurallarla ilerler ama İstanbul için daha fazla geçerlidir bu.   </span></p>
			<p class="paragraf"><span class="CharOverride-13" xml:lang="tr-TR">Bu salonda bulunan herkesin, işadamlarının, yüksek emniyet mensuplarının, gazetecilerin bildiği ama hiçbir zaman, hiçbir yerde, hiçbir şekilde dile getirmeyecekleri bazı gerçekler var. Aile trajedileri bunlar; doğru dürüst bir soruşturma yapılamadığı için gerçek suçluların hiçbir zaman ortaya çıkmadığı, nüfuzlular, güçlüler kulübünün cinayetleri. Yalısının merdivenlerinde öz kızını kurşun yağmuruna tutarak öldüren de var, bir davetten geldikten sonra gece yarısı genç karısını boğan da, ki bu cinayet kayıtlara kalp krizi diye geçer/geçirilir. Daha çok trafik kazalarına karışan gençler kurtarılıyor bu yöntemle.   </span></p>
			<p class="paragraf"><span class="CharOverride-13" xml:lang="tr-TR">Oğlan gece kulüplerinde iyice kafayı çektikten sonra dünyanın en güçlü, en pahalı arabalarından birine atlayıp basıyor gaza. Deliler gibi gidiyor; işinden dönen bir işçiye çarpıyor, parçası bile kalmıyor zavallının ama oraya hemen bir şoför gönderiliyor, adam kazayı kendisinin yaptığını itiraf ediyor, küçük bir cezayla kurtarılması için devreye giriliyor, kaza raporu dikkatlice düzenleniyor; elbette işçi suçlu, başka ne olacak; yüklüce de bir para ödüyorlar şoföre, genç irisi oğlan yeni bir kazaya kadar olayı unutup gidiyor. İşçinin ailesi ise hem “kan parası” olarak ödenen yüklü miktara ihtiyaç duydukları için hem de böyle adamlarla uğraşılamayacağını bildiklerinden şikâyetlerini geri çekiyorlar.   </span></p>
			<p class="paragraf"><span class="CharOverride-13" xml:lang="tr-TR">Kan parası, dehşet verici bir deyim ama herkesçe kabul edilmiş. İnsan öldürmenin bazı durumlarda meşru kabul edildiği bir ülkede, öldürürsün, gerekirse kan parası verirsin, kurbanın ailesiyle el sıkışıp yolunuza gidersiniz. Öldürmenin meşru ve haklı sayıldığı haller ise vatan uğruna, namus uğruna, kan davası uğruna, futbol takımı uğruna, parti uğruna öldürmektir, bunun dışındakiler ayıp sayılır. Tabii bir de kaderde insanın alnına yazılmış olan kazalar var. Ehliyeti olmadan araba kullanan, yaya geçidindeki kadını ezip öldüren genç bile belediye başkanı olan babasının gücüyle burnu kanamadan sıyrılıyor bu işten. Eski tarihli bir ehliyet düzenleniyor, yaya geçidindeki kan alelacele temizlenerek kaza raporu yeniden yazılıyor; yaya geçidindeki kaza geçit dışına çekiliyor, kurban sanki arabanın önüne aniden atlamış gibi bir tutanak tutularak, suç bütünüyle ona yükleniyor, oğlan kurtarılıyor. Olan gidene oluyor her zamanki gibi. Burası İstanbul ve Bizans’tan bu yana güçlülerin borusu ötüyor; hem de bu borunun, surlardan mı, minarelerden mi üflendiğinin hiçbir önemi olmadan.   </span></p>
		</div>
	</body>
</html>