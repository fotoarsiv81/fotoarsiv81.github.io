<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-80</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-77" xml:lang="en-GB">Emre’nin yıldönümü hediyesine dair   </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">Onlara efsunlu gibi gelen erguvani akşamdan sonra eve döndüklerinde Emre karısına, “müziği delice bir tutkuyla en çok seven insanın kim olduğu” gibi, neredeyse yanıtlanması olanaksız bir soru sordu.  </span></p>
			<p class="paragraf"><span class="CharOverride-13" xml:lang="tr-TR">  </span></p>
			<p class="yildiz"><span><img alt="1.TIF" class="_idGenPageitem-5" src="image/1_fmt46.jpeg"/></span>  </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">On iki yıl önce Emre, Zehra’nın kapısında özlenen bir hayalet gibi belirdiği akşamın gecesi –hani gözyaşları ve itiraflarla geçen o gece– ikisinin de yaşamını değiştirecek bir şey daha olmuştu; Emre kıza, dövme yaptırdığını söylemişti. Aslında ne zamandır dövme yaptırmayı isteyen Zehra’ydı, iyi dönemlerinde kim bilir kaç kez söylemişti Emre’ye “Hadi gidip ikimiz de yaptıralım” diye. “Öyle büyük, renkli, resimli bir şeyler değil; küçük bir kelebek ya da bir yazı.” Ama Emre her seferinde alay etmiş, dövme yaptıranlarla ilgili çok aşağılayıcı şeyler söylemişti. “Nabokov’a rağmen kelebek bile yaptırmam” diyordu. Bu yüzden Zehra da susmak zorunda kalmıştı. Şimdi de gelmiş dövme yaptırdığını söylüyordu. “Ne zaman yaptırdın?” diye sordu Zehra, “Dün” cevabını aldı. Dövmeyi görmek istediğinde Emre sırtını döndü; uzun saçlarını kaldırıp ensesindeki dövmeyi gösterdi. Zehra, Emre’nin nefret etmesine rağmen özveride bulunarak böyle bir şey yaptırmasına şaşırdı ve onun kendisini gerçekten sevdiğine inandı. Emre’nin, uzun saçlarının altında güneş görmediği için yüzüne göre çok beyaz kalmış olan ensesinde, küçücük harflerle “Evlenelim mi?” yazılıydı. Emre usulü bu evlilik önerisi Zehra’nın çok hoşuna gitti ama onca olaydan sonra kendini ağırdan satmaya kararlı olduğu için hiçbir şey söylemedi, cevap vermedi. Emre, iki gün merak ettikten sonra cevabını ilginç bir biçimde aldı. Yatakta iç içe geçmiş iki kaşık misali yatarken, Zehra zarif bir el hareketiyle ve hiç önem vermeden, kumral saçlarını kaldırdı; gün değmemiş ensesinde küçücük harflerle cevabı yazılıydı. Berberler hariç, ikisinden başka hiç kimsenin görmeyeceği; ömür boyu taşıyacakları birer mühür edinmişlerdi. Emre sıcak dudaklarıyla kızın ensesini öptü.   </span></p>
			<p class="paragraf"><span class="CharOverride-13" xml:lang="tr-TR">  </span></p>
			<p class="yildiz"><span><img alt="1.TIF" class="_idGenPageitem-5" src="image/1_fmt47.jpeg"/></span>  </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">On iki yıl sonra Emre’nin sorusunu “Bilmem” diye yanıtladı Zehra. “Herkes müzik sever.”  </span></p>
			<p class="paragraf"><span class="CharOverride-13" xml:lang="tr-TR">“Ben müzisyen olmadığı halde hayatını müziğe adayan insanlardan söz ediyordum.” dedi Emre. “Mesela bir asker; böyle bir subay gözünün önüne geliyor mu?”   </span></p>
			<p class="paragraf"><span class="CharOverride-13" xml:lang="tr-TR">“Wagner dinleyen Nazi generallerini kastetmiyorsun herhalde” dedi Zehra.  </span></p>
			<p class="paragraf"><span class="CharOverride-13" xml:lang="tr-TR">“Hayır, onlar gibi değil, müziği aşkla birleştiren aşırı bir örnekten söz ediyorum ben. Daha fazla uzatmadan söyleyeyim: Yirminci yüzyılın başlarında yaşamış İstanbul Merkez Komutanı Sadettin Paşa’yı duydun mu hiç?”   </span></p>
			<p class="paragraf"><span class="CharOverride-13" xml:lang="tr-TR">“Hayır” dedi Zehra.  </span></p>
			<p class="paragraf"><span class="CharOverride-13" xml:lang="tr-TR">“Sadettin Paşa müziği –musiki deniyordu o dönemde– o kadar seviyordu ki otuz sekiz cariyesinin her birine ayrı bir musiki makamının adını vermişti. Mahur, Saba, Şehnaz, Bestenigâr, Rast, Hüzzam, Segâh, Suzinak, Muhayyer, Nihavent, Neva, Nigâr... Böyle devam edip gidiyor; ne kadar güzel isimler değil mi? Gözünün önüne getirsene, paşa, ‘Nihavent’ diye sesleniyor, ‘hadi mangalda köpüklü bir kahve yap bana.’ Mahur, lokum koşturuyor, Hicaz peşkir tutuyor, Hüzzam o gece yatağına süzülüyor. Kızların hepsi bu kadar talihli değil tabii. Bir de Büzürk gibi, Bayati gibi makamlar var; herhalde kimse kendisine Büzürk Hanım, Bayati Hanım denmesini istemez. Paşa Çemberlitaş’taki konağında bu kızlardan bir sazende ve hanende takımı kurmuştu. Bu arada Çemberlitaş, Bizans devrinde idam aracı olan demir boğanın olduğu yerin yanı, İsa’nın haçının bir kuyuda saklandığı yer. Oradaki ellerin hikâyesini anlatmış mıydım sana? Porno kelimesinin de buradan çıktığını biliyor muydun? Pornai sokağında fahişeler, topuklarına ‘beni izle” yazısı kakılmış ayakkabılarla dolaşırlarmış; çamurda, toprakta kumda bu iz kalırmış: Beni izle. Ha ha haa.”   </span></p>
			<p class="paragraf"><span class="CharOverride-13" xml:lang="tr-TR">Zehra gülümseyerek, çocuk avutur gibi, daldan dala atlayan Emre’yi saçlarını okşayarak yatıştırmaya çalıştı. “Heyecanlanma sevgilim” dedi, “sakin ol. Şşşşşt sakin ol. Paşanın kızlar orkestrasında kalmıştık, hatırlıyor musun?”   </span></p>
			<p class="paragraf"><span class="CharOverride-13" xml:lang="tr-TR">Emre bir an duraklayıp, konuya geri döndü: “Haklısın, neredeyse buradan da Fatih’in orada kurduğu Eski Saray’ın trajedisine geçecektim. Neyse; belki de her kız, adını taşıdığı makamda şarkı söylüyordu. Düşünsene, ne hoş bir şey. Çerkez, Rum, Türk, Arap, Sırp, İtalyan, Bulgar, Rumen kökenli genç kızlar ve başlangıcı ta Antik Yunan’a giden, Pisagor’un teorisini yaptığı Osmanlı musiki makamlarıyla bütünleşen bir orkestra. Hani, birisi için müzikle yatıyor müzikle kalkıyor derler ya, rahmetli Sadettin Paşa deyimin her anlamıyla bunu yapıyormuş. Otuz sekiz makamla yatağa giren bir paşa düşünsene; hep bir arada değil tabii. O zaman curcuna usulü denmesi gerekirdi buna; yani on vuruşlu bir usul. Ama daha ilginci şu: Paşanın çok sevdiği, Bestenigâr adındaki Çerkez cariye ölünce Ahmed Rasim’e sözlerini yazdırdığı, Hafız Hüsnü’ye bestelettiği bir şarkı yaptırmış. Bestenin de bestenigâr makamında olduğunu söylemeye gerek yok herhalde. Paşa, her gece ölen kızın otuz yedi arkadaşının söylediği bu şarkıyı dinler, giden sevgilinin ardından gözyaşı dökermiş. İşte şimdi bu eski şarkıyı çalacağım sana. Hikâyesini bilince daha çok seveceksin.”  </span></p>
			<p class="paragraf"><span class="CharOverride-13" xml:lang="tr-TR">Gramofona bir taş plak koydu, yampiri yampiri dönmeye başlayan plağa iğneyi yerleştirdi; yıpranmış plaktan önce çıtırtılar geldi; sonra bir erkek sesi tiz perdeden bir şarkı söylemeye başladı.   </span></p>
			<p class="paragraf"><span class="CharOverride-13" xml:lang="tr-TR">Bu arada Emre, “İnsanların kısacık ömrü, hikâyeler olmazsa neye yarar?” dedi. “Bizi onlar koruyor, her şeye derinliğini ve anlamını hikâye veriyor. Hikâyesiz kalmış insanlara çok acıyorum.”  </span></p>
			<p class="paragraf"><span class="CharOverride-13" xml:lang="tr-TR">Zehra işaretparmağını onun dudaklarına koyarak “Şşşş” dedi, “dinliyorum.”  </span></p>
			<p class="paragraf"><span class="CharOverride-13" xml:lang="tr-TR">Şarkıda geçen sözlerin hepsini anlamıyordu ama ait olduğu geçmişin içini titreten vuruşlarını derinden hissediyordu. Belki de ana rahminden itibaren duyduğumuz, kromozomlarımıza işleyen seslerdi bunlar. Zehra’yı şaşırtan bu “musiki” şöleni, o gece eve döndüklerinde, (HH’nin etkisiyle kendi kültürüne dönmüş olan) Emre usulü bir evlilik yıldönümü kutlamasının başlangıcını oluşturdu. Hediye ise o zor bulunan 78’lik taş plaktı. His Master’s Voice yazıyordu göbek etiketinde; Middlesex England’da üretildiği belirtilmişti; Munir Nouréddine Bey söylüyordu; şarkı adı da şöyle yazılmıştı: “Tchok surmedi guetchdi.” Açıklama bölümünde de İngilizce “</span><span class="CharOverride-9" xml:lang="tr-TR">male, song, violon, piano çello</span><span class="CharOverride-13" xml:lang="tr-TR">” diye not düşülmüştü. Bir tek bu albüm bile Osmanlı kozmopolit kültürü üstüne düşünmeye itiyordu insanı.   </span></p>
			<p class="paragraf"><span class="CharOverride-13" xml:lang="tr-TR">Emre, yakın zamana ait olmasına rağmen kendi kuşaklarının anlayamayacağı şarkının sözlerini sözlük yardımıyla çevirmiş, plağın içine koymuştu.   </span></p>
			<p class="paragraf20">  </p>
			<p class="alinti">Çok sürmedi geçti, mutlu coşkusu baharımın   </p>
			<p class="alinti">Soldu emelim, goncalarım; rengi yanağımın   </p>
			<p class="alinti">Neşeyle raks eden bir bülbüldüm amma  </p>
			<p class="alinti">Bilmem ki neden terk etti o bülbül avazın  </p>
			<p class="alinti">Yürek dağlayan bu nağmeyle düştü uzağa  </p>
			<p class="alinti">Ben böyle gönüller yakıcı bir Bestenigâr’ım  </p>
			<p class="paragraf20">  </p>
			<p class="paragraf"><span class="CharOverride-13" xml:lang="tr-TR">Zehra’ya bu melankolik şarkıyı dinledikçe, anlamını bilirse, izlemenin daha zevkli olacağını söylüyordu. Ama ne de olsa çeviri sadece anlamı verirdi, ahengi değil. “Tarab-ı şevk-i bahar”la “mutluluk veren bahar coşkusu” bir miydi? İkisi de güzeldi ama yerleri ayrıydı. Hem her şey çevrilemiyordu. Örneğin, Ahmed Rasim’in yazdığı güftede geçen “ırak’a düşmek”, hem uzaklaşmak anlamına geliyordu hem de musikideki kalın fa diyezi işaret ediyordu. Bu anlam, sözcükleri çevirerek değil, ancak kültürü çevirerek anlatılabilirdi ki bu da olanaksızdı.   </span></p>
			<p class="paragraf"><span class="CharOverride-13" xml:lang="tr-TR">“Hem niye günlerce eski bir yorum aradım biliyor musun?” diyordu. “Çünkü yeni kayıtlarda, </span><span class="CharOverride-9" xml:lang="tr-TR">rock</span><span class="CharOverride-13" xml:lang="tr-TR"> davulu koyarak her şeyi berbat ediyorlar. İyi bir şey sanıyorlar bunu. Oysa parçanın aslı curcuna usulünde. 10/8’lik, </span>rock ritmiyle böldüğün zaman parça akmıyor, iğrenç bir şey çıkıyor ortaya. Bak dinle; düm teka düm tek’le cıs tak cıs tak aynı mı? İki uygarlığı bir araya getirmek o kadar kolay mı sanki?”   </p>
			<p class="paragraf">Zehra elleri ve ağzının yardımıyla davul taklidi yapmakta olan kocasını susturmak için dudaklarından öperken içinden, “Acaba bu çocuk şizofren mi?” diye geçiriyordu. Aslında o da biliyordu böyle olmadığını, sadece heyecanını dizginleyemeyen biriydi; ama yine de bazen böyle düşünmek hoşuna gidiyordu. Ailenin tek hastası olmaktan iyiydi ne de olsa.  </p>
		</div>
	</body>
</html>