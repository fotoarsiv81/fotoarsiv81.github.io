<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-33</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-30" xml:lang="en-GB">Üstadın tatlı ukalalığına dair  </p>
			<p class="alinti"><span class="CharOverride-10">  </span></p>
			<p class="paragraf"><span class="CharOverride-13" xml:lang="tr-TR">“Şu salak sürüsüne bak” diyor üstat felsefeci. “Şimdi birimiz kalkıp Pirandello’dan bahsetse, Galatasaray’ın teknik antrenörünü konuşuyoruz sanırlar. Böyle sığır hepsi.” Masadaki genç gazetecilerden biri gerçekten de Prandelli’den bahsedildiğini sanıyor önce ama başka birisinden söz edildiğini anlayıp susuyor. Böyle durumlarda hemen devreye giren müthiş bir uyanıklığı ve kurnazlığı var, zaten bu sayede genç yaşta büyük bir gazetede köşe yazarı olmuştu. Telefonu çıkarıp masa örtüsünün altında kimseye çaktırmadan Pirandello yazıyor; sonra yan gözle kısaca inceliyor. Birçok sonuç var ama bu entel adam şu Luigi olandan söz ediyor olmalı. İtalyan oyun ve öykü yazarı Luigi Pirandello. </span><span class="CharOverride-9" xml:lang="tr-TR">Altı Kişi Yazarını Arıyor</span><span class="CharOverride-13" xml:lang="tr-TR">. Bir saniyede bunları görüp telefonu kapatıyor. “Üstat” diyor, “belki bunlar da yazarlarını arayan kişiler.” Üstat şaşkınlıkla ona dönüyor, kırlaşmaya başlayan posbıyığını sıvazlayarak, yuvarlak tel gözlüğünün arkasından duygusuzca bakıyor; “Vay vay vay!” diyor. “Demek matbuat hayatımızda böyle genç cevherler de var. E vallahi bravo! Pekiiiii, dünyadaki en büyük suç nedir, söyle bakalım delikanlı. Madem bu kadar malumatfuruşsun, söyle.”   </span></p>
			<p class="paragraf"><span class="CharOverride-13" xml:lang="tr-TR">Masadakiler genç gazeteciye </span><span class="CharOverride-9" xml:lang="tr-TR">sen arandın</span><span class="CharOverride-13" xml:lang="tr-TR"> diyen bakışlar atıyorlar. Hiç üstada bulaşılır mı öyle uluorta? Onun yanında susmalı; sonsuza kadar konuşsa bile –ki yapabilirdi– sen de sonsuza kadar ağzını açmayıp onu dinlemelisin. Öyle dinliyor gibi yapmak da fayda etmez. Üstat arada bir çakıverdiği ustaca sorularla dinleyip dinlemediğini kontrol eder, sonra da “Ne zamandan beri anlamıyorsun söyle, oradan itibaren anlatayım senin için” diyerek insanı rezil eder. Büyük adamdır kısacası. Şimdi de genç gazeteciyi kıvrandırarak, sanki bu sorunun tek ve kesin bir cevabı olabilirmiş gibi, en büyük suçun ne olduğunu sorup duruyor. Gazeteci, “Herhalde cinayet” diye mırıldanıyor. “Hayır” diyor üstat, “daha büyük.” Herkes bakışlarını uzak yerlere dikiyor. Biri “İntihar mı?” diye soruyor. Üstat keyifli gününde. “Hayır” diyor, “o da değil, sınıfta kaldınız hepiniz beyler.” Aslında masada kadınlar da var ama onlara çok iltifat etmesine rağmen, masaya hep beyler diye seslenir. “Sınıfta kaldınız, çünkü dünyadaki en büyük suç mastürbasyondur. Neden derseniz, her mastürbasyonda milyonlarca insan çöpe gider. Rönesans görmüş mastürbasyonlarda müstakbel Leonardo’lar lağım sularına karışır. Habsburg mastürbasyonlarında Mozart’lar sele gider. En büyük cinayet mastürbasyondur azizim. Bence cinayet ve intihar serbest bırakılmalı, mastürbasyon yasaklanmalı. Haa haha ha!” Bu yüksek sesli kahkahalar sırasında ne yapacağını şaşıran masadakileri bir darbe daha bekliyor. “Ama size serbest” diyor üstat. “Ben Rönesans’tan falan bahsettim. Sizinkilerde olsa olsa milyonlarca iki ayaklı hayvan eksilir.”  </span></p>
			<p class="paragraf"><span class="CharOverride-13" xml:lang="tr-TR">Şimdi bu söze ne demeli, gülmeli mi ağlamalı mı; herkes yüzünde donup kalmış bir ifadeyle böyle düşünüyor ama cesaret edip kimse sesini çıkaramıyor.   </span></p>
			<p class="paragraf"><span class="CharOverride-13" xml:lang="tr-TR">“İşte” diye konuşmasını sürdürüyor üstat, “Pirandello’yu falan anlamaz bu millet. Senin de ya kulağına çalındı bir yerden ya da çaktırmadan telefona baktın.”   </span></p>
		</div>
	</body>
</html>