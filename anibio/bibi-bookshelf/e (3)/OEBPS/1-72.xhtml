<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-72</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-69" xml:lang="en-GB">Ters duran terliklere dair   </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="alinti ParaOverride-13"><span class="CharOverride-11">İstanbul halkı devletlerine, nimetlerine mağrur oldular.   </span></p>
			<p class="alinti ParaOverride-13"><span class="CharOverride-11">Hak yolundan ayrıldılar, nefis havasına düştüler.   </span></p>
			<p class="alinti ParaOverride-13"><span class="CharOverride-11">Biri birini aldatır, biri öbürünün elindekini almaya   </span></p>
			<p class="alinti ParaOverride-13"><span class="CharOverride-11">çalışır. Namusa iftira atarlar, leke sürerler. Esnaf   </span></p>
			<p class="alinti ParaOverride-13"><span class="CharOverride-11">hilekâr. Ulema ilmin faziletini unutmuş, avam   </span></p>
			<p class="alinti ParaOverride-13"><span class="CharOverride-11">ise zina ve livataya düşmüş. İstanbul’un üzerinde   </span></p>
			<p class="alinti ParaOverride-13"><span class="CharOverride-11">bir bela-yı asuman dolaşıyor; böyle devam edemez;   </span></p>
			<p class="alinti ParaOverride-13"><span class="CharOverride-11">ya bir merhametsiz kılıç sahibi kesecek, ya bir salgın   </span></p>
			<p class="alinti ParaOverride-13"><span class="CharOverride-11">gelip kıracak, ya bir ateş düşüp yakacak; varlık içinde   </span></p>
			<p class="alinti ParaOverride-13"><span class="CharOverride-11">aklını ve ahlâkını kaybeden insanları kül üstünde   </span></p>
			<p class="alinti ParaOverride-13"><span class="CharOverride-11">çırılçıplak bırakıp yaptıklarına pişman kılacak.   </span></p>
			<p class="alinti ParaOverride-13"> Mehmed Halife, (17. yüzyıl)  </p>
			<p class="_0px">  </p>
			<p class="paragraf"><span class="CharOverride-13" xml:lang="tr-TR">Üstadın patavatsız laflarına daha fazla dayanamayan öfkeli koca bardağı fırlattığı anda, İstanbul denilen insan mahşerinde pek çok akla ziyan olay daha olmuş, bunların birinde, Konstantiniyye Oteli’ne bir saat uzaklıktaki bir yoksul mahallesinde, öfkeli bir koca karısını tabancayla vurmuştu. Hem de mahrem yerinden. Kurşunla iç organları parçalanan genç kadın can çekişirken koca merak edip kapıyı çalan komşulara polisi çağırmalarını, karısını vurduğunu söylemişti. Sonra da ağlamakta olan beş yaşındaki kızını kucağına almış, divana oturarak sigara içmişti. Polis eve gelip onu bulduğunda bu durumdaydı.   </span></p>
			<p class="paragraf"><span class="CharOverride-13" xml:lang="tr-TR">Cinayetin sebebi, karısının onu cami imamına, mahalledeki kadınlara ve en sonunda da polise şikâyet etmiş olmasıydı. Adam karısını ters ilişkiye zorlamış, bunun büyük bir günah olduğuna inanan kadın inatla karşı koydukça da dayaktan canını çıkarır olmuştu. Her gece yaşıyorlardı bunu. Sonunda genç kadın tek çareyi kocasını herkese şikâyet etmekte bulmuştu; adamı karakola çağırıp nasihat etmişlerdi, imam da böyle şeyler yapmamasını tembihlemiş, Kuranıkerim’de, fiili livata yüzünden mahvolan kavimlerin ibret alınacak sonlarını anlatmıştı. Bunun üzerine zaten karısından istediğini alamamanın öfkesiyle adam, bir de el âleme rezil olduk diye düşünüp kadını mahrem yerinden vurmuştu.   </span></p>
			<p class="paragraf"><span class="CharOverride-13" xml:lang="tr-TR">İstanbul’da böyle vurulan kadın, tek bu zavallı değildi elbette. Başka kadınlar da aynı akıbete uğramıştı; bunların en ünlüsü Mebus Recep Zühtü’nün, sevgilisi olan kadının başka biriyle kırıştırdığını öğrendiği anda tabancasını çekip kadını mahrem yerinden vurması olayıydı. Yeni kurulmuş Cumhuriyet’in tanınmış mebuslarından biri olan Recep Zühtü’nün bu hunhar cinayeti işlemesine, kadının yatıp kalktığı delikanlının gayrimüslim oluşu bir etki yapmış mıdır bilinmez; o zamanın İstanbul’unda bunlar da konuşulmuştu, günahı diyenlerin boynuna. İşin garip yanı şuydu: Recep Zühtü, Atatürk’ün tanıdığı, hatta bazen sofrasına kabul ettiği kalantor biri olduğu için bir süre hiç kimse adamı yargılamaya cesaret edememiş; valilik, emniyet, savcılık ona dokunamamıştı. Sonunda özel kalem müdürü Atatürk’e durumu anlatmış, adamın yaptıklarını bir bir saymıştı. Bunun üzerine Gazi Paşa, “Yahu kadın öldürmek erkekliğe sığar mı!” diye sinirden morarıp adamın derhal yakalanması talimatını vermiş, böylece kadının kanı yerde kalmamıştı.   </span></p>
			<p class="paragraf"><span class="CharOverride-13" xml:lang="tr-TR">Neyse, dönelim yine o gece olan hadiseye. Eğer polis kadının şikâyetini gerçekten dinlemiş olsa, kocaya nasihat etmekle yetinmez doğru savcılığa yollardı. Bu yolla belki de cinayet engellenebilirdi. Çünkü bu şehirde yüzyıllardır geçerli olan yasaya göre kocanın yaptığı büyük bir suçtu. Osmanlı devrinde dahi bir kadın, kocasını, kendisini livataya zorlamakla suçladığı zaman kadı hemen ayırırdı bu çifti, adama da ceza verirdi. O zamanın kapalı, mazbut kadınları mahkemede, onca erkek içinde bu işi nasıl anlatırdı derseniz, onun da bu şehirde yerleşmiş kadim bir usulü vardı. Kadın mahkemede terlikleri çıkarır ve ters çevirerek kadı efendinin önüne koyuverirdi. Artık başka bir şey söylemesine gerek yoktu, herkes durumu anlardı. Ters duran terlik, ters cinsel ilişki demekti. Zinanın kanıtlanması ise daha zordu; kılıcı kında ya da kadınla erkeği aradan kılıç geçmeyecek durumda gören dört tanık gerekiyordu. Eğer toplu bir âlem yapılmıyorsa nasıl olup da dört kişi kılıcı kında görebilecekti bilinmez ama Osmanlı’nın cinsel kuralları çok katıydı. Mesela eşcinsel bir genç oğlan yakalanırsa baldırına hîz damgası vurulur, çıplaklar hamamında beline peştamal bağlanır, artık ömür boyu bu işten başka bir şey yapmaması sağlama alınırdı.   </span></p>
			<p class="paragraf"><span class="CharOverride-13" xml:lang="tr-TR">Eğer üstadın başına o tatsız iş gelip de sözü yarım kalmasaydı bir sonraki sohbet konusu bu olacaktı. “Divan şiirinde kime canan denir, kime civan” diyerek her zamanki gibi bir soruyla konuya girecek, sonra canan sözcüğünün kız sevgili, civan sözcüğünün ise oğlan sevgili için kullanıldığını anlatacaktı ki, bu şiirlerde civan daha çok geçerdi, padişahlar bile civanlara şiir yazarlardı. İstanbul’un namlı kumpanyalarındaki oğlan rakkaslar ortalığı ateşe verir, onlar uğruna kanlı bıçaklı kavgalar yaşanırdı.   </span></p>
			<p class="paragraf"><span class="CharOverride-13" xml:lang="tr-TR">Ama ne yazık ki masadakiler bu önemli bilgilerden yoksun kalıyorlar çünkü talihsiz üstat hastanede, açılan kaşına dikiş attırmakla meşgul. Bir yandan da doktora, Osmanlı devrindeki bir kanun maddesine göre ecnebi cerrahların ve rakkaselerin bu şehirde icra-yı sanat eylemelerinin yasaklanmış olduğunu anlatıp, bunu bilip bilmediğini soruyor. En büyük kaygısı ise dikişlerin ekranda nasıl görüneceği. Çünkü üstat haftanın en az dört akşamı televizyon ekranlarına çıkmazsa yapamaz; bu yüzden her akşam çayını başka bir televizyon kanalında, programcıyı ve izleyicileri tatlı tatlı azarlayarak içer. Kendisine bu kadar televizyon, bunca konsolosluk daveti, bu kadar açılışa koşuşturmaktan vakit bulup da ne zaman kitap okuduğunu, ne zaman yazdığını soranlara ise burun kıvırır; gözlüğünün üstünden küçümseyici bir bakış atarak “Biz zamanında okuduk evladım; sizin gibi eşeklik yapmadık gençliğimizde” cevabını yapıştırır. İlginç bir bilim adamıdır üstat doğrusu.   </span></p>
		</div>
	</body>
</html>