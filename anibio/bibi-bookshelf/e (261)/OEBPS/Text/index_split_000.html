<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2005-07-23T14:43:10+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre6">
  <p class="calibre1"><br class="calibre7" /></p>

  <p class="calibre1"></p>

  <h1 class="calibre8">Bölüm 2.1</h1>

  <p class="calibre1"></p>

  <p class="calibre1"></p>

  <p class="calibre1">Karşımda heyula gibi dikilen adama zarar vermek aklımın ucundan bile geçmiyordu. Bütün istediğim, keskin bir kılıç gibi savurarak indirmeye hazırlandığı sağ elini, hedeflediği şakağıma ulaşmadan engellemek, ardından koca gövdesini etkisiz duruma getirmekti.</p>

  <p class="calibre1">Daha sonra ne yapacağımı bilmiyordum ama bu şu an hiç önemli değildi.</p>

  <p class="calibre1">Bacaklarımın arasında, benim yaşıma gelmiş her erkek kadar önemsediğim bölgeyi muhtemel bir tekmeden korumak için hafif yan duruyordum. Derin bir nefes aldım. Soluğumu ciğerlerimden aşağıya, hara'ma kadar indirdim, orada sıkıştırdım. Gergin olmamam gerekiyordu ama gergindim. Karşımdaki adamın Eşkıya filmindeki Baran'a benzeyen sakallı&nbsp;<span class="calibre9">suratında pis bir sırıtma vardı. "Osmanlı tokatından daha beter bir darbe geliyor, ne yapacaksın bakalım" diyordu gözleri.</span></p>

  <p class="calibre1">Kısa boylu bir adam sayılmam ama karşımdaki benden daha uzundu. İnce bir adam da sayılmam ama karşımdaki benden daha kalındı. Üstündeki giysinin mücadele sırasında aralanmış yakasından göğsündeki beyaz kıllar gözüküyordu. Alnında, şakaklarında, burnunun iki yanında, boynunda kocaman kocaman ter damlaları vardı. Adamı hayli terlettiğime sevindim.</p>

  <p class="calibre1">Darbenin nasıl geleceği daha önceden kolaylıkla anlaşılıyordu. Koca gövdesini sağ&nbsp;<span class="calibre9">adımıyla öne doğru taşıyarak, sağ kolunu yukarı kaldırdı, parmaklarını birleştirerek keskinleştirdiği elini kafama doğru yönlendirdi. Bilinçli, telaşsız, kontrollü bir darbeydi bu.</span></p>

  <p class="calibre1">Kolunun, saldırısının tepe noktasını geçip aşağı inmesine izin vermemem gerekiyordu, vermedim. Ona daha yakın duran sol ayağımla ileri bir adım atarak, sol elimle dirseğinin altından, sağ elimle bileğinden yakaladım. Saldırısına böyle bir karşılık gelebileceğini bilecek kadar deneyimli gözüküyordu ama yine de bir şey yapamadı. Şimdi sağ kolu benim dimdik ileri uzattığım kollarımın ucundaki ellerimin denetiminde, ve bedenlerimiz de aynı yöne doğru bakıyordu.</p>

  <p class="calibre1">İçimdeki soluğu bırakıp, sol ayağımla daha da sola doğru bir adım attım. Bozulan dengesi daha da bozuldu. Dimdik uzanan kollarımı aşağı doğru yönlendirdiğim için benden uzun boyuna rağmen iki büklüm oldu. Boştaki sol eliyle bana vurmayı denemek şöyle dursun, bütün bütün düşmemek için yere tutunmaya çalıştı. Bu kez, kollarımın gerginliğini hiç&nbsp;<span class="calibre9">azaltmadan sağ bacağımla, sağa, dışarı doğru ikinci bir adım attım. Dengesi tümden bozuldu.</span></p>

  <p class="calibre1">Boştaki elinin avcuyla yerden güç almaya çalıştı ama yine de onu sürüklediğim yöne doğru gelmek zorunda kaldı. Öne doğru attığım son adımımda yere yapışmaktan başka yapacak bir şeyi kalmamıştı.</p>

  <p class="calibre1">Yere yapıştığında ben de dizlerimin üstündeydim. Gövdesine doksan derece açıyla uzanan kolunu sol elimle dirseğinin arkasından, sağ elimle bileğinden tutmaktan vazgeçmemiştim.</p>

  <p class="calibre1">Sol dizimi böğrünün dibine yasladım. Tümüyle kontrolümdeydi artık. Bütün gövdesiyle çırpındı. Bir işe yaramadı. Hiç güç harcamıyordum ama kontrolümdeydi. Kalkamazdı.</p>

  <p class="calibre1">Dönemezdi. Direnemezdi.</p>

  <p class="calibre1">Kontrolümdeydi ama bundan sonra ne yapacağımı bilmiyordum. Niyetlensem saatlerce bu durumda kalabilirdik. Ona bir şeyler anlatabilirdim, bana bir şeyler anlatabilirdi. Koca gövdesi yanıbaşımda, yere yapıştırdığım sağ kolu ellerimin altında, işe yaramayan sol eli yeri hafif hafif tokatlayarak saatlerce bu durumda kalabilirdik.</p>

  <p class="calibre1">Bundan sonra ne yapacağımı bilemediğim için adamın kolunu bıraktım.</p>

  <p class="calibre1">Bırakır bırakmaz ayağa fırladım. Yüzü eşkıya Baran'a benzeyen adam da kalktı. Suratında yine o hain gülümseme, yere yapıştırırken tuttuğum kolunun dirseğini ovuşturuyordu. Şimdi sıra bendeydi. Bir adım geriye çekilip, çok fazla soluklanmasına fırsat vermeden, tıpkı onun gibi bilinçli, telaşsız, denetimli bir saldırıya geçtim.</p>

  <p class="calibre1"></p>

  <p class="calibre1">Adam bu işlerde benden iyiydi anlaşılan. Dudağındaki hain gülümseme silindi, işini büyük bir ciddiyetle yapan bir saat tamircisinin dingin dikkati geldi yerleşti yüzüne. Uzun boyuna karşın, hareketlerinde uzak doğuluların yere yakın çevikliği vardı. Daha ne oluyor diyemeden kendimi mindere yapışmış buldum. Önemli değildi. Sıra yine bana gelecekti.</p>

  <p class="calibre1">Sonra Hoca ellerini birbirine çırptı.</p>

  <p class="calibre1">Sesi duyar duymaz minderin üstünde birbirlerini yere yapıştıran öteki beş çift gibi anında birbirimizden biraz ayrıldık, dizlerimizin üzerinde, önce sağ, sonra sol ellerimizi önümüzde yanyana getirerek, başımız hafif yukarda, karşımızdakinin gözlerine bakarak öne doğru eğildik.</p>

  <p class="calibre1">Hürriyet Gazetesi'nin seri ilanlar sayfasındaki küçük ilanımı hazırlayarak meslektaşlarımdan daha çok telefon almamı sağlayan reklamcı arkadaşım kendi <i class="calibre5">uke</i>'sine selam verdikten sonra <i class="calibre5">shicco</i>'yla yanıma yaklaştı.</p>

  <p class="calibre1">"Duştan çıkınca hemen kaçma, seninle konuşmam lazım" dedi.</p>

  <p class="calibre1">Başımla onayladım. Şimdi on <i class="calibre5">Aikidoka</i> birden <i class="calibre5">seiza</i> oturuşunda Hoca'ya bakıyorduk.</p>

  <p class="calibre1">Bendeniz, nevzuhur özel detektif Remzi Ünal, reklamcı arkadaşım, deminden beri birbirimizi yere yapıştırdığımız sinema yönetmeni, demir tüccarı, üniversite sınavına girmeye hazırlanan liseli, askerden yeni döndüğü için daha iş bulamamış arkadaşımız, gemi donatanı, bilgisayar programcısı ve aramızdaki tek kadın olan gazeteci, yeni bir tekniği, <i class="calibre5">dojo</i>'nun en kıdemlisi şairle birlikte gösteren Hoca'yı izliyorduk. Her zaman olduğu gibi, yeni bir hareketi ilk gösterişinde anlamadım.</p>

  <p class="calibre1">Daha bir yarım saat birbirimizi mindere düşürüp durduk. Dakikalar ilerledikçe fazla kilolar, içilen sigaralar, hareketsiz kent yaşamı, kötü beslenme ve insanı formdan düşüren bilumum faaliyet biçimleri liseli arkadaşımız ve her zaman ince kalmayı başaran gazeteci dışında hepimizin soluğunu kesti. Yine de hareketler bittikten sonra yirmi <i class="calibre5">uke</i>'mi yapabildim.</p>

  <p class="calibre1"></p>

  <p class="calibre1"><i class="calibre5">"Domo arigato gozaimashita"</i> dedi Hoca çalışmanın bitiminde <i class="calibre5">O'Sensei</i> ve birbirimizi selamladıktan sonra.</p>

  <p class="calibre1"><i class="calibre5">"Domo arigato gozaimashita!"</i> diye yanıtladık onu. Her seferinde olduğu gibi teşekkür ettik birbirimize ve ben her seferinde olduğu gibi orada ne aradığımı sordum kendi kendime; soluğum kesilmiş, dizlerim titriyor, midem bulandı bulanacak, ter içinde ve kalbim hiç <span class="calibre9">yavaşlamayacak gibi atarken.</span></p>

  <p class="calibre1">Belki de hiç kaytarmadan haftada üç gün Aikido yapmak, benden daha gençler içindi.</p>

  <p class="calibre1"></p>

  <p class="calibre1">Duştan çıktığımda yeniden kötülüklerle dolu dünyada payıma düşenleri göğüsleyip, yine de tarihin akışını değiştirmeden benden istenenleri yerine getirerek hayatımı kazanacak ruh ve beden bütünlüğüne kavuşmuştum. Böyle dediğime bakmayın, elim boştu bu aralar. Hürriyet Gazetesi'ndeki küçük ilan daha çok kafa bulmak isteyen işsiz güçsüzlerin içlerini telesekretere dökmesine yarıyordu. Bir de o adresini bırakmayan tuhaf kadına.</p>

  <p class="calibre1">Giyinirken sinema yönetmeniyle demir tüccarının piyasadaki kriz hakkındaki değerlendirmelerini söze karışmadan dinledim. Reklamcı arkadaşım hepimizinkinden daha pahalı olduğu anlaşılan donunu giydikten sonra özenle kendisini deodoranladı. Eliyle çıplak belindeki fazlalıkları avuçladı, yüzü her zamanki gibi beğenmezlikle buruştu.</p>

  <p class="calibre1">"Rejimi bozduk yine" dedi her zamanki gibi.</p>

  <p class="calibre1">Her zamanki gibi cevap vermedim. Her zamanki gibi buna alınmadı. Benim üstümde komik duracak derecede bol pantolonunu, ipek gömleğini giydi, kalyan ayakkabılarını&nbsp;<span class="calibre9">ayaklarına geçirdi. Boynuna fularını bile taktı.</span></p>

  <p class="calibre1">"Kahvaltıya kalacak mısın?" diye sordu.</p>

  <p class="calibre1">Her zamanki gibi başımı salladım. Reklamcı arkadaşım, demir tüccarı, Hoca, gemi donatanı ve sinema yönetmeni her Cumartesi sabah çalışmasından sonra yaptıkları gibi, yukarıdaki havuzun yanıbaşında, meşe ağaçlarının gölgesinde inanılmaz boyutta kahvaltılar gerçekleştirirlerdi. Sabah erkenden bir şeyler yiyince midemin ekşimesinden mi, masada konuşulanlar beni sarmadığından mı bilmem, onlara katılmazdım. Lise öğrencisi, bilgisayar programcısı, henüz iş bulamamış arkadaşımız ve ben herkese iyi hafta sonları dileyip yolumuza giderdik. Kadın gazeteci arkadaşımız arada sırada takılırdı masalarına.</p>

  <p class="calibre1">"Bu ara işin var mı?" diye sordu reklamcı arkadaşım saçlarını tararken.</p>

  <p class="calibre1">Çoktan giyinmiştim. Çoktan özlüyordum Cessna Skylane RG'min başına geçmeyi. Çoktan ihtiyacım vardı birilerinin hayatlarındaki pisliklere karışmaya.</p>

  <p class="calibre1">"Bir müşteri daha dinlemeyi kaldırabilirim" dedim. Kendisi için bir şeyler yapmamı&nbsp;<span class="calibre9">istememesini diledim içimden. Müşterime</span> <i class="calibre10">iriminage</i> <span class="calibre9">yapmak işime gelmeyebilirdi. Bir zamanlar ajansını dolandıran dergicileri bulmama karşılık benim küçük ilanımı çıkartıyordu gazetede indirimli olarak ama bu, arkadaşlığımızı başlatan küçük bir</span> <i class="calibre10">Aikidoka</i> <span class="calibre9">yardımlaşmasıydı daha çok, iş ilişkisi değildi.</span></p>

  <p class="calibre1">"Bir müşterimin sana ihtiyacı olabilir" dedi. "Tahsilat işlerine bakmam, biliyorsun" dedim.</p>

  <p class="calibre1">"Biliyorum" dedi. "Öyle bir iş değil. Karısını da izlettirmeyecek."</p>

  <p class="calibre1">"Ne peki?"</p>

  <p class="calibre1">"Karasu Tekstil'in sahibi bu adam" dedi. "Hani şu havuza düşen kadınlarla dolu filmi yaptığımız..."</p>

  <p class="calibre1">Sözünü ettiği reklam filmini hatırlıyordum. Yönetim Kurulu Başkanı kılıklı kadınların, daha üstlerindeki giysileri doğru dürüst görmemize fırsat kalmadan birbiri ardından havuza atladıkları bir filmdi. Islak giysilerin içine fazla bir şey giymedikleri belli oluyordu çıktıklarında. Niye öyle bir film yaptıklarını anlamamıştım ama reklamcı arkadaşımın söylediğine göre başarılıydı sonuç.</p>

  <p class="calibre1">"Oyunculardan biri havuzda boğuldu mu?" diye sordum gülerek.</p>

  <p class="calibre1">"Hayır" dedi, o kampanyadan kazandıkları paralan hatırlamış gibi kahkaha atarak.</p>

  <p class="calibre1">"Adamın bir de futbol takımı var. Derdi onunla ilgili."</p>

  <p class="calibre1">"Karasu Güneşspor" dedim. "Karasu Güneşspor" dedi.</p>

  <p class="calibre1">Karasu Güneşspor'u biliyordum. 3. lige geçen yıl çıkmış bir İstanbul semt takımıydı.</p>

  <p class="calibre1">Karasu Tekstil'in sponsorluğuna girdikten sonra toparlanmış, yıllar yılı süründüğü amatör kümeden sıçrayıvermişti. Önemli sayılan birkaç transfer yapılmıştı, epeyi para harcanmıştı&nbsp;<span class="calibre9">izlediğim kadarıyla. Sezonun sonu yaklaşırken durumu çok parlak değildi bildiğim.</span></p>

  <p class="calibre1">"Hakem mi ayarlatacak peki" dedim. "Senin için karanlık abi" dedi. "Hakem ayarlatmazsa düşebilir" dedim.</p>

  <p class="calibre1">"Adam da bundan korkuyor" dedi. "Biri şike önermiş oyuncularına."</p>

  <p class="calibre1">"El elden üstündür" dedim.</p>

  <p class="calibre1">"Bu konuyla ilgili bütün bildiğim bu" dedi reklamcı arkadaşım ciddileşerek. "Geçen gün toplantıdan sonra beni kenara <span class="calibre9">çekti, becerikli, ağzı sıkı birini tanıyıp tanımadığımı sordu. Aklıma geldin."</span></p>

  <p class="calibre1">"Sağol" dedim. Ağzım sıkı olmasına sıkıydı ama becerikli olup olmadığımı bilmiyordum.</p>

  <p class="calibre1">"Valla ilgileniyorsan Pazartesi toplantım var adamla, gel, konuşursun" dedi. Sonra ekledi.</p>

  <p class="calibre1">"Paradan yana eli boldur."</p>

  <p class="calibre1">"Pazartesi işim yok" dedim.</p>

  <p class="calibre1">"Tamam" dedi. "Sabah dokuzda bana gel. Adamla toplantım onda. Beraber gideriz. Bizim işimiz kısa. İlanın onayını alınca tanıştırırım sizi."</p>

  <p class="calibre1">"Kadınlar yine ıslak mı?" dedim. "Hayır, bu kez başaşağı duruyorlar" dedi.</p>

  <p class="calibre1"></p>

  <p class="calibre1">Bütün hafta sonu Flight Simulator'de Chicago'dan New York'a görerek uçuş koşullarında uçmaya çalıştım. Sıkıcı ama benim için hâlâ heyecanlı bir uçuş deneyimiydi.</p>

  <p class="calibre1"></p>

  <h1 class="calibre8" id="sigil_toc_id_1">Bölüm 2.1</h1>

  <p class="calibre1"></p>

  <p class="calibre1"></p>

  <p class="calibre1">Pazartesi sabahı erkenden kalktım. Bakkalın çırağı gazetemi yine getirmemişti, kahvemi pencerede yolunu gözleyerek içtim. Nisan ayının son haftasında şehre yerleşmeye karar verememiş bir bahar İstanbul'u vardı dışarda. Servisi kaçıran bir ilkokul çocuğunu, annesi telaşla bindirdi otomobiline. Kahvemi bitirdiğimde gazetem hâlâ gelmemişti. Çırağın aynı <span class="calibre9">zamanda babası olan patronuna bir uyarı daha yapmak için not aldım kafamda. Cumartesi çalışmasının yorgunluğunu hafif tertip üstümde duyduğum için Aikido ısınma çalışmasına girmeden attım kendimi duşun altına. Çıkınca bir kahve daha içtim.</span></p>

  <p class="calibre1">Reklamcı arkadaşımın ajansı Levent'teydi, o yüzden yürüyerek gitmeye karar verdim.</p>

  <p class="calibre1">Şişli Terakki'nin önündeki kavşakta birbirine girmiş otomobillerin içinde bekleyenlerin yanından ağır ağır geçtim. Servisi kaçırmış kızla annesi de bekliyordu yolun açılmasını oflaya puflaya.</p>

  <p class="calibre1">Ajans, Pazartesi sabah mahmurluğunu daha üstünden atamamıştı gördüğüm kadarıyla.</p>

  <p class="calibre1">Yeni açılmış pencereler, bütün hafta sonu kapalı kalan alanların havasını tazelemeye daha yeni başlamıştı. Resepsiyondaki kız dudaklarının boyasını yeni bitirmişti, ruj ve aynası hâlâ <span class="calibre9">masanın üstündeydi.</span></p>

  <p class="calibre1">Hürriyet Gazetesi'ndeki küçük ilanlarım için birkaç kere gidip geldiğimden beni tanıyordu. Hemen telefonu kaldırdı.</p>

  <p class="calibre1">"Remzi Bey geldi efendim" dedi öksürüp boğazını temizledikten sonra. Bana dönüp, "Sizi bekliyor" dedi.</p>

  <p class="calibre1">Odasını biliyordum. Kıza bir gülücük atıp yürüdüm. Merdiven boşluğundaki küçük inişlerde sıra sıra duran Kristal Elma'lara baka baka merdivenlerden çıktım.</p>

  <p class="calibre1">Reklamcı arkadaşım önünde kalın bir tomar halinde yarısı okunmuş gazeteler, elinde hayatta gördüğüm en büyük kahve fincanı, masasında oturuyordu.</p>

  <p class="calibre1">"Kahve içer misin?" dedi yerinden kalkmadan.</p>

  <p class="calibre1">"İki tane içtim" dedim karşısındaki koltuğa oturarak.</p>

  <p class="calibre1">Saatine baktı, telefona uzandı.</p>

  <p class="calibre1">"İlanı kap gel, gecikiyoruz" dedi telefona. "Hep gecikiriz" diye açıkladı bana. Sonra gazetesine döndü.</p>

  <p class="calibre1">Ona cevap vermedim. Uzanıp, okuduğu gazeteler tomarından, sabah elime geçiremediğim gazetemi bulup aldım.</p>

  <p class="calibre1">Politika haberlerini okumadan geçtim. Ne yaparlarsa yapsınlar benim hayatımı <span class="calibre9">değiştiremiyorlardı. Üçüncü sayfadan anladığıma göre, evimde kapalı geçirdiğim Pazar boyunca İstanbul'da birileri birilerini dört kez öldürmüştü, ikisi bilinen, ikisi bilinmeyen nedenlerden. Polis ikisini yakalamıştı. Diğer ikisini de yakalaması an meselesiydi. Ölenlerin fotoğrafı ehliyet ya da kimliklerinden alınmaydı küçük çerçeveler içinde. Yakalananların ceketleri başlarına geçirilmişti flaşlar patlarken. Olay yeri tatbikatına getirilen birini mahalleli linç etmeye kalkmıştı. Olağan şeylerdi hepsi. Ben evimde otursam da, otur-masam da birileri birilerini öldürüyordu hep.</span></p>

  <p class="calibre1">Sonra hızla spor sayfasına geçtim. Birinci ligde dün oynanan maçların haberlerine başlıklardan öte bakmadan, üçüncü ligin sonuçlarını aradım. Devam sayfasında bir köşeye sıkışmış sonuçları zorla buldum. Karasu Güneşspor berabere kalmıştı. Sondan üçüncüydü.</p>

  <p class="calibre1">Sondan ikinciyle arasında bir puan vardı.</p>

  <p class="calibre1"></p>

  <p class="calibre1">Karasu Tekstil'in reklam filmindeki kadınlar gibi giyinmiş, elinde kocaman bir dosya çantası olan biri kafasını kapıdan uzattığında Karasu Güneşspor'a teknik direktör olmayı <span class="calibre9">istemeyeceğimi düşünüyordum.</span></p>

  <p class="calibre1">"Hazırız patron" dedi genç kadın kapının pervazını hafifçe tıkırdatarak.</p>

  <p class="calibre1"></p>

  <p class="calibre1">Reklamcı arkadaşım gazetesini öyle bırakıp ayağa kalktı. Koltuğunun arkasına astığı&nbsp;<span class="calibre9">ceketini giydi, eli kravatına gitti otomatik olarak.</span></p>

  <p class="calibre1">"Hadi" dedi bana.</p>

  <p class="calibre1">Sevgili İstanbul'un günlük suç topoğrafyasını ve muhtemel müşterimin içini fena edeceği kesin olan sonuçları içeren gazeteyi katlayıp bıraktım aldığım yere. Yakalanmayan katiller yakalanacak, iki takım kümeden düşecekti nasıl olsa. Ayağa kalktım. Reklamcı arkadaşım kapının önünde çıkmamızı bekleyen genç kadınla tanıştırmadı beni. Daha fazla gecikmek istemeyen birilerinin adımlarıyla indik merdivenlerden. Resepsiyondaki kıza bir iki saat içinde döneceğimiz söylendi. Ajansın önünde kapısı açık bir Jaguar bekliyordu bizi.</p>

  <p class="calibre1">Benim öne, emekli bir diplomat gibi giyinmiş şoförün yanına oturmam uygun düştü.</p>

  <p class="calibre1">Arkadakiler oturur oturmaz çanta açıldı, içinden çıkanları incelemeye başladılar.</p>

  <p class="calibre1">Diplomat kılıklı şoför nereye gideceğimizi biliyordu anlaşılan, hiç ağzını açmadan otomatik vitesli koca Jaguar'ı 4-Levent üstünden TEM'e yöneltti. Sessizce gidiyorduk. Sırtımı <span class="calibre9">iyice arkaya yaslayıp kaykıldım. Ellerim emniyet kemerinin üzerinde yola bakmaya başladım.</span></p>

  <p class="calibre1">Havaalanına giden yolun üstündeki bir iki gazete ve televizyon binasını geçtikten sonra yan yollardan içerilere girdik. Her dönemeci, her kavşağı hafiften kapanmaya çalışan gözkapaklarımın arasından aklıma kaydetmeye çalıştım. Sabah sabah öylesine sessiz ve yağ <span class="calibre9">gibi gidiyordu ki lanet Jaguar.</span></p>

  <p class="calibre1"></p>

  <p class="calibre1">Otomobil sonunda rayların üstünde kayan cinsten uzun bir demir kapının önünde yavaşladı. Kılıksız bir bekçi, Jaguar'ın görkeminden etkilenmiş bir biçimde, çekinerek yaklaştı pencereye. Arkadaşımın sihirli sözcüklerinden hemen sonra sakırdayarak kenara kaydı demir kapı. Karasu Güneşspor'un renklerine boyanmıştı kapı, kahverengi-sarı.</p>

  <p class="calibre1">Kocaman bir avlu bir sürü otomobil, kamyonet ve servis aracı tarafından otopark olarak kullanılıyordu. Sürgülü demir kapının tam karşısındaki, işverenini etkilemeye çalışan bir mimarın tasarladığı görgüsüz devasalıkta merdivenli, bir giriş, geride kalan dikdörtgen prizma binanın, mimar eli değmiş tek parçasıydı. Girişin tepesindeki alınlıkta yol boyunca geçtiğimiz binalarda gördüğüm en büyük harflerle Karasu Tekstil yazıyordu. Reklamcı arkadaşım önde, dosya çantasını taşıyan genç kadın arkasında, en arkada ben hızlı adımlarla girişe yürüdük.</p>

  <p class="calibre1">Kapının arkasındaki başvuru masasındaki özel güvenlik üniforması taşıyan delikanlıya aynı sihirli sözleri tekrarladı arkadaşım. Bir kapıdan daha içeri buyur edildik.</p>

  <p class="calibre1">Binanın dış görünüşündeki sakillikle en ufak bir ilgisi olmayan geniş bir salondaydık şimdi. Beni bile etkileyen sade, arı duru bir dekorasyonu vardı içerisinin. Tıpkı bir resim galerisi gibi ışıklandırılmış duvarlardaki pencere büyüklüğünde fotoğraflarda gazetelerin hafta sonu eklerinden tanıdığım yerli-yabancı mankenler, Karasu Tekstil'in olduğu kolaylıkla anlaşılan giysilerle görülüyordu. Salonun açıldığı büyük koridorun iki tarafında bir sürü kapı <span class="calibre9">vardı. Ortalıkta görünmeyen birtakım hoparlörlerden hafif bir caz yükseliyordu.</span></p>

  <p class="calibre1">Bizim reklamcılar kuşkusuz nereye yöneleceklerini biliyorlardı ama sanki karşılama heyeti bekliyormuş gibi küçük bir tereddüt geçirdiler. Kravat yoklandı, etek düzeltildi.</p>

  <p class="calibre1">Çok beklememize gerek kalmadı. Tek kişilik bir karşılama heyeti büyük koridorun dibindeki bir kapıdan çıktı, bize doğru ilerlemeye başladı.</p>

  <p class="calibre1">Ama ne karşılama heyeti!</p>

  <p class="calibre1">Ortadoğu ve Balkanlar'ın en güzel, en çekici, en çarpıcı genç kadını bize doğru yürüyordu.</p>

  <p class="calibre1">Dudaklarında insanı eritmeye eğilimli bir gülümseme, gözlerinde masum ama yakalayan bakışlar, baş dik, sırt düzgün, bir podyum yürüyüşü gibi hesaplanmış ama çok daha insanca ve kendine güvenli adımlarla...</p>

  <p class="calibre1">Hani filmlerde olur ya, hızlı çekilmiş filmi normal gösterirler, tıpkı öyle, her ayrıntısını&nbsp;<span class="calibre9">içime sindirerek seyrettim bize doğru ilerleyişini. Üzerinde kolsuz, beyaz, ipek gibi titreşen bir kumaştan ince bir bluz vardı. Bluzun altında son zamanlarda benimle aynı mekânlarda giyildiğini gördüğüm en kısa etek. Siyah eteğin altında, siyah çoraplarla sergilenen bacaklar, duvarlardaki yabancı mankenlerin gösterdiklerinden çok daha dolgun ve bir o kadar da gerçekti. Yüzünde ya çok makyaj yoktu ya da yapılanlar ustaca yapılmış, çakılmıyordu.</span></p>

  <p class="calibre1">Boynunda kocaman parlak metal parçalardan oluşmuş bir kolye vardı. Her adımında bluzun görkemli açıklığından içeri girmek istiyormuş gibi titreşiyordu metal yuvarlaklar.</p>

  <p class="calibre1">Bizim heyet kıpırdandı, ilerledi. El sıkışma mesafesine koridordaki ilk kapının hizasında geldik. Gözlerimi bize doğru gelenden ayıramadığım için kapıdan içeriye göz atamadım.</p>

  <p class="calibre1">"Hoş geldiniz" dedi görüntüsüne uymayan hışırtılı bir sesle, elini önce reklamcı</p>

  <p class="calibre1">arkadaşıma uzatırken. "Neler getirdiniz bize?" Reklamcı kadının elini sıkarken yüzüne bakmadı. Çünkü bu da kim der gibi beni inceliyordu.</p>

  <p class="calibre1">"Remzi Ünal" diye tanıştırıldım reklamcı arkadaşım tarafından. Adımdan sonra herhangi bir sıfat, görev tanımı gelmedi. Yapabildiğimce gülümsedim.</p>

  <p class="calibre1">"Dilek" dedi elimi hafif ama kararlı sıkarak. "Dilek Aytar."</p>

  <p class="calibre1">"Dilek Hanım, Karasu Tekstil'in reklam ve halkla ilişkiler müdiresidir" diye açıkladı <span class="calibre9">reklamcı arkadaşım.</span></p>

  <p class="calibre1">Dilek Aytar benim üzerimde çok fazla durmadı. Reklamcılara döndü.</p>

  <p class="calibre1">"İlhan Bey daha gelmedi" dedi. "Trafiğe takıldı her halde. Benim odamda bekleyelim.</p>

  <p class="calibre1">Hem getirdiklerinize bakarız."</p>

  <p class="calibre1">Koridorun sonundaki odayı hedefleyerek yürüdük. Artık önünden geçtiğimiz diğer odaların içinde neler olup bittiğine bakabiliyordum. Bilgisayarlarının önünde sabah mahmurluğunu henüz açmış genç kadın ve erkeklerle dolu normal büro manzaralarından başka bir şey göremedim.</p>

  <p class="calibre1">Dilek Aytar'ın odasına en son ben girdim. Kocaman bir çalışma masası ve daha da kocaman bir toplantı masasından başka, bir erkek bir kadın iki çıplak manken vardı odada göze ilk çarpan. Canlı değildi canım çıplak mankenler. Dışardan içerinin görülmemesinden çok, içerden dışarıyı görmemek için konulmuş jaluzili pencerelere doğru bakıyorlardı donuk donuk. Kadın olanın boynunda bir fular vardı yalnızca.</p>

  <p class="calibre1">Çalışma masasının önünde oturacak yer yoktu, toplantı masasını çevreleyen yönetmen koltuklarına oturduk. Dilek Aytar masanın üstündeki birtakım kâğıtları, broşürleri toparladı:</p>

  <p class="calibre1">"Ne içersiniz?"</p>

  <p class="calibre1">Kahve istedik.</p>

  <p class="calibre1">Kahvelerimiz telefona değil, telefonun yanındaki diyofonun düğmesine basılarak söylendi. İkisi sütlü, üç neskafeyi içerlerde bir yerlerdeki Nimet Hanım'ın mahir ellerine emanet ettik.</p>

  <p class="calibre1">Reklamcı arkadaşımın karşısına oturdu sonra Dilek Aytar.</p>

  <p class="calibre1">"Akşamın telaşı şimdiden üstüme çöktü" dedi. Oysa hiç telaşlı bir hali yoktu.</p>

  <p class="calibre1">"Her şey yolunda gider canım" dedi reklamcı arkadaşım. "Endişelenmeyin."</p>

  <p class="calibre1">"Biliyorum ama yine de..." dedi Dilek Aytar. "Hep çıkar bir sürü aksilik. Bakalım bu akşam neler olacak. İlhan Bey de sağolsun üstüme yıktı her şeyi. Dün de futbol takımını&nbsp;<span class="calibre9">çıkardı başıma. PR olurmuş. Yok bir de podyuma çıksalardı. Sonra da, onu beğenmedim bunu beğenmedim diye söylenir durur."</span></p>

  <p class="calibre1">"O kadar kapris yapacak canım, patron" dedi reklamcı arkadaşım.</p>

  <p class="calibre1">"Yok, sağolsun iyi yapılan işi de takdir etmeyi bilir" dedi Dilek Aytar.</p>

  <p class="calibre1">"Kuşkusuz" dedi reklamcı arkadaşım. "Bakalım bizim ilana ne diyecek?"</p>

  <p class="calibre1">O ana kadar hiç ağzını açmamış olan kadın reklamcı eğilip ayağının dibindeki kocaman dosya çantasını masanın üstüne koydu. İçinden üzerinde yazısı az, fotoğrafı çok yer kaplayan bir ilan taslağı çıkardı. Tam karşımda oturduğu için benim yönümden bakıldığında fotoğraftaki kadınlar düz, yazılar ters duruyordu. Çantayı yeniden aşağı indirip, taslağı Dilek Aytar'ın önüne sürdü.</p>

  <p class="calibre1">"Ay çok yaratıcı!" diye denetimli bir çığlık attı Dilek Aytar.</p>

  <p class="calibre1"></p>

  <p class="calibre1">"Bir şeyler ters gidiyorsa, Karasu... konseptine devam ediyoruz bu ilanda da..." diye açıklama getirdi reklamcı kadın.</p>

  <p class="calibre1">"Zaten bu akşam mankenler de sahneye geri geri girecekler." dedi Dilek Aytar.</p>

  <p class="calibre1">"Böylece tam bir tutarlılık elde ediyoruz" dedi reklamcı arkadaşım.</p>

  <p class="calibre1">İnşallah düşmezler podyumun ortasına diye düşündüm.</p>

  <p class="calibre1">"Onun adına konuşmayayım ama İlhan Bey beğenir bu ilanı" dedi Dilek Aytar. "Zaten konseptimizle mutabık."</p>

  <p class="calibre1">"Diayı da kendisiyle birlikte seçmiştik hatırlarsanız" diye devam etti reklamcı kadın.</p>

  <p class="calibre1">"Yalnız son onayı bir an önce almalıyım, renk ayrımına gidecek ilan."</p>

  <p class="calibre1">"Son teslim ne zaman?" diye sordu Dilek Aytar.</p>

  <p class="calibre1">"Bu akşam altıda." dedi reklamcı kadın. "Gece yarısı baskıya giriyor dergi."</p>

  <p class="calibre1">"Kusura bakmayın ama hep son dakikaya kalıyoruz onaylar için" dedi Dilek Aytar, reklamcı arkadaşımdan çok yanındakine bakarak.</p>

  <p class="calibre1">"Ama İlhan Bey bize zaman ayı..."</p>

  <p class="calibre1">Reklamcı arkadaşım kendi personelinin sözünü kesti.</p>

  <p class="calibre1">"İlhan Bey de çok meşgul, Dilek hanım da..." dedi. "Asıl tedbirli davranması gereken biziz. Sen istersen telefon et yolla ilanı renk ayrımına, İlhan Bey değişiklik isterse orda yaparız değişiklikleri."</p>

  <p class="calibre1">Reklamcı kadın çantasından cep telefonunu çıkardı, jaluzili pencereye doğru yürüdü&nbsp;<span class="calibre9">tuşlara basarken. Dilek Aytar reklamcı arkadaşıma mutlu mutlu gülümsedi.</span></p>

  <p class="calibre1">"Vay kimler gelmiş!" diye bağıran biri teklifsizce girdi kapıdan içeri. "Neler getirmişler bize!"</p>

  <p class="calibre1">Sanki emir almış gibi ayağa kalktık üçümüz de. Anlaşılan Karasu Tekstil'in sahibi, büyük reklamveren, Karasu Güneşspor'un başkanı İlhan Karasu'yla tanışacaktım.</p>

  <p class="calibre1"></p>

  <h1 class="calibre8" id="sigil_toc_id_2">Bölüm 2.3</h1>

  <p class="calibre1"></p>

  <p class="calibre1"></p>

  <p class="calibre1">Şimdiye kadar gördüğüm bütün kulüp başkanlarını hep televizyonda gördüm. İlhan Karasu onlara benzemiyordu. İnce bir adamdı. Yelekli takım elbise de giymiyordu. Birazdan arkadaşlarıyla marinada teknesinin başında buluşup kaptana hafta sonu kaçamağıyla ilgili talimatlar verecekmiş gibi giyinmişti. Giysileri zarif ama pahalı olduğu belli giysilerdi.</p>

  <p class="calibre1">Mevsime uygun kalınlıkta petrol rengi bir süveter, aynı rengin daha koyusundan yumuşak kumaşlı bir pantolon ve süet ayakkabılar. Yüzü sahte olmayan bir gülümseyişle aydınlıktı.</p>

  <p class="calibre1">Pırıl pırıl tıraşlı suratının orta yerindeki küçük burnu, dileklerini dile getirmeye alışmış ağzı&nbsp;<span class="calibre9">ve çenesindeki Kırk Douglas çukuruyla etkileyici bir yüzü vardı.</span></p>

  <p class="calibre1">"Özür dilerim, geciktim" dedi ama hiç birimiz inanmadık gerçekten özür dilediğine.</p>

  <p class="calibre1">Reklamcı arkadaşımdan başlayarak hızla ellerimizi sıktı. Bana geldiğinde duraladı, yüzüme baktı.</p>

  <p class="calibre1">"Remzi Ünal" dedi reklamcı arkadaşım. "Size bahsetmiştim."</p>

  <p class="calibre1">Elimi bırakmadan bir süre daha baktı yüzüme. Filmlerde gördüğü özel detektiflerle karşılaştırıyordu beni anlaşılan zihninde. Neye karar verdiyse bana yansıtmadan Dilek Aytar'a döndü.</p>

  <p class="calibre1">"Hazır mıyız akşama Dilek Hanım?" dedi patron sorusundan çok arkadaş tonlamasıyla.</p>

  <p class="calibre1">"Hazırız İlhan Bey" dedi Dilek Aytar. "Muhteşem bir ilanımız da var."</p>

  <p class="calibre1">"Bakalım" dedi İlhan Karasu, masanın üstünde duran ilan taslağını önüne doğru çekerek.</p>

  <p class="calibre1">Gözlerini kısarak baktı. Taslağı ters çevirdi, kadının üstünde duran giysileri taslağın kendisinden daha uzun bir süre inceledi. Gözlerinden fotoğraftaki mankene değil giysinin kendisine baktığını anlayabiliyordunuz. Kendisinden başka kimsenin göremeyeceği ayrıntıları <span class="calibre9">teker teker gözden geçiriyor gibiydi.</span></p>

  <p class="calibre1">"Siz ne diyorsunuz?" diye sordu Dilek Aytar'a tatmin olmuş bir sesle. Hâlâ ayaktaydı. O&nbsp;<span class="calibre9">oturmadığı için biz de oturmamıştık.</span></p>

  <p class="calibre1">"Bence tamam" dedi Dilek Aytar.</p>

  <p class="calibre1">"Bütçesi?"</p>

  <p class="calibre1">"Daha önce onaylamıştık."</p>

  <p class="calibre1">"Sağ sayfa garantisi?"</p>

  <p class="calibre1">"Çok uğraştık ama aldık" dedi reklamcı kadın.</p>

  <p class="calibre1">"Elinize sağlık" dedi İlhan Karasu. "İyi iş çıkardınız."</p>

  <p class="calibre1">"Her zamanki gibi" dedi Dilek Aytar.</p>

  <p class="calibre1">Kapıda telaşlı bir genç kız belirdi. Kim var kim yok diye bakmadan Dilek Aytar'a doğru konuştu:</p>

  <p class="calibre1">"Meteoroloji akşama yağmur veriyor Dilek Hanım" dedi hızlı hızlı. Büyük patronun odada olduğunu sonra kavradı. Korunmak ister gibi kapının pervazının arkasına sakladı&nbsp;<span class="calibre9">gövdesinin yarısını.</span></p>

  <p class="calibre1">"Yağmur mu?" "Yağmur!"</p>

  <p class="calibre1">"Nasıl olur, ben dün evden sorduğumda pırıl pırıl olacak demişlerdi" dedi Dilek Aytar.</p>

  <p class="calibre1">"Üç kere sordum gün boyu."</p>

  <p class="calibre1">"Cuma akşam çıkmadan önce ben de sormuştum. Bu sabah değiştirdiler" dedi kapıdaki kız.</p>

  <p class="calibre1">"Nisan ayının son haftasında açık havada ekspozisyon yaparsanız olacağı budur" diye patladı İlhan Karasu. Hızlı adımlarla pencerenin önündeki çıplak kadın mankenin önüne gidip bağırmaya başladı. "Elli kere uyardım sizi, dinlemediniz. Hadi dinlemediniz, bir bildiği vardır bu herifin deyip kapalı salon tedbiri de almadınız. Ne bok yiyeceğiz şimdi? Ne bok yiyeceksiniz şimdi Dilek Hanım? Kim gelir lan şakır şakır yağmur yağarken Karasu Tekstil'in sonbahar kış koleksiyonunun eksposizyonuna? Kim gelir?" Daha ağır konuşmamak için kendisini tutuyormuş gibi gitti eliyle araladığı jaluzilerden dışarıya bakmaya başladı. Kötü <span class="calibre9">haberi getiren kız toz olmuştu kapının önünden.</span></p>

  <p class="calibre1">Önce kimseden çıt çıkmadı. Sonra Dilek Aytar ağır adımlarla patronuna doğru ilerledi.</p>

  <p class="calibre1">Elini omuzuna koydu adamın arkasından. Omuzundaki eli algılaması için kısa bir süre izin verdi adama ustaca.</p>

  <p class="calibre1">"İlhan Bey, bu akşam yağmur yağmayacak" dedi sonra, o hışırtılı sesine hiç benzemeyen yumuşacık bir sesle. "Yağarsa kendimi vururum!"</p>

  <p class="calibre1"></p>

  <p class="calibre1">Şahit olduğum çoğu krizlerde benim de payım olur. Söylediğim ya da söylemediğim, yaptığım ya da yapmadığım bir şeyle mü-dahil oluveririm olan bitene. Bu yüzden ben de nefret ederim kendimden, insanlar da. Bu kez kriz yönetimini bu işin profesyoneli olduğu anlaşılan Dilek Aytar'a bıraktım, çenemi tuttum.</p>

  <p class="calibre1">Zaten bu kez kriz kısa sürdü.</p>

  <p class="calibre1">"İnşallah" dedi İlhan Karasu. Döndü ve demin o esip gürleyen kendisi değilmiş gibi kapıdan girdiği anda yüzündeki o mülayim ifadeyle bize doğru yürüdü.</p>

  <p class="calibre1">"İlan güzel olmuş" diye yineledi. "Elinize, sağlık." "Sağolun" dedi reklamcı arkadaşım.</p>

  <p class="calibre1">"İlan güzel olmuş" diye hâlâ pencerenin önünden dışarı bakan Dilek Aytar'a döndü.</p>

  <p class="calibre1">"Evet" dedi Dilek Aytar. Gözleri yerde geri döndü. "Gidip çiçekçiyi arayayım Nazlı'nın odasından." Aramızdan hızla yürüdü. Reklamcı arkadaşımın yanından geçerken "Buradasınız değil mi?" diye sordu.</p>

  <p class="calibre1">"Buradayız. Küçük bir iki şey daha var, dönünce konuşuruz."</p>

  <p class="calibre1">Kapıdan çıkıp kayboluverdi. Gerçekten çiçekçiyle konuşacaksa adam hayatının en zor telefon görüşmelerinden birini yapacaktı eminim.</p>

  <p class="calibre1">İlhan Karasu bana döndü.</p>

  <p class="calibre1">"Gelin Remzi Bey" dedi. "Benim odama gidip konuşalım."</p>

  <p class="calibre1">İlhan Karasu'nun peşinden kapıya yöneldim. Adam hızlı adımlarla içinde bulunduğumuz odadan çıkıp tam karşıdaki kapıyı açtı, girdi içeri arkasına bakmadan.</p>

  <p class="calibre1">Reklamcı arkadaşım beni durdurdu.</p>

  <p class="calibre1">"Bizim işimiz birazdan bitecek" dedi. "Seni burda satıp gitsek kızar mısın?"</p>

  <p class="calibre1">"Keyfinize bakın" dedim. "Görüşürüz."</p>

  <p class="calibre1"></p>

  <p class="calibre1">İlhan Karasu'nun odası da televizyonda gördüğüm kulüp başkanlarının odasına benzemiyordu. Dilek Aytar'ın odasının üç katı büyüklüğündeki odada en. göze çarpan eşya, ortada hatırı sayılır bir yeri kaplayan kocaman Isfahan halisiydi. Düşünebilecek en sade çizgilerle tasarlanmış bir toplantı masası, yerde duran televizyon ve video, köşeye atılmış <span class="calibre9">antika bir içki dolabı ve yine jaluzili pencerelerin önünde karşılıklı duran iki küçük koltuk ve aralarındaki sehpadan başka eşya yoktu odada. Birtakım dosyalar, kâğıtlar, dergiler ve uzun kordonlu kırmızı bir telefon yerde duruyordu. Duvarda Abidin Dino'nun guvaş bir' yelkenli çalışması vardı.</span></p>

  <p class="calibre1">İlhan Karasu içki dolabının kapağının gizlediği küçük buzdolabının önünde çömelmişti.</p>

  <p class="calibre1">"Bir şey içer misin sabah sabah?" dedi sırtı bana dönük. "Hayır" dedim.</p>

  <p class="calibre1">Elinde light bir bira kutusuyla döndü. Açarken halının üstüne damlatmamak için kenardan yürüyüp pencerenin önündeki koltuklardan birine oturdu. Peşinden gittim. Kocaman bir yudum aldı.</p>

  <p class="calibre1">"Derdimi biliyorsun değil mi?" diye sordu. Dilek Aytar'ı başkalarının önünde azarlamaktan bahsetmiyor diye düşündüm.</p>

  <p class="calibre1">"Reklamcınız biraz bahsetti" dedim. "Futboldan anlar mısın?" dedi. "Seyrederim" dedim, oturdum karşısına. "İnsandan anlar mısın peki?" dedi. "Onları da seyrederim" dedim. "Güzel"</p>

  <p class="calibre1">dedi, bir yudum daha aldı birasından.</p>

  <p class="calibre1"></p>

  <p class="calibre1">"Bu futbol işine şan olsun diye girdim" dedi. "Dilek Hanım sponsorluk, PR diyor buna.</p>

  <p class="calibre1">Ona kalsa bir voleybol ya da basket takımı almalıydım. Üstelik kadın takımı. Bize daha çok uyarmış. Dinlemedim. Onu hep dinlerim, bu kez dinlemedim. Hiç olmazsa seyrederim keyifle dedim kendi kendime. Seyir tamam, keyif yok ama."</p>

  <p class="calibre1">"Belli olmaz, belki düşmezsiniz" dedim.</p>

  <p class="calibre1">"Ben de öyle düşünüyordum ama Osmanlı'da oyun çok" dedi. "Geçen hafta biri telefon etti, kafamı bulandırdı."</p>

  <p class="calibre1">İşi bilen bir özel detektif tavırlarına girmenin sırası gelmişti. Oturduğum yerde öne doğru eğildim.</p>

  <p class="calibre1">"Buraya mı, kulübe mi?" diye sordum.</p>

  <p class="calibre1">"Eve" dedi. "Geçen Perşembe. Tam yatıyordum."</p>

  <p class="calibre1">"Evde telefonları siz mi açarsınız?"</p>

  <p class="calibre1">"Kim olursa... Karım, ben, oğlum bizde kalıyorsa. Öyle 'buyrun Karasular'ın evi' diyen bir kâhyamız yok."</p>

  <p class="calibre1">"Ne dedi peki arayan?"</p>

  <p class="calibre1">'"İlhan Bey'le mi görüşüyorum?' dedi. 'Evet' dedim. 'Size kötü bir haberim var' dedi.</p>

  <p class="calibre1">'Hayrola?' dedim. Fabrikada yangın falan çıktı diye korktum önce. 'Maçı satıyorlar.</p>

  <p class="calibre1">Kalecinizle sol bek önümüzdeki hafta maçı satıyor' dedi. O telaşla anlamadım ne dediğini.</p>

  <p class="calibre1">Aynı laflan tane tane tekrarladı. 'Kalecinizle sol bek önümüzdeki hafta maçı satıyor.' 'Sen kimsin?' dedim. Bu kez güldü. 'Bir Güneşspor taraftarı' dedi. Öyle kalakaldım. Ne diyeceğimi bilemedim. Benim sessizliğim uzayınca 'İnanmıyorsan işi bağlamak için buluşacakları yeri de söylerim size' dedi. 'Söyle' dedim. 'Daha belli değil. Belli olunca haber veririm' dedi kapadı <span class="calibre9">telefonu."</span></p>

  <p class="calibre1">"Aradı mı bir daha?" "Şimdiye kadar hayır." "Burayı arasa bağlarlar mı size?"</p>

  <p class="calibre1">"Santraldaki kıza kendim söyledim. 'Bir Güneşspor taraftarı' diye bir herif ararsa atlatmasınlar diye. Ama aramadı kimse."</p>

  <p class="calibre1">Koltuğumda geriye yaslandım. Aklıma ilk geleni söyledim. İşi kaybetme pahasına da olsa.</p>

  <p class="calibre1">"İlhan Bey" dedim. "Ortalığı bulandırmak için biri palavra sıkmış olmasın size?"</p>

  <p class="calibre1">"Bunu ben de düşündüm" dedi. "Ama ya doğruysa?" "Haftaya maç kimle?"</p>

  <p class="calibre1">"İşte bu yüzden, ya doğruysa diye düşünüyorum. Haftaya maçımız bu işleri başıma açan herifin takımıyla. Ya onlar düşecek ya biz."</p>

  <p class="calibre1">Sabah reklamcı arkadaşımın odasında okuduğum gazetede Karasu Güneşspor'un bir puan altındaki takımın adını hatırlamaya çalıştım, hatırlayamadım.</p>

  <p class="calibre1">Odanın kapısı tıklatıldı. İş olsun diye tıklatılmıştı herhalde çünkü takım elbiseli orta yaşlı <span class="calibre9">bir adam, kimse ona gir falan demeden alışık adımlarla içeri girdi. Yüzüme bile bakmadı</span> <span class="calibre9">benim. Tek kelime etmeden elindeki çek koçanını aramızdaki sehpaya, İlhan Karasu'nun önüne koydu. İlhan Karasu tek kelime etmeden hızla imzaladı beş tane çeki. Öyle hızlı</span> <span class="calibre9">imzaladı ki, tersten rakamların sıfırlarının sayısını algılamaya fırsat bulamadım.</span></p>

  <p class="calibre1">Adam aynı hızla çıkarken İlhan Karasu arkasından seslendi.</p>

  <p class="calibre1">"Ankara'dan ödeme çıkmış mı?"</p>

  <p class="calibre1">"Çıkmış ama bankanın sisteminde bir arıza var, hesaba geçemediler" dedi adam arkasını <span class="calibre9">dönüp.</span></p>

  <p class="calibre1">"Kim başınıza bu işleri açan adam?" diye sordum.</p>

  <p class="calibre1"></p>

  <p class="calibre1">İlhan Karasu light birasından bir yudum daha almak için kutuyu ağzına götürdü.</p>

  <p class="calibre1">Kalmadığını görünce yüzünü buruşturdu, kalktı içki dolabına doğru yürüdü. Yere eğilmiş&nbsp;<span class="calibre9">buzdolabının içini kurcalarken bana seslendi.</span></p>

  <p class="calibre1">"Bir şey içmeyeceğinden emin misin?" "Bir kahve olsaydı..." dedim.</p>

  <p class="calibre1"></p>

  <p class="calibre1">Keşke Tanrı’dan başka bir şey isteseydim. Kapı bu kez çalınmadan açıldı, saçları bir eşarpla toplanmış, önlüklü bir kadın elindeki tepsinin üzerinde bir neskafe fincanıyla içeri girdi.</p>

  <p class="calibre1">"Dilek Hanım yolladı misafirinize" dedi patronuna bakıp. Sonra komik bir şey söylemiş <span class="calibre9">gibi kıkırdadı.</span></p>

  <p class="calibre1">Bana kadar gelmesini beklemeden kalkıp tepsiden kahvemi aldım. Doğruydu, sütsüz neskafe benimdi.</p>

  <p class="calibre1">"Teşekkür ederim Nimet Hanım" dedim kadına.</p>

  <p class="calibre1">Nimet Hanım tepsiyi yere düşürdü. Tepsi tangırdadı. Yerime oturup kadının tepsiyi korkunç bir telaşla yerden alıp kaçar gibi çıkmasını izlerken bir yudum aldım kahveden.</p>

  <p class="calibre1">Tahmin ettiğim gibiydi, soğumaya başlamıştı.</p>

  <p class="calibre1">İlhan Karasu elinde bira kutusu, karşımdaki yerine oturdu.</p>

  <p class="calibre1">"Bizim piyasada rekabet önemlidir" diye söze başladı. "Çok sayıdadır rekabet, bir sürü&nbsp;<span class="calibre9">firma, bir sürü marka vardır. Birbirimizi kollarız hep. Fiyatta, modellerde, reklamda, promosyonda, indirimde... Bayi ilişkilerinde... Birbirimizin gözüne bakarız."</span></p>

  <p class="calibre1">Birasından bir yudum daha çekti.</p>

  <p class="calibre1">"Ama bir tanesi, bir tanesi benim için diğerlerinden bütünüyle ayrılır. Herhangi bir konuda Barbie House'un arkasında kalmak asabımı bozar. Belki çok ticari bir yaklaşım değil ama gerçekte olması gerekenden daha önemli bir rakiptir benim için Barbie House."</p>

  <p class="calibre1">"Bunun bir nedeni olmalı" dedim.</p>

  <p class="calibre1">"Nedeni var. Nedeni var. Sahibi eski ortağımdır ve ayrıldığımızdan beri birbirimize gülümser ve masanın altından tepişiriz. Çok düşledim deposuna girip kumaşlarını ellerimle makaslamayı..."</p>

  <p class="calibre1">"Ama makaslamadınız" dedim.</p>

  <p class="calibre1">"Makaslamadım. Tepişiriz tepişmesine ama medenice. Piyasa kurallarıyla. Belden aşağı&nbsp;<span class="calibre9">vurmadan."</span></p>

  <p class="calibre1">"Rakip forvete sakatlamak için girmeden" dedim. Yüzüme baktı.</p>

  <p class="calibre1">"Evet" dedi. "Bu futbol işini o icat etti önce. Gitti bir takım aldı kendine. Adını koyamadı</p>

  <p class="calibre1">tabi enayi."</p>

  <p class="calibre1">"Barbiespor!" diye güldüm.</p>

  <p class="calibre1">"Ben de ona 'Barbiespor nasıl gidiyor?' diye sorarım gördüğümde. Gıcık etmek için.</p>

  <p class="calibre1">Takımın göğsünde kocaman harflerle yazar Barbie diye."</p>

  <p class="calibre1">Gazetede Karasu Güneşspor'un bir puan altındaki takımın adını hatırladım birden.</p>

  <p class="calibre1">"Merkez İdmanyurdu." dedim. "Bu haftaki maçınız Merkez İdmanyurdu'yla mı?"</p>

  <p class="calibre1">"Evet. Yenilen düşer."</p>

  <p class="calibre1">"Yenilen düşer" dedim.</p>

  <p class="calibre1">"Bu yüzden 'ya doğruysa' diyorum" dedi İlhan Karasu. "Bizim iki oğlanı satın aldılarsa Karasu Günesspor düşer."</p>

  <p class="calibre1">"Medenice kapışırız demiştiniz?" Birasından bir yudum daha aldı. "Her şeyin bir ilki vardır" dedi. "İşte ondan korkuyorum."</p>

  <p class="calibre1">Böyle bir durumda ne yapılır bilmiyordum. Bunu açıkça söylemeye karar verdim.</p>

  <p class="calibre1">"Böyle bir durumda ne yapılır bilmiyorum" dedim. "Hocayla konuşsanız, çocukları <span class="calibre9">oynatmasa?"</span></p>

  <p class="calibre1">"Ya palavraysa aklımıza geldiği gibi. Sırf ortalığı bulandırmak, takımın gücünü düşürmek için üfürdülerse? Kendi elimizle kendimizi sakatlayalım diye?"</p>

  <p class="calibre1">"Yapar mı bunu eski ortağınız?" dedim.</p>

  <p class="calibre1">"Şike yapacak olan bunu da yapar" dedi İlhan Karasu. "Oğlanları takımdan kesersek maç&nbsp;<span class="calibre9">günü durduk yere, arkamızdan değil, yüzümüze güler."</span></p>

  <p class="calibre1">"Topçularla konuşun" dedim.</p>

  <p class="calibre1"></p>

  <p class="calibre1">"Düşündüm ama çıkar yol değil" dedi. "Doğruysa, adam gibi oynarlar bu maçta belki ama bir kere satılmış oyunculara nereye kadar güvenebilirsin. Yok doğru değilse durduk yerde morallerini bozmuş oluruz. Sırf namuslu olduğunu göstermek için oynamak, namuslu oynamaktan daha zordur. Olmadık yerde hata yaparlar heyecandan, yine yanarız."</p>

  <p class="calibre1">"Peki ben ne yapabilirim sizin için?" dedim. Yeniden profesyonelleşmenin zamanı <span class="calibre9">gelmişti.</span></p>

  <p class="calibre1">"Maç Cumartesi günü saat üçte" dedi İlhan Karasu. "O saate kadar işin doğrusunu bulmanı istiyorum. Aslı varsa takımdan keseceğiz, yoksa kimseye bir şey söylemeden çıkacağız maçımıza. Ondan sonra Allah ne gösterirse."</p>

  <p class="calibre1">"Üstelik bunu çaktırmadan yapmam gerekiyor" dedim.</p>

  <p class="calibre1">"Çaktırmadan" dedi.</p>

  <p class="calibre1">"Zor olacak" dedim. "Uzaktan kumanda."</p>

  <p class="calibre1">"Uzaktan, yakından" dedi İlhan Karasu. "Çaktırmadan. Yalnızca senle ben bileceğiz ne yaptığını. İşin doğrusunu da ne kadar erken öğrenirsek o kadar iyi. Yapabilir misin?"</p>

  <p class="calibre1">Bu bana "Şu Cessna'yı Hazerfen havaalanına indirebilir misin?" der gibi bir soruydu.</p>

  <p class="calibre1">Muhtemelen çakılırdım ama bunu söylemezdim yolcuma.</p>

  <p class="calibre1">"Şu işi bağlama buluşmasının aslı çıkarsa kolay" dedim. "Ben bazı meslektaşlarım gibi fotoğraf çekip ses kaydetmem. Vardığım sonuçlara inanacaksınız."</p>

  <p class="calibre1">"İnanırım" dedi İlhan Karasu. "Reklamcıma inanırım çünkü." Kalkıp yerde duran kırmızı&nbsp;<span class="calibre9">telefona yürüdü. Makineyi eline alıp, ahizeyi kulağıyla omuzunun arasına sıkıştırdı. Boş eliyle iki numara tuşladı. Sonra bana dönüp sordu.</span></p>

  <p class="calibre1">"Ne miktar söyleyeyim?"</p>

  <p class="calibre1">Amatör kümeden üçüncü lige yeni çıkmış bir takıma transfer olacak bir santraforun isteyeceğini tahmin ettiğim bir rakamı ikiye katlayarak söyledim.</p>

  <p class="calibre1"></p>

  <h1 class="calibre8" id="sigil_toc_id_3">Bölüm 2.4</h1>

  <p class="calibre1"></p>

  <p class="calibre1"></p>

  <p class="calibre1">Demin çekleri tek laf etmeden imzalatan takım elbiseli adam' tekrar gelene kadar tek kelime etmedik. Müşterilerimin bir özel; detektifle çalışmaya başladıklarına gerçekten inandıkları arş paranın el değiştirdiği bu andır. Psikiyatrlara ödenen paranın tedavinin bir parçası olduğuna inanıldığı gibi. Çoğu doktor gibi çıkarıp serbest meslek gelir makbuzu da düzenlemem. Doktorlardan makbuzu isteyen hastaların oranını bilemem ama ben-) den kimse istemez. Benden yalnızca sonuç isterler. Sonuçları da bazen veririm, bazen veremem.</p>

  <p class="calibre1">Doktorlar gibi.</p>

  <p class="calibre1">Takım elbiseli adam içeri girdiğinde, elindeki çeki İlhan Karasu'ya verdi. İlhan Karasu, çeki masanın üstüne koydu, adam dışarı çıkıncaya kadar bekledi. Sonra deminki beş çek kadar kolayca imzaladı, bana uzattı.</p>

  <p class="calibre1">"Reklamcımın yayınladığı ilanların parasını hiç bir zaman peşin ödemem, haberin olsun"&nbsp;<span class="calibre9">dedi, kendini rahatlatmak istercesine. Müşterilerimin parayı verirken ya felsefe ya espri yapmalarına alışmıştım. Sokak kızlarına paralarını işlerin yapmadan önce vermeye benzer bir duygu olmalıydı.</span></p>

  <p class="calibre1">Sonra ciddileşti İlhan Karasu.</p>

  <p class="calibre1">"Bundan sonrası sana ait, kolay gelsin" dedi. Rahatlamıştı.</p>

  <p class="calibre1">Bu konudaki hassasiyetlerine ilişkin hiç bir yorum yapmamayı öğrenmiştim. Çeki, üzerinde yazanları incelemeden alıp cüzdanıma koydum. Nakit verenlerin parasını da saymazdım. Cüzdanı cebime koymadan üzerinde ev adresimle telefon numaramın yazılı&nbsp;<span class="calibre9">olduğu kartvizitlerimden bir tane çektim</span></p>

  <p class="calibre1">Masaya gidip benim çeki imzaladığı kalemi kullanarak araç telefonumun numarasını&nbsp;<span class="calibre9">yazdım kartın arkasına.</span></p>

  <p class="calibre1">"Cep telefonum yok" diye açıkladım.</p>

  <p class="calibre1">"Benim de" dedi. Toplantı masasının çekmecesinden kendi kartvizitini çıkardı. Tıpkı&nbsp;<span class="calibre9">benim yaptığım gibi kartın arkasına bir telefon numarası yazdı. Ev numarası olmalıydı.</span></p>

  <p class="calibre1">Uzattığı kartı alıp ceketimin cebine koydum.</p>

  <p class="calibre1">"Beni her an arayabilirsin" dedi. "Adını atlatılmayacakların listesine koymalarını&nbsp;<span class="calibre9">söyleyeceğim santraldekilere."</span></p>

  <p class="calibre1">"Tamam" dedim. "Şu buluşmayla ilgili telefon gelirse, beni bulamasanız bile evdeki telesekretere mutlaka not bırakın."</p>

  <p class="calibre1">"Mutlaka bırakırım" dedi. "Senin için başka ne yapabilirim?"</p>

  <p class="calibre1">Takım dün maç yaptığına göre bugün izinli olmalıydı. İlhan Karasu'ya ne kalecinin, ne sol bekin, ne teknik direktörün adını sorma gereğini duymadım. Ne de takımın antremin sahasının yerini. Akşama takımın tümüyle birden tanışma olanağım vardı nasıl olsa.</p>

  <p class="calibre1"></p>

  <p class="calibre1">"Bu akşam için bir davetiye isterim" dedim. "Ne?" dedi. Neden söz ettiğimi çıkaramadı&nbsp;<span class="calibre9">birden.</span></p>

  <p class="calibre1">"Anladığıma göre bu akşamki ekspozisyona Karasu Güneşspor takım olarak katılacakmış.</p>

  <p class="calibre1">Ben de orada olursam çocukları toplu halde görürüm diye düşündüm."</p>

  <p class="calibre1">"O kolay" dedi İlhan Karasu. "O kolay. Dilek Hanım'a söyleriz..." Birden akşama yağmur yağıp yağmayacağı meselesi aklına gelmiş gibi suratını buruşturdu. Ya da başka bir şeydi aklına gelen.</p>

  <p class="calibre1">"Seni ne diye yutturacağız millete?" dedi. "Soran olursa bir yalan bulurum" dedim.</p>

  <p class="calibre1">Odasına girdiğimizden beri ilk kez güldü İlhan Karasu. Gerçekten güldü. Ben de güldüm.</p>

  <p class="calibre1">"Gel benimle" dedi.</p>

  <p class="calibre1">İlhan Karasu önde, ben arkada odasından çıktık. Koridoru geçip, karşıya, Dilek Aytar'ın odasına hiç tereddüt etmeden girdi. Ben de peşinden.</p>

  <p class="calibre1"></p>

  <p class="calibre1">Dilek Aytar odasında yalnızdı. Telefonda konuşuyordu. Aniden çıkıp gelen patronuna hiç</p>

  <p class="calibre1">şaşırmadı. Eliyle bir saniye bekler misiniz işareti yaptı. İki kere "hayır" dedi telefona, iki kere&nbsp;<span class="calibre9">"tamam, ben hallederim." Masasının önünde konuşmadan ayakta bekliyorduk. Telefonu kapayınca yüzümüze baktı.</span></p>

  <p class="calibre1">"Remzi Bey de akşam bizimle olacak ekspozisyonda" dedi İlhan Karasu. "İlgilenir misin?"</p>

  <p class="calibre1">"Remzi Bey kiminle ilgilenecek?" diye sordu Dilek Aytar. Beni ilk kez görmüş gibi ilgiyle bakıyordu yüzüme bu kez. Reklamcı arkadaşımın çenesini tutamadığını anladım. Ya da Dilek Aytar'ın doğru sorular sormasını bildiğini. İlhan Karasu da anladı deşifre olduğumu.</p>

  <p class="calibre1">Hadi yap numaranı der gibi yüzüme baktı.</p>

  <p class="calibre1">Karasu Tekstil'deki ittifaklarıma ilişkin bir karar aldım.</p>

  <p class="calibre1">"Dilek Hanım'a doğruyu söylemeliyiz" dedim. "Buna hem hakkı var, hem benim işim kolaylaşır." Dilek Aytar'a döndüm.</p>

  <p class="calibre1">"Takımla ilgili bir mesele için İlhan Bey'e çalışıyorum", dedim. "Bu akşam çocuklarla şöyle uzaktan tanışırsam iyi olur, diye düşündüm. Çok fazla reklam etmeden."</p>

  <p class="calibre1">"Ben de benim peşime özel detektif taktınız diye korkmuştum" diye espri yaptı Dilek Aytar. Sonra gözlerimin içine; baktı. "Hiç özel detektif tanımamıştım."</p>

  <p class="calibre1">"Remzi Bey'in görevini sizden başkası bilmese iyi olur diye düşünüyoruz" dedi İlhan Karasu.</p>

  <p class="calibre1">Dilek Aytar elini boynundaki kocaman metal yuvarlaklara götürerek düşündü.</p>

  <p class="calibre1">"Soran olursa İstanbul'a ilk kez gelen Kayseri bayimiz diye tanıştırırım" dedi sonra.</p>

  <p class="calibre1">"Aramıza yeni katılan bayilerle özel olarak ilgilenmek görevlerimin arasındadır" diye açıkladı <span class="calibre9">bana.</span></p>

  <p class="calibre1">"Benim için uygun" dedim. Benimle özel olarak ilgilenmesine itirazım yoktu şimdilik.</p>

  <p class="calibre1">"Mesele yok" dedi İlhan Karasu. Elini uzattı bana. "Akşama görüşürüz." Sonra ekledi</p>

  <p class="calibre1">"Yağmur yağmazsa tabi."</p>

  <p class="calibre1">"Akşama yağmur yağ-ma-ya-cak!" dedi Dilek Aytar, elimi sıktıktan sonra odadan çıkıp giden patronunun arkasından belirli bir kararlılıkla.</p>

  <p class="calibre1"></p>

  <p class="calibre1">"Otursanıza" diye toplantı masasını işaret etti sonra bana dönüp. "Size doğru dürüst bir kahve bile ikram edemedim."</p>

  <p class="calibre1">Nimet Hanım duofondan biri sütlü iki kahve siparişi daha aldı. Hem bu sefer gecikmemeliydi kahveler, bak ona göre... Dilek Aytar elini duofonun düğmesinden çektikten sonra masanın üstündeki kartvizitlikten bir kartvizit aldı. Oturduğu yerden kalkıp ağır ağır çıplak erkek mankenle çıplak kadın mankenin arasından bir tur attı elinde kartvizitiyle, sonra dönüp toplantı masasına yöneldi. Ben de çoktan kendi kartvizitimi çekmiş, oturmuştum.</p>

  <p class="calibre1">Sessizce bakıyordum yürüyüşüne. Çaprazımdaki sandalyeye de o oturdu. Masadan biraz geride bacak bacak üstüne attı. Dirseği masadaydı. Uzattığım kartviziti diğer eliyle alıp uzun uzun okudu. Masaya bıraktığı kartviziti alıp cebime koydum.</p>

  <p class="calibre1">"Eskiden pilotmuşsunuz..." dedi.</p>

  <p class="calibre1">"Evet" dedim.</p>

  <p class="calibre1">"Nerden çıktı bu özel detektiflik?" dedi.</p>

  <p class="calibre1">"Pazarın ihtiyacı vardı" dedim. "Başkalarının ne yaptığını bilmek isteyenler de çok, ne yaptığının bilinmemesini isteyenler de."</p>

  <p class="calibre1">"Ben hangi taraftanım sizce?" dedi.</p>

  <p class="calibre1">"Siz ne yaptığını... bilenlerdensiniz" dedim.</p>

  <p class="calibre1">Bir kez daha beni ilk kez görüyormuş gibi baktı yüzüme, önemli bir şey söyleyecekmiş&nbsp;<span class="calibre9">gibi öne eğildi. Boynundaki madeni yuvarlaklar şıngırdadı. Elini bastırıp kolyesini ve bluzunun hareketlenip arzu edilenden fazlasını göstermeye eğilim taşıyan yakasını denetledi.</span></p>

  <p class="calibre1">Kapıdaki hareketi algıladı sonra. Doğruldu.</p>

  <p class="calibre1"></p>

  <p class="calibre1">" 'Bak ona göre..." etkili olmuştu anlaşılan, Nimet Hanım tepsisinde iki neskafe fincanıyla içeri girdi. Bu sefer servisi yapıp, tepsiyi düşürmeden çıkmayı başardı. Konuyu değiştirmek için fırsatının üstüne atladım.</p>

  <p class="calibre1">"Siz halkla ilişkiler ve reklam işini nasıl seçtiniz peki?", dedim.</p>

  <p class="calibre1">"Benim nedenim açık" dedi. "Eskiden müşteri temsilcisi olarak çalışırdım bir reklam ajansında. Müşterilerin bitip tükenmez kaprislerinden sıkılıp 'biraz da ben kapris yapayım'; dedim. Masanın öbür tarafına geçtim."</p>

  <p class="calibre1">Kahvemden bir yudum aldım. Sıcaktı bu sefer. Karasu Tekstil'den içeri girdiğimden beri sigara içmediğimi hatırladım sonra. Nisan'ın son haftasında, akşama yağmur yağıp yağamayacağı tartışmalı bir gün için seçtiğim ceketimin cebinden bir Chesterfield Light çıkardım.</p>

  <p class="calibre1">"İçebilir miyim?" "Elbette" dedi Dilek Aytar. "Siz de içer misiniz?"</p>

  <p class="calibre1">"Yalnızca özel anlarda" dedi. Hâlâ elinde tuttuğu kartvizitimi bırakıp paketten bir sigara aldı.</p>

  <p class="calibre1">Sigarasını yakmam için eğildiğinde metal yuvarlaklar yine çıngıldadı. Bu kez karşılıklı</p>

  <p class="calibre1">birer yudum aldık kahvelerimizden. Tuhaf tuhaf şeyler düşünüyormuş gibi birer de nefes aldık sigaralarımızdan.</p>

  <p class="calibre1">"Ekspozisyon saat sekiz buçukta başlayacak akşam" diye lafa girdi aniden. "Ortaköy'deki Esma Sultan Yalısı'nda. Biliri misiniz?"</p>

  <p class="calibre1">"Evet" dedim.</p>

  <p class="calibre1">"Dokuzdan önce başlayamayız ama" dedi. "Ekâbir bayilerle salak karıları geç gelmeyi marifet sayarlar böyle gecelere. Ben son dakikalara kadar kapıda karşılayacağım davetlileri.</p>

  <p class="calibre1">Beni görürsünüz gelince."</p>

  <p class="calibre1">Birinin elinde bir karton kutu olan iki kız girdi içeri. Diğerinin elinde bir ucunda insanın gözünü dayayıp bakacağı bir mercek olan siyah bir küp vardı.</p>

  <p class="calibre1">"Basına dağıtılacak dialar..." dedi kızlardan biri.</p>

  <p class="calibre1">"Çoğaltılmadı mı bunlar hâlâ" dedi Dilek Aytar.</p>

  <p class="calibre1">"Siz önce görün diye bekledik" dedi öteki kız. "Murat yetiştireceğine söz verdi."</p>

  <p class="calibre1">"İnşallah" dedi Dilek Aytar. Sonra bana döndü. "Kusura bakmayın, şu dialara bir göz atmalıyım."</p>

  <p class="calibre1">Hiç önemi yok jesti yaptım ellerimle. Sigarasını aramızdaki kül tablasına bastırıp, gidip masasına oturdu. Kızların her biri bir yanma geçti. Sağ yanındaki kızın kutudan çıkarıp verdiği çerçevelenmiş diayı o küpün diğer ucundaki girişe takıp mercekten baktı. Küpün içinde diaları görmeyi sağlayan bir ışık kaynağı vardı anladığıma göre. Diaları birbiri ardından ve hiç konuşmadan hızla incelemeye başladı. Beğenmediklerini sol tarafındaki kıza veriyordu.</p>

  <p class="calibre1">Elimi masanın üstündeki broşürlere attım işleri bitene kadar göz gezdirmek için. Reklamcı&nbsp;<span class="calibre9">arkadaşımdan telif ücreti almalıydım çünkü benden ilham almıştı sanki broşürün konusunu bulmak için. Benim yanımda yöremde hiç görülmeyen güzellikte üç kadın, hayali bir detektiflik bürosunun içinde, her karede değişik giysilerle poz vermişlerdi. Bana hiç</span> <span class="calibre9">benzemeyen, ince, yakışıklı, genç bir adam, hayatımda hiç giymediğim ve hiç giymeyeceğim giysilerle kadınlara kötü kötü bakıyordu. İki elinde iki toplu tabanca, patlattığı muhtemelen kuru sıkı kurşunların dumanını üflüyordu namludan başka bir karede.</span></p>

  <p class="calibre1">Üçlü inceleme ben kahvemi, ikinci sigaramı ve salak broşürün bütün sayfalarını bitirene kadar sürdü. Baktıkları diaların yarısı elenmişti bu sürenin sonunda. Kızlar malzemelerini alıp sessizce çıktılar odadan.</p>

  <p class="calibre1">"Davetliler kimler?" dedim kaldığımız yeri hatırlayacağından emin olarak. Beni yanıltmadı.</p>

  <p class="calibre1">"Eksposizyon esas olarak bayilerimize" dedi masasından bana bakarak. "Pazarlama Türkiye'sinin dört bir tarafından bayiler ve karıları." Ellerini iki yana açarak ikinci sınıf bir sirk takdimcisini taklit etti. "Innnn nı nınnn... Basın ve televizyon da gelecek... umarım yeterince. Rakip firmalardan da çağırdık, merakını yenemeyenler gelir. Aslında bu gösterinin herkesin bildiği asıl amacı bayilerin başını döndürüp ertesi günkü gala yemeğinde olabildiğince çok sipariş almak. Biraz da hava atmak sektöre."</p>

  <p class="calibre1">Sonra masadan kalktı, yeniden çıplak mankenlerin arasından dolaşıp bir tur attı.</p>

  <p class="calibre1">"Futbol takımı ne yapacak?" diye sordum bana doğru\ yürüyüşünü seyrederken.</p>

  <p class="calibre1">"Asıl olarak yalnızca boy gösterecekler. Televoleci televizyoncuların, paparazzilerin falan gelmesi için bir neden daha güya. Aslında İlhan Bey de biliyor ya, gelirlerse yalnızca uçuşan eteklerden görülen iç çamaşırları ve transparan giysileri çekmek için gelirler. Üçüncü ligden bir takımın oyuncularını" çekip de ne yapsınlar?"</p>

  <p class="calibre1">Biraz önce oturduğu sandalyeye geldi oturdu. Soğumuş kahvesine umutsuzca bir göz attı.</p>

  <p class="calibre1">"Bayilere ilginç gelir belki" dedim. "O da doğru ya" dedi.</p>

  <p class="calibre1">"Siz tanıyor musunuz takımdakileri?" dedim. Bir yerden! başlamam lazımdı.</p>

  <p class="calibre1">"Doğru dürüst tanımam" dedi Dilek Aytar. "Bir tek o kaleciyle merhabam var. O da birinci ligden transfer edildiğinde gazetecilerle imza törenini ben organize etmiştim, oradan. "</p>

  <p class="calibre1">"Nasıl razı oldu Karasu Güneşspor'a gelmeye birinci ligden?" dedim.</p>

  <p class="calibre1">"Çok anlamam bu işlerden ama galiba suyu ısınmıştı zaten birinci ligde" dedi Dilek Aytar.</p>

  <p class="calibre1">"Bir iki yıl da burada takılayım diye düşünüyor olmalı. Hani son vurgun. Ama törende gazetecilere öyle bir 'Birinci lige döneceğim... Ama yeni takımımla beraber' dedi ki, ölürsünüz. Benden daha iyi PR'cı."</p>

  <p class="calibre1">"Maçlara gidiyor musunuz?"</p>

  <p class="calibre1">"İlhan Bey her seferinde çağırır. Bir iki kere gittim. Feci sıkıldım."</p>

  <p class="calibre1">"Bu hafta sonu gidin ama" dedim. "Ölüm kalım maçı."</p>

  <p class="calibre1">"Şu ekspozisyonu sağ salim atlatıp, bayileri de kalın siparişlerle evlerine yollayabilirsem gelirim" dedi.</p>

  <p class="calibre1">Ayağa kalktım.</p>

  <p class="calibre1">"Teşekkür ederim" dedim, elimi uzattım. "Zamanınızı çok aldım. Akşama görüşürüz."</p>

  <p class="calibre1">Dilek Aytar da ayağa kalktı. Elimi sabahki tanışmamızdakinden çok daha uzun sıktı.</p>

  <p class="calibre1">Kartvizitim bu kez diğer elindeydi.</p>

  <p class="calibre1">"Görüşürüz" dedi. "Kapıda olacağım."</p>

  <p class="calibre1"></p>

  <p class="calibre1">Koridordan aşağıya ağır ağır yürüdüm. Ben çıkarken Dilek Aytar’ın telefonu çalmaya başlamıştı. İlhan Karasu'nun kapısı kapalıydı. Diğer kapıların içinde kimi boş kimi dolu masalar gördüm. Karasu Tekstil kendi çapında önemli bir akşam için harıl harıl hazırlanıyordu.</p>

  <p class="calibre1">Kahverengi-sarı renklere boyalı kayar kapıdan çıktıktan sonra ceketimden bu ziyarette elde ettiğim iki kartviziti çıkardım. Karasu Tekstil'in adresini, PBX telefon numarasını ve faksını ezberledim önce. Sonra arkadaki ev numarasını. Daha sonra Dilek Aytar'ınkine baktım. Numara ve faks aynıydı. Dahili numarası yoktu. İkiyüz metre kadar uzakta gördüğüm taksi durağına doğru ilerlerken kartvizitleri küçük küçük parçalara ayırıp, her adımda bir parçayı yere saçarak İstanbul'u biraz da ben kirlettim.</p>

  <p class="calibre1"></p>

  <h1 class="calibre8" id="sigil_toc_id_4">Bölüm 2.5</h1>

  <p class="calibre1"></p>

  <p class="calibre1"></p>

  <p class="calibre1">Beni alan taksici gevezeye benziyordu ama ilk geyik teşebbüsünde engelledim onu.</p>

  <p class="calibre1">Akatlar'a kadar ofladı pufladı direksiyonun başında. Yüz vermedim. Evin önünde değil, biraz ilerdeki gazete büfesinde indim. Şoföre susmasının karşılığını paranın üstünü almayarak ödedim. Gazeteciden, Pazartesi günleri futbola diğerlerinden daha çok yer ayıran üç&nbsp;<span class="calibre9">gazeteyle, günlük yayınlanan iki spor gazetesini istedim. Vakit öğleye yaklaşıyordu.</span></p>

  <p class="calibre1">Elimde gazeteler, sabahları kendi gazetemi geç gönderen bakkala girdim. Şikâyetimi fazla ciddiye almadığını görünce, elimdekileri göstererek onu müşterisi olmaktan çıkmakla tehdit ettim. Bu tehdidimin değerini daha da artırmak için beşli pizzalardan iki paket aldım. İki de litrelik kola.</p>

  <p class="calibre1">Kapının koluna asılmış poşetteki gazeteyi ve ekmeğimi alıp eve girdiğimde telesekreterin göstergesinde üç mesajım olduğunu gördüm. Parasını peşin ödeyen bir müşteriye sahip olmanın rahatlığıyla dinlemeyi sonraya erteledim. Paketlerden birinin ambalajındaki pişirme talimatını bir kez daha okuduktan sonra birini mikrodalgaya atıp banyoya girdim. Çıktığımda pizzam hazırdı.</p>

  <p class="calibre1">Tepeleme buz doldurduğum bardağa kola boşalttıktan sonra pizzamla birlikte salona döndüm. Gazete yığınından ilkini çekip Karasu Güneşspor'un son maçıyla ilgili bilgi kırıntılarını aramaya koyuldum.</p>

  <p class="calibre1">Pizza ve kola eşliğindeki araştırmam, 3. ligdeki maçların haberlerinin kısalığından dolayı&nbsp;<span class="calibre9">hemen bitti. Toplam altı gazetenin bu konudaki bilgi kırıntılarından anladığıma göre Karasu Güneşspor, bu pazar deplasmanda, sıralamanın ortalarındaki yine bir İstanbul takımıyla maç</span> <span class="calibre9">yapmış ve 1-1 berabere kalmıştı. Kimbilir hangi muhabirin salladığı yıldızlardan, Karasu Güneşspor'un kalecisi Zafer, ortada oynayanlardansa İsmail ve Tarık'ın maçın en iyi oyuncuları olduklarını anladım. Maç boyunca sarı ya da kırmızı kart gören yoktu.</span></p>

  <p class="calibre1">Merkez İdmanyurdu ise kendi grubunun ikincisiyle oynamıştı ve 3-0 yenilmişti.</p>

  <p class="calibre1">Varsayılan şike önerisi maçtan epeyi önce yapıldığına göre bu sonucu öngörüyordu zaten girişim sahibi. Yenilen takım olduğu için, başta kaleci, her oyuncunun yıldızları birer adetti.</p>

  <p class="calibre1">Puan sıralamasındaki durum çok netti. Bu Cumartesi yenilen takım kümeden düşecekti.</p>

  <p class="calibre1">Kulüp yöneticilerinin hayalleri ve uçup giden paralarıyla birlikte. Bu kez her iki takımın da teknik direktörünün yerinde olmak istemeyeceğime kesinlikle karar verdim.</p>

  <p class="calibre1">Bir süre gazetelerdeki diğer yazılara göz attım. İlgimi çeken bir şey olmadı içlerinde.</p>

  <p class="calibre1">Pizza tabağımı ve bardağımı mutfağa götürdükten sonra telesekreterin başına geçip mesajları&nbsp;<span class="calibre9">dinledim. Arayanlardan ikisi yanlış numara çevirmiş olmalıydı, dit dit seslerinden başka bir şey duymadım. Sonuncusu ise artık iyice tanıştığım bir sesti. Başı kocasıyla belada olduğu için yardımımı isteyen ama her nasılsa her seferinde telefon ya da adres bırakmayan o kadının sesi. İşin tuhafı, bir kez bile ben evdeyken aramıyordu unutkan müşteri adayım.</span></p>

  <p class="calibre1">Ortalıkta yapacak iş kalmayınca aklım bilgisayara gitti. Cessna'yla Michigan Gölü'nün artık ezbere bildiğim çevresinde küçük bir tur atabilirdim. Ama pizzanın ağırlığını midemde ve gözlerimde hissetmeye başlamıştım. Renkli olacağını umduğum bir ekspozisyona davetli olmanın coşkusuyla, akşama vücutça hazırlanmaya karar verdim ve gidip yattım.</p>

  <p class="calibre1">Beynimin içinde patlayan bas ve davul sesleriyle uyandım. Üst kattaki liseli delikanlı <span class="calibre9">okuldan dönmüş olmalıydı. Bu ince duvarları yapanlara bir kere daha küfredip, sırf bu işlev için edindiğim uzun sopayla tavana vurdum. Müzik kesildi. Bir keresinde apartmanın girişinde gösterdiğim bir iki bilek hareketinden sonra saygısını kazanmıştım oğlanın.</span></p>

  <p class="calibre1">Üstümdeki salak mahmurluğu atmak için yeniden duşa girdim. Çıkınca içtiğim kahve işe yaradı. Ani bir kararla İstanbul üstünde uçmaya başladım. Belki binlerce kez girip çıktığım Atatürk Havalimanı'nın kimi binalarını temsil eden bir kaç dikdörtgenden başka yapı yoktu Microsoft Flight Simulator'un İstanbul'unda. Marmara, Boğaz, Haliç ve Karadeniz yerli yerlerindeydi. Uzaklardaki Uludağ'dan başka yükselti yoktu altımda uzayıp giden kara ve deniz parçalarında yükselen. Olmayan Boğaz Köprüsü'nün üstünden uçup, olmayan Esma Sultan Yalısı'na baktım tepeden.</p>

  <p class="calibre1">Hazırlanma vakti gelinceye kadar alçalıp yükselip uçtum İstanbul'un üstünde. Sıkılınca, Cessna'nın motor gürültüsü bir daha asla dinleyemeyeceğim bir blues parçası gibi kulaklarımda, her kentin 4000 feet üstünde hazır bekleyen bulutların içine girdim. Ekran tümüyle beyazlaştığında, manyetoları kapattım birden. Bıraktım uçağım kendi kendine süzülüp, istediği yere düşsün diye. Giyinmek için bilgisayarın başından kalktım.</p>

  <p class="calibre1"></p>

  <p class="calibre1">Bu tür akşamlar için hazır tuttuğum takım elbisemi giydim tıraş olduktan sonra. İşim bitince aynanın önünde kendime baktım. İşte Remzi Ünal diye dalga geçtim kendimle. Şu, Hava Kuvvetleri'nden müstafi, THY'dan kovulma, kendine saygısı olan hiç bir "frequent flyer"ın adını bile duymadığı sekizinci sınıf charter şirketlerinde bile tutunamayan, sayenizde MS Flight Simulator'un Cessna'smı bile adam gibi indirmeye teşebbüsten âciz eski pilot, ex-kaptan, nevzuhur özel detektif Remzi Ünal... İşe çıkıyor.</p>

  <p class="calibre1">Evin önündeki otomobilim iki gündür yerinde pineklemekten ince bir bahar tozuyla kaplanmıştı. Yağmur yağsa da yıkansa kendi kendine diye dileyecekken vazgeçtim Dilek Aytar'ı hatırlayıp. Sileceklere su püskürtüp ön camı yıkamakla yetindim. Kasetçalardaki Buddy Guy'ı dinleye dinleye Akmerkez'in önünden Ulus, oradan Ortaköy'e yöneldim.</p>

  <p class="calibre1">Akşamın Ortaköy'ü pazartesi tenhalığındaydı. Yine de işbaşındaki otopark delikanlılarından biri el etti Portakal Yokuşu'ndan aşağı ağır ağır inerken. Otomobilimi onlara emanet edip, Ortaköy Spor Kulubü'ne bağış makbuzu müsvettesini cebime attım.</p>

  <p class="calibre1">Kokoreççilerin karşı kıyısından yürüyüp Esma Sultan Yalısı'nın önüne eriştim.</p>

  <p class="calibre1">Ana girişin önündeki kalabalığa bakarsanız, yeni kurulmuş ikinci sınıf bir özel lisenin, gelenekselleştirmeye çalıştığı mezuniyet töreninin ilkinde toplaşan mutlu veliler görüyordum sanırdınız. Göbeklerinden rahatsızlık duymadığı belli olan erkeklerle, genellikle onlardan uzun boylu ve yüzleri boyaların ağırlığından sarkmış birtakım kadınlar, diğer davetlilere bakmalarını engellemeyen ağır adımlarla içeri giriyorlardı.</p>

  <p class="calibre1">Kalabalığa karışıp kapıya doğru ilerledim. Aralarında Kayseri bayisi gibi durup durmadığımı merak ediyordum.</p>

  <p class="calibre1">İlhan Karasu ile Dilek Aytar girişteydiler, İlhan Karasu smokin giymişti. Dilek Aytar yerlere kadar uzanan, sıkı dekolteli, daracık siyah bir elbise içindeydi. Boynunda sabahki metal yuvarlaklar yerine gösterişli bir inci gerdanlık vardı. Omuzundan böyle bir gece için gözüme büyük gözüken siyah bir çanta sarkıyordu. Yanlarında çirkince bir kadın daha ayakta dikiliyordu. Kimsenin dikkatini çekmeyecek, sıradan bir tayyör vardı üstünde.</p>

  <p class="calibre1">Davetlileri karşılayan üçlüye yaklaştıkça bir huninin içindeymiş gibi daralan insan kalabalığına uyarak sıraya girdim. İki adım ötedeki bir fotoğrafçı, İlhan Karasu ve yanındaki çirkin kadına yaklaşıp öpüşen her davetli çift için bir iki flaş patlatıyordu. Sıra bana geldiğinde bütün Kayseri bayiliğimi takındım.</p>

  <p class="calibre1">"Ooo, Remzi Bey" dedi İlhan Karasu.</p>

  <p class="calibre1">"Gözünüz aydın, yağmur yağmadı" dedim.</p>

  <p class="calibre1">İster istemez bakışlarını göğe kaldırdı İlhan Karasu.</p>

  <p class="calibre1">"Allah yüzümüze baktı" dedi. "Remzi Ünal" diye tanıştırdı beni yanındaki çirkin kadına.</p>

  <p class="calibre1">"Eşim, Fahrünnisa" dedi bana dönerek.</p>

  <p class="calibre1">Bir flaş da benim için çaktı Fahrünnisa Karasu ile el sıkışırken. Kadının eli nemliydi.</p>

  <p class="calibre1">Zaten benim yüzüme bakmak yerine benden sonra gelen kadının giysilerini incelemekle meşguldü. Hızla Dilek Aytar'a geçtim.</p>

  <p class="calibre1">Dilek Aytar da bakmadı bana el sıkışırken. Onun gözleri çok daha gerideydi. Ben de dönüp baktım. Gürültülü bir gençler kalabalığı el sıkışma kuyruğuna girip girmemekte tereddüt ediyormuş gibi dikiliyordu az ilerde. Boyları tüm davetlilerin genelinden uzun olduğu için ister istemez dikkat çekiyordu grup. Bir ikisinin kafası dazlaktı. Dilek Aytar gürültülü, itiş kakışlı gelişlerini onaylamıyormuş gibi kaşlarını çatmış bakıyordu.</p>

  <p class="calibre1">Onu ne yağmur ne de takım konusunda rahatsız etmemeye karar verip bahçenin içerilerine doğru yürüdüm. Davetliler üçlü dörtlü gruplar halinde yerlere yerleştirilmiş dev mumların titrek ışıklarında titreyen gölgeleriyle ayakta gevezelik ediyorlardı. Gezgin aydınlatmalarıyla ortalıkta dolaşan bir iki kamera, ellerindeki tepsileriyle sayısız garson vardı. Kimi bayilerin yetişkin kızları biraz sonra ortalığa dökülecek mankenlerle rekabette kararlı gibi giyinmişlerdi. Seyrekleşen davetlilerin arasından yürüyüp, denize kadar ulaştım. Buralara kadar gelip, boğazın güzelliklerine karşı bedava viski yudumlamamayı suç addeden bir kaç&nbsp;<span class="calibre9">kişi de oradaydı. Geri dönüp Esma Sultan Yalısı'ndan arta kalan yıkıntıların içine baktım.</span></p>

  <p class="calibre1">Podyum orada hazırlanmıştı. Yerden yarım metre yükseklikte uzun bir platformdu podyum.</p>

  <p class="calibre1">Platformun baş tarafında kapatılarak giysi değiştirme alanı haline getirilmiş bölümün çevresinde hareketli bir çalışma vardı. Televizyonda sık sık gördüğüm bir iki mankenin yüzünü seçtim o kargaşada.</p>

  <p class="calibre1">Arkamdaki hareketlenmeyi algılayınca geri döndüm. Televizyoncuların seyyar ışıkları&nbsp;<span class="calibre9">aynı yöne doğru çevrilmişti şimdi. Kameralar artık içeri girmiş olan gürültücü kalabalığın ortasındaki en uzun boylu futbolcuya yönelmişti. Gözlerini kapayan güneş gözlüklerine ve saçsız haline karşın tanıdım çocuğu. Kaleci Zafer'di. Birinci ligden taşıdığı ününün hâlâ</span> <span class="calibre9">onunla olduğunu bir kez daha görmüş ve mutlu olmuş gibi gülümsüyordu kameralara.</span></p>

  <p class="calibre1">Üzerinde kapkara bir takım elbise vardı. Gömleğinin yaka düğmesini kapamış, ama kravat takmamıştı. Jilete vurulmuş kafası siyah giysilerinin üzerinde pırıl pırıl parlıyordu. Görgüsüz Karasu Tekstil bayilerinden kendisine selam verenlere belini öne eğerek selam verdi. Bir ikisiyle el sıkıştı. Kameralara alışık olmayan takım arkadaşlarını bu renkli dünyayla tanıştırır gibi bir hali vardı her yaptığında.</p>

  <p class="calibre1">Kameraların ilgisi uzun sürmedi ama. Sanki iş olsun diye yapılan çekimler bitip ışıklar sönünce, takım güvenli bir köşe arar gibi yavaş yavaş yürüyüp, duvarın dibine toplandı.</p>

  <p class="calibre1">Uzaktan her birinin yüzünü belleğime kaydetmek için uzun uzun baktım. Boyunlarında makineleri muhabirler, kalabalığın içinde başka avlar aramak için dağıldılar. Biri dışında.</p>

  <p class="calibre1">Bu geceye hiç ama hiç uymayan kim var burada diye sorsam, bu şişko gazeteciyi gösterirdiniz bana. En azından beş kilo daha ince olduğu günlerde satın alınmış beyaz bir takım elbise giymişti. Pantolonu, kemerin hemen altında dışa doğru sarkan bir çıkıntıyı zor zaptediyordu. Kravatı, iliklenmemiş gömlek yakasının düğmesinden beş altı santim aşağıda sarkıyordu. Boynunda sıkı bir teleobjektifi olan bir fotoğraf makinesi sallanıyordu. Bir elinde içki bardağı, diğer elinde yuvarlak yüzünü pırıl pırıl parlatan terleri silmek için bir mendil vardı. Futbolcularla, ortak düşmanları bu yabancı dünyaya karşı ittifak halinde karşı koymak istermiş gibi omuz omuza dikilip, kocaman gövdesinin ağırlığını bir o ayağına, bir öteki ayağına vererek duruyordu duvarın dibinde.</p>

  <p class="calibre1">Ama gözleri... O mesafeden bile, kocaman yüzünde, hakiki bir canlılık taşıyan tek unsurun gözleri olduğunu algılıyordunuz. Etrafta olup biten hiç bir şeyi kaçırmamak için fıldır fıldır bakıyordu kalabalığa. Bakıyordu ve yazıyordu zihninde bir yerlere. Yazıyordu ve bardağından bir yudum daha alıyordu.</p>

  <p class="calibre1">Biri omzuma dokununca geri döndüm.</p>

  <p class="calibre1">Reklamcı arkadaşım. Yalnızdı. Buraya gelmeden önce de bir yerlerde bir iki kadeh içmiş&nbsp;<span class="calibre9">gibi duruyordu. Belki bir iki kadehten de fazla.</span></p>

  <p class="calibre1">"Antrenmanı kaçırdık bu akşam" dedi. "Ben çalışıyorum" dedim.</p>

  <p class="calibre1">"Orasına bakarsan ben de çalışıyorum" dedi gevrek gevrek.</p>

  <p class="calibre1">"Dinle" dedim, "şu Barbie House'un patronu buralarda mı? Sen hepsini tanırsın. Bir göster bana."</p>

  <p class="calibre1">Sanki çok zor bir soru sormuşum gibi bütün dikkatini toplayıp etrafımıza baktı.</p>

  <p class="calibre1"></p>

  <p class="calibre1">"Cem Tümer mi?" dedi "Demin gördüm, buluruz. Gel şöyle yürüyelim" diye sürükledi beni koluma girip.</p>

  <p class="calibre1">İnsanların arasında yürümeye başladık. Hafif sendeliyor, dengesini yeniden bulmak için bana yaslanıyordu.</p>

  <p class="calibre1">"Dilek çaktırmadan sıkıştırdı beni senin kim olduğunu öğrenmek için bugün" dedi.</p>

  <p class="calibre1">"Farkındayım" dedim. "Ötmüşsün."</p>

  <p class="calibre1">"O benim Karasu Tekstil'deki üç numaralı patronum" dedi reklamcı arkadaşım. Hoş</p>

  <p class="calibre1">tutmak zorundayım."</p>

  <p class="calibre1">"İki numara kim?" dedim.</p>

  <p class="calibre1">"Bilmiyor musun?" dedi yan yan yüzüme bakıp. "Doğru, sen bugün tanışmadın. Kayahan Karasu beyzade. Patronu; biricik oğlu."</p>

  <p class="calibre1">"Gerçekten iki numara mı?"</p>

  <p class="calibre1">"Aslında belki de bir numara. Belkisi fazla bile. Açık seci bir numara. Ama gizli gizli."</p>

  <p class="calibre1">"Çekleri İlhan Karasu imzalıyordu ama."</p>

  <p class="calibre1">Kalabalıkta tanıdığı bir iki kişiye selam vererek sürükledi beni yıkıntılara doğru.</p>

  <p class="calibre1">"Canım o daha işine geliyor Kayahan'ın. Babası geçmiş. ten kalma alışkanlıklarıyla günlük sıradan işlerin içinde her şeye hâkimim sanıyor kendini. Oysa Kayahan ödeme planını</p>

  <p class="calibre1">onaylamadan tek çek, senet düzenlenmez bu şirkette. En azından benim ödemelerim. Hoş, pek ödeme aldığım yok ya bu kriz ortamında. Aşağı yukarı bütün temel kararlar Kayahan'ındır.</p>

  <p class="calibre1">Kendisi alır kararları, ustaca babasının kendi kararı olduğunu sanmasını sağlar. Dilek de yardım eder ona bu konuda."</p>

  <p class="calibre1">"Neden?" dedim. "O da mı esas patrona sadık?"</p>

  <p class="calibre1">"Daha çok gelecekteki zengin bir koca için yatırım yapıyor diyelim" dedi reklamcı&nbsp;<span class="calibre9">arkadaşım.</span></p>

  <p class="calibre1">"Amma dedikoducusun ha" dedim.</p>

  <p class="calibre1">"Dedikodu değil" dedi. "Dilek'in gereğinde İlhan Bey'e bile kafa tutacak gücü</p>

  <p class="calibre1">Kayahan'dan aldığını Karasu Tekstil'de herkes bilir. İlan edilmemiş bir nişan vardır aralarında."</p>

  <p class="calibre1">"Karasu Güneşspor?"</p>

  <p class="calibre1">Reklamcı arkadaşım antrenmandan sonra giyinirken yapılan soyunma odası esprilerinden birine güler gibi güldü.</p>

  <p class="calibre1">"Karasu Güneşspor, Kayahan'ın babasına tanıdığı ender özgürlük alanlarından birisidir.</p>

  <p class="calibre1">Dilediği gibi oynamasına izini verir. Ama bahse girerim, yanılıp 1. lige falan çıksınlar, harcamalar çoğalmaya yüz tutsun, el koyup bıraktırır o işi. Bak orada şehzadem."</p>

  <p class="calibre1">Podyumun birimindeki kıyafet değiştirme bölümünün Önünde koşuşturup duranların arasındaki genç bir adamı gösterdi burnuyla. Hareketliliğin odak noktası olduğu taa bizim durduğumuz mesafeden bile belli oluyordu. Elleri kollarıyla, ağarmaya başlamış saçlarına rağmen formunu koruduğu buradan bile belli olan bir kadına bir şeyler anlatıyor, kadın da başıyla onaylayarak dinliyordu onu. Mavi renk smokin giymiş biri gelip, elindeki kâğıtta bir yer göstererek bir şeyler sordu, yanıtını alınca geldiği gibi uzaklaştı.</p>

  <p class="calibre1">"Benim sunuşun bir bölümünü daha piç ettiler eminim şu iki dakikanın arasında elbirliğiyle" dedi reklamcı arkadaşım. "Sanki bir haftadır yaptıkları yetmezmiş gibi."</p>

  <p class="calibre1">Mavi smokinli adamı tanıdım sonra. Hafta içi akşamlarının en popüler yarışma programını&nbsp;<span class="calibre9">sunan sunucuydu. Kaya-han Karasu beyaz saçlı kadına bir iki şey daha söyledikten sonra elbise değiştirme bölmesinin girişinde kayboldu.</span></p>

  <p class="calibre1">"Ne zaman başlayacak gösteri?" dedim reklamcı arkadaşıma.</p>

  <p class="calibre1">"Daha var" dedi. "Pazarlama ekibine adam kafalamak, İlhan Bey'e düşman çatlatmak için zaman ver biraz daha."</p>

  <p class="calibre1">Kolkola geri dönüp kalabalığın içine girdik yeniden. Futbolcu takımıyla beyaz elbiseli fotoğrafçının yeri değişmemişti. Duvarın dibinde seyrana devam ediyorlardı. İlhan Karasu ile karısının etrafında kadınlı erkekli bir grup toplanmıştı. Ellerinde bardaklar sürekli gülüşüp duruyorlardı. Dilek Aytar'ı, gündüz odasına girip dia gösteren gençlerle bir arada gördüm.</p>

  <p class="calibre1">Arada bir saatine bakıyordu. Reklamcı arkadaşım dirseğiyle böğrümü dürttü.</p>

  <p class="calibre1">"İşte aradığın adam..." dedi. "Cem Tümer."</p>

  <p class="calibre1"></p>

  <h1 class="calibre8" id="sigil_toc_id_5">Bölüm 2.6</h1>

  <p class="calibre1"></p>

  <p class="calibre1"></p>

  <p class="calibre1">Reklamcı arkadaşımla birlikte ağır ağır Barbie House'un sahibi ve de Merkez İdmanyurdu kulübünün başkanı Cem Tümer'e doğru yöneldik. Yanında hangi markanın defilesine çıkarırsanız çıkarın yadırganmayacak güzellikte ama çıkmayacak olgunlukta bir kadın vardı.</p>

  <p class="calibre1">İkisi de, çevrelerindeki kalabalığı oluşturan bayi ve bayi karısı ortalamalarının her açıdan üstünde' olduklarının bilincinde gibi duruyorlardı. Biraz açıkta, düğünün çağırılacak kadar önemli ama baş köşeye oturtulmayacak kadar uzak akrabaları gibi, ellerinde kadehler, vücutlar dik, bakışlar keskin, sessizce dikiliyorlardı. Cem Tümer de İlhan Karasu gibi smokin giymişti ama onunki daha bir yakışıyordu ince uzun vücuduna. Yanındaki kadından çok daha uzun saçları ensesinde toplanmış, aşağıya sarkıyordu. Yaşından daha genç durmak için özenmiş diyemezdiniz, apaçık yaşından daha genç duruyordu adam. Çevresini içten bir merakla izliyor, küçümsüyorsa da belli etmemeye çalışıyordu bana kalırsa. Cumartertesi günkü maçı aklına getirip getirmediğini merak ettim.</p>

  <p class="calibre1">"Daha fazla ilerleme" dedi reklamcı arkadaşım. Kolumdaki koluyla durmam için baskı <span class="calibre9">yaptı.</span></p>

  <p class="calibre1">"Neden?"</p>

  <p class="calibre1">"Adamla karşılaşmayayım şimdi. Her görüşünde Karasu'yu bırakıp kendisiyle çalışır mıyım diye ağzımı aramaya kalkıyor. Zor durumda kalıyorum."</p>

  <p class="calibre1">"Ne mutlu sana, peşinden koşan yeni müşteriler var dedim.</p>

  <p class="calibre1">Ajansın sorunlarını aklına getirmek bile istemiyormuş gibi yüzünü buruşturdu.</p>

  <p class="calibre1">"Ben dolanayım şöyle bir" dedi. "Kimsenin benim aklıma ihtiyacı yok ama birine yardımım dokunabilir. Görüşürüz."</p>

  <p class="calibre1">Reklamcı arkadaşım ilerde mutlaka yakalaması gereken birini görmüş gibi kararlı</p>

  <p class="calibre1">adımlarla uzaklaştı yanımdan. Birden ayılmıştı sanki. Ortalıkta dolanan garsonlardan birinden bir kadeh beyaz şarap aldım. Bardak buğulanmıştı. Şaraptan kocaman bir yudum alıp, içimdeki, boş vakitlerinde özel detektiflik yapan Karasu Tekstil Kayseri bayisini uyandırmaya çalıştım. Cem Tümer'e doğru yürümeye başladım.</p>

  <p class="calibre1">Adamla konuşmamın doğru olup olmadığından, hele hele konuşmaya başlayınca ne demem gerektiğinden de emin değildim açıkçası. Lafı hafta sonundaki ölüm kalım maçına getirmenin doğru olacağından da kuşkuluydum. Yalnızca bir yoklamak istiyordum. Kiminle dans etmek için piste fırladığımı anlamak için yalnızca bir yoklamak.</p>

  <p class="calibre1">Hayat her zaman olduğu gibi, benim işte de kararsızlığa prim tanımaz. Daha ben Cem Tümer'le yanındakine, onlara doğru geldiğim belli olacak kadar yaklaşamadan arkamızdan deminden beri dinlediğimiz müziği ninni derecesine düşürecek kadar yüksek volümlü bir müzik başladı. Podyumun hazırlandığı taraftan geliyordu müzik. Bütünüyle bilgisayarda üretilip bilgisayarda icra edildiğini anında anlamak için DJ olmanız gerekmiyordu.</p>

  <p class="calibre1">Konuşmalar kesildi, yüzler ritmin ve tekdüze melodinin amansızca üstümüze geldiği tarafa yöneldi. Hep beraber ekspozisyonun başlamak üzere olduğunu, izlemek istiyorsak o tarafa doğru yönelmemiz gerektiğini anladık. Kalabalık ağır ağır Esma Sultan Yalısı'ndan arta kalanlara doğru yürümeye başladı. Cem Tümer elindeki kadehi en yakınındaki masaya bıraktı, yanındaki güzel kadının elinden tutup kalabalığın arasına karıştı.</p>

  <p class="calibre1">Kendime, kızları en iyi yerden görebilmek için telaş eden kalabalığın dışında, çevremi olabildiğince rahat görebilecek bir yer seçtim elimde şarap kadehimle. Davetliler yıkıntı <span class="calibre9">boyunca uzayıp giden podyumun iki tarafına sıkışarak yaklaştılar. Alabildiğince aydınlanmış</span> <span class="calibre9">podyumun giriş çıkışa ayrılmış bölümünün yakınlarında, herkesten uzun boylarıyla Karasu Güneş-spor'luların toplandığını algıladım gölgelerinden. Fotoğrafçılar ve kameramanlar, seçkin davetlilerin bir ikisini nazikçe iteklediler, en önlerde sotalandılar.</span></p>

  <p class="calibre1"></p>

  <p class="calibre1">Artık kafamızda başka bir düşünceye izin vermeyecek kadar yükselmiş olan müzik, demin Kayahan Karasu ile konuşurken gördüğüm sunucu podyumda belirinceye kadar daha da : yükselerek sürdü, adam çıkınca birden kesildi. Davetlilerden i yükselen alkışlar ya sunucu için ya da o dehşet müzikten kurtuluşumuzu kutlamak içindi.</p>

  <p class="calibre1">Sunucunun ağzını oynattığını gördüm ama sesini işitemedim. Kimse de işitemedi. Genel bir şaşkınlık oldu. Gözlerimle podyumun çevresini hızla taradım. Futbolcuların biraz ötesinde; duran Dilek Aytar inanılmaz bir serinkanlılıkla duruyordu ellerini göğüslerine kavuşturmuş. Bir iki adım arkasındaki reklamcı arkadaşım da sırıtıyordu. Sunucu elindeki mikrofona vurdu hafif hafif. Ses gelmedi. Boynu büküldü. Kalabalıktan; sempati dolu bir uğultu yükseldi.</p>

  <p class="calibre1">"Bir şeyler ters gidiyorsa... Karasu..." dedi sunucu sonra. Sesi çıkıyordu şimdi mikrofondan. Kalabalıktan gelen uğultu; rahatlamış kahkahalara dönüştü. Podyumun üzerindeki ana ışık huzmesi sunucudan ayrıldı, girişe yöneldi. Müzik yeniden başladı. Bir alkış daha koptu. Şimdi sırtı kalçalarının başladığı yere kadar tümüyle çıplak bir manken, iki elinden tutmuş, simsiyah giysili delikanlının ortasında, geri geri adımlar atarak ağır ağır geliyordu seyircilere doğru. Davetlilerin erkek çoğunluğunun, manken önünü döndüğünde göreceklerinin heyecanıyla nefeslerini tuttuğundan adım gibi emindim. Televizyoncuların arasında sıkı bir hareketlenme oldu, seyyar ışıklar parıldadı.</p>

  <p class="calibre1">Kız geri geri geldi geldi, podyumun ortalarında dönüverdi önünü. Yeniden alkış koptu davetlilerden erkeklerin hayal kırıklığı ünlemleriyle karışık. İçyüzü benim için tümüyle meçhul olan bir yöntem, mankenin göğsünden başlayarak aşağı inen kumaş parçasını yerinde tutmayı başarıyordu yerçekiminin bütün çekiştirmelerine karşı. Kız kara giysili delikanlıların elinden kurtuldu, salına salma podyumun sonuna kadar geldi kendisini izleyen ışık demetinin içinde. O yürüdükçe alkışlar izliyordu kendisini podyum boyunca. Podyumun sonuna geldiğinde bir an durdu, televizyondaki defilelerde gördüğüm o müthiş kendine güvenli duruşla baktı seyircilere.</p>

  <p class="calibre1">Alkışlar bu kez podyumun baş tarafından yeniden yükseldi. Yine kara giysili başka iki delikanlının iki elinden tutarak geri geri yürümesine yardım ettikleri başka bir manken girmişti podyuma şimdi. Şarabımdan bir yudum daha alıp bu yeni mankenin bize sunacağı&nbsp;<span class="calibre9">sürprizlere hazırladım kendimi.</span></p>

  <p class="calibre1">Arkamda aniden yükseliveren itiş kakış sesleri Karasu Tekstil'in podyuma taşınan ikinci giysisini algılamama izin vermedi. Seslerini alçak tutmaya niyetli ama bunu başaramayan iki kişinin duyamadığım konuşmaları geliyordu arkadan. "Hişt, kesin yahu, bir ekspozisyon izliyoruz şunun şurasında" demeye hazırlanıp arkama döndüm. Bir şey demedim ama. Arka tarafta da kendi çapında dramatik bir sahne oynanıyordu.</p>

  <p class="calibre1">Şu bizim, bu ortama hiç uymayan kim var diye sorsam iki elinizin işaret parmağıyla birden göstereceğiniz beyaz takım elbiseli şişman fotoğrafçı daha önce hiç görmediğim gencecik bir kızla, çok da hoş olmadığı apaçık bir mevzu üzerinde konuşuyor, daha doğrusu konuşmaya çalışıyordu itişmeyle karışık. Kızın üzerinde göbeğini açıkta bırakan bir bluz ve blucin vardı. Bluzun tam ortasındaki koç başının boynuzlan iki göğsünün üzerinde dönerek, meme ucunun olduğunu tahmin ettiğiniz yerde noktalanıyordu. Kız başını "hayır hayır hayır" <span class="calibre9">anlamında hızlı hızlı sallıyordu iki yana sürekli. Ağzının kımıldadığını görüyordum ama arkamda kesintisiz süren salt ritmden oluşan müzik yüzünden ne dediğini anlamak olanaksızdı. Beyaz elbiseli şişman fotoğrafçı kötü bir niyeti olmadığını belli eden bir yumuşaklıkla tutmuştu kızın bileğini. Manzarayı görseniz şişman fotoğrafçının derdinin aşkını itiraf etmekten çok daha; başka bir şey olduğunu şıp diye anlardınız. Kız başını sanki</span> <span class="calibre9">'olmaz!' der gibi salladıkça, elindeki fotoğraf makinesini gösterip bir şeyler söylüyordu. Kıza fotomodellik öneriyor olsa bu anı seçmezdi diye düşündüm.</span></p>

  <p class="calibre1">Böyle anlarda insanın ister istemez içinden yükseliveren şövalyelik duygularını kolaylıkla bastırıp geriye, podyumda yürümeye devam eden mankenlere döndüm. Kızın hayati bir tehlike içinde olmadığı açıktı. Dertleri neyse kendi başına çözebilecek kadar büyümüştü.</p>

  <p class="calibre1">Olmadı, bir çığlık mesafesinde benim dışımda en az yirmi şövalye bulabilirdi yardımına koşacak. Onlar benim işime karışıyor muydu ki ben onların işine karışacaktım. Demek ki onlar beni görmemişti ben de onları | görmemiştim.</p>

  <p class="calibre1">Mankenler birbiri ardından podyuma geri geri yürüyerek girip, tanrı vergisi güzelliklerine Karasu Tekstil'in stilistlerinin eklediklerini sergilemeye devam ediyorlardı. Müzik ritminden hiç bir şey kaybetmeden sürüp gidiyordu. Dilek Aytar yerindeydi. Reklamcı arkadaşım da yanında. Daha ileride İlhan Karasu ile oğlu omuz omuza duruyorlardı. Kızlar podyumun bir ucundan öteki ucuna salınarak yürüdükçe yüzlerindeki gülümseme daha da çoğalarak yayılıyordu.</p>

  <p class="calibre1">Dayanamadım geri dönüp baktım.</p>

  <p class="calibre1">Kimse yoktu.</p>

  <p class="calibre1"></p>

  <p class="calibre1">Başkalarının işine karışmamak konusunda kimi kesin kararlarım vardır. Ama kız çok masum görünüyordu. Üzerindeki iddialı bluza karşın çok masum görünüyordu. Üstelik beyaz takım elbiseli fotoğrafçıyı hiç sevmemiştim. Sevmemiştim ve adam Karasu Güneşsporlu futbolcuların dibinden hiç ayrılmamıştı gece başladığında. Karasu Güneşsporlularla ilgisi bulunan birisi benim ilgi alanıma girebilirdi ister istemez. Podyumun üzerinde gidip gelen mankenleri de yeteri kadar görmüştüm.</p>

  <p class="calibre1">Önce kızla fotoğrafçının demin durdukları noktaya gelip çevreme baktım.</p>

  <p class="calibre1">Görünmüyorlardı. Gerilere doğru yürüdüm sağıma soluma bakarak sonra. Müzikten uzaklaştıkça rahatladığımı hissettim. Bahçe boştu şimdi. Garsonlar bir köşeye toplanmış çene çalıyorlardı. Beyaz elbiseli şişko fotoğrafçıyı yalnızca bir görevlinin olduğu barın önünde beleş bir içki daha isterken buldum.</p>

  <p class="calibre1">Gördüklerinden sıkılmış ya da bu krizde sipariş vereceği partinin ödemelerini nasıl yapacağını kara kara düşünen biri gibi bara doğru yürümeye başladım. Çakmağımı cebimde bırakıp bir sigara çıkardım paketimden.</p>

  <p class="calibre1">"Ateşinizi alabilir miyim?" dedim beyaz takım elbiseli şişman fotoğrafçıya, elimi sigarasını tutan eline yaklaştırarak.</p>

  <p class="calibre1">"Buyrun" dedi ister istemez.</p>

  <p class="calibre1">"Sıkıldım yahu" dedim, herkes kızları seyretmeye devam ederken bunu reddeden iki insanın ortak yönlerinin altını çizen bir ses tonuyla. "Bana da bir şey ver şuradan" dedim bardaki görevliye beyaz şarap şişelerini işaret ederek.</p>

  <p class="calibre1">Hiç sesini çıkarmamıştı şişko fotoğrafçı. Çıkarmaya da niyeti yok gibiydi. Oyuna devam ettim.</p>

  <p class="calibre1">"Ne o öyle dan dan dan" dedim müziğin ritmini taklit ederek. Barmenin uzattığı kadehi şerefine kaldırıyormuş gibi salladım. "Siz de bayisi misiniz Karasu'nun?" diye ekledim.</p>

  <p class="calibre1">"Ben gazeteciyim" dedi bıkkın bıkkın. Kadeh sallamama karşılık vermemişti.</p>

  <p class="calibre1">"Ne diye çekmiyorsun arkadaş" dedim boynuna asılı fotoğraf makinesini işaret ederek.</p>

  <p class="calibre1">"Yarı çıplak kızlar dolaşıyor ortalıkta." Ekspozisyonun sürüp gittiği taraftan gelen müzik birden yavaşladı ve kesildi. Alkışlardan sonra sunucunun sesi yükseldi mikrofondan. Ne söylediği zaten zor duyuluyordu, dikkatim de onda olmadığı için hiçbir şey anlamadım söylediklerinden.</p>

  <p class="calibre1">"Ben spor muhabiriyim" dedi aynı bıkkınlıkla.</p>

  <p class="calibre1">"Doğru ya" dedim, "demin topçuların yanında gördüm! seni. Bir yanda futbolcular, bir yanda mankenler. Sizin iş de kıyak doğrusu."</p>

  <p class="calibre1">Futbol takımı grubunun arasında gördüğüm çocuklardan biri Esma Sultan Yalısı'nın yıkıntılarının ortasındaki gösteri alanını terketti. Etrafına bakarak hızlı adımlarla yürüdü.</p>

  <p class="calibre1">Aradığını bulamamış olacak ki, ortalıklardaki garsonların birinin yanma yaklaştı, bir şeyler sordu. Garson eliyle giriş yönünde bir yeri tarif etti. Oğlan oraya doğru yöneldi aceleyle.</p>

  <p class="calibre1"></p>

  <p class="calibre1">Beyaz takım elbiseli şişman fotoğrafçı beleş viskisinden kocaman bir yudum çekti.</p>

  <p class="calibre1">Vaktini benimle harcamaya değip değmediğini değerlendirir gibi duraksadı.</p>

  <p class="calibre1">Egosunu bir kıl daha desteklemeye karar verdim. "Ohh" dedim, "maçlara da beleş</p>

  <p class="calibre1">giriyorsundur sen."</p>

  <p class="calibre1">Viskisinden bir yudum daha çekti. Müzik yeniden başladı içeride.</p>

  <p class="calibre1">"Yok be" dedi, benimle biraz sohbetten zarar gelmeyeceğine karar vermiş gibi. "Ben hâlâ</p>

  <p class="calibre1">3. ligin toprak sahalarında sürünüyorum. Çektiğim bir fotoğrafı koyarlarsa ne nimet."</p>

  <p class="calibre1">"Sizin iş de piyango be birader" dedim. "Yakalarsın bir gün acayip bir haber, hadi ön sayfadasın."</p>

  <p class="calibre1">Bana dünyadan haberim yokmuş gibi küçümseyerek baktı.</p>

  <p class="calibre1">"Bırak birinci sayfayı, magazin haberlerinin sayfaları bile parsellenmiş arkadaş" dedi bana. "Ya bir arkan olacak gazetelerde ya da..."</p>

  <p class="calibre1">Müzik yeniden deminki temposuna ulaşmıştı. Artık biraz daha yavşamanın zamanının geldiğini düşündüm.</p>

  <p class="calibre1">"Gol kralını assolistle yatakta basacaksın tam şeederken" diye tamamladım sözünü.</p>

  <p class="calibre1">"Yok yahu, onu da alırlar valla elinden, koyarlar kendi imzalarını" dedi, bu yollan iyi bilen biri havasıyla. Sonra gol kralıyla assolisti yatakta basmış da "Çekme! Çekme!" diye bağırışlarını seyrediyormuş gibi gülümsedi kendi kendine.</p>

  <p class="calibre1">Tekerlekleri indirmeye karar verdim. Bir yudum da ben aldım şarabımdan.</p>

  <p class="calibre1">"Yav" dedim, "hep merak ederim. Yaparlar yapmazlar günahları boyunlarına. Şike oluyor mu bu işlerde sık sık?" Sonra da fazla ileri mi gittim, kıl kapacak mı benden diye korkarak gözlerine baktım.</p>

  <p class="calibre1">Oralı olmadı oysa.</p>

  <p class="calibre1">"Aklı olan futbolcu maç satmaz" dedi. "Hani öyle harbiden. Para karşılığında. Olsa olsa hatırına. Yaşatmazlar öbür türlüsünü."</p>

  <p class="calibre1">"Kim bilecek ki?" dedim.</p>

  <p class="calibre1">Demin garsona aceleyle bir yer soran topçu kılıklı oğlan bize doğru geliyordu şimdi.</p>

  <p class="calibre1">Eliyle pantolonunun kemerini düzeltiyordu.</p>

  <p class="calibre1">"Bu futbol dünyasında uyanık, zannettiğinden çoktur" dedi. "Kolay değil tek başına maç</p>

  <p class="calibre1">verip çaktırmamak. Yok başkan falan da verimkâr olursa o başka. Asılmaz takım maça, olur biter."</p>

  <p class="calibre1">"Hani gazetelerde okuyorum da ondan" dedim.</p>

  <p class="calibre1">"Gazetelerde okumadığın neler oluyor ama" dedi. Son yudumunu aldı viski bardağından.</p>

  <p class="calibre1">Artık istemem der gibi barın üstünde iteledi bardağını. Topçu kılıklı oğlan yanımıza geldi.</p>

  <p class="calibre1">"Valla mankenler bir içim su" dedi şişman fotoğrafçıya daha demin konuşmaya ara vermişler gibi.</p>

  <p class="calibre1">"Senin onlardan birini götürmen için daha üç küme çıkman lazım yukarı" dedi şişman fotoğrafçı. "Üçüncü ligin sol açığına hiçbiri yüz vermez. Sen geceleri işe çıkmaktan kurtul önce."</p>

  <p class="calibre1">"Öyle deme Yıldırım abi" dedi topçu oğlan. "Aslıhan'ı unuttun ama."</p>

  <p class="calibre1">"Aslıhan da seni unuttu" dedi şişman fotoğrafçı Yıldırım abi. "Yüzünde yeniden sivilceler çıktıydı kızın."</p>

  <p class="calibre1">"Abi bokunu çıkarma şimdi Aslıhan'ın" dedi topçu oğlan. Yüzü kızarmıştı. Ya öfkeden ya utançtan. Sırtını döndü Yıldırım abisine. Ayağıyla yerde bir iki eşindi. Döndü yeniden..</p>

  <p class="calibre1">Şişman fotoğrafçının beyaz ceketinin cebine elinin tersiyle vurdu.</p>

  <p class="calibre1">"Bir sigara ver surdan, kafamı bozdun" dedi.</p>

  <p class="calibre1">"İçme oğlum, hoca görür mörür" dedi şişman fotoğrafçı.</p>

  <p class="calibre1">"Siktirsin" dedi oğlan. " O şimdi ağzının suyu akarak bakıyor kanlara. Nerden görecek?"</p>

  <p class="calibre1"></p>

  <p class="calibre1">Fırsatı kaçırmadım. Benim paketi fora ettim. Topçu oğlan yüzüme baktı önce. Zararsız olduğuma karar vermiş olacak ki, uzattığım paketten bir sigara aldı. Çakmağımı çıkarmamayı</p>

  <p class="calibre1">akıl ettim, kendi yanan sigaramı uzattım oğlana.</p>

  <p class="calibre1">"Sağolun" dedi.</p>

  <p class="calibre1">"Ne demek?" dedim. "Biz de laflıyorduk arkadaşla. Futbolcusunuz galiba?"</p>

  <p class="calibre1">"Futbolcuyuz ya" dedi oğlan, sigarasının daha oluşmamış külünü silkeleyerek. Aklının Aslıhan'ın sivilcelerinde kaldığı belliydi. Yediği golü çıkarmayı denedi. "Yıldırım abi ne kadar gazeteciyse biz de o kadar futbolcuyuz. Gündüz futbolcu, gece taksici!"</p>

  <p class="calibre1"></p>

  <p class="calibre1">"Niye lan?" dedi şişman fotoğrafçı. "Sen bugüne bugün Karasu Güneşspor'un on bir numarası, rüzgârın oğlu Muharrem değil misin? Yaparsın bir transfer, bir de zengin kızı...</p>

  <p class="calibre1">Kurtulursun geceleri itin kopuğun ağız kokusunu çekmekten."</p>

  <p class="calibre1">"Bok transfer ederler küme düşmüş takımın sol açığını" dedi oğlan.</p>

  <p class="calibre1">"Yok lan, fişşşek gibisin bu ara" dedi fotoğrafçı. "Maaşallah!"</p>

  <p class="calibre1">"Git başımdan Yıldırım abi" dedi Muharrem.</p>

  <p class="calibre1">"Kafan bozuk galiba" dedi fotoğrafçı şişko.</p>

  <p class="calibre1">"Bozuk tabi Yıldırım abi" dedi oğlan. "Sen böyle söyleme bari."</p>

  <p class="calibre1">"Takma kafana, geçer" dedi Yıldırım abisi. Sonra toparlandı. "Mola yeter" dedi. "Biraz daha takılayım şu mankenlere."</p>

  <p class="calibre1">"Transparanlar en son çıkar Yıldırım abi, acele etme" dedi oğlan.</p>

  <p class="calibre1">"En son gelinlikler çıkar oğlum" dedi şişman fotoğrafçı, hoşçakalın filan demeden uzaklaştı.</p>

  <p class="calibre1">Arkasından baktık. Arkadan daha kalın gözüküyordu. Bir iki beden dar gelen ceketinin altından koca poposu belli oluyordu sağa sola her adım atışında.</p>

  <p class="calibre1">"Kıyak adam" dedim arkasından.</p>

  <p class="calibre1">"Kıyak adam ama meraklı" dedi bir daha hiç görmeyeceği biriyle biraz dedikodunun zararlı olmayacağına karar vermiş gibi. "Her boku da bilir bizim camiada. Eski Ayazağalı'lardan."</p>

  <p class="calibre1">"Gazeteci değil mi?" dedim.</p>

  <p class="calibre1">"Canım gazeteci sayılır" dedi. "Bizim sahada Cumartesi Pazar bütün maçları izler.</p>

  <p class="calibre1">Sonuçları geçer spor servisine. Yıldızlan verir kafasına göre. Fotoğraf da çeker ama şimdiye kadar yayınlandığını görmedim doğru dürüst. Aslında küçük bir fotoğraf stüdyosu var stadın biraz ilerisinde. Vesikalık falan."</p>

  <p class="calibre1">"Futbola iyice meraklı öyleyse?" dedim.</p>

  <p class="calibre1">"Daha çok avantaya meraklı" dedi. "Biraz da zayıflasa iyi olur." Sigarasını ayakkabısının tabanıyla iyice söndürdü, kaçamağına ilişkin delil bırakmak istemiyormuş gibi. Sonra elini pantolonunun arkasına sürdü.</p>

  <p class="calibre1">"Bana da müsaade" dedi.</p>

  <p class="calibre1">Cevabımı beklemeden demin garsondan sorduğu yöne doğru hızlı hızlı yürüdü gitti.</p>

  <p class="calibre1">Beyaz takım elbiseli fotoğrafçı Yıldırım abinin avantaya merakının boyutlarını da ben merak ettim arkasından bakarken.</p>

  <p class="calibre1"></p>

  <h1 class="calibre8" id="sigil_toc_id_6">Bölüm 2.7</h1>

  <p class="calibre1"></p>

  <p class="calibre1"></p>

  <p class="calibre1">Bir sigara yaktım bu sefer doğru dürüst kendi çakmağımla. Sırtımı bara yaslayıp uzaktan gelmeye devam eden müziği dinlemeye başladım. Sanki bir kaç kıl daha yükselmişti sesin volümü. Şimdi bahçede bile, sanki uzak bir gezegenden gelip bir iki ay dünyada kalmış</p>

  <p class="calibre1">yaratıkların kendi kültürlerini dünya pop kültürüne beceriksizce kattıkları şu amansız ritm ve melodiden yoksun melodi kulaklarınızda gümbürdemeden tek adım atamazdınız. Kızların bu inanılmaz müzikle birlikte sergiledikleri giysileri gözümün önüne getiremiyordum bile.</p>

  <p class="calibre1">Eh, Karasu Tekstil'in ilkbahar/yaz ekspozisyonunun başarısını ya da başarısızlığım tartışmak bana düşmezdi. Ama hareketsizlikten iyiden iyiye sıkılmıştım. Şu şike toplantısının yerini saatini İlhan Karasu'ya lifleyecek telefon bir an önce gelse iyi olurdu. Surda burda ilişkileri olan ya da teknoloji yatırımını eksiksiz tamamlamış bir meslektaşım İlhan Karasu'nun bütün konuşmalarını denetim altına almayı akıl edebilirdi ama benim sınırlarımın dışındaydı bu tür numaralar. Cumhurbaşkanı veto etmediği için yürürlüğe giren ve mesleğimi icra etmeme izin veren yasa, kendi kendime koyduğum kurallarla bu konuda çelişmiyordu şimdilik.</p>

  <p class="calibre1">Bir şarap daha istemek için bara döndüm. Bardaki görevli toz olmuştu. Ortalıkta boş boş <span class="calibre9">dolaşan öteki garsonlar da yoktu. Eh, transparan giymiş mankenleri izlemek onların da hakkı</span> <span class="calibre9">diye düşündüm. Barın arkasına geçip temiz bir kadehle açılmış bir beyaz şarap buldum.</span></p>

  <p class="calibre1">Tam kadehimi doldururken duydum ilk patlama sesini.</p>

  <p class="calibre1">Beşiktaş yönünden geliyordu. Başımı kaldırdım. Ben gökyüzünden aşağı inen ışık selini daha yeni algılarken ardarda ikinci üçüncü patlamalar geldi. Sarı, yeşil, kırmızı ışık yuvarlaklar birbiri ardına yükseldi göğe. Hafif bulutlu gecenin içinde ışıktan toplar, ağaç <span class="calibre9">dalları, şelaleler oluştu. Her seferinde önce denizden gökyüzüne ince bir ışık çizgisi fırlıyor, patlama sesi sonradan geliyordu. Ardından bir başkası, bir başkası. Havai fişekler gökyüzünde sıralarını bekliyor, birbiri ardından ışık ve renk saçıyorlardı. Elimde kadehim, gözlerim gökyüzünde yavaş yavaş deniz tarafına doğru yürüdüm. Eh, onlar Çırağan Oteli'nde evleniyorlarsa, ben de burada eğleniyordum.</span></p>

  <p class="calibre1">Havai fişeklerin patlama sesleri ilk anda arkadan gelen müziği bastırıyor, ışıklar yerçekimine uyarak aşağıya salkım saçak inmeye başladığında yeniden o acımasız tempo ve inanılmaz melodi egemen oluyordu kulağınıza. Kendimi 180 derecelik panoramik bir filmi, dijital stereo ses düzeni eşliğinde izliyor gibi hissediyordum. Üstelik içinde benim de oynadığım bir filmi. İstanbul'un yağmur yağmasından korkulan bu Nisan gecesinde, olmuş ve olacak binbir pislik ışık ve sesle yıkanıyordu.</p>

  <p class="calibre1">Doğa bu cümbüşü daha fazla algılamama izin vermedi. İyi de etti, yoksa hayat, iyilik, kötülük, pislik ve temizlik üzerine ağır felsefeler üretmek üzereydim. Deminden beri hafif hafif belirmeye başlayan, bastırdığım ama artık iyiden iyiye kendini gösteren tuvalet ihtiyacımı gidermek için geri döndüm. Ortalıkta hâlâ kimseler yoktu. Barın yanından geçerken kadehimi üstüne bıraktım, demin topçu oğlanın garsondan aldığı tarifte gösterilen istikamete doğru yürüdüm.</p>

  <p class="calibre1">İlk tabanca sesini tuvalete kaç metre kala duydum tam olarak bilmiyorum. Belki daha önce duydum ama arkamdan gelen havai fişek gürültüsü ve sürüp giden müziğin arasında tam olarak algılamamışımdır. Ama ikincisini iki havai fişek patlamasının arasında net olarak duydum. Devamı gelirse daha iyi duymak için olduğum yerde dondum. Ardarda iki tane daha geldi.</p>

  <p class="calibre1">Aklıma ilk gelen kurşunların bana sıkılıp sıkılmadığı oldu. Sırt ve göğüs kaslarım kendiliğinden kasıldı. Ama seslerin hafif engellenmişliğinden, tabancayla aramda boşluk olmadığım anladım, ister istemez boyumu biraz kısaltarak yürümeye başladım. Üstüme gelen bir tekme ya da yumruğu savuşturabilirdim belki ama kurşundan kaçış yoktu.</p>

  <p class="calibre1"></p>

  <p class="calibre1">Tuvaletin yanyana duran iki kapısının önünde kimsecikler görünmüyordu. Önce acemice çizilmiş pipo içen adam resmi olan kapının önüne gidip kulağımı dayadım. Hiç ses yoktu.</p>

  <p class="calibre1">Sonra kapıyı yavaşça açıp içeri girdim. İki pisuarın durduğu boşluk da, kapıları açık iki kabin de boştu. Dışarı çıktım. Anlaşılan benden başka algılayan olmamıştı tabanca seslerini o gürültü arasında, kimseler bu tarafa doğru koşmuyordu.</p>

  <p class="calibre1">Sonra aynı dikkatle, ince uzun bir ağızlığın ucunda sigarasıyla somurtan kadın resminin olduğu kapıyı açtım. İçerde bir kadın varsa da, tabanca seslerinden sonra aceleyle toparlanmıştır diye düşündüm. Kadınlar tuvaletinde de kimse yoktu. Dışarı çıktım.</p>

  <p class="calibre1">Burdan görüldüğü kadarıyla ekspozisyon bütün hızıyla devam ediyordu. Tabancayı <span class="calibre9">ateşleyen, üzerine ateşlenen ve benim dışımda herkes transparan ya da transparan olmayan giysilerin heyecanındaydı.</span></p>

  <p class="calibre1">Tuvaletin önünde durup biraz soluklandım. Kendi kendime kurmuş muydum acaba tabanca seslerini? Sanmıyordum. Tabanca sesini, havai fişek gürültüsünden ayıracak kadar duymuştum Hava Harp Okulu'ndaki günlerimden beri. Tuvaletin köşesinden arkaya doğru yürüdüm.</p>

  <p class="calibre1">Havada asılı duran barut kokusundan da belliydi kurşun seslerini hayal etmediğim. Bir de düşerken devirdiği boş kola ve meyve kasalarının arasında iki seksen yatan beyaz elbiseli Şişman fotoğrafçının havaya boş boş bakan kıpırtısız gözlerinden.</p>

  <p class="calibre1">İlk tepkim çevreye hızla bir göz atmak oldu. Başka kimse yoktu. İkincisi oradan çekip gitmek. Hem adamla son kortu, şanlardan biri bendim, hem tabanca seslerini duyan tek şahit Birazdan buraya doluşuvermeleri ihtimal dahilinde olan yelekli yeleksiz onlarca polisin ne kadar süreceğini bilemediğim sorularına, verebileceğim bütün cevapları versem ne olacaktı, vermesem ne olacaktı?</p>

  <p class="calibre1">Esma Sultan Yalısı'nın sonradan yapılmış tuvaletinin tam arkasında, artık hiç bir fotoğraf çekemeyeceği açıkça belli olan şişman adamın halindeki bir tuhaflık oldu çekip gitmemi önleyen.</p>

  <p class="calibre1">3. ligin toprak sahalarının spor muhabiri Yıldırım abinin beyaz takım elbisesinin ne ceketinde, ne gömleğinde ve ne de pantolonunda, benim saydığım dört patlamadan sonra doğal olarak bekleyeceğiniz kocaman kırmızı lekelerden bir teki bile görünmüyordu.</p>

  <p class="calibre1">Eğilip daha dikkatle baktım cesede. Hayır, yoktu. Ne kan izi, ne kan izi taşımayan bir yara. Belki sırtındadır diye düşündüm. Çevreme baktım. Geçmiş sonbaharlardan kalma kuru, kalın bir dal parçası buldum köşede. İçimden "bismillah" deyip, dalı gövdesinin altına soktum. Koca gövdenin ağırlığının altında kırılmamasını umarak ağır ağır kaldırdım. Henüz katılaşmadığı için kolları gövdesinin hafif hareketlerine uyarak kımıldadı. İçim bir tuhaf oldu.</p>

  <p class="calibre1">Ama göreceğimi gördüm. Ne sırtında ne belinde kan izi yoktu.</p>

  <p class="calibre1"></p>

  <p class="calibre1">Böyle durumlarda olay mahallini çok daha hızlı terketmişliğim olmuştur. Belki de kan izinin olmaması kendimi daha güvenli hissetmemi sağladığı için biraz daha baktım ortalığa.</p>

  <p class="calibre1">Yerlerde gördüğüm kadarıyla kovan falan yoktu. Artık fotoğraf çekemeyecek şişman fotoğrafçının kocaman teleobjektifli fotoğraf makinesi, boynundan çıkarmış da elinde tutuyormuş gibi yanına düşmüştü. Olduğum yerden gördüğüm kadarıyla kırılmamıştı. Alıp neler çekmiş diye göz atmak aklımdan geçti ama vazgeçtim. Koca makine elimde dikkatleri çekerdi.</p>

  <p class="calibre1">Şişman fotoğrafçının açık kalmış kıpırtısız gözlerinden başka her şey normal görünüyordu yuvarlak yüzünde. Sanki gözlerini hiç kırpmadan nefesini ne kadar tutacağına iddiaya girmiş <span class="calibre9">birisi gibi öyle yatıyordu yerde. Bu kadar yeter deyip tuvaletin ön tarafına geçtim. Hâlâ</span> <span class="calibre9">kimseler yoktu ortalıkta. Hızla erkekler tuvaletine girdim.</span></p>

  <p class="calibre1">Pisuarın önünde fermuarımı indirdiğim andan itibaren rahatladım. Şu ana kadar kimse beni görmediğine göre, cesedi kim ne zaman bulursa bulsun, davetli yüzlerce kişiden biri oluvermiştim şahitlik açısından. Ekspozisyonun bir anında çişim gelmiş ve tuvalete koşturmuştum. Yapmayın yaa, tuvaletin arkasında biri mi ölmüştü? Ölmüş mü, öldürülmüş <span class="calibre9">mü? Vah vah! Kimmiş?</span></p>

  <p class="calibre1">Fermuarımı yukarı çektim. Lavabonun önünde fotoğrafçının biraz önce daha dipdiriyken arkamda çekiştiği, göbeği açık kız geldi aklıma. Polislere verecek cevaplarım olmasa da, o kıza soracak bir iki sorum olabilirdi. Ellerimi yıkadıktan sonra dışarı çıktım.</p>

  <p class="calibre1"></p>

  <p class="calibre1">Ekspozisyon sürerken verdiği zorunlu aradan sonra hiç bir giysiyi, hiç bir mankeni kaçırmamak isteyen biri gibi hızlı adımlarla hâlâ sürüp giden müziğin kaynağına doğru yürüdüm. Demek ki, tabancayı en az dört kere patlatan kişi, ben erkek ve kadın tuvaletlerinin içinde biri var mı diye bakınırken, bir dikdörtgen prizmaya benzeyen tuvalet binasının öbür tarafından çekip gitmişti. Şimdi ya Esma Sultan Yalısı'ndaki şu kadar yüz davetlinin arasındaydı, ya da... Ya da kapıdan ellerini kollarını sallaya sallaya çıkmıştı. Bu düşünce aklıma gelince durdum, ters yöne, ana girişe doğru yürümeye başladım.</p>

  <p class="calibre1">Ana girişin önünde gördüğüm tek insan, duvara doğru kaykılarak öndeki iki ayağını <span class="calibre9">havaya kaldırdığı sandalyenin üstünde Teks okuyan güvenlikçi kılıklı delikanlıydı.</span></p>

  <p class="calibre1">Kemerinde bu akşam kime karşı nasıl kullanacağını kestiremediğim tahta bir cop sarkıyordu.</p>

  <p class="calibre1"></p>

  <p class="calibre1">Üzerimde hâlâ varsa Karasu Tekstil'in Kayseri bayisinin bütün hımbıllığını attım, nereden kaynaklandığı belli olmayan bir otoriteye sahip bir Remzi Ünal olup çıktım.</p>

  <p class="calibre1">"Delikanlı" dedim. Oğlanın toparlanmasını beklemeden sordum. "Son on dakikada burdan çıkan oldu mu hiç?"</p>

  <p class="calibre1">Nasılsa düşmeden ayağa kalkabildi delikanlı sandalyesin öne indirip. Neredeyse esas duruşta gibi cevap verdi. Teks' arkaya doğru duran eline almıştı.</p>

  <p class="calibre1">"Hayır efendim" dedi. "En son bir iki gazeteci çıktı yarım saat kadar önce. Ondan sonra çıkan olmadı."</p>

  <p class="calibre1">Soran olursa yüzümü tanımasın diye başka bir şey söylemeden hemen geri döndüm.</p>

  <p class="calibre1">Buradan çıkan olmadıysa ya; denize atlamıştı tabancayı patlatan kişi, ya kalabalığın arasında <span class="calibre9">kızları seyrediyordu. Denize atladığını da hiç sanmıyordum, doğrusu. Yine de aklıma gelen başıma gelmesin diye bu kez deniz tarafına yürüdüm hızlı hızlı. Müzik devam ediyordu ama havai fişeklerin sesi kesilmişti.</span></p>

  <p class="calibre1">Reklamcı arkadaşım babaların birine oturmuş sigara içiyordu. Yüzü Beşiktaş tarafına dönüktü.</p>

  <p class="calibre1">Hızlı hızlı geldiğimi görüp olağanüstü bir şey varmış duygusuna kapılmasını engellemek için yavaşladım. Zaten benim farkıma varamayacak kadar dalgındı, iyice yanaşıp elimi omuzuna koyunca başını kaldırdı.</p>

  <p class="calibre1">"Sen misin?" dedi.</p>

  <p class="calibre1">"Hayırdır?" dedim, neden orada olduğunu hem soran hem sormayan bir sesle.</p>

  <p class="calibre1">"Baydı içerde müzik" dedi, ben sormasam da cevap vermeye hazırlanmış gibi. "Bir sigara içeyim diye kaçtım, havai fişekleri görünce buraya geldim. O da bitti biraz önce."</p>

  <p class="calibre1">"Daha çok var mı?" dedim.</p>

  <p class="calibre1">"Sanmam" dedi. "Finalin eli kulağındadır."</p>

  <p class="calibre1">Buradan biri denize atladı mı elbiseleriyle diye sormadım doğrusu.</p>

  <p class="calibre1">Reklamcı arkadaşım yanına yaklaştığımdan beri ilk kez yüzüme baktı doğru dürüst.</p>

  <p class="calibre1">"Suratın bir tuhaf, bir şey mi oldu?" dedi.</p>

  <p class="calibre1">Ona tabanca seslerini ve yerde kıpırdamadan yatan şişman fotoğrafçıdan söz edip etmemeyi hızla tartıştım içimden, boş ver dedim sonra. Onun bana ne kadar, benim ona ne kadar güveneceğimden emin olmadığımı farkettim. Benim de kendisi kadar sıkıldığımı belli eden bir ağız buruşturma hareketi yaptım.</p>

  <p class="calibre1">"Finalden sonra ne olacak?" dedim bir şeyler açıklamak yerine.</p>

  <p class="calibre1"></p>

  <p class="calibre1">"Gönüllerinden koptuğu kadar alkışlayacaklar" dedi. "İlhan Bey çıkıp alkışlar arasında davetlilere selam verecek herhalde. Artık konuşma falan yapacağını sanmam. Sonra dağılacak millet."</p>

  <p class="calibre1">"Daha sonra kalman gerekiyor mu?"</p>

  <p class="calibre1">"Yok canım" dedi sigarasını denize fırlatıp ayağa kalkarak. "Yeteri kadar boy gösterdim sevgili müşterimin bu önemli gecesinde. Acayip uykum geldi. Defolup zıbaracağım. Sabah erkenden İzmir'e uçuyorum."</p>

  <p class="calibre1">Birlikte geriye doğru yürüdük. Daha yıkıntılara yaklaşmamıştık ki alkışlar yükseldi içerden. Alkışlar azalıp çoğalarak devam ederken ilk birkaç kişi sinemada yazıların bitmesini beklemeden kaçan öncüler gibi telaşla çıktılar, kapıya yöneldiler.</p>

  <p class="calibre1">"Ben de tüyüyorum, görüşürüz" dedi reklamcı arkadaşım, giden acelecilerin arasına katıldı hızlı hızlı.</p>

  <p class="calibre1">Kendime yıkıntıların karşısında bütün çıkanları izleyebileceğim kuytu bir yer seçtim.</p>

  <p class="calibre1">Alkışlar hâlâ devam ediyordu. Çıkanlar gittikçe çoğaldı. Göbeği açık kızı kaçırmayayım diye dikkat kesilmiştim. Alkışlar dinmeye başladığında ilk damla düştü kafama. Derken ikincisi.</p>

  <p class="calibre1">Alkışlar, gittikçe artan yağmurun hızına paralel biçimde hızla kesildi. Dışarı çıkanlar iyice kalabalıklaştılar. Yağmurdan hem kaçıyorlar hem de gülüşüyorlardı gecenin böyle bitmesine.</p>

  <p class="calibre1">Kapıya doğru yönelenler birikip ağzına kadar dolu bir banliyö treninde gibi sıkıştılar. Göbeği açık kız yoktu ortada ya da kalabalıktan ben göremiyordum. Futbol takımını, aralarından bir ikisi esneyerek çıkarken gördüm. Ortalıkta kamera olmadığı için hızlı hızlı gidiyorlardı.</p>

  <p class="calibre1">Göbeği açık kızı kaçırmamak için tam girişte, Teks okuyan güvenlikçinin yanında durmadığıma pişman oldum. Cem Tümer'le yanındaki güzel kadın geçtiler önümden. Cem Tümer smokininin ceketini artık iyiden iyiye yağan yağmura karşı kadına vermişti, o da başının üstünde tutuyordu. Kadının arkasından göbeği açık kız yürüyordu.</p>

  <p class="calibre1">Göbeği açık kız, başı yüzünü yağmurdan korumak içir yere eğilmiş, Cem Tümerler'le arasında mesafenin açılmasına izin vermemeye, kapıya yönelmiş kalabalığın içinde ayrı <span class="calibre9">düşmemeye özen göstererek yürüyordu arkalarından. Ben de üçlüyü gözden kaçırmamak için bir iki kişiyi göğüsleyerek peşlerinden yürüdüm. Kapıdan üçü yine bir arada, ben on beş</span> <span class="calibre9">metre kadar arkalarında geçtik.</span></p>

  <p class="calibre1">Kapıdan çıkanların kimi orda taksi bekler gibi dikiliyor, kimi Beşiktaş, kimi Kuruçeşme yönüne doğru yürüyordu. Cem Tümer'in üçlüsü hiçbirini yapmadı. Yolun kenarında, en olmayacak yerde kaldırımın neredeyse tümünü işgal ederek park etmiş simsiyah bir Grand Cherokee'nin ışıkları yanınca oraya doğru yöneldiler. Cem Tümer'le karısı arkaya, göbeği açık kız şoförün yanma aceleyle bindiler. Arazi aracı, caddede yürüyenleri taciz etmekten hiç <span class="calibre9">çekinmeden ilerledi yolda, çekti git Kuruçeşme yönüne doğru homurdanarak.</span></p>

  <p class="calibre1">Eh, bu takip de bu kadar Remzi Ünal dedim kendi kendime. Sonuç sonuçtur ne de olsa.</p>

  <p class="calibre1">Dışarı doğru artık gözle görünür bir aceleyle çıkanları yararak bu kez ters yöne, içeriye doğru yürüdüm. Garsonlar barın çevresindeki şişe ve bardakları, tabakları ve kullanılmamış</p>

  <p class="calibre1">kâğıt peçeteleri topluyorlardı. Yıkıntıların içine, podyuma doğru yürüdüm. Artık iyice yalnız kalmış Karasu Tekstil ekibi, enikonu bir zafer havası içinde, toparlanıyordu. Teknisyenlerin elinde kablolar, ışıklar vardı, koşturuyorlardı. Manken kızlar blucin ve t-shirt'leriyle uzun boylu sıradan kızlara dönüşmüşlerdi.</p>

  <p class="calibre1">İlhan Karasu, karısı, Kayahan Karasu ve Dilek Aytar yağmurdan korunmak için kenarlarda bir kemerin altına sığınmışlardı. Yanlarına yöneldim.</p>

  <p class="calibre1">Önce İlhan Karasu'ya uzattım elimi. "Tebrikler" dedim. "Müthiş bir geceydi."</p>

  <p class="calibre1">Müthiş bir gece olduğuna içtenlikle inanmam için her nedenim vardı.</p>

  <p class="calibre1">"Sağol" dedi önce. Yüzü gülüyordu. "Oğlumla tanışmadın. Kayahan, bak bu Remzi Ünal, sana bahsettiğim."</p>

  <p class="calibre1">"Memnun oldum" dedim Kayahan Karasu'ya. "Çok etkileyiciydi."</p>

  <p class="calibre1">"Teşekkürler" dedi Kayahan Karasu. "İşinize yarayacak şeyler gördünüz mü bari?"</p>

  <p class="calibre1"></p>

  <p class="calibre1">Bu sorunun şike meselesi üzerine çalışan özel detektif Remzi Ünal'a mı, yoksa buradan Kayseri'ye pılı pırtı götürecek Karasu Tekstil bayisi Remzi Ünal'a mı yöneltildiğini açık seçik kavrayamadım. İlhan Karasu'nun oğluna neyi ne kadar anlattığını kestiremediğim için ortalama bir cevapla yetindim.</p>

  <p class="calibre1">"Görmek istediklerimi görmek için çok iyi bir fırsattı" dedim, daha çok İlhan Karasu'ya bakarak. Zaten Kayahan Karasu da cevabımın o kadar mühim olmadığını hafif çamurlanmış</p>

  <p class="calibre1">ayakkabılarını inceleyerek gösterdi.</p>

  <p class="calibre1">"Yarın işte misiniz?" dedim İlhan Karasu'ya.</p>

  <p class="calibre1">"Öğleden sonra bir uğrarım herhalde" dedi İlhan Karasu. "Bu geceyi kazasız belasız atlatmanın şerefine Karasu Tekstil'de herkes izinli. Ben dahil."</p>

  <p class="calibre1">Dilek Aytar araya girdi.</p>

  <p class="calibre1">"Remzi Bey" dedi. "Bütün ekip bir yere gidiyoruz. Bir tür küçük kutlama. Bize katılır mısınız?"</p>

  <p class="calibre1">"Çok isterdim" dedim. "Ama yapacak bir işim var. Bu arada sizi de kutlarım, muhteşemdi.</p>

  <p class="calibre1">Yağmuru son ana kadar yağdırmamayı nasıl başardınız?"</p>

  <p class="calibre1">"Sihir!" dedi olanca çekiciliğiyle.</p>

  <p class="calibre1">Biraz sonra Ortaköy'de meydana inen daracık sokakların arasında tek başıma yürüyordum.</p>

  <p class="calibre1">İncik boncuk satan tezgâhlar çoktan toplanmıştı. Artık iyice küçük bir felaket halini alan yağmura aldırmadan ağır ağır kamuya açık telefonların dizildiği sokağa doğru yöneldim. En baştaki kulübedeki telefon çalışmıyordu, yanındakine girdim.</p>

  <p class="calibre1">Önce 1, sonra 5 ve 5 tuşladım. isteksiz bir nöbetçi ses "Alo!" dedi.</p>

  <p class="calibre1">"Ortaköy'de Esma Sultan Yalısı'nın tuvaletinin arkasında ölmüş bir adam var" dedim.</p>

  <p class="calibre1">"Dalga geçme lan" dedi isteksiz nöbetçi ses.</p>

  <p class="calibre1">"Hemen gidin, yoksa üstüne bir de boğulacak" dedim nereden aklıma geldiyse. Başka bir şey söylemeden kapadım.</p>

  <p class="calibre1"></p>

  <h1 class="calibre8" id="sigil_toc_id_7">Bölüm 2.8</h1>

  <p class="calibre1"></p>

  <p class="calibre1"></p>

  <p class="calibre1">Bu çalan telefon zili mi başağrımı artırdı, yoksa başım ağrıdığı için mi bana bu kadar acımasız geliyor sesi diye düşünerek uyandım. Yatağın içinde umutsuzca oturdum.</p>

  <p class="calibre1">Pencereden gelen ışıktan gözlerim acıdı.</p>

  <p class="calibre1">Zilin her çalışında telesekreter devreye girecek, bir kaç saniyeliğine rahatlayacağım diye düşündüm. Lanet makine devreye girmedi. Bu yüzden ayağa kalktığım an, sigara paketimi aradığım an, komodinden yere düşmüş çakmağı ayrıca aradığım an, her ikisini ve dudağımı</p>

  <p class="calibre1">birleştirip yaktığım an, içime çektiğim ilk nefesle birlikle zihnimdeki bulutlar birazcık olsun aralanmaya başladığı an bir kere olmak üzere çalmaya devam etti lanet makinanın lanet zili.</p>

  <p class="calibre1">Sonunda telefona ulaştım. Ahizeyi kaldırdığımda lanet zili susturduğum için sevindim her şey bir yana.</p>

  <p class="calibre1">"Uyan oğlum, Üsküdar'da sabah oldu" dedi reklamcı arkadaşımın sesi kulaklığın içinden.</p>

  <p class="calibre1">Telefonun altında durduğu koskocaman duvar saatimden anladığıma göre Üsküdar'da da yediyi onaltı geçiyor olmalıydı.</p>

  <p class="calibre1">. "Uyandım sayende" dedim. "Gördün mü lan, direkten dönmüşüz dün gece" dedi.</p>

  <p class="calibre1">"Neyi gördüm mü?" dedim sigaramdan bir nefes daha çekip. Beynimdeki sis biraz daha açıldı.</p>

  <p class="calibre1">"Sen daha uyu" dedi.</p>

  <p class="calibre1">"Nerdesin bu saatte?" dedim.</p>

  <p class="calibre1">"Havaalanındayım" dedi. "Uçağım yedi buçukta ama çağırmadılar daha. Gazeteleri görünce uyandırayım kerizi dedim."</p>

  <p class="calibre1">Artık zihnim iyice açılmıştı.</p>

  <p class="calibre1">"Kızların görünmemesi gereken yerlerini mi basmışlar"' dedim, "yoksa kalp krizinden ölüp giden fotoğrafçının fotoğrafı mı içini kaldırdı?"</p>

  <p class="calibre1">Karşıdan ses gelmedi bir süre.</p>

  <p class="calibre1">"Biliyor musun? Nerden biliyorsun lan?" dedi sonra reklamcı arkadaşım.</p>

  <p class="calibre1">"Benim adım Remzi Ünal" dedim.</p>

  <p class="calibre1">Sen de 155'e telefon ettikten sonra gelip fırında pişmiş patates satan sıra sıra küçük dükkânların karşısındaki kafeye gelip otursan, şu herif gitse de biz de evimize gitsek, zaten yağmurda gelen giden yok diye gözünün içine bakan garsonlara inat otursan, ısmarladığın beyaz şaraplar dördü geçtiğinde ancak gelen polis ekibini uzaktan izlesen, polislerin tantanayı <span class="calibre9">kısa kesip işi ambulanstakilere bırakıp çekip gittiklerini görsen, orada bir iki saat önce bir davet olduğunu bilip bilmedikleri meçhul bazı polis muhabirlerinin itiş kakış koşturmalarını, sonra dağılmalarını izlesen, hatta birine yaklaşıp alıştıkları türden safça bir iki soru sorsan, o kadar şarabın bedelini de şu anda çektiğim başağrısı olarak ödeşen senin de adın Remzi Ünal olurdu demem gerekirdi ama demedim.</span></p>

  <p class="calibre1">"Dün gece niye bir şey söylemedin peki?" dedi.</p>

  <p class="calibre1">"Sen ayrıldığında şimdi bildiklerimi bilmiyordum" dedim.</p>

  <p class="calibre1">"Daha biz oradayken bulsalardı düşünebiliyor musun rezaleti?" dedi reklamcı arkadaşım.</p>

  <p class="calibre1">"Yarıda bıraksan bir türlü, bırakmasan bir türlü. Tam bir halkla ilişkiler fiyaskosu olurdu."</p>

  <p class="calibre1">"Gazete ne diyor?" dedim.</p>

  <p class="calibre1">"Pek bir şey yok" dedi. "Ekspozisyona falan değinmemişler. Tuhaf bir yerde ölüveren bir fotoğrafçı haberi kısaca. Esma Sultan Yalısı lafı geçiyor bir tek."</p>

  <p class="calibre1">"Peki, ekspozisyondan var mı haber ayrıca?"</p>

  <p class="calibre1">"Yok" dedi. "Zaten olmaması da normal. O haberler 3. sayfaya girmez. Bir iki gün sonra magazin bölümlerinde filan çıkar."</p>

  <p class="calibre1">"Dün gece iki olayı birbirine bağlamayı akıl eden çıkmamış demek gazetelerin yazıişlerinde" dedim.</p>

  <p class="calibre1"></p>

  <p class="calibre1">"Allah'tan!" dedi reklamcı arkadaşım. Sonra ekledi: "Kimmiş o fotoğrafçı yahu?" dedi.</p>

  <p class="calibre1">"Dilek Hanım’ın rica minnet çağırdıklarından değil herhalde."</p>

  <p class="calibre1">"Senin Dilek Hanım'ın o adamı çağırdığını hiç zannetmiyorum" dedim.</p>

  <p class="calibre1">"Sen tanıyor musun?" dedi. Telefondaki sesinin hafifçe gerildiğini hissettim.</p>

  <p class="calibre1">"Yok yahu" dedim. "İki satır konuşmuştum adamla dün gece. Maçlara bedava girmenin peşinde zavallı bir spor muhabiriydi." Bir de göbeği açık genç kızlardan ne olduğunu bilmediğim bir şeyleri istemenin peşinde ama haliyle bunu kendime sakladım.</p>

  <p class="calibre1">"Ne arıyormuş Karasu Tekstil'in ekspozisyonunda?"</p>

  <p class="calibre1">"Takımın peşine takılmış gelmiş" dedim. "Biraz karı seyretmek, biraz beleş içki içmek için."</p>

  <p class="calibre1">"Son içkisi olmuş" dedi reklamcı arkadaşım. Bir an duraladı. Sonra ekledi: "Ulan Remzi"</p>

  <p class="calibre1">dedi. "Senden şüpheleniyorum ben, bana söylediklerinden başka şeyler biliyormuşsun gibime geliyor valla."</p>

  <p class="calibre1">"Yok be" dedim. "Ne bilebilirmişim ki ben?"</p>

  <p class="calibre1">"Yumurtlayacaksın bir şey sonunda" dedi.</p>

  <p class="calibre1">"Sana haber veririm o zaman" dedim. "Gıdaklarım."</p>

  <p class="calibre1">"Tamam" dedi reklamcı arkadaşım. "Akşama dönüyorum. İlginç bir şey öğrenirsen ara lütfen. Müşterilerime karşı kek gibi, olan bitenden habersiz görünmeyeyim."</p>

  <p class="calibre1">"İyi uçuşlar" dedim, kapadım telefonu.</p>

  <p class="calibre1">Mutfağa gidip su ısıtıcısının düğmesine basmadan telefonla bakkalı aradım. Daha uykusunu tam olarak açamamış olan adam önce yine gazetem geç kaldı diye azarlayacağımı</p>

  <p class="calibre1">sanıp savunmaya geçti. Adamı susturdum. Benim gazetemle birlikte dört gazete daha ısmarladım oğlu gelirken getirsin diye Sonra bir aspirin içip banyoya girdim.</p>

  <p class="calibre1">Çıktığımda başağrım, kurulamadığım saçlarımdan aşağı süzülen sularla birlikte süzülmüştü sanki. Pencerenin önünde içtiğim kahvemi bitirmeden bakkalın çırağı göründü <span class="calibre9">aşağıda. Tam kapının önünde olacağı anı tahmin oyununu oynayıp otomatiğe bastım. O</span> <span class="calibre9">merdivenleri çıkarken bir kahve daha yaptım kendime.</span></p>

  <p class="calibre1">Saat sekiz olduğunda toplam beş gazetenin 3. sayfa haberlerinden toparlayabildiğim bütün bilgi şu kadardı: Dün gece Ortaköy'de zaman zaman önemli davetlerin verildiği Esma Sultan Yalısı'nın tuvaletinin arkasında 45 yaşındaki spor muhabiri Yıldırım Soğancı'nın cesedi bulunmuştu. Yapılan ilk incelemede adamın ani bir kalp krizi geçirip öldüğü anlaşılmıştı.</p>

  <p class="calibre1">Adamın orada ne aradığı bilinmiyordu. Ceset otopsi için morga kaldırılmıştı. Polis soruşturmaya devam ediyordu.</p>

  <p class="calibre1">Gazetelerin ikisinde, Yıldırım Soğancı'nın daha genç ve daha zayıf olduğu günlerden kalma bir fotoğrafı vardı. Acaba kendi mi çekmişti kendi vesikalık fotoğrafını diye düşündüm. Ben olsam daha iyi yazardım dedim kendi kendime gazeteleri katlarken.</p>

  <p class="calibre1">Yatırımım boşa gitmişti. Gerçekten ekspozisyonla ilgili de tek satır yoktu. Umutsuzca 118'i aradım. Bu saatte bekletmeden açıldı. Barbie House'un telefonunu sordum. Hayretler içinde kaldım kadın sesli bilgisayar numarayı bana tane tane söylediğinde. Numarayı ezberledim.</p>

  <p class="calibre1">Daha erkendi ama,; aramadım.</p>

  <p class="calibre1">Buzdolabını karıştırıp yiyecek doğru dürüst bir şey bulamayınca bir kahve daha yaptım.</p>

  <p class="calibre1">Dün aldığım dondurulmuş pizzaları içim çekmemişti sabah sabah. Vakit geçirmek için televizyona baktım. Günün gazetelerinden başlıklar okunan programlarda bizim fotoğrafçıdan haber yoktu doğallıkla. Sonra televizyonun sesini kısıp radyo dinledim. Radyodan sıkılınca bilgisayarımın başına geçtim.</p>

  <p class="calibre1">Chesna Skylane RG'mla Meigs adasındaki pistin başında park frenlerini daha yeni kaldırmıştım ki, telefon bir daha çaldı.</p>

  <p class="calibre1">Hızla gittim telefonun başına. Kendime şu kablosuz kullanılan telefonlardan almaya karar verdim bu arada.</p>

  <p class="calibre1">"Remzi Ünal'la mı görüşüyorum?" dedi telefondaki ince sesli kız.</p>

  <p class="calibre1"></p>

  <p class="calibre1">"Ta kendisi" dedim.</p>

  <p class="calibre1">"İlhan Karasu Bey görüşecekler Remzi Bey" dedi kız.</p>

  <p class="calibre1">"Bekliyorum" dedim. Dahili hat sesleri geldi telefonun içinden. Sonra İlhan Karasu'nun sesi. Heyecanlı gibiydi.</p>

  <p class="calibre1">"Günaydın, uyandırmadım ya?"</p>

  <p class="calibre1">Sesi telefonda, yüzyüze olduğundan çok daha genç geliyordu,</p>

  <p class="calibre1">"Günaydın" dedim. "Çoktan uyandım, iki kahve bile içtim."</p>

  <p class="calibre1">"İyi" dedi. "O zaman dinle. Seninki aradı yine." "Ne zaman?" dedim.</p>

  <p class="calibre1">"Dün eve girdikten biraz sonra. Soyunmuş, yatmadan önce bir süt içiyordum. Telefon çalınca herkesten önce atladım."</p>

  <p class="calibre1">"Aynı adam mı?"</p>

  <p class="calibre1">"Aynı adam. Ama kısa konuştu bu kez. 'Buluşma öğleden sonraki antrenmandan sonra Bebek camimin yanındaki kahvede.' Trak kapadı."</p>

  <p class="calibre1">"Hiç olmazsa sözünü tutuyor adam" dedim.</p>

  <p class="calibre1">"Hikâye doğru demek ki" dedi İlhan Karasu.</p>

  <p class="calibre1">"Bakalım" dedim. "Siz merak etmeyin, ben de orada olacağım. Akşama haberleşiriz."</p>

  <p class="calibre1">"Tamam" dedi. "Bekleyeceğim." Kapadı.</p>

  <p class="calibre1">İlhan Karasu sabah gazetelerini okumamıştı anlaşılan.</p>

  <p class="calibre1"></p>

  <p class="calibre1">Saat dokuz buçuğa kadar evin içinde oyalandım, işinin sorumluluğunu bilen bir özel detektif olarak yeniden yatağa girip bir iyice uyumaya karşı direndim. Vaktin dolduğuna kanaat getirince çalışmaya başladım.</p>

  <p class="calibre1">Barbie House'un telefonu iki kere çaldıktan sonra açıldı. Dün geceki ekspozisyona davetli olmadığı için iyi uyumuş genç bir kız sesi şakıyarak karşıladı beni. Grand Cherokee'nin servisiyle ilgili faturamızı takdim edebilmek için Barbie House'un fatura bilgilerini rica ettim kendisinden. Hiç tereddüt etmeden verdi uzun uzun. Adres de bu bilgilerin arasındaydı <span class="calibre9">doğallıkla. Not alıyormuşum gibi aralıklarla tekrarladım bana söylediği rakamları. İçtenlikle teşekkür edip kapattım.</span></p>

  <p class="calibre1">Kızın verdiği adres de İkitelli'deydi. Dün gece o kadar beyaz şaraptan sonra evin önüne nasıl getirdiğimi çok iyi hatırlamadığım otomobilime atlayıp yola çıktım. Reklamcı <span class="calibre9">arkadaşımın Jaguar'ıyla gittiğimiz yolların benzerlerinden geçtim. Yaklaştığımı hissedince durup bir iki kere yol sordum birilerine. Sonunda buldum. Yön duygum beni aldatmıyorsa Karasu Tekstil'e çok uzak değildi Barbie House.</span></p>

  <p class="calibre1">Cem Tümer'in mimari duygusu İlhan Karasu'nunkinden daha gelişmişti anlaşılan.</p>

  <p class="calibre1">Önünden yavaş yavaş geçtiğim bina buralarda az görünen yumuşak çizgilere sahipti. Belki de daha ilk baştan Barbie House için tasarlanıp inşa edilmişti. Neredeyse feminen bir yapıydı.</p>

  <p class="calibre1">Kayan demir kapılarla korunan bir avlusu yoktu. Siyah Grand Cherokee insana serinlik duygusu vermeyi başaran mermer girişin hemen önünde duruyordu.</p>

  <p class="calibre1">Biraz daha ilerleyip, iki sokak ötede uygun bir yere park ettim otomobilimi. Levent'te radyo-kasetçalarım çalındıktan sonra taktırdığım alarmla kilitledim.</p>

  <p class="calibre1">Dün geceki yağmurdan sonra pırıl pırıl bir gökyüzünün altında yürüdüm. Barbie House'un girişinde güvenlik yoktu. Mermer girişten sonra insanı karşılayan pırıl pırıl çelik resepsiyonun ardında oturan kıza doğru ilerledim.</p>

  <p class="calibre1">Yüzüme gülümseyerek baktı.</p>

  <p class="calibre1">"Cem Tümer Bey'le görüşebilir miyim?" dedim.</p>

  <p class="calibre1">"Randevunuz var mıydı?" dedi gülümsemesini yüzünden silmeden.</p>

  <p class="calibre1">"Hayır" dedim. "Adım Remzi Ünal. Dün akşamki davette beraberdik."</p>

  <p class="calibre1">"Bir dakika lütfen" dedi, telefona sarıldı. O konuşurken ben biraz gerileyip çevreme baktım. Karasu Tekstil'in girişindekinden daha küçük bir alandaydı resepsiyon. Tam karşısındaki duvara dayalı üç tane zarif bekleme koltuğu duruyordu. Tekstil ve hazır giyim dünyasında insanları belli belirsiz bir müzikle karşılamak adettendi anlaşılan, ama burada klasik müzik çalıyordu gizli hoparlörlerde. Resepsiyonun yanından yukarı doğru spiral bir merdiven yükseliyordu. Duvarlarda Barbie House'un ürünlerinin fotoğraflarını taşıyan tablolar yoktu.</p>

  <p class="calibre1">Kız telefonu yerine bıraktı. Bana bir şey söyleyecek diye yaklaştım. Bana bir şey söylemek yerine, başımın üstünden yukarıya, spiral merdivenin tepesine baktı. Ben de döndüm.</p>

  <p class="calibre1">Cem Tümer, kendisiyle görüşmek isteyenin kim olduğunu anlamak için aşağıya bakıyordu ama gözlerinde tanıdık birini görmenin pırıltısı yoktu. Eşofmanlıydı. Alnında yeni oluşmuş <span class="calibre9">terler vardı. Saçları arkadan bağlanmıştı yine.</span></p>

  <p class="calibre1">"Günaydın Cem Bey" dedim aşağıdan.</p>

  <p class="calibre1">"Günaydın" dedi. "Remzi... Bey..." Beni tanıyamadığını söze dökmeden ifade etmeyi zarifçe başardı.</p>

  <p class="calibre1">"Dün akşam, arkadaşım, rakibinizin reklamcısı gösterdi sizi bana" dedim. "Tam sizinle tanışmaya geliyordum, defile başladı."</p>

  <p class="calibre1">"Kerata" dedi arkasından reklamcı arkadaşıma. Eliyle gelin yukarı işareti yaptı. Beni beklemeden yok oldu merdivenlerin tepesinden.</p>

  <p class="calibre1">Resepsiyondaki kıza teşekkür mahiyetinde başımı sallayıp merdivenlere yöneldim.</p>

  <p class="calibre1">Merdivenin bitişiğindeki kapı açıktı, içeriden aşağıda duyduğum klasik müzik geliyordu.</p>

  <p class="calibre1">Merdivenin açıldığı koridorda kapalı iki oda daha vardı. Açık kapıdan girdim.</p>

  <p class="calibre1">Cem Tümer bir kondüsyon bisikletinin üzerinde pedal çeviriyordu. Yumuşak san bir halıyla kaplanmış odada bir kürek aleti, bir de masa tenisi masası vardı.</p>

  <p class="calibre1">"Her sabah bir saat çalışırım burada" dedi Cem Tümer, pedalları çevirmeyi bırakmadan.</p>

  <p class="calibre1">"İyi alışkanlık" dedim.</p>

  <p class="calibre1">"Nerelerde o kerata?" dedi. "Hiç gözüktüğü yok."</p>

  <p class="calibre1">"Bu sabah konuştum, İzmir'e uçuyordu" dedim.</p>

  <p class="calibre1">"Ne berbattı dün gece, değil mi?" dedi.</p>

  <p class="calibre1">"Beni en çok çaldıkları müzik rahatsız etti" dedim.</p>

  <p class="calibre1">"Müzik de berbat, giysiler de" dedi Cem Tümer. "Siz de hazır giyim işinde misiniz?"</p>

  <p class="calibre1">Bu sorusunu 'hadi artık sadede gel' diye çevirdim kendi kendime.</p>

  <p class="calibre1">"Hayır" dedim. "Ben bir özel detektifim."</p>

  <p class="calibre1">Mavi eşofmanın içinden bile güçlü olduğu anlaşılan bacaklar birden durdu. Cem Tümer benimle konuşmayı kabul ettiğine pişman olmaya hazır bir ifadeyle yüzüme baktı.</p>

  <p class="calibre1">"Bugünkü gazeteleri okudunuz mu?" dedim aceleyle. "Üçüncü sayfaları atlama alışkanlığınız varsa ben özetleyeyim.</p>

  <p class="calibre1"></p>

  <p class="calibre1">Dünkü resepsiyondan sonra herkes çekip gittiğinde, tuvaletin arkasında ölü bir adam bulundu. Bir gazete muhabiri. Adamı ekspozisyon sırasında itiş kakış içinde tartışırken gördüğüm kız, sonra sizinle birlikte çıktı. Blucin giymiş, beyaz bluzlu bir kız." Elimle göğüslerinin üzerindeki koç başının olduğu bölgeyi işaret ettim.</p>

  <p class="calibre1">"Kızla konuşmakta yarar gördüm" diye devam ettim. "Ama önce sizle konuşmakta daha büyük yarar."</p>

  <p class="calibre1">Bisikletin pedallarını iki kere daha çevirdi ağır ağır. Sonra indi aletten aşağıya.</p>

  <p class="calibre1">"Doğru" dedi. "Aradığınız kızın adını bile bilmediğinizi düşünürsek, benimle görüşmeniz yararlı. Ne soracaksınız kıza?"</p>

  <p class="calibre1">"Hiçbir fikrim yok" dedim. "Aklıma bir şeyler gelir nasıl olsa."</p>

  <p class="calibre1">Cem Tümer ayakta gözlerimin içine baktı.</p>

  <p class="calibre1">"Aklınıza gelecek şeyleri kimin adına soracaksınız peki?" dedi.</p>

  <p class="calibre1">Ben de onun gözlerinin içine baktım.</p>

  <p class="calibre1"></p>

  <p class="calibre1">"Kendi adıma" dedim. Doğruydu bu. Sonra salladım. "Kızla polisten önce konuşursam tatsız bazı şeyleri engellerim diye düşünüyorum."</p>

  <p class="calibre1">"Polisle ne ilgisi var?" dedi Cem Tümer.</p>

  <p class="calibre1">"Adam görünüşte kalp krizinden gitmiş" dedim. "Ama otopsiye almışlar. Bakarsınız bir şey çıkar, adamla en son konuşanları merak ederler." îçimden inşallah etmezler diye geçirdim.</p>

  <p class="calibre1">"Allah Allah!" dedi Cem Tümer. "Allah Allah! Aysu'nun böyle acayip bir işe karışacağı..." Lafını tamamlamadan odanın kapısının yanında duvara monte edilmiş telefona yürüdü. Ahizeyi eline aldı. Bir an kararsızlık geçirdi. Sonra ne düşündüyse "...Kızı bir dinleyelim bakalım" dedi, ahizeyi kulağına yapıştırdı.</p>

  <p class="calibre1">Boştaki eliyle iki numara tuşladı. Bekledi. "Aysu'yu ver bana" dedi sonra. Dinledi. "Öyle mi? Teşekkür ederim" dedi, hattı kapadı. Ahizeyi indirdi.</p>

  <p class="calibre1">"Aysu bugün gelmemiş" dedi bana bakarak. "Evini deneyelim."</p>

  <p class="calibre1">Telefonda yeniden iki numara tuşladı. "Aysu'yu evden arasana bana" dedi. "Spor odasındayım." Ahizeyi yerine taktı.</p>

  <p class="calibre1">"Aysu bizim stilist kızlardan biridir" diye açıklama yaptı bana telefonun çalmasını ayakta beklerken. "O üstündeki de gelecek sezon için hazırladığımız modellerden biri." Eliyle benim yaptığıma benzer bir hareket yaptı göğüslerinin üzerinde. "Aslında giymemesi gerekirdi ama tepkileri görmek istedi herhalde. Kendi çizdi. Yetenekli kızdır. Allah Allah!"</p>

  <p class="calibre1">Sesimi çıkarmadan telefonun çalmasını bekledim. Benden ses çıkmayınca devam etti.</p>

  <p class="calibre1">"Severim. Karım da sever. Yaratıcı kızdır. Görgüsü artsın diye yanımda taşırım sağa sola.</p>

  <p class="calibre1">Dün de buradan aldık, evine bıraktık."</p>

  <p class="calibre1">"Evine girdiğini gördünüz mü?" dedim, ortadan yok olan birini aramaya başlayan detektif pozlarında.</p>

  <p class="calibre1">"Evet" dedi. "Geç vakit. Bekledik kapıda." "Nerede evi?" dedim.</p>

  <p class="calibre1">"Karşıda, Göztepe'de" dedi. "Minibüs yolu mu diyorlar ne, öyle tarif etti dün şoföre."</p>

  <p class="calibre1">Gözümüz telefonda çalmasını bekledik.</p>

  <p class="calibre1">"Allah Allah, Allah Allah!" dedi Cem Tümer yeniden.</p>

  <p class="calibre1">Sonra çaldı telefon. Cem Tümer açtı. Konuşmaya niyetliyken sustu dinledi. Yüzü değişti biraz. Sonra kapadı. e</p>

  <p class="calibre1">"Evde de değil" dedi bana dönüp. "Sabah erkenden işe diye çıkmış. Bak, annesini de telaşlandırdık şimdi, iyi mi?"</p>

  <p class="calibre1">Çok iyi değil dedim içimden.</p>

  <p class="calibre1"></p>

  <h1 class="calibre8" id="sigil_toc_id_8">Bölüm 2.9</h1>

  <p class="calibre1"></p>

  <p class="calibre1"></p>

  <p class="calibre1">Yaklaşık onbeş dakika sonra Cem Tümer'in odasında birbirimizin yüzüne bakıp sessizce oturuyorduk. Bana spor odasının bulunduğu koridorun sonunda, ağzına kadar tablolarla dolu çalışma odasını gösterdikten sonra gitmiş, duşa girip gelmişti. O gelene kadar antika koltuklara oturmaya korkarmış gibi ayakta incelemiştim tabloları. Çoğunluğu İstanbul manzaraları idi. Tanıdığım imzalardan resimlere çok para döktüğü anlaşılıyordu. Sonra üzerinde bir blucinle tanımadığım bir markanın küçücük amblemini taşıyan bir tişörtle çıkıp gelmişti. O kısa sürede nasıl kuruttuğuna şaştığım saçları yine ensesinin arkasında bağlanmıştı.</p>

  <p class="calibre1">Saatine baktı. Telaşlanmakla telaşlanmamak arasında karar verememiş gibi duruyordu.</p>

  <p class="calibre1">"Polise haber versek mi?" dedi, bana sormaktan çok kendi kendine sorar gibi.</p>

  <p class="calibre1">"Daha çok erken" dedim. "Bindiği aracın lastiği patlamış bile olabilir. Ne bileyim, yolda aklına satın alması gereken bir şey düşmüştür belki. Onbir matinesine sinemaya gitmiş bile olabilir."</p>

  <p class="calibre1">"Öyle uyduruk bir şey olacağını sanmam" dedi Cem Tümer. "Bugün yeni sezonla ilgili geniş ve ben sana söyleyeyim, önemli, bir toplantı yapacaktık, öğleden sonra. Yetiştireceği şeyler vardı. Toplantıya son hazırlıklar için kullanacağı saatleri öyle kolaylıkla sokağa atmaz Aysu. Şimdi Mac'inin başında harıl harıl çalışmalıydı."</p>

  <p class="calibre1">"Bence yine de yarına kadar filan bekleyin telaşlanmak için" dedim. "O yaştaki kızların nasıl davranacaklarını kestirmek her zaman kolay değil."</p>

  <p class="calibre1">"Biliyorum" dedi Cem Tümer. "Şimdiden telaşlanmak komik. Biliyorum. Demin söyledikleriniz korkuttu beni herhalde. Ceset meset."</p>

  <p class="calibre1">"Kusura bakmayın" dedim. "Belki de abarttım biraz." Cüzdanımdan bir kartvizit çıkarttım, ayağa kalkıp masasındaki bir kalemle arkasına araç telefonumu yazdım.</p>

  <p class="calibre1">"Ortalığa çıkarsa beni aramasını söyler misiniz?" dedim. "Öyle fazla korkutmadan. Soyadı</p>

  <p class="calibre1">neydi?"</p>

  <p class="calibre1">"Samancı" dedi Cem Tümer. "Telaşlanmaya karar verirsem ben de arayabilirim sizi. Belki hizmetlerinizden yararlanma olanağım olur."</p>

  <p class="calibre1">"Kuşkusuz" dedim. Sonra reklamcı arkadaşımın aynı sektörde çıkarları çelişen iki müşteriyi almama konusunda söyledikleri geldi aklıma. Bu da başka şeyleri hatırlattı.</p>

  <p class="calibre1">"En azından Cumartesi günü görüşeceğiz" dedim.</p>

  <p class="calibre1">Herhalde bu sabah söylediklerim arasında onu en çok şaşırtanı bu oldu. Neden bahsediyor bu adam gözleriyle baktı bana.</p>

  <p class="calibre1">"Karasu Güneşspor'la ölüm kalım maçınızı ben de izleyeceğim" dedim. "İlhan Bey özellikle davet etti."</p>

  <p class="calibre1">"Futbolu sevdiğinizi bilmiyordum" dedi. "Davet edildiğim maçlara giderim" dedim.</p>

  <p class="calibre1"></p>

  <p class="calibre1">Barbie House'tan çıktığımda tam hoşuma giden bir Nisa havası vardı ortalıkta.</p>

  <p class="calibre1">Otomobilime kadar ağır ağır yürüdüm Çıkmadan Aysu Samancı'nın ev adresini de almıştım Cem Tümer'in telefon ettiği personel müdüründen. Ama şimdi yolum Şemsettin Günaltay Caddesi'ne uzanmıyordu. Sabah işe gitmek için yola çıkıp gitmeyen kızlar can sıkıcı olabilirdi ama bu cenaze ortamı çok daha keyifsizdi.</p>

  <p class="calibre1">TEM'den geri döndüm. Maslak çıkışında, sağımdan gelip TEM'e yönelen araçların arasından dikkatle geçtim. İstanbul'un Manhattan'ında yeni yapılan üstgeçide çıkıp, Ayazağa'ya yöneldim.</p>

  <p class="calibre1">İşaretler beni birbiri ardına sıralı fabrikalar arasından geçirip, herhangi bir Anadolu kasabasından hallice bir meydana ulaştırdığında saat on biri yeni geçiyordu. Yolun sağındaki stadyumu geride bırakıp karakolun ilerisinde bir yer bulup park ettim otomobilimi. Geri yürüyüp stadyumun çevresindeki tellerin arasından sahaya baktım. Toz toprak içinde birileri tam karşıda, sahanın bitişiğindeki sıvasız üç katlı binaya doğru yürüyorlardı yorgun argın.</p>

  <p class="calibre1">Kaleci Zafer'i arkasından da olsa tanıdım diğerlerinden ayrılan uzun boyu ve güneşte parlayan kel kafasıyla. Karasu Güneşspor'un sabah antrenmanı yeni bitmişti anlaşılan.</p>

  <p class="calibre1">Çarşının içinde gözlerimi dükkânlarda gezdirerek yürüdüm- Acele vesikalık ihtiyacınız olsa çektireceğiniz bir fotoğraf stüdyosu gözükmüyordu ilk bakışta.</p>

  <p class="calibre1">Caddeyi bir boy geçip bulamayınca hemen önümdeki beyaz eşya satıcına girip sordum Yıldırım Soğancı'nın fotoğraf stüdyosunu.</p>

  <p class="calibre1">Gazete okuyan adam hızla ayağa kalkıp dükkânın önünde abartılı el kol hareketleriyle tarif etti şişman fotoğrafçının stüdyosunu.</p>

  <p class="calibre1">"Adı Foto Paris" dedi yolcu ederken beni. "Başınız sağ olsun beyim."</p>

  <p class="calibre1">Teşekkür edip gösterdiği yöne doğru yürüdüm. Foto Paris caddenin üzerinde olmadığı için doğal olarak görmemiştim. Üç sokak sonra sola kıvrıldım. Uyduruk karpuz sergisinin yanında buldum Foto Paris'i.</p>

  <p class="calibre1">Vitrininde gelinler damatlar, komando erler, sünnet çocukları dışında tek tek ve takım halinde futbolcu fotoğraflarıyla benzerlerinden ayrılan küçük bir dükkândı Foto Paris.</p>

  <p class="calibre1">Kapının önünde üç adam oturuyordu tahta sandalyelerde. Kapı açıktı.</p>

  <p class="calibre1">"Başınız sağolsun beyler" dedim yaklaştığımda.</p>

  <p class="calibre1">Sandalyelerinden kıçlarını hafifçe yükseltip oturdular. Teker teker "Başın sağolsun" <span class="calibre9">dediler yaş sırasını gözeterek. Boştaki sandalyelerden birine beni buyur ettiler.</span></p>

  <p class="calibre1">Biri bir sigara verdi.</p>

  <p class="calibre1">"Merhaba", "Merhaba", "Merhaba" dediler yine yaş sırasıyla. Onları teker teker cevapladım.</p>

  <p class="calibre1">En gençleri içmiyordu. Biz üçümüz derin birer nefes çektik sigaralarımızdan.</p>

  <p class="calibre1">"Ehh, işte böyle" dedi en büyük gösterenleri. "Devrilip gitti dağ gibi adam."</p>

  <p class="calibre1">Başımı salladım. Diğerleri de salladı. "Hepimizin sonu" dedi yaşça sırada olan. "Ecel yetince ne dense boş" dedi ilk konuşan. "Öyle" dedim. En gençleri konuşmadı.</p>

  <p class="calibre1">"Siz nereden beyim?" dedi en yaşlıları. Akrabası olmadığım her halimden belliydi.</p>

  <p class="calibre1">"Gazeteden..." dedim. Hangisinden olduğumu kimse sormadı bana. Ama en gençleri daha bir dikkatle baktı yüzüme.</p>

  <p class="calibre1">Bir sessizlik daha oldu.</p>

  <p class="calibre1">"Kalp krizi diye duydum" dedim.</p>

  <p class="calibre1">"Öyleymiş bey" dedi yaşça en büyük olan. "Bizim de hiç haberimiz yoktu." Hiç</p>

  <p class="calibre1">konuşmadan önüne bakan genci gösterdi. "Şu Nuri'yi aramışlar hastaneden. Çırağı olur kendisi."</p>

  <p class="calibre1">"Cebinde bizim evin numarası kayıtlıydı" dedi adını Nuri olduğunu öğrendiğim genç. İlk kez konuşmuştu.</p>

  <p class="calibre1">"Nuri de beni aradı" diye devam etti adam. "Kalktık gece yarısı hastaneye gittik. Esnaflık böyle günde belli olur."</p>

  <p class="calibre1">"Allah razı olsun" dedim. "Allah razı olsun."</p>

  <p class="calibre1">"Kimi var ki cenazesini kaldıracak. Mengen'de dayısıgil filan varmış ya, kulak asma, yıllardır görüşmüşlükleri yokmuş."</p>

  <p class="calibre1">"Kimsesi yoktu İstanbul'da bildiğim" dedi Nuri. "Bugün mü cenaze?" dedim.</p>

  <p class="calibre1">"Bekletmeyelim dedik" dedi adam. "Siz gazeteden ha?" dedi yaşça ikinci sıradaki.</p>

  <p class="calibre1">"Evet" dedim. "Ama hep telefonda görüşürdü arkadaşlar. Yazdırırdı bize."</p>

  <p class="calibre1">"Sizden de Allah razı olsun" dedi kıdemli esnaf. "Kalkıp gelmişsiniz."</p>

  <p class="calibre1">Başımı sallamakla yetindim.</p>

  <p class="calibre1">Sokağın başını dönen bir grup insan bizim oturduğumuz tarafa doğru ilerlemeye başladı.</p>

  <p class="calibre1">Aralarında dün tanıştığım Muharremle kaleci Zafer'in olduğu altı yedi futbolcu, çevrelerinde on kadar çocuk yaşta hayranlarıyla Foto Paris'e doğru ilerliyorlardı. Yüzlerinde ciddi, ağırbaşlı ifadeler vardı. Tek tip eşofmanlar giymişlerdi. Bir tek kaleci Zafer'in eşofmanı <span class="calibre9">farklıydı. Grup dükkânın önüne gelince beni deminden beri ağırlayan esnaf takımı ayağa kalktı. Ben de kalktım. Muharrem'le sessizce selamlaştık. Beni görünce şaşırmış gibi yaptı</span> <span class="calibre9">ama suratındaki üzüntü ifadesini bozmadı.</span></p>

  <p class="calibre1">"Hoca antrenmanı kısa kesti, cenazeye gidelim diye" dedi kaleci Zafer.</p>

  <p class="calibre1">"Kendi gelmiyor mu?" dedi yaşlı esnaf.</p>

  <p class="calibre1">"İşi varmış" dedi Zafer. "Laf aramızda sevmezdi pek."</p>

  <p class="calibre1">"Eh, bu cemaat da yeter" dedi yaşça iki numaralı esnaf. "Camidekilerle birlikte."</p>

  <p class="calibre1">"Allah sizden razı olsun" dedi bir numara. "Eh, biz usul usul gidelim camiye" dedi sonra.</p>

  <p class="calibre1">"Ezan okunur birazdan." Eliyle sokağın ilerisini gösterdi bana. "Cami şu ilerde, caddeye çıkınca görürsünüz zaten minareyi."</p>

  <p class="calibre1">Başımı sallayarak teşekkür ettim.</p>

  <p class="calibre1">Muharrem beni kaleci Zafer'e tanıştırma ihtiyacı duydu.</p>

  <p class="calibre1">"Zafer abi" dedi. "Dün bu abi de vardı. Dışarda lafladık epeyi Yıldırım abiyle birlikte.</p>

  <p class="calibre1">İnsan nerden bilecek..." diye yarıda bıraktı lafını.</p>

  <p class="calibre1">Zafer bana bu da kim der gibi baktı. Elimi uzattım.</p>

  <p class="calibre1">"Adım Remzi Ünal, Zafer Bey" dedim. "İlhan çağırmıştı beni defileye. Cumartesi maça da gel dedi." Bilerek "bey" eklemedim İlhan'dan sonra.</p>

  <p class="calibre1">Adını biliyor olmam mı etkiledi Zafer'i, başkanlarının yakını olmam mı bilmiyorum, ama yumuşadı. Maç yeni başlarken kalecilerin yaptığı gibi iki yana doğru esnetti belini elimi sıkarken.</p>

  <p class="calibre1">"Memnun oldum" dedi. "Söyleyin korkmasın İlhan Bey Cumartesi'ye maçtan."</p>

  <p class="calibre1">"Söylerim" dedim.</p>

  <p class="calibre1">Yaşça önde giden esnaf, oturduğumuz sandalyelerden ikisini Foto Paris'in açık kapısına dizdi.</p>

  <p class="calibre1">"Geliyor musunuz?" dedi futbolculara.</p>

  <p class="calibre1">Bütün grup hareketlendi caddeye doğru. Yerimden kımıldamayıp geride kaldım. Sabah aklıma koyduğum şeyi şimdi yapabilirdim. Foto Paris'in sağına soluna bir göz atma isteğimle aramdaki tek engel kapının önündeki iki sandalyeydi. Mutlaka müthiş şeyler bulmak zorunda değildim, şöyle bir bakacaktım, i</p>

  <p class="calibre1">Nuri engelledi aklımdan geçenleri gerçekleştirmemi.</p>

  <p class="calibre1">Ötekilerle biraz ilerlemiş, sonra durmuş beni bekliyordu yanına geleyim diye. Anlaşılan gazeteden olduğumu söylemem onda bir tür mesleki yakınlık duygusu yaratmıştı, şimdi ev sahipliği yapıyordu bana. Gözünün önünde elimi kolumu sallaya sallaya giremezdim içeri.</p>

  <p class="calibre1">Oralarda sallanma gel, der gibi ezanın sesi yükseldi caminin hoparlörlerinden.</p>

  <p class="calibre1">Duygusallaşmış gibi önünde durarak Foto Paris'in vitrinini ve kapısını gözden geçirdim.</p>

  <p class="calibre1">Dükkânı cepheden cepheye koruyacak yukardan sürgülü bir kepengi yoktu. Kapının uyduruk kilidi Lizbon'daki eskici pazarından aldığım maymuncuğa iki dakika bile direnecek kadar kabadayı gözükmüyordu, Foto Paris'i ziyaretimi geceye erteleyip yüzümde olağanüstü ciddi bir ifade Nuri'nin peşine düştüm.</p>

  <p class="calibre1">Camide hayatımda rastladığım en hızlı cenaze namazı kılındı. Sevap işlemekten en çok haz duyanlar tabutu sırtlayıp belediyenin aracına yükledi. Futbolcu takımı stadyuma doğru yöneldi araç yola çıkınca. Nuri şoförün yanına oturmuştu. Ben de kendi otomobilime doğru yöneldim. İçine girip pencereleri açtım.</p>

  <p class="calibre1">Telefonu kaldırıp Barbie House'un numarasını tuşladım. Bu kez dört kere çaldı telefon.</p>

  <p class="calibre1">Sabahkinden başka bir kızın sesini duydum.</p>

  <p class="calibre1">"Aysu Hanım'la görüşebilir miyim?" dedim. Hemen cevap verdi.</p>

  <p class="calibre1">"Aysu Hanım gelmedi bugün. Notunuz var mıydı?" "Hayır" dedim. "Ben yine ararım."</p>

  <p class="calibre1"></p>

  <p class="calibre1">Arabanın içinde bir sigara yakıp hiç bir şey düşünmeden biraz oturdum. Ufaktan ufaktan karnım acıkmıştı. Pencereleri kapayıp dışarı çıktım. Yiyecek bir şeyler bulacağım bir lokanta falan aramadan önce stadyuma kadar yürüdüm. Okuldan kaçmış iki oğlan, ceket kravat topa vuruyorlardı çarşı tarafındaki kalede. Karasu Güneşspor'un öğleden sonraki antrenmanına daha vardı anlaşılan. Biraz daha yürüyüp caddenin üzerindeki en yakışıklı kebabçıya girdim.</p>

  <p class="calibre1">Berbat bir Adana yedim. Kebabçının yanındaki kahvede, Adana'dan daha berbat bir orta kahve içtim. Masanın üstündeki yarısı eksik gazetelere baktım.</p>

  <p class="calibre1">Saat ikiye geldiğinde otomobilime geçip Barbie House'a bir kere daha telefon ettim. Aysu hanım hâlâ gelmemişti. Bir notum yoktu, yine arardım. Stada yürüdüm. Bu kez antrenman için sahaya çıktıklarını gördüm açık tribünün önünden geçerken. Betonun üstünde yayılmış</p>

  <p class="calibre1">iki lise kaçkını tantanayla karışık bağırdılar sahaya çıkan futbolculara. Arkalarında ayakta duran kır saçlı adam küçümseyerek baktı lise kaçkınlarına. Hem tribün, hem soyunma ve hakem, yönetim odaları, hem de kulüp lokali olarak tasarlanmış sıvasız binaya girdim.</p>

  <p class="calibre1">Arkadaki korkuluksuz merdivenlerden çıkıp ikinci katta lokal olarak kullanılan kahve benzeri yere girdim. Duvarlar buralardan gelip geçmiş sayısız takımın fotoğraflarını taşıyan çerçevelerle doluydu. Camekânlı iki dolabın içinde bazı kupalar, flamalar vardı. Buharlar salan çay ocağının yanından yukarıya doğru bir merdiven çıkıyordu. "Yönetim" yazan bir tabela vardı merdivenin başında. Dört kişilik bir masa bağırış çağırış okey oynuyorlardı.</p>

  <p class="calibre1">Kimse bana bakmadı içeri girince. Lokalin sahaya bakan tarafında binanın bütün yüzeyini kaplayan bir balkon uzuyordu. Balkona girdiğinizde sol tarafın duvarında "Protokol", sağ <span class="calibre9">tarafın duvarında "Aile" yazan iki tabela vardı. Protokol bölümündeki sandalyelerden birine ters oturup, kollarımı demir parmaklıklara yasladım.</span></p>

  <p class="calibre1">Karasu Güneşspor öğleden sonrası antrenmanını yarı sahaya konmuş iki minyatür kale arasında maç yaparak değerlendiriyordu. Kaleci Zafer, öteki yan sahadaki kalede kendisine şut atan bir arkadaşının gönderdiği toplan karşılamakla meşguldü. Her halde yedek kaleciydi ona şut atan, öyle parlak şutlar değildi çıkardıkları. Yine de ayağındaki kırmızı ayakkabılar, kel kafasını güneşten korumak için taktığı yeşil şapka, toza bulanmış eşofmanı içinde sağa sola uçtukça güvenilir bir izlenim veriyordu. Takımın geri kalanı canlarını dişlerine takmış <span class="calibre9">kovalıyordu topu. Biraz seyredince as takımın sırtına fosforlu rüzgârlıklar giymiş taraf olduğunu anladım. Gündüz futbolcu, gece taksici Muharrem o tarafta oynuyordu örneğin.</span></p>

  <p class="calibre1">Elinde tepsisi, temiz yüzlü bir kahveci tepeme dikildi az sonra.</p>

  <p class="calibre1">"Bir şey ister misin abi?" dedi.</p>

  <p class="calibre1">Deminki kahveden canım yandığı için bir soda istedim.</p>

  <p class="calibre1">"Sol bek kim oynuyor bu takımda?" dedim sonra.</p>

  <p class="calibre1">Hemen benim önümde koşuşturan bir oyuncuyu gösterdi kahveci.</p>

  <p class="calibre1">"İsmail" dedi. "Defansın temel direği. Buranın çocuğudur. Geçen sene Tekirdağ'dan istediler, gitmedi."</p>

  <p class="calibre1">"Soyadı ne?" dedim.</p>

  <p class="calibre1">"Sefer" dedi. "İsmail Sefer. Hoca mısın sen abi?" diye sordu.</p>

  <p class="calibre1">"İyi topçuları severim" dedim. Artık nereye çekerse. "İsmail iyi topçudur" dedi içeri girerken.</p>

  <p class="calibre1">İsmail Sefer iyi topçuydu gerçekten. Şike hikâyesi doğruysa Cumartesi günü çok daha iyi bir "oyun" çıkarması gerektiğini düşündüm. İnce bir çocuktu. Çevikti. Dün gece ekspozisyonda görüp görmediğimi hatırlamadım. Ama cenazeye gelen grubun içinde de yoktu.</p>

  <p class="calibre1"></p>

  <p class="calibre1">Minyatür kale maç sertleşti giderek. Yedekler işi biraz daha ciddiye alıyor gibiydi. İsmail Sefer onun yönünden hücum eden çocuklardan biriyle çarpıştı sonunda. Bir süre yerde yattı <span class="calibre9">kıvranarak. Başına toplandılar. Sonra hoca soyunma odasına gönderdi onu. Çarpıştığı öteki çocuğu azarladı. İsmail sağ ayağından çıkardığı krampon elinde seke seke çıktı sahadan.</span></p>

  <p class="calibre1"></p>

  <p class="calibre1">Sandalyenin üzerinde ters oturduğum balkonun altında kayboldu. Belki de tozların içinde yatarken ayağına sıktıkları soğutucunun etkisinden, öyle acılı bir ifade yoktu yüzünde.</p>

  <p class="calibre1">Göründüğünden çok daha akıllı olabilir bu oğlan dedim kendi kendime.</p>

  <p class="calibre1">"Gitti senin İsmail'in ayak" dedim kahveciye sodamı getirdiğinde.</p>

  <p class="calibre1">"Yok abi" dedi. "Ona bir şey olmaz. Zaten o sakatlanırsa işi Allah'a kalır Güneşspor'un."</p>

  <p class="calibre1">Adama sodanın parasını ödeyip, Bebek'teki caminin yanındaki kahveye kim gelecekse ondan önce yerleşeyim diye ayağa kalktım.</p>

  <p class="calibre1">Zaten antrenmanın da tadı kaçmıştı.</p>

  <p class="calibre1"></p>

  <h1 class="calibre8" id="sigil_toc_id_9">Bölüm 2.10</h1>

  <p class="calibre1"></p>

  <p class="calibre1"></p>

  <p class="calibre1">Takip edildiğimi ne zaman farkettim?</p>

  <p class="calibre1"></p>

  <p class="calibre1">Ayazağa'yı geride bırakıp, sağlı sollu fabrika binalarının arasından geçen geniş yolda.</p>

  <p class="calibre1">Daha Büyükdere Caddesi'ne ulaşmadan. Elim direksiyonda, yana doğru kaykılmış ağır ağır gidiyor, bir yandan da radyo-kasetçalarımın altındaki kaset koyma yerinde Moğollar'ın son kasetini arıyordum. Bir önüme bakıyordum, bir elime geçen kasetlere. Yol boştu. İyice sağa yanaşmıştım arkamdan normal hızla bile gelenlere yol vermek için. Elime geçen kasetlerin hiçbiri aradığım değildi. İstemediğim kasetleri yolcu koltuğunun üzerine bırakıyordum.</p>

  <p class="calibre1">Arkamdan gelen siyah Şahin'in bir türlü beni geçip gitmediğini o zaman farkettim.</p>

  <p class="calibre1">Doğrulup hızlandım. Siyah Şahin de hızlandı.</p>

  <p class="calibre1">Yeniden yavaşladım. Siyah Şahin de yavaşladı. Bir otomobili takip eden başka bir otomobilin sürücüsü için, üstelik bu bomboş yolda acemice bir davranıştı ama yavaşladı.</p>

  <p class="calibre1">Yeniden eğilip aradığım kaseti buldum. Radyo-kasetçalara taktım. Otomobilimin içini keskin bir ıklığ sesi doldurdu. Yüzümde Çoktandır hissetmediğim gerçek bir gülümsemeyle yeniden hızlandım. Siyah Şahin de hızını uydurdu bana yeniden.</p>

  <p class="calibre1">Büyükdere Caddesi'nin yoğun trafiğine girince daha da yaklaştı bana Siyah Şahin.</p>

  <p class="calibre1">Kaybetmek istemiyordu. Dikiz aynasından baktım. Gövde boyası kadar kara camlan vardı, içini göstermiyordu. Önüm boşalınca vitesi ikiye alıp gaza bastım Otomobilim aniden fırladı, aramız açıldı. Siyah Şahin'in tekerleklerine kadar görür oldum dikiz aynasında. Sonra yavaşladım. Yeniden bütün aynayı doldurur biçimde yaklaşırken, tersten okumayı başardım plakasını. Sıradan bir plakaydı. Hatırlamak için teknik uygulamaya bile gerek yoktu.</p>

  <p class="calibre1">Dördüncü Levent'ten içeri girdiğimde beni izlemesine izin vermeye karar verdim. Bu kadar acemi bir takipçiyi ekmek benim için çok kolaydı. Bir kırmızı ışık numarası yeterdi.</p>

  <p class="calibre1">Üstelik bu kadar acemi bir takipçinin, benimle ilgili daha ileri ve tehlikeli tasavvurlarda bulunmayacağına güveniyordum. İzlesindi bakalım.</p>

  <p class="calibre1">Hiçbir numara çekmeden Bebek'teki İnşirah Yokuşu'na kadar geldim. Geldik. Aşağı</p>

  <p class="calibre1">inince ağır ağır sağ tarafta park edebileceğim bir boşluk aradım. Mısır Konsolosluğu'nun karşısında bir araçlık bir boşluk buldum. Hızlı bir paralel park operasyonuyla yerleştim.</p>

  <p class="calibre1">Araç telefonunun ahizesini elime aldığımda yanımdan geçti siyah Şahin. Yan camları da içini göstermiyordu. Arkasından baktım. Arnavutköy yönüne doğru hiç durmadan ilerledi siyah Şahin. Burna yaklaştığında ardından gelen diğer araçlar birikince benim için görünmez oldu.</p>

  <p class="calibre1">Barbie House'un numarasını bir kere daha tuşladım. Bu kez sabah konuştuğum kız açtı <span class="calibre9">telefonu. Aysu Hanım'ı istedim. Bugün gelmemişti. Kim arıyordu? Önemli değildi, yine arardım, notum yoktu.</span></p>

  <p class="calibre1">Karşıya geçip parkın içinde yürüdüm. Saat dördü biraz geçiyordu. Karasu Güneşspor'un öğleden sonra antrenmanından sonraki buluşma için vakit vardı hâlâ bence. Çocuk parkındaki cıvıltıların yanından geçerken bir çocuk bacağıma çarptı. Elinde bir Godzilla oyuncağı vardı, düşürdü. Bankta oturmuş kitap okuyan kadın, oyuncağını düşürdüğü için ağlayan çocuğu annelik kulağıyla duydu, kafasını kaldırıp baktı.</p>

  <p class="calibre1">Güzel bir kadındı. Çocuğun Godzilla'sını yerden alıp eline verdim. Ağlaması kesildi.</p>

  <p class="calibre1">Kadın bana gülümsedi. Yürüdüm.</p>

  <p class="calibre1">Bebek Camisi'nin karşısındaki kahve çok kalabalık değildi. Camekânlarla kapatılmış</p>

  <p class="calibre1">küçük bahçede değil, esas kışlık bölümün dibinde bir yer buldum kendime. Buradan gelen herkesi görebilirdim. Beni farketmek içinse özel olarak aranmaları gerekirdi. Tepeme dikilen yaşlı garsona bir neskafe söyledim.</p>

  <p class="calibre1">Önümdeki masada oturan çift tavla oynuyordu.</p>

  <p class="calibre1"></p>

  <p class="calibre1"></p>

  <p class="calibre1">Yarım saat sonra önümdeki çift hâlâ tavla oynuyordu, ben ikinci neskafemi bitirmiştim.</p>

  <p class="calibre1">Gelenler oldu, gidenler oldu. Benim ilgi alanıma girme potansiyeli taşıyan kimse gelmedi.</p>

  <p class="calibre1">On dakika sonra önümdeki çift tavlayı gereğinden büyük bir şakırtıyla kapadı. Gereğinden çok gülüştüler. Üçüncü neskafeyi söyledim.</p>

  <p class="calibre1">Beş dakika sonra yeni yetme şarkıcı kızlardan biri girdi içeri yanında iki oğlanla. Herkes ona baktı. O, camekânlı bölümde bir masaya oturur oturmaz cep telefonuyla konuşmaya başladı. Dördüncü neskafeyi artık söylemedim.</p>

  <p class="calibre1">Bir dakika sonra kaleci Zafer göründü kahvenin kapısında.</p>

  <p class="calibre1">Güneş gözlüklerini çıkarıp çevreye ilk bakışını attığında her ihtimale karşı başımı sola çevirip, elim alnımda, ocağın camekânına dizilmiş bardakları, fincanları inceledim uzun uzun.</p>

  <p class="calibre1">Kaleci Zafer sırtı bana dönük oturdu camekânlı bölümde bir masaya. Elindeki deri çantayı <span class="calibre9">masanın üstüne koydu. Güneş gözlüklerini taktı.</span></p>

  <p class="calibre1">İhtiyar garson onun da yanına gitti. Bir şeyler konuştular.</p>

  <p class="calibre1">Oturduğum yerden geniş omuzlarını, kalın ensesini ve yara izleriyle dolu kafa derisini görüyordum. Ismarladığı kolası gelinceye kadar hiç kıpırdamadan durdu.</p>

  <p class="calibre1">Kaleci Zafer önde, ben arkada sessizce oturuyorduk. Benim bekleyişim bitmişti, şimdi birlikte bekliyorduk.</p>

  <p class="calibre1">Gelen gidenler oldu, ikimizi de ilgilendiren kimse gelmedi.</p>

  <p class="calibre1">İhtiyar garson artık daha sık bakmaya başlamıştı benin&gt; olduğum tarafa doğru. Yok, kusura bakmasın, bir neskafeyi daha kaldıramazdım.</p>

  <p class="calibre1">Biraz daha bekledik. Kimse gelmedi.</p>

  <p class="calibre1">Sonra bir cep telefonu çaldı. Kaleci Zafer cep telefonunu çıkardı gömlek cebinden, kulağına götürdü.</p>

  <p class="calibre1">Arkadan yalnızca kendisine söylenenleri başını sallayarak dinlediğini görebiliyordum.</p>

  <p class="calibre1">Kulak kabartmama karşın tek sözcük duyamadım onun söylediklerinden. Aramızda camlar ve yan kapalı bir kapı vardı.</p>

  <p class="calibre1">Konuşması bitince kafasını çevirip ocaktan yana döndü. İşte bunu hesaplamamıştım oturduğum yeri seçerken. İçtiği kolanın parasını ödemek için ocakta duran ihtiyar garsonun yanına giderse beni görmemesi mümkün değildi. Hafif ter bastı beni oturduğum yerde.</p>

  <p class="calibre1">Neyse ki, o, antrenmandan yeni çıkmış, 1. lig alışkanlıkları olan bir futbolcuydu, kalkmak yerine elini salladı ihtiyara. İhtiyar garson yanına gitti. Yerinden kalkmadan bazı paralar verdi adama. Tam kalktığında ben yere düşürmediğim çakmağımı almak için masanın altına eğildim. Bulamadım tabi. Yere yakınken belki de randevunun yeri değişmiştir aniden diye düşündüm, demek bugün takip günüydü.</p>

  <p class="calibre1">Kaleci Zafer kahveden çıkıp camekân boyunca ilerlerken ben de ayağa kalkıp sırtımı</p>

  <p class="calibre1">camekâna dönmüş, cebimde para arıyordum. Hızla yaşlı garsonun yanına gidip söylediği parayı ödedim. Kafadan, üstü verilemeyecek yuvarlak bir rakam söyle' misti adam.</p>

  <p class="calibre1">Kaleci Zafer dışarda, gayriresmi küçük bir otopark haline getirilmiş alandaki mavi bir Mazda 323'ün kapısını açıyordu. Bir yandan Mazda'nın plakasını okudum, bir yandan düşündüm. Otomobilimi park ettiğim yer hem uzaktaydı, hem de Zafer'in gidebileceği iki ayrı <span class="calibre9">yön vardı. O yüzden McDonalds'ın önündeki taksi durağına doğru ilerledim. Durağın Önündeki taksicilerden biri sıradaki aracı gösterdi bana. Gözüm arkada, arka kapıdan bindim.</span></p>

  <p class="calibre1">Mazda parktan çıkarken önümüzden geçecekti, onu gözlüyordum.</p>

  <p class="calibre1">"Nereye beyim?" diye sordu yerine oturan şoför.</p>

  <p class="calibre1">"Bekle biraz" dedim. Gözüm hâlâ arkadaydı. Mazda yanımızdan geçerken bu kez ayakkabımın bağını bağlamam gerekti eğilip-</p>

  <p class="calibre1">"Şu Mazda'nın peşinden" dedim şoföre.</p>

  <p class="calibre1"></p>

  <p class="calibre1">Herhalde Bebek'te yılların taksicisi olmanın hikmeti, hiç yadırgamadan taksiyi hareket ettirdi şoför. Sadri Alışık bıyıklı orta yaşlı bir adamdı. Caddeye çıkınca sağdan devam etti Mazda. Biz de peşinden.</p>

  <p class="calibre1">"Eğer kaçırmazsan taksimetrenin yazdığının iki katı da benden" dedim.</p>

  <p class="calibre1">"Eyvallah beyim" dedi taksi şoförü. "Evelallah!"</p>

  <p class="calibre1">Evvel Allah, sonra Sadri Alışık bıyıklı şoförün marifetiyle, mavi Mazda'yla ne aramızı <span class="calibre9">fazla açıp kaçırarak, ne fazla yaklaşıp dikkat çekerek peşpeşe Hisar'ı geçtik. Acelesi yokmuş</span> <span class="calibre9">gibi kullanıyordu aracını kaleci Zafer. Dikkatli ve kurallara uyarak. Bu işimizi kolaylaştırdı.</span></p>

  <p class="calibre1">"Her taraf taksi kaynıyor beyim" dedi şoför Emirgân'ı geçerken. "Nerden farkedecek?"</p>

  <p class="calibre1">Yeniköy'e geldiğimizde başka bir yorum yaptı. "Önemli olan kavşaklar" dedi.</p>

  <p class="calibre1">Kırmızı ışık numarasını da biliyor mu diye düşündüm içimden. Bilmiyorsa öğreteyim.</p>

  <p class="calibre1">Sonra sesimi çıkarmadım. Ondan daha dikkatle izliyordum mavi Mazda'yı.</p>

  <p class="calibre1">Yeniköy'de benzincinin önünde sola sinyal vererek bekledi kaleci Zafer. Uç araç <span class="calibre9">arkasında da biz. Önü boşalınca harç ket edip soldaki küçük caddeye girdi Mazda. Biz öndekilerin ileri gitmesini bekledik zorunlulukla. Sola dönmek sırası bize geldiğinde bu kez biz beklemek zorunda kaldık karşıdan gelenleri.</span></p>

  <p class="calibre1">Öne doğru iyice doğruldum caddeden ilerisini görebilmek için. Kaçırma olasılığımız yüksekti.</p>

  <p class="calibre1">"Girdiği cadde dardır beyim" dedi Sadri Alışık bıyıklı şoför. "Telaşlanma, hızlı gidemez."</p>

  <p class="calibre1">Yukarıya doğru hafif yokuş yolda ilerledik. Gerçekten dar bir caddeydi. Sağlı sollu park etmiş otomobiller arasında tek şerit gidişe izin veriyordu ancak yol. Sağa doğru açılan sokakların kimilerinde girilmez işareti vardı. Ortalıkta mavi Mazda görünmüyordu.</p>

  <p class="calibre1">"Kaybettik" dedim.</p>

  <p class="calibre1">Bebekli taksici sesini çıkarmadı. Biraz daha ilerledik sağa sola kıvrılan caddede. Sonra ani bir frenle durdurdu taksiyi şoför.</p>

  <p class="calibre1">"İşte beyim" dedi keyifle, "hazırla paraları."</p>

  <p class="calibre1">Mavi Mazda iki aracın yanyana geçmesine izin vermeyen dar yolda karşıdan gelen bir Coca Cola dağıtım kamyonetiyle burun burna duruyordu. Biz iyice gerilerinde, kim kimi razı <span class="calibre9">edecek geri gitmek için diye bekledik. Sonunda Mazda geri geri geldi, girilmez levhalı</span> <span class="calibre9">sokaklardan birine kıvırdı arkasını, izin verdi kamyonetin geçmesine. Benim Bebekli tedbirli davrandı, iki araba arasındaki boşluğa soktu burnunu zar zor, kamyonetle aynı sorunu biz yaşamadan geçmesine izin verdik.</span></p>

  <p class="calibre1">İlerde yol biraz genişliyordu. Mavi Mazda'nın arkasında ilerledik. Daha çok sürmedi izleyişimiz. Mazda yeni yapılmış apartmanların arasındaki küçük bir boşlukta oluşmuş do; otoparkı değerlendirmek üzere ayrıldı yoldan.</p>

  <p class="calibre1">Ben söylemeden elli altmış metre gerisinde sağa yanaştı Sadri Alışık bıyıklı şoför. Kaleci Zafer'in otomobilinden çıkışını birlikte izledik.</p>

  <p class="calibre1">Kaleci Zafer caddeyi geçti, karşıdaki apartmanın giriş kapısındaki zillerden birine bastı, bekledi. Beklerken sabah el sıkışırken gösterdiği bel esnetme hareketlerinden yaptı bir iki kere. Elindeki çantaya küçük tekmeler attı bacağını kıvırıp. Sonra kapıyı itti, girdi içeri.</p>

  <p class="calibre1">Bebekli şoför bana döndü.</p>

  <p class="calibre1">"ikiliyi kazandık beyim" dedi. "Şimdi ne olacak?"</p>

  <p class="calibre1">"Bilmem" dedim. "Sen bekle biraz."</p>

  <p class="calibre1">Taksiden indim. Yalnızca kolonları atılmış bir inşaatın yanından yürüyüp, caddeyi kesen sokağı hızla geçtim. Apartmandan bakan varsa görülmeyeyim diye aceleyle hareket ederek Zafer'in girdiği apartmana yaklaştım. Dört katlı bir apartmandı. Onur Apartmanı. Çoğu perdesi kapalıydı. Hafiften kararan hava yüzünden kimilerinde ışıklar gözüküyordu. Girişe geldiğimde iki sütün halinde sıralanmış kapı zillerine hızla göz attım.</p>

  <p class="calibre1">Çok aramam gerekmedi. Sekiz numaralı butonun yanında tanıdık bir isim vardı: Dilek Aytar.</p>

  <p class="calibre1"></p>

  <p class="calibre1">Bana verdiği ve benim yırtıp İkitelli sokaklarına savurduğum kartvizitteki Dilek Aytar yazısının aynısıydı. Bir kartvizitini kesip yerleştirmişti butonun yanındaki boşluğa.</p>

  <p class="calibre1">Demek ki, başarılı bir ekspozisyonun ertesindeki izinli gününün akşamüstünü kaleci Zafer'le değerlendirecekti Dilek Aytar. Ne yapalım? Kayahan Karasu da derdine yanabilirdi.</p>

  <p class="calibre1">Kimsenin günahını almayayım diye iki sıra dizilmiş bu-tonların yanındaki bütün isimlere göz attım. Tanıdık başka kimsenin adı yoktu.</p>

  <p class="calibre1">Taksiye geri döndüm ağır ağır. Bir yandan çevrede park etmiş otomobiller arasında tanıdık biri var mı diye bakarken, bir yandan Bebekli taksiciye teklifimi oluşturdum kafamda.</p>

  <p class="calibre1">Bu sefer öndeki yolcu koltuğuna oturdum.</p>

  <p class="calibre1">Önce cüzdanımı çıkardım. Taksimetrede yazanı yuvarlayıp iki katını da geçen bir parayı</p>

  <p class="calibre1">çıkardım tedavüldeki en yüksek kâğıt paralarla.</p>

  <p class="calibre1">"Bu senin patron" dedim bana doğru uzanan eline teslim ederek. "Bir o kadar daha kazanmak ister misin?" Cüzdanı cebime geri koymamıştım.</p>

  <p class="calibre1">"Bir keleklik yoksa işin içinde, olabilir" dedi.</p>

  <p class="calibre1">"Yok bir keleklik" dedim. "Burada ikimiz birden beklersek çıkabilir ama. Bir yarım saat, bilemedin bir saat bekle. Deminki adam yalnız ya da bir kadınla çıkarsa peşine düş. Çıkmaz sanıyorum ama, çıkarsa da para senin, çıkmazsa da. Ne diyorsun?"</p>

  <p class="calibre1">"Ne diyeceğim beyim" dedi gülerek. "Şuracıkta torpidomdaki kâğıtları düzenlerim ben de.</p>

  <p class="calibre1">Ne zamandır elim değmemişti."</p>

  <p class="calibre1">"Tamam" dedim. Verdiğim miktar kadar daha çıkardım hâlâ elimde tuttuğum cüzdandan.</p>

  <p class="calibre1">Saatime baktım.</p>

  <p class="calibre1">"Saat sekiz gibi durağa telefon etsem, orada mısın?" dedim.</p>

  <p class="calibre1">"Tamam beyim" dedi."Sadri diye sor beni."</p>

  <p class="calibre1">Parayı eline verip omuzuna dokundum öteki elimle. Taksiden indim. Arkama bakmadan ters yöne doğru yürüdüm. Bir sokak aşağıdaki taksi durağında boş taksi yoktu. Yürümeye devam ettim. Caddeye indiğimde gördüğüm ilk taksiyi durdurup "Bebek" dedim.</p>

  <p class="calibre1">Bebeğe gelene kadar insanı dinine daha bir sarılmaya çağırmayı iş edinmiş bir radyodan bitmek tükenmek bilmeyen bir vaaz dinledim taksinin içinde. Sesimi çıkarmadım. Durağın yanından geçerken, küçük kulübenin tabelasında yazan telefon numarasını okudum, inerken şoför paramın üstünü tam olarak versin diye inadına bekledim.</p>

  <p class="calibre1">Otomobilim bıraktığım yerde duruyordu. İçine girip pencereleri açtım. Bu kez Karasu Tekstil'in numarasını tuşladım araç telefonunda.</p>

  <p class="calibre1">Telefon uzun uzun çaldı. Açıldığında bir erkek sesi vardı öteki tarafta.</p>

  <p class="calibre1">"İlhan Bey lütfen" dedim.</p>

  <p class="calibre1">"Kim diyeyim?" dedi. Adımı söyledim.</p>

  <p class="calibre1">"Bi dakka" dedi telefonu açan adam.</p>

  <p class="calibre1">Hava hızla kararıyordu. İlhan Karasu'nun sesi geldi kulağıma bir takım tıkırtılardan sonra.</p>

  <p class="calibre1">"Ne haber?" dedi heyecanlı sayılabilecek bir sesle. "Toplantı iptal edildi" dedim. "Allah Allah" dedi.</p>

  <p class="calibre1">"Sizinkilerden biri, kaleci Zafer geldi gelmesine randevuya ama karşı taraf gözükmedi"</p>

  <p class="calibre1">dedim. "Belki kulaklarına kar suyu kaçtı. Belki gelecek adamın işi çıktı. Belki telefonda bitirecekler işi."</p>

  <p class="calibre1">"Ama bir bokluk var, belli" dedi İlhan Karasu. "Şimdi ne olacak?"</p>

  <p class="calibre1">"Siz telefonun yanından fazla uzaklaşmayın" dedim. "Adamınız bir kez daha arayabilir."</p>

  <p class="calibre1">"Beklerim" dedi. "Şu zavallı fotoğrafçıya ne diyorsun?"</p>

  <p class="calibre1">"Bugün cenazesindeydim" dedim.</p>

  <p class="calibre1">"Ciddi misin?" dedi. "Bizim işle bir ilgisi mi vardı yoksa?"</p>

  <p class="calibre1">"Bir şeylerle ilgisi olduğu kesin" dedim.</p>

  <p class="calibre1">"Bir ara gel de uzun uzun anlat bana" dedi.</p>

  <p class="calibre1"></p>

  <p class="calibre1">"Olur" dedim. "Sizin şirkette siyah bir Şahin var mı?" diye sordum. Ardından plakasını <span class="calibre9">söyledim.</span></p>

  <p class="calibre1">Biraz düşündü telefonun ucunda.</p>

  <p class="calibre1">"Sanmıyorum" dedi. "Sevkiyat falan için 3 tane kapalı minibüs tipinde aracımız var.</p>

  <p class="calibre1">Kuryeler için bir steyşın. Ama onun rengi beyaz." Biraz daha düşündü. "Çalışanların filan da olduğunu sanmıyorum, siyah bir Şahin görmedim hiç oto. parkta."</p>

  <p class="calibre1">"Ya kulübün?" dedim.</p>

  <p class="calibre1">"Kulübün arabası filan yok" dedi gülerek. "Futbolcular nasıl arabalara meraklı, onu da bilmiyorum. Nerden çıktı bu siyah Şahin şimdi?"</p>

  <p class="calibre1">"Önemli değil" dedim. "Bir gelişme olursa ararım."</p>

  <p class="calibre1">Telefonu yerine koydum, otomobilimi çalıştırdım, öndeki ve arkadaki otomobillere hafif dokunarak çıktım sıkıştığım küçük aralıktan. Alarmlar filan çalmadı. Foto Paris'te alarm tertibatı olmadığındansa neredeyse emindim.</p>

  <p class="calibre1"></p>

  <h1 class="calibre8" id="sigil_toc_id_10">Bölüm 2.11</h1>

  <p class="calibre1"></p>

  <p class="calibre1"></p>

  <p class="calibre1">Önce eve gittim. Normal işlerde çalışanlar gibi normal bir iş dönüşü saatinde eve gelmek, otomobili evin önüne park ettikten sonra benimle aynı apartmana doğru yürüyen, ara sıra karşılaştığımız, küçük çantası koltuğunun altında memur kılıklı adama "iyi akşamlar" demek eğlenceliydi.</p>

  <p class="calibre1">Ama beni evde karşılayan kimse olmadı.</p>

  <p class="calibre1">Kapıyı kendi anahtarımla kendim açıp girdim. Telesekreterde bir tek mesaj bile yoktu.</p>

  <p class="calibre1">Teker teker dolaşıp ışıklarını yaktığım salonda, mutfakta, yatak odasında, bilgisayar odasında her şey bıraktığım gibiydi. Tek bir çöp oynamamıştı yerinden. Sabah okuduğum gazeteler en son katladığım gibi duruyorlardı. Elektrik bile kesilmemişti fırının saat ayarlarını sıfırlayıp bana hoşgeldin demesi için yakıp söndürecek.</p>

  <p class="calibre1">Bir pizza daha ısıttım mikrodalgada. Dün açtığım kolanın gazı kaçmıştı. Onu lavaboya döküp öteki litrelik şişeyi açtım.</p>

  <p class="calibre1">Bir kedi mi alsam diye düşündüm yemeğimi yerken. Sonra vazgeçtim.</p>

  <p class="calibre1">Tabağımla bardağımı dünkülerin yanına bıraktıktan sonra telefonun başına geçtim.</p>

  <p class="calibre1">Bebek'teki taksi durağının telefonunu tuşladım.</p>

  <p class="calibre1">Sadri'yi istedim telefona çıkan adamdan. "Sadri müşteriye gitti" dedi karşımdaki.</p>

  <p class="calibre1">"Dönmeyecek mi?" dedim.</p>

  <p class="calibre1">"Yolcuyu bırakınca döner mutlaka" dedi nöbetçi taksici. "Ama ne zaman onu bilemem."</p>

  <p class="calibre1">"İyi" dedim. "Bana bir haber bıraktı mı?" "Mavi Mazda dalgası mı abi?" "Evet" dedim.</p>

  <p class="calibre1">"Bıraktı, abi" dedi telefondaki adam. Sesi canlanmıştı. "Sadri'nin selamı var sana. Telefon edeceğini söyledi. Dedi ki: Adam yarım saat sonra çıkmış evden. Yalnız çıkmış. Emirgân'da bir trafik ekibi durdurunca, ekilmiş Sadri. Kusura bakmasın dedi."</p>

  <p class="calibre1">El, elin eşeğini türkü söyleyerek arar, dedim kendi kendime. Kusura bakmadım.</p>

  <p class="calibre1">Telefonu kapadıktan sonra dolabımdan siyah, kalın, fermuarlı, kapüşonlu bir svetşörtle siyah bir blucin çıkarıp giydim. Ayaklanma lastik ayakkabılar geçirdim. Lizbon maymuncuğunu cebime yerleştirdim.</p>

  <p class="calibre1">Çıkmadan önce olağandan bir kaşık fazla koyduğum kahvemi pencerenin önünde içtim.</p>

  <p class="calibre1"></p>

  <p class="calibre1">Hava iyice kararmış, açıkça gece olmuştu. Büyükdere Caddesi'nin gelişi tıklım tıklımdı.</p>

  <p class="calibre1">Ben ters yöndeki trafikte daha rahat gidiyordum. Siyah Şahin peşimdeyken dinlediğim Moğollar kaseti kaldığı yerden devam ediyordu. Sesi biraz daha açtım. İyi, adrenalini yüksek, biraz sonra ne olacağı belirsiz bir hayattı benimki. Kedi almaktan iyice vazgeçtim.</p>

  <p class="calibre1">Ayazağa'nın ana caddesinde el ayak kesilmişti. Otomobilimi Foto Paris'ten epey uzakta, yan sokaklardan birine bıraktım. Eve geç kalmış biri gibi yürüdüm kaldırımda. Kapalı <span class="calibre9">dükkânların arasında bir tek öğleyin kahve içtiğim kahvehanede hayat vardı.</span></p>

  <p class="calibre1">Foto Paris'in sokağına girdim. Sokağın lambasının ışığı yanmıyordu. Dükkânın kapısının önündeki sandalyeler alınmıştı. Sergideki karpuzların üzerine kalın bir branda atılmıştı.</p>

  <p class="calibre1">Sokağın hemen hepsi iki katlı evlerinin üst katlarındaki pencerelerin perdeleri sıkı sıkı <span class="calibre9">kapatılmıştı. Gelen giden yoktu.</span></p>

  <p class="calibre1">Kapıya yaklaştım. Maymuncuğumu çıkardım.</p>

  <p class="calibre1">Kilide daha ilk bakışta maymuncuğu kullanmaya gerek olmadığını anladım. Benden önce biri daha Foto Paris'i ziyaret etme ihtiyacı duymuştu.</p>

  <p class="calibre1">Kapı açıktı. Daha doğrusu belirgin bir güç kullanımıyla açılmıştı- Uyduruk kilit, sıkı bir zorlamaya dayanamamış, kapının karşısındaki menteşede kilidin dilinin girdiği yuva yerinden çıkıp buyur etmişti girmek isteyen her kimse içeri. Operasyonu gerçekleştiren kişi, kapı kapalı <span class="calibre9">görünsün diye hafifçe yerine ittirmişti. Ya işini bitirip çıktıktan sonra, ya da...</span></p>

  <p class="calibre1">Ya da hâlâ içerideydi.</p>

  <p class="calibre1"></p>

  <p class="calibre1">Kulağımı kapıya dayayıp iyice dinledim. Hiç ses yoktu.</p>

  <p class="calibre1">Yana kayıp vitrindeki çerçeveli fotoğrafların arasından içeriyi görmeyi denedim.</p>

  <p class="calibre1">Karanlıkta hiçbir şey görünmüyordu.</p>

  <p class="calibre1">Buraya kadar gelmişken geri dönemezdim. Yüzde elli şansın var dedim kendi kendime.</p>

  <p class="calibre1">Kapıyı sürpriz bir ses çıkmasın diye dikkatle iterek içeri girdim. Hemen arkamdan kapadım.</p>

  <p class="calibre1">Gözlerim karanlığa alışsın diye beklerken kocaman bir nefes aldım. Havayı aşağıya, hara'ma kadar indirdim. Biraz tuttum içerde, bıraktım. Önce uzun bir tezgâh belirdi gözlerimin alıştığı karanlığın içinde. Tezgâhın önünde yirmi yıl öncenin modası iki koltuk.</p>

  <p class="calibre1">Tezgâhın gerisinde camekânların içinde satılmaya hazır bir sürü film kutusu, pil, ıvır zıvır.</p>

  <p class="calibre1">Çevremi biraz algılayınca bir iki adım attım sessizce dükkânın içinde.</p>

  <p class="calibre1">Tezgâhın bittiği yerin hemen arkasında tavandan inen kalın siyah bir perdeyle ayrılmış</p>

  <p class="calibre1">ikinci bir bölüm vardı. Stüdyo olmalıydı orası. Girmedim. Camekânla tezgâh arasında kalan boşluğun bitiminde, duvara dayalı bir dolap vardı.</p>

  <p class="calibre1">Yerden bir metre kadar yüksek bir dolap. Üzerine konulmuş ayaklı bir çerçevede 30x40</p>

  <p class="calibre1">boyutlarında bir fotoğraf taşıyan bir dolap. Kapısı ardına kadar açık bir dolap.</p>

  <p class="calibre1">Kapısı ardına kadar açık dolaba yaklaştım. Önünde yere çömelip içini görmeye çalıştım.</p>

  <p class="calibre1">Üstteki bölümde birtakım ilaç kutuları vardı. Alttaki bölümde üstüste katlanmış gazeteler.</p>

  <p class="calibre1">Gazetelerin üstünde de bir zarf duruyordu. İçine önemli şeyler koyduğunuz, elden ele gezerken zedelenmemesi için altında üstünde puf böreği gibi kabarık destekleri olan büyük boy bir zarf.</p>

  <p class="calibre1">Zarfı orada görür görmez uyanmalıydım aslında.</p>

  <p class="calibre1">İçeri giren her kimse, hâlâ orada olduğuna uyanmalıydım. Ama ben çok istediği bir oyuncağa uzanan bir çocuk gibi elimi uzatıp zarfı aldım. Zarfa kocaman bir ataşla tutturulmuş <span class="calibre9">kâğıdın üzerindeki yazıyı okuyabilmek için gözlerime yaklaştırdım.</span></p>

  <p class="calibre1">"Dündar Uğurlu'dan sevgilerle" yazıyordu büyük harflerle kâğıdın üstünde.</p>

  <p class="calibre1">Ama atası çıkarıp açmayı başaramadım zarfı. İzin verme-diler.</p>

  <p class="calibre1">Kafama inen darbeyle bütün Foto Paris aydınlandı sanki. Küçücük dükkânın içinde İstanbul'un bütün paparazzilerinin flaşları aynı anda çaktı. Darbenin etkisiyle dolaba doğru yıkıldığımı hatırlıyorum. Bir de çerçeveli fotoğrafın üstüme düştüğünü. Sonrası kocaman, derin, koyu bir karanlık.</p>

  <p class="calibre1"></p>

  <p class="calibre1">Hiç ameliyat olmadım. O yüzden insan narkozdan nasıl uyanır bilmiyorum. Ben kafamın arkasında dehşet bir ağrı hissiyle uyandım. Yerde yatıyordum. Sırtüstü. İlk gördüğüm şey tavandaki iki uzun floresan oldu. Floresanların yandığını algılayınca önce hastahanenin acil servisindeyim sandım. Gözlerimin bulanıklığı geçince tezgâhın arkasında, camekânın önünde yatıyor olduğumu anladım. Çevremi ağır ağır tümüyle algıladım. Tepemdeki dolabın kapısı <span class="calibre9">kapanmıştı. Üstüme düşen çerçeve yerinde konmuştu. Çerçevede kahverengi-sarı forma giymiş bir takım vardı. Yüzüm, saçlarım, svetşörtüm ıpıslaktı. Döşeme tahtalarının üzerinde yatıyordum.</span></p>

  <p class="calibre1">Üstelik yalnız değildim.</p>

  <p class="calibre1">Part time gazeteci, Foto Paris'in sahibi merhum Yıldırım Soğancı'nın çırağı Nuri, tezgâhın öteki ucundan endişeli gözlerle bana bakıyordu.</p>

  <p class="calibre1">Kımıldadığımı görünce rahatladı.</p>

  <p class="calibre1">"İyi misin abi?" dedi. Üzerinde bir atlet, altında pijama vardı. Boynundaki zincirin ucunda bir asker künyesi sallanıyordu.</p>

  <p class="calibre1">Cevap vermeden önce yerden güç alarak doğruldum. Sırtımı camekânın alt kısmına dayayıp oturunca elimi ağrının en yoğun olduğu bölgeye sürdüm kafamın arkasında. Başımın arkası kuruydu. Elimde kan filan görünmüyordu. Bu iyi haberdi. Tezgâha tutunarak zorlukla kalktım. Bütün bu hareketlerimi hiç kıpırdamadan seyreden Nuri birden hareketlendi.</p>

  <p class="calibre1">Belimden sarılıp ayakta durabilmeme yardım etti.</p>

  <p class="calibre1">"Gel abi" dedi. "Şöyle otur."</p>

  <p class="calibre1">Beni tezgâhın önündeki koltuklardan birine sürükledi. Yıkılır gibi oturdum koltuğa.</p>

  <p class="calibre1">"Su ister misin abi?" dedi sonra. "Ben yüzüne döktüm biraz."</p>

  <p class="calibre1">Tezgâhın üzerinde duran sürahiyi o zaman gördüm. Elimle işaret ettim. Verdiği sürahiyi ağzıma diktim. Acı bir suydu içindeki ama yine de iyi geldi.</p>

  <p class="calibre1">"İyi misin Remzi abi?" dedi Nuri yeniden.</p>

  <p class="calibre1">"İyiyim" dedim. Svetşörtümün cebinden bir sigara çıkarıp yaktım. Ellerim titremiyordu.</p>

  <p class="calibre1">Elimi kafamın arkasına götürüp yokladım yeniden. Tamam kan yoktu ama şişmeye başlamıştı. Yüzde elli şanssızlığımın bedelini bu kadar ucuz ödemiş olmama sevindim doğrusu.</p>

  <p class="calibre1">"İçerde buzdolabı yoktur, değil mi?" dedim.</p>

  <p class="calibre1">"Buz mu lazım abi?" dedi Nuri. "Bekle, hemen getiririm Remzi abi."</p>

  <p class="calibre1">Açık duran kapıdan fırlayıp çıktı. Ben sigaramdan bir nefes daha çektim. Yavaş yavaş <span class="calibre9">kendimi toparlıyordum Tezgâha tutunarak önünde devrildiğim dolaba yürüdüm. Eğilip açtım.</span></p>

  <p class="calibre1">Zarf uçmuştu. O patırtıda düştü mü acaba diye umutsuzca tezgâhla camekânın altına baktım eğilerek, yoktu. Gazeteleri köşelerinden kaldırıp hızla göz gezdirdim. Hep aynı günlük spor gazetesiydi. Üst bölümde birtakım soğuk algınlığı ilacı kutuları vardı. Kutuların içi boştu.</p>

  <p class="calibre1">Dolabın dibinde yerde yirmi santim falan boyunda bibloya benzer bir şey duruyordu. Elindeki topu havaya kaldırmış tutan bir futbolcunun olduğu bronzdan yapılma bir biblo ya da kupa.</p>

  <p class="calibre1">Tahtadan bir kaidesi vardı. İşini yarıda bıraktırdığım her kimse, biblonun ucundan tutup tahta kaidesini indirmişti kafama anlaşılan. Nasıl olsa parmak iziyle falan işim olmayacak deyip sağını solunu çevirip baktım. Özel bir olayın anısına olduğunu belirten bir plaket yoktu kaidesinde.</p>

  <p class="calibre1">Doğrulduğumda Nuri kapıdan içeri girdi. Pijamasını çıkarmış, gri kadife bir pantolon giymişti. Üstünde sarı çizgili bir gömlek. Elinde içi buzla dolu şeffaf bir plastik torba vardı.</p>

  <p class="calibre1">Uzattığı torbayı alıp katladım, kafamın arkasında gezdirmeye başladım. Buzun keskin soğukluğu iyi geldi.</p>

  <p class="calibre1">"İyisin değil mi abi?" dedi.</p>

  <p class="calibre1">"İyiyim, iyiyim" dedim. Birbirimize bazı açıklamalar yapmanın zamanı gelmişti.</p>

  <p class="calibre1">"Sen nereden düştün buraya Hızır gibi?" dedim.</p>

  <p class="calibre1">"Gürültüleri duyduk, indim aşağıya" dedi Nuri beni bir kadınla çıplak yakalamış gibi utangaç bir tavırla. "Üst katta otururuz biz. Annem hırsız girdi diye korktu."</p>

  <p class="calibre1">Buz torbamı sürtmeye devam ediyordum kafama. "Kimseyi gördün mü?"</p>

  <p class="calibre1">"Zaten kaçan herifi görmesem içeri girmezdim, korkardım" dedi Nuri. "Ben indiğimde sokağın başına varmıştı. Ne çaldı herif diye içeri girdim, ışığı yaktım. Sen yatıyordun."</p>

  <p class="calibre1">"Nasıl birisiydi, görebildin mi?" dedim.</p>

  <p class="calibre1">"Hayır" dedi. "Öyle kaçıyordu ki çanta sağa sola vuruyordu böyle böyle... Omuzundan asılı."</p>

  <p class="calibre1">"Beni yerde görünce ne arıyor bu pezevenk burda demez mi?" dedim.</p>

  <p class="calibre1">"Demedim Remzi abi" dedi, "aynen dizilerdeki detektifler gibi yatıyordun sen de orda."</p>

  <p class="calibre1">"Ne diyorsun lan sen?" dedim. "Ne detektifi?"</p>

  <p class="calibre1">Eliyle -oohhoo- hareketi yaptı. Gözlerinin içi gülüyordu.</p>

  <p class="calibre1">"Yeme bizi Remzi abi" dedi. "Herkes seni konuşuyordu cenazeden sonra. Özel detektifmişsin sen. Başkan tutmuş seni. Eskiden pilotmuşsun."</p>

  <p class="calibre1">THY'den niye atıldığım da konuşuldu mu diye düşündüm ama sormadım. Faş oldu bizim gizlilik dedim içimden. Karasu Tekstil'in Kayseri bayisi olmaktan da aslında çok fazla hoşlanmadığımı itiraf ettim kendi kendime.</p>

  <p class="calibre1">"Ne için tutmuş beni başkan, onu da söylediler mi?" diye sordum bıyık altından gülerek.</p>

  <p class="calibre1"></p>

  <p class="calibre1">"Hocayı izliyormuşsun dediler..." Hocayı neden izlemem gerektiğini merak ettim ama sormadım artık. Ayağa kalktım. Başım filan dönmedi. Buz torbasını tezgâhın üzerine bıraktım.</p>

  <p class="calibre1">"Sen çoktandır yanında mısın Yıldırım Soğancı'nın?" dedim.</p>

  <p class="calibre1">"Nuri?" diye çekingen bir ses duyuldu kapıda. Başörtülü kavruk bir kadının başı uzanmıştı</p>

  <p class="calibre1">içeri. Yeşil başörtüsünün ucuyla ağzını kapamıştı.</p>

  <p class="calibre1">"Tamam anne, bir şey yok" dedi Nuri. "Merak etme." Kadının kafası kapının yanından kayboldu.</p>

  <p class="calibre1">"Altı ay kadar oluyor" dedi Nuri. "Yıldırım abinin başka bir dükkânı vardı aşağıda.</p>

  <p class="calibre1">Sahibiyle takıştılar, çıkarttı adam. Biz de bu evi yeni bitirmiştik, dükkân boştu. Seni de yanına alırsa verelim dedi annem."</p>

  <p class="calibre1">"Sen askerden yeni gelmiştin" dedim.</p>

  <p class="calibre1">"Yeni gelmiştim" dedi. "Elim boştu. Hem temiz bir sanat öğrenirim dedim, hem de..."</p>

  <p class="calibre1">"Hem de..." Az bir desteğe ihtiyacı vardı Nuri'nin.</p>

  <p class="calibre1">"İşin aslını sorarsan Yıldırım abiye çok fazla güvenmiyorduk. Ölenin ardından konuşulmaz ama, adı çıkmıştı biraz. Ben dükkânda olursam kirayı filan takamaz dedik."</p>

  <p class="calibre1">"Yaptı mı bir numara?"</p>

  <p class="calibre1">"Yok" dedi Nuri. "Yapmadı. Kirayı, benim haftalığımı filan tamam verdi Allah'ı var.</p>

  <p class="calibre1">Başka şeyler vardı ama... Hafif kıllanırdım ben... İster istemez."</p>

  <p class="calibre1">Tövbe, tövbe der gibi başını salladı iki yana. Söyleyeceklerini nasıl ifade edeceğini bilmiyor gibi duruyordu.</p>

  <p class="calibre1">Devam etsin diye yüzüne baktım.</p>

  <p class="calibre1">"Remzi abi..." dedi. "Merhum olmuş gitmiş bir adamın günahını almak istemem ama, bir boklukları vardı Yıldırım abinin galiba."</p>

  <p class="calibre1">Bir şey söylemedim. Susmak, birini konuşmaya teşvik etmenin en sağlam yoludur bazen.</p>

  <p class="calibre1">"Nasıl tarif etsem bilemiyorum" diye devam etti. "Ama bir tuhaftı Yıldırım abi. Bir şeyleri gizler gibiydi hep. Son zamanlarda geceleri hep dışarda geçiriyordu. Sabahlara kadar. Manita işleri gibi değil ama, yanlış anlama. Başka bir şey... Sonra, biliyorum, banyo edecek iş falan yokken girerdi içeriye, yarım saat bir saat... Ne yaptığını göstermezdi."</p>

  <p class="calibre1">Sessiz teşvikimi sürdürdüm.</p>

  <p class="calibre1">"Bazı öğlenleri kafayı çektiğinde... 'Görecekler, görecekler paparazzinin Allah'ını' deyip dururdu. Yakında çok parası olacaktı dediğine göre. Karasu'nun bayisi olunca stüdyoyu tümüyle bana bırakacaktı. Ondan bir şey kaçmazdı. Konuşup dururdu. Kafayı çekince çok konuşurdu."</p>

  <p class="calibre1"></p>

  <p class="calibre1">Ekspozisyondaki beleş viskilerden keşke biraz daha çok içseydi benle konuşmadan önce diye düşündüm. "Gazeteyle arası nasıldı?" dedim.</p>

  <p class="calibre1">"Hiç" dedi Nuri. "Cumartesi Pazar elinde makine, bütün maçları izlerdi. Akşam gelir burdan uzun uzun yazdırırdı. Maçtan sonraki gün küfrederdi sabah gazeteyi aldığında. 'Ulan bir imza koyun ibneler!' diye bağırırdı." Yıldırım Soğancı'yı taklit etti. '"Yine makaslamışlar!</p>

  <p class="calibre1">Yine makaslamışlar!' Ama gazeteciyim diye hava atmaktan hoşlanırdı."</p>

  <p class="calibre1">"Dolapta ne vardı?" dedim.</p>

  <p class="calibre1">"Bilmem" dedi. "Dolap hep kilitli durur. Anahtarı dükkânın anahtarlarıyla birlikte cebinde taşırdı. Hikmet abiyle hastahaneye gittiğimizde verdiler bana üstündeki öteki şeylerle birlikte.</p>

  <p class="calibre1">Cüzdanı falan... Yukarda evde. Bende dükkânın ayrı bir anahtarı var."</p>

  <p class="calibre1">"Evi nerde?" dedim. Nuri güldü.</p>

  <p class="calibre1">"Evi yoktu ki" dedi. "İçerde bir odası vardı. Orada kalırdı."</p>

  <p class="calibre1">"Göster, bir bakalım" dedim.</p>

  <p class="calibre1">Nuri arkadaki stüdyoyu gizleyen kadife perdeyi kaldırıp girdi, ardından ben girdim.</p>

  <p class="calibre1">Ayaklı bir fotoğraf makinesi, karşısında bir tabure, fon perdesi, iki de şemsiydi ışık vardı <span class="calibre9">stüdyoda. Köşedeki aynanın yanındaki çivide iki kravat asılıydı. Nuri fon perdesini duvarla birleştiği yerde gergin tutan çıtçıtlardan bir kaçını çözdü, oluşan aralıktan girip arkasına geçti.</span></p>

  <p class="calibre1">Onu izledim.</p>

  <p class="calibre1">En çok on beş metrekarelik bir alanda üstünde yatağıyla bir somya, kapısı fermuarla açılan portatif bir elbise dolabı, köşedeki bir masanın üstünde küçük tüp ocağı, iki bardak ve demlikle çay, şeker kutuları duruyordu. Odanın penceresi yoktu. Masanın altında bir bavul vardı. Yatak böyle bir odanın sahibinden beklenmeyecek kadar düzgün yapılmıştı. Sigaramı <span class="calibre9">yerde duran temiz kül tablasında söndürdüm.</span></p>

  <p class="calibre1">Nuri sanki utanarak açıklama yaptı.</p>

  <p class="calibre1">"Dün cenazeden dönünce biraz toparladım" dedi. "Bakarsın Mengen'deki dayısı filan gelir, ayıp olur."</p>

  <p class="calibre1">"İyi etmişsin" dedim. "Dikkatini çeken bir şey var mıydı?"</p>

  <p class="calibre1">"Yatağın altında..." dedi. Utanması artmış gibiydi. "Dergiler vardı... Şey dergiler."</p>

  <p class="calibre1">Onu daha çok utandırmamak için şey dergileri ne yap. tığını sormadım. Fermuarı çekip Yıldırım Soğancı'dan kalan elbiselere baktım. Ceplerini karıştırmadım. Bavulu açtım. Boştu.</p>

  <p class="calibre1">Burada hüzünlü bir sefaletten başka görecek şey yoktu.</p>

  <p class="calibre1">"Tamam" dedim. "Allah rahmet eylesin."</p>

  <p class="calibre1">Fon perdesini aşıp stüdyoya, oradan da ön bölmeye geçtik.</p>

  <p class="calibre1">"Sağol Nuri" dedim. Sesime biraz otorite katmanın zamanı gelmişti. "Sen dükkâna göz kulak olursun artık. Altı ayda öğrenmişsindir işi. Yarın şu kapıyı yaptır. Mengen'den mirasçılar filan gelirse, ben konuşurum onlarla. Madem merhumun niyeti varmış dükkânı <span class="calibre9">sana devretmeye..."</span></p>

  <p class="calibre1">"Sağol Remzi abi" dedi Nuri.</p>

  <p class="calibre1">"Gelen giden olmaz bana kalırsa" dedim.</p>

  <p class="calibre1">"Olmaz mı Remzi abi?" dedi.</p>

  <p class="calibre1">"Olmaz" dedim. "Sen bir zıpla yukarıya, hastahaneden verdiklerini getir bir bakalım."</p>

  <p class="calibre1">Yıldırım abisinin bokluklarını ortaya çıkarmaya azimli bir detektifin genç yardımcısı <span class="calibre9">kılıklı bir heyecanla kapıdan fırladı. O gelene kadar stüdyonun içinde hızla bir kere daha dolandım. Baktığımız yerlerin dışında Yıldırım'ın gizlerini saklayacağı başka bir delik göremedim. Elinde bir naylon torbayla geri geldiğinde beni bıraktığı yerdeydim.</span></p>

  <p class="calibre1">Sesini çıkarmadan torbayı tezgâhın üzerine koydu. Sonra içindekileri teker teker çıkardı.</p>

  <p class="calibre1">O koydukça elime alıp hızla inceledim. Büyük teleobjektifti fotoğraf makinesi. Görkemli cinsel organı sonradan kesilmiş bir bereket tanrısının şereflendirdiği bir anahtarlıkta üç <span class="calibre9">anahtar. Yale olanı dükkânın olmalıydı, küçük olanı dolabın. Üçüncüyü Nuri'ye gösterdim, bilmiyorum ifadesiyle omuzlarını silkti. Bir cüzdan. Kredi kartı konulacak yerlerinde yalnızca bir bankanın ATM kartı. Kâğıt para konulan gözünde iyi bir lokantada iyi bir akşam yemeğini karşılayacak kadar para. Gözlerin birinde kaplaması eskimiş bir nüfus cüzdanı. Gazetedeki fotoğrafın aynısı, çok daha genç bir Yıldırım Soğancı, Zonguldak'ta doğmuş. Başka bir gözde katlanmış bir gazete kesiği. "Şampiyon belli oldu" başlıklı küçük bir haber. Yine imzasız.</span></p>

  <p class="calibre1">Fotoğraf yok. Sigara, çakmak. Katlanmış iki kâğıt mendil. Bozuk para. Fotoğraf filmi kutularından çıkan siyah plastik silindir muhafaza, içi boş. Anahtarlıktaki üçüncü anahtarı <span class="calibre9">hızla çıkarıp cebime attım. Bilgisayar oyunlarında karşınıza çıkan anahtarları toplamamak enayilikti. Her biri bir kapıyı açardı mutlaka.</span></p>

  <p class="calibre1">Başımı sallayınca yeniden torbaya doldurdu hepsini Nuri. Cep telefonu hastahanede filan bir ara kaynayıp gitmişti anlaşılan.</p>

  <p class="calibre1">"Makineye baktın mı?" dedim. "Film duruyor mu?"</p>

  <p class="calibre1">Bakmak aklına gelmemişti anlaşılan. Torbayı açıp makineyi eline aldı. Sağma soluna baktı.</p>

  <p class="calibre1">"Duruyor" dedi. "Çıkar" dedim.</p>

  <p class="calibre1">"Ama hiç çekmemiş Remzi abi" dedi Nuri. "Numaratör birde duruyor."</p>

  <p class="calibre1"></p>

  <p class="calibre1">Başka bir şey çekmek için saklıyordu filmi demek ki dedim kendi kendime.</p>

  <p class="calibre1">Gidip kafam henüz bulanıkken beni oturttuğu koltuğa oturdum. Bacak bacak üstüne atıp bir sigara daha yaktım. Nuri karşımda ayakta bekliyordu.</p>

  <p class="calibre1">"Teşekkür ederim Nuri" dedim. "Çok yardımcı oldun. Torba sende kalsın. İçinde bir şey yok ama bakarsın sorarlar. Anneni de korkuttuk biraz, kusura bakmasın."</p>

  <p class="calibre1">Cüzdanımdan bir kartvizit çıkardım, yanma tedavüldeki kâğıt paraların en yüksek değerlisinden beş tane ekleyip verdim. "Bir şey olursa beni ara, hallederiz. Gözünü de açık tut bir şey bulursan, bir şey duyarsan Yıldırım'ın işleriyle ilgili hemen ara. Ben seni görürüm yine."</p>

  <p class="calibre1">"Tamam Remzi abi" dedi. Gözleri parlamıştı. Sonra aklına bir şey geldi.</p>

  <p class="calibre1">"Yine gelirlerse Remzi abi?" dedi.</p>

  <p class="calibre1">Kafamdaki şişin bana öğrettiği dersi tekrarladım.</p>

  <p class="calibre1">"Artık gelmezler" dedim. "Orası kesin."</p>

  <p class="calibre1"></p>

  <h1 class="calibre8" id="sigil_toc_id_11">Bölüm 2.12</h1>

  <p class="calibre1"></p>

  <p class="calibre1"></p>

  <p class="calibre1">Kafamdaki şişi yoklaya yoklaya otomobilime kadar yürüdüm. Huri'ye çaktırmamıştım ama bayağı sarsılmıştım ense kökümün biraz yukarısına yediğim darbeden. Eve koşup küvetin içinde uzun uzun yatmak istiyordum. Gecenin karanlığında kimse beni takip etmedi.</p>

  <p class="calibre1">Otomobilim neredeyse eve beni kendi kendine götürdü.</p>

  <p class="calibre1">Ev aynen bıraktığım gibiydi. Telesekreterde mesaj yoktu. Kendimi banyoya atmak için soyunmaya fermuarlı svetşörtümden yeni başlamıştım ki, kapı çaldı. Açtım.</p>

  <p class="calibre1">Apartmanın yöneticisiydi kapıma gelen. Ayağında terlikleri vardı.</p>

  <p class="calibre1">"Rahatsız etmiyorum umarım" dedi. "Yok canım" dedim.</p>

  <p class="calibre1">Çok iyi tanımazdım ama oturduğum apartmanın yıllardır değişmez yöneticisiydi. Bir tür emekli askerdi ama ne rütbesini, ne sınıfını biliyordum. Aidat ödemelerinde kapısını çalardım, arasıra merdivenlerde karşılaşır, selamlaşırdık.</p>

  <p class="calibre1">"Bir derdim var" dedi kapıda. "Yardımınıza ihtiyacım var acele."</p>

  <p class="calibre1">"Girsenize içeri" dedim. Girdi. Salonun ışığını yaktım.</p>

  <p class="calibre1">"Geldiğinizi duyunca geç olmadan uğrayayım dedim" dedi. "Böyle damdan düşer gibi ama derdim büyük. Uç aylık yakıt parasının çeki uçtu gitti."</p>

  <p class="calibre1">"Sakin olun canım, bulunur" dedim. "Ben bir kahve yapayım." Mutfağa gidip su ısıtıcısının düğmesine bastım.</p>

  <p class="calibre1">Oturmamıştı, ayakta dolanıyordu salonun içinde, ısınana kadar kendimi toparlamak için mutfakta fırının saatini yeniden ayarlamakla oyalandım. Sonra elimde kahvelerle irer girdim.</p>

  <p class="calibre1">"Teşekkür ederim" dedi kahvemi elimden alıp. Koltuğa birine oturdu. Sehpam olmadığı</p>

  <p class="calibre1">için önüne süremedim, kahve fincanını elinde tutuyordu.</p>

  <p class="calibre1">"Nasıl kayboldu şu sizin çek?" dedim karşısına oturup. "Tuhaf bir iş, içinden çıkamadım" <span class="calibre9">dedi. "Anlatın" dedim. Kahvesinden bir yudum aldı.</span></p>

  <p class="calibre1">"Bu akşam apartman toplantısı yaptık bizim evde" dedi. "Biraz önce bitti. Duyuruyu panoya asmıştım, ama siz gelemediniz her zamanki gibi."</p>

  <p class="calibre1">Gülümsedim, kahvemden bir yudum da ben aldım konuşmadan.</p>

  <p class="calibre1">"Zaten pek kimse gelmez" dedi. "Benimle birlikte dört kişiydik. Emel hanım, TIRcı, Muzaffer Bey ve ben. Konuşacağımız bir iki şey vardı. Hesaplara falan baktık. Zaten herkes gelmeye kalkınca kargaşa çıkıyor. Memnunum az insan geldiğine. Neyse, hesaplara bakarken gözleriyle görsünler diye yakıt satın aldığım şirkete yazdığım çeki de gösterdim. Yarın verecektim heriflere. Kışın yakıtını şimdiden koyalım depoya demiştim. Kâra geçeriz.</p>

  <p class="calibre1">Eskiden o paraya daire alınırdı. H unutmam ben bu bizim daireyi...Her neyse. Çek hamilineydi.</p>

  <p class="calibre1">Bir sigara yaktım. Misafirime de önerdim, istemedi. Gözü yerde devam etti.</p>

  <p class="calibre1">"Çeke bakıp üstündeki rakamı filan hesap yaptığım kâğıda not ettikten sonra onu çekmeceye koydum. Ortalıkta durmasın diye. Toplantı yaptığımız oturma odasında bir korno dinim var benim, apartmanın evrakını orada saklarım. Ağzın kadar evrak dolu. Herkesin gözünün önünde çeki üst çekmeceye, diğer kâğıtların üstüne koydum. Sonra toplantı devam derken elektrik kesildi. Şarjlı lambayı almak için dışarı fırladım- Millet ayaklandı bu arada.</p>

  <p class="calibre1">Sanki İstanbul'a hava hücumu düzenlenmiş gibi bir kargaşa. Sonra biraz daha oturduk lambanın ışığında, derken elektrik geldi. Bir on, on beş dakika sonra da toplantı bitti, millet dağıldı."</p>

  <p class="calibre1">Anlatırken kahvesinden küçük küçük yudumlar almayı ihmal etmemişti.</p>

  <p class="calibre1">"Herkes gidince âdetimdir, evrakı bildiğim gibi düzenli yerleştireyim diye çekmeceyi açtım yeniden. Bir baktım... Çek yok koyduğum yerde."</p>

  <p class="calibre1">"Biri çeke kalk gidelim demiş" dedim.</p>

  <p class="calibre1"></p>

  <p class="calibre1">"Maalesef dedi asker emeklisi apartman yöneticimiz. "Kalk gidelim demiş gerçekten.</p>

  <p class="calibre1">Gözlerime inanamadım."</p>

  <p class="calibre1">"Canım, üzülmeyin" dedim. "Çeki yarın iptal ettirirsiniz bankadan."</p>

  <p class="calibre1">"Onu ben de biliyorum" dedi. "O kolay. Ama kim tenezzül etti böyle bir işe? Orası</p>

  <p class="calibre1">mühim. Üçü de düzgün insanlar, insan beklemez. Apartmanda hem böyle bir işe kalkışacak kadar cesur, hem de aslında hiçbir işine yaramayacağını bilmeyecek kadar enayi biri varsa kim olduğunu bilmem gerek. İnsan kapılarını çalıp 'siz mi aldınız benim çeki?' diye soramaz ya!"</p>

  <p class="calibre1">"Soramaz" dedim.</p>

  <p class="calibre1">"Kıyamet kopar sorarsam" dedi.</p>

  <p class="calibre1">"Kopar" dedim, başımı salladım. Başım hâlâ ağrıyordu ince ince.</p>

  <p class="calibre1">"İşin içinden çıkamayınca size geldim" dedi apartman yöneticisi. "Sizin işiniz bu işler.</p>

  <p class="calibre1">Kim aldı çekimi? Çekim kimde?"</p>

  <p class="calibre1">"Herhalde elektrik kesilince almış olmalı birisi" dedim. "Karanlıkta, diğerleri görmeden.</p>

  <p class="calibre1">Kimin ne yaptığını hiç hatırlamıyor musunuz?"</p>

  <p class="calibre1">"Valla ışıklar ilk söndüğünde pencereye koştuk" dedi yönetici. "Her tarafta kesildi mi diye. Yanımda Emel Hanım vardı. Perdeleri çekip baktık. Geneldi kesinti. Her yer karanlıktı.</p>

  <p class="calibre1">Sonra lambayı almaya çıktığımda TIRcı geldi yanıma mum var mı falan diye sordu telaşla.</p>

  <p class="calibre1">Muzaffer Bey'se karanlıkta Emel Hanım'a çarptığı için özür dileyip durdu. Sanki, hani bir yerlerine dokunmuş gibi istemeden. Yüzü kızarmıştı valla."</p>

  <p class="calibre1">"Ne kadar sürdü karanlık?" dedim.</p>

  <p class="calibre1">"Olsa olsa on dakika" dedi emekli asker yönetici. "Ama hep karanlıkta oturmadık. Ben lambayı bir iki dakika sonra getirdim. Lambanın ışığında oturduk."</p>

  <p class="calibre1">"Ne olduysa o iki dakika içinde olmuş" dedim. "Evet" dedi yönetici. "Ama kim?" Kamu görevlisi detektiflerin soracağı soruyu sordum. "En çok kimden şüpheleniyorsunuz?"</p>

  <p class="calibre1">Çok can sıkıcı bir soruyla karşılaşmış gibi dudaklarını büzdü.</p>

  <p class="calibre1">"Hiç birine kondurmam" dedi. "Emel Hanım biraz çaçarondur, apartmanın her işine karışır bilip bilmeden ama böyle bir şey beklemem. TIRcı zengindir, bizim çekin üstündeki rakam dişinin kovuğuna gitmez. Muzaffer Bey... mümkün değil. Adam kırk yıllık hâkim. Ondan kuşkulanacağıma kendimde kuşkulanırım."</p>

  <p class="calibre1">Komşu komşuya yardım gerekir. Hiç bir işe yaramayacağını bile bile, kalktım içerden kâğıtla kalem getirdim, toplantı sırasında oturma yerlerinin küçük bir krokisini yaptık birlikte.</p>

  <p class="calibre1">Sonra iki dakikalık karanlık süresince muhtemel hareket yollarının izini çizdik krokinin üstüne. Çekin konduğu komodinle aralarındaki hareket ilişkilerini değerlendirdik. Hiçbir sonuç elde edemedik tabi. Sonra asker emeklisi apartman yöneticisi konuğumun hafızasını <span class="calibre9">zorlayarak o karanlık iki dakika içinde herkesin ne yaptığını bir kez daha gözden geçirdik. Bu da bir işe yaramadı. Umutsuzluktan mı ne, başım daha çok ağrımaya başlamıştı. "Polise mi gitseniz?" dedim.</span></p>

  <p class="calibre1">"Hayatta olmaz" dedi. "Bütün apartmana rezil oluruz. Yapacağımız tek şey çeki alanı <span class="calibre9">bulmak. Sonra ben tek başıma dayanacağım kapısına. 'Şaka tamam, epeyce güldük, çeki ver artık' diyeceğim. Kendisinin de biraz gülmesine izin vereceğim. Ama her kimse ne apartman toplantısına gelebilir artık, ne de yüzüne bakarım bundan sonra."</span></p>

  <p class="calibre1">"Üstelik bunu bu akşam yapmalısınız..." dedim.</p>

  <p class="calibre1">"Bu akşam yapmalıyım" dedi. "Yarın sabaha kalırsa gidip çeki iptal ettirmem gerek. O <span class="calibre9">kadar paranın riskini alamam."</span></p>

  <p class="calibre1">Başım giderek daha çok ağrımaya başladı. Kendimi köpüklü suların içinde küvette yatarken görüyordum.</p>

  <p class="calibre1">Apartman yöneticimiz ayağa kalktı.</p>

  <p class="calibre1">"Sen detektif değil misin kardeşim?" diye patladı. Ama yüzünde hınzır bir gülümseme vardı. "Kullan gri hücrelerini, bul çekimi alanı, her kimse... Ne biçim detektifsin sen?"</p>

  <p class="calibre1"></p>

  <p class="calibre1">"Bu iş daha çok Jane Marple'lık dedim. O olsa yarın bütün gün apartmandaki dedikoduları <span class="calibre9">toplar, akşama kulağınıza fısıldardı çeki kimin aldığını. Posta kutularını kimin karıştırdığı, Cine 5 dergilerini kimin arakladığı, dış kapının önüne pizza kutularını kimin attığı bilgisiyle birlikte."</span></p>

  <p class="calibre1">Birlikte güldük. Apartman yöneticisi emekli asker söylediklerinden utanmış gibi pencereden dışarı bakmaya başladığında ben de ciddileştim. Senin vakaları çözme yöntemin ne diye sordum kendi kendime. Bulaştığım işlerin hiçbiri kapalı bir apartman toplantısında, ışıkların kesildiği iki dakika içinde olan bitenleri çözmeye benzemiyordu. Benim işim çoğunlukla sokaklardaydı. Sokaklar ve sokakların kapalı mekânlara taşınmış biçimi olan odalarda, salonlarda. Kötü adamlar ve kötü olmaya çok yaklaşmış kişilerle karşılaşıyordum hep. Bu işte çuvallamam doğaldı.</p>

  <p class="calibre1">Sonra, çok önceleri bir çalışma sırasında hocamın söylediği bir şeyi hatırladım.</p>

  <p class="calibre1">"Çatışmanın ana noktasını boşvermeliyiz... Rakip bileğimizden mi tuttu, şimdi onun en zayıf yeri orasıdır. Bırakalım tutsun. Bizim yapacak başka işlerimiz var."</p>

  <p class="calibre1">"Sayın yönetici" dedim adama. "Oturun karşıma."</p>

  <p class="calibre1">Hiç sesini çıkarmadan oturdu karşıma. Gözleri bana tuhaf tuhaf bakıyordu.</p>

  <p class="calibre1">"Sizin oturma odasında dört kişi miydiniz?" dedim dünyanın en önemli sorusunu sorarmışçasına.</p>

  <p class="calibre1">"Dört kişiydik" dedi.</p>

  <p class="calibre1">"Siz" dedim, "herhangi bir nedenle bu çeki yok edip komşuların üstüne atmaya niyetli değilsiniz?"</p>

  <p class="calibre1">"Haşa!" dedi. "Estağfurullah! Allah göstermesin!"</p>

  <p class="calibre1">"Ötekilerin hiç birinden kuşkulanmıyorsunuz."</p>

  <p class="calibre1">"Allah var kuşkulanmıyorum."</p>

  <p class="calibre1">"Çeki komodine koydunuz ama."</p>

  <p class="calibre1">Başını salladı.</p>

  <p class="calibre1">"En üst çekmeceye koydunuz."</p>

  <p class="calibre1">"En üst çekmeceye koydum."</p>

  <p class="calibre1">"Sonra bakınca göremediniz."</p>

  <p class="calibre1">"Göremedim."</p>

  <p class="calibre1">"Bana geldiniz."</p>

  <p class="calibre1">Yeniden başını salladı. Geldiğine pişman olmuşsa da belli etmemeye çalışıyordu artık.</p>

  <p class="calibre1">"Tamam" dedim, "her şey ortada." "Ortada olan ne?" dedi.</p>

  <p class="calibre1">"Şimdi" dedim, "birlikte sizin eve gideceğiz aşağıya. Vaka yerini bir de ben kendi gözlerimle göreceğim. Gri hücrelerimle gördüklerimle aynı şeyleri görürsem, çekiniz yarın sabahtan önce komodinin çekmecesine geri dönecek."</p>

  <p class="calibre1">"Valla iyi" dedi apartman yöneticisi eski asker komşum.</p>

  <p class="calibre1">"İnelim."</p>

  <p class="calibre1">Birlikte iki kat aşağıya indik. Yönetici kapının zilini çaldı. Kansı kapıyı açıp hoşgeldiniz falan demeden içerlerde bir yere kaç"</p>

  <p class="calibre1">"Şöyle buyrun" dedi yönetici. Peşinden daha evlendiklerinde karısının çeyiz olarak getirdiği eski takımlarla dolu küçük bir odaya girdim. Meşhur komodin bir zamanlar ait olduğu yatak odasından kovulmanın hüznüyle köşede duruyordu. Odanın ortasında dikildim.</p>

  <p class="calibre1">Işıkların söndüğü an herkesin nerede oturduğunu gözlerimin önüne getirmek istiyormuş gibi etrafa baktım hiç konuşmadan. Sonra gidip pencerenin perdelerini aralayıp dışarı baktım. Geri döndüm. Birilerinin odanın içinde yer değiştirmelerini taklit ediyor gibi oradan oraya yürüdüm. Yönetici gördüklerine inanmak istemiyormuş gibi beni izliyordu.</p>

  <p class="calibre1">"Şimdi" dedim, "olayın olduğu anki durumu yeniden canlandıracağız. Işık sönmeden önce siz buradaydınız..."</p>

  <p class="calibre1"></p>

  <p class="calibre1">Yukarda çizdiğimiz krokiden hatırladığım kadarıyla oturduğu yeri gösterdim. Hemen gidip oturdu.</p>

  <p class="calibre1">"Şimdi ben işaret verince ışığı söndü kabul edip dışarı çıkın. Elektrikler kesildiğinde ne yaptıysanız aynısını yapın. Ne bir eksik, ne bir fazla."</p>

  <p class="calibre1">Artık söyleyecek bir şey bulamadığı için başını salladı. Odanın tümünü görmek istermiş <span class="calibre9">gibi sırtımı duvara yasladım.</span></p>

  <p class="calibre1">"Bir.. İki.. Üç..." dedim, parmaklarımı şaklattım. "Şimdi."</p>

  <p class="calibre1">Ev sahibim askeri lisede tiyatro kolunda üstün başarılar elde ettiyse hiç şaşmam. "Şimdi"</p>

  <p class="calibre1">dememle yüzünde büyük bir hayret ve "bak şu aksiliğe" ifadesi belirdi. Karanlıkta başkalarına çarpmamak için ellerini görme özürlüler gibi önüne uzatarak pencereye ilerledi. Pencereye kendinden önce varmış olan Emel Hanım'a çarptığı için özür diledi pantomimciler gibi.</p>

  <p class="calibre1">Perdenin kıyısından dışarı baktı. Sonra yine görme özürlüler gibi elleri önde kapıya yöneldi.</p>

  <p class="calibre1">Çıkmadan önce kapıya en yakın koltuğa çarpmayı ihmal etmedi.</p>

  <p class="calibre1">O çıkınca ben komodine yöneldim.</p>

  <p class="calibre1">Çeki olduğu yerden aldım, olması gereken yere koydum.</p>

  <p class="calibre1">Doğrulduğumda en yeni müşterim emekli asker yönetici kapıdaydı. Elinde altta iki küçük floresan lambası, üstte kırmızı flaşörü olan bir portatif lamba tutuyordu. Üstelik yanıyordu lamba.</p>

  <p class="calibre1">"Apartmanın namusu kurtuldu" dedim. "Bana bir kahve borcunuz var."</p>

  <p class="calibre1">"Nasıl yani?" dedi.</p>

  <p class="calibre1">"Çeki yarın yakıtçılara verebilirsiniz." dedim. "Hadi bana müsaade."</p>

  <p class="calibre1">"Allah Allah" dedi, "Allah Allah." Komodinin çekmecesine saldırdı. O çeki eline alıp şaşkınlıkla bana bakarken ben kapıyı açıp ayakkabılarımı giymiştim bile.</p>

  <p class="calibre1">"İyi geceler" dedim kapıyı çekerken. Arkamdan teşekkür ettiyse de duymadım.</p>

  <p class="calibre1"></p>

  <p class="calibre1">Eve girer girmez bir Aspirin içtim. Yarım kalan soyunmamı tamamlayıp kendimi küvete attım. Attım dediysem önce bekledim pencereden bakarak dolmasını. Suyun içine dinlendirici olduğu iddia edilen ıvır zıvır tozlardan attım. Kapı, telefon çalarsa duymayayım diye banyonun kapısını kapamıştım. Kayıp çekin esrarını çözen muzaffer detektif olarak yarım saat yattım sıcak suyun içinde.</p>

  <p class="calibre1">Çıktığımda iyice acıktığımı hissettim. Hazır pizzaya karşı bir nefret doğmuştu içimde, telefonla kıymalı pide istedim. Yumurtasız. Aysu Samancı'nın ortaya çıkıp çıkmadığını merak ediyordum ama bu saatte kime sorabilirdim. Bibloyu kafam; indirenin kim olduğunu merak etsem ne olurdu.</p>

  <p class="calibre1">Kıymalı pideden önce bir kahve içsem mi acaba diye düşünürken telefon çaldı. Üçüncü <span class="calibre9">kez çaldırmadan koşup açtım.</span></p>

  <p class="calibre1">Reklamcı arkadaşımın heyecanlı sesini tanıdım hemen.</p>

  <p class="calibre1">"Gördün mü?" dedi yalnızca. "Neyi?" dedim.</p>

  <p class="calibre1">"Televizyon izlemiyor musun?" dedi. "Hayır" dedim.</p>

  <p class="calibre1">"Hemen aç!" dedi. "İzle, sonra konuşuruz." Kanalın adını söyledi.</p>

  <p class="calibre1">Telefonu daha kaparken gözlerimle uzaktan kumandayı aramaya başlamıştım. Bulup söylediği kanalın düğmesine bastım. Gecenin son haber bülteni uzun süren ve özellikle kanlı <span class="calibre9">olayları tekrar tekrar vermesiyle ünlü bir kanaldı söylediği. Açar açmaz bir vesikalık fotoğraf daha gördüm.</span></p>

  <p class="calibre1">Karasu Güneşspor'un yedi numarası, rüzgârın oğlu solaçık Muharrem'in vesikalık fotoğrafını...</p>

  <p class="calibre1">Ardından polis, gazeteci ve ambulans görevlilerinin arasından ancak görebildiğim kapısı <span class="calibre9">açık bir taksi. Sürücünün koltuğu, koltuğun altı ve direksiyon kıpkırmızıydı. Sürekli hareket eden, ilerleyen, gerileyen, titreyen kameranın gösterebildiği kadarıyla inanılmaz bir kan gölüne dönüşmüştü taksinin içi. Kamera ara sıra eli telsizli polisler gösteriyordu taksinin içine bakan. Sonra bir kaç başka taksi. Bağırıp çağıran, ağlayan taksiciler. Hızla çekip giden bir ambulans. Bir polisin üzerine damlamasın diye biraz uzaktan tutarak kameralara gösterdiği kanlı bir çift kramponlu futbol ayakkabısı. Yeniden vesikalık fotoğraf. Yeniden kanlı</span> <span class="calibre9">direksiyon.</span></p>

  <p class="calibre1">Televizyonun sesinin kısık olduğunu neden sonra algıladım. Açtım. Aynı görüntüler birbiri ardından gelirken spiker "vahşice işlenen bu son taksici cinayetinden sonra meslektaşları şoka girdi..." diye devam ediyordu lafına. Olayın nasıl insanlık dışı olduğunu vurguladığı cümlelerin arasına sıkıştırılan somut bilgilerden anlayabildiğimiz kadarıyla Muharrem Serdarlı adındaki taksi şoförü bu gece saat dokuz sularında taksisinin içinde ölü <span class="calibre9">olarak bulunmuştu. Maslak'tan İstinye'ye inen yolda, İstanbul Menkul Kıymetler Borsası'nın girişinin biraz ilerisinde yolun kenarındaki taksiyi, bir müşterisini bırakmaktan dönen aynı</span> <span class="calibre9">durağın şoförlerinden biri bulmuştu. Plakasından tanıdığı taksiyi yolun kenarında gören meslektaşı kontrol etmek için durmuş ve feci manzarayla karşılaşmıştı. Muharrem Serdarlı</span> <span class="calibre9">boğazı kesilerek öldürülmüştü. Olay yerine hızla intikal eden polis, talihsiz taksi şoförünün ölmeden önce büyük miktarda kan kaybettiğini tespit etmiş ve araştırmalarına başlamıştı.</span></p>

  <p class="calibre1">Muharrem Serdarlı'nın topladığı hasılatını içine koyduğu küçük çanta katil ya da katiller tarafından alınmıştı. Vahşi olayı öğrenen diğer meslektaşları da olay yerine gelmiş, meslektaşları arasında efendiliği kadar futbolculuğuyla da tanınan Muharrem için göz yaşı <span class="calibre9">dökmüşlerdi. Muharrem Serdarlı aynı zamanda üçüncü ligin yeni takımlarından Karasu Güneşspor'un en önemli oyuncularından biriydi.</span></p>

  <p class="calibre1">Bu son cümleye önce yeniden Muharrem Serdarlı'nın ehliyetinden alındığını sandığım vesikalık fotoğrafı, sonra bir polis memurunun bağlarından tutarak gösterdiği kanlı futbol ayakkabıları eşlik ediyordu. Sonra yeniden taksi, kanlı direksiyon, kanlı şoför koltuğu, bağrışıp ağlayan taksici arkadaşları.</p>

  <p class="calibre1">Haber dönüp dolaşıp hep aynı şeyleri söylemek ve göstermekte ısrar etmeye başladığında diğer kanallara da baktım hızla. Ama oralarda hayat başka biçimlerde sürüp gidiyordu. Tekrar haberi aldığım ilk kanala döndüğümde, orada da başka bir haberin başladığını, adliye koridorlarında sözkonusu olan bir aile kavgasının baştan sona gösterildiğini gördüm.</p>

  <p class="calibre1">Birden televizyonun önünde hâlâ ayakta dikiliyor olduğumu farkettim. Sesi kısıp oturdum, bir sigara yaktım.</p>

  <p class="calibre1">Esma Sultan Yalısı'nın bahçesinde kiminle iki satır konuşsam ölüp gidiyordu. Tanrı <span class="calibre9">reklamcı arkadaşımı korusun diye düşünürken telefon çaldı.</span></p>

  <p class="calibre1">Tanrı'nın korumasını istediğim adamdı telefondaki. "Şimdi gördün mü?" dedi. "Gördüm." <span class="calibre9">dedim. "Ne feci!" dedi. "Çok!" dedim.</span></p>

  <p class="calibre1">"Ne oluyor bunlara böyle ölüp ölüp gidiyorlar" dedi. "Ne acayip tesadüf."</p>

  <p class="calibre1">"Çok da tesadüf değil hani" dedim.</p>

  <p class="calibre1">"Para için değil mi yani?" dedi reklamcı arkadaşım.</p>

  <p class="calibre1">"Çok emin değilim" dedim.</p>

  <p class="calibre1">"Ya ne peki?" dedi.</p>

  <p class="calibre1">Ona ne havai fişekler arasında duyduğum tabanca seslerinden, ne ortalıktan kaybolan Aysu Samancı'dan, ne siyah Şahin'den, ne de kafamda patlayan futbolcu biblosundan söz etmek işime gelmedi.</p>

  <p class="calibre1">"Bu taksici oğlanı tanıyor muydun sen?" dedim bütün bunların yerine.</p>

  <p class="calibre1">"Karasu Güneşspor üçüncü lige çıktığında kutlamak için yapılan toplantıda görmüştüm" <span class="calibre9">dedi. "Çok dikkat çekici biri değildi."</span></p>

  <p class="calibre1">"Çalıştığı durağın nerede olduğunu biliyor musun?"</p>

  <p class="calibre1">"Dilek Hanım'ın evinin yakınlarında bir yerde yanılmıyorsam" dedi reklamcı arkadaşım.</p>

  <p class="calibre1">"Bir iki kere sabah toplantılarına o getirmişti ajansa. Bizim oralarda park yeri bulunmuyor diye arabasını almazdı haspam."</p>

  <p class="calibre1">Şu yürüyerek dönerken gördüğüm durak dedim kendi kendime.</p>

  <p class="calibre1"></p>

  <p class="calibre1">"İlhan Bey'le konuştun mu?" diye sordum sonra. "Ya da Kayahan Bey'le?"</p>

  <p class="calibre1">"Hayır" dedi reklamcı arkadaşım. "Önce seni m haberi görünce. Şimdi onları da arayıp bir başsağlığı dilemem gerekir herhalde."</p>

  <p class="calibre1">"Tamam o zaman" dedim. "Benim de çıkmam gerekiyor." "Konuşuruz" dedi, kapadı</p>

  <p class="calibre1">telefonu.</p>

  <p class="calibre1">Ahizeyi yerine koyunca, günün ikinci başsağlığı ziyareti için ruhumu hazırlamaya çalıştım. Derin nefesler alarak giyindim. Deri montumu sırtıma geçirdim. Evin ışıklarını açık bırakarak çıktım.</p>

  <p class="calibre1">Otomobilime tam oturmuştum ki, iki sokak ötedeki kebabçının çırağının omzuna kaldırdığı kocaman tepsiyle sallana sallana apartmanın kapısına doğru yürüdüğünü gördüm.</p>

  <p class="calibre1">Kontağı çevirirken omuzlarımı silktim. Sanıyorum adresi yanlış yazmıştı telefonun başında oturan patronu pide siparişini alırken.</p>

  <p class="calibre1"></p>

  <h1 class="calibre8" id="sigil_toc_id_12">Bölüm 2.13</h1>

  <p class="calibre1"></p>

  <p class="calibre1"></p>

  <p class="calibre1">Bebek'ten Hisar'a doğru ilerlerken bugün bir kaç saat önce Bebekli taksici Sadri'yle gittiğimiz yollan bu kez kendi otomobilimde aldığım şu anda hissettiklerime dejâvu denilip denilmeyeceğini düşünüyordum. Dilek Aytar'ın evinin yakınında on tane taksi durağı <span class="calibre9">olmamalıydı. Olsa bile taksici cinayetlerinin sonuncusuna kurban gitmiş bir taksicinin olduğu birden fazla taksi durağı yoktu muhakkak. Ateş düştüğü yeri yakardı ve ben ateşin düştüğü</span> <span class="calibre9">yerleri bulmakta yoğun bir tecrübe kazanıyordum giderek.</span></p>

  <p class="calibre1">Yeniköy'deki ışıklardan sola döndükten sonra dar yolda çevreme dikkatle bakarak sürdüm otomobilimi. Biraz ilerledim ve televizyonun son haberlerini izlememiş birisinin bile olağanüstülüğü apaçık farkedeceği bir biçimde hareketlenmiş taksi durağını gördüm. Durağın kapasitesinin belki dört kat üstünde taksi, kurallara uygun biçimde park edip etmediklerine aldırmadan doluşmuşlardı tepesinde ışıklı pleksiglasla Keyif Taksi yazan küçük kulübenin çevresine. Floresan lambalarla aydınlanmış kulübenin içi yüzleri asık sigara içen adamlarla doluydu. İçeri sığmayanlar dışarda, kimi çömelmiş kimi ayakta duruyorlardı. Ortalıkta bir isyan ve hüzün vardı yoldan geçen herkese yansıyan. Otomobilime park yeri bulana kadar bir miktar ilerledim.</p>

  <p class="calibre1">Geriye, taksi durağına doğru yürürken benim de yüzüm asılmıştı ister istemez. Bir sigara da ben yaktım. Kalabalığa doğru ağır ağır yaklaştım. Sırtını kulübenin duvarına yaslamış biri hıçkıra hıçkıra ağlıyordu. İki kişi yanına çömelmiş, sessizce duruyorlardı. Elleri hıçkıra hıçkıra ağlayan arkadaşlarının omuzundaydı. Kulübenin açık kapısından başımı uzattım.</p>

  <p class="calibre1">"Başınız sağ olsun arkadaşlar" dedim.</p>

  <p class="calibre1">"Sağol" dediler karmakarışık bir biçimde. Bana şöyle bir bakıp kendi öfke ve hüzünlerine gömüldüler yeniden.</p>

  <p class="calibre1">Durağın telefonu çaldı sonra.</p>

  <p class="calibre1">Telefonun hemen yanında oturan pala bıyıklı açtı. Ben hâlâ kapının yanında duruyordum.</p>

  <p class="calibre1">Dışardaki adamın hıçkırıklarını duyuyordum.</p>

  <p class="calibre1">Pala bıyıklı "Evet... evet..." dedi telefona. "Sağolun, sağ-olun."</p>

  <p class="calibre1">"Yarın" dedi sonra. "Burada, caddedeki benzin istasyonunda toplanacağız." Biraz dinledi.</p>

  <p class="calibre1">"Evet" diye devam etti. "Arkadaşlar valiye de çıkacaklar." Biraz daha dinledi karşıdakini, sonra yanıtladı. "Ne kadar kalabalık olursak o kadar iyi tabii. Protestodan sonra birlikte cenazeye katılacağız."</p>

  <p class="calibre1">Dışardakilerin en sakin görünenine sokuldum. "Nasıl olmuş?" dedim alçak bir sesle.</p>

  <p class="calibre1">"Orospu çocuğu burdan buraya kesmiş boğazını" dedi adam, nereden nereye kesildiğini elleriyle göstererek. "Almış parayı gitmiş."</p>

  <p class="calibre1">"Orospu çocuğu" dedim ben de.</p>

  <p class="calibre1">"Orospu çocuğu ki ne orospu çocuğu" dedi adam tekrar.</p>

  <p class="calibre1">"Müşteriye mi gitmişti?" dedim ben adama.</p>

  <p class="calibre1">Çömeldiği yerde ağlayan adam hıçkırıklarına ara vererek lafa girdi.</p>

  <p class="calibre1">"Gitmeyecekti garibim, gitmeyecekti..." dedi. Kelimeler zor çıkıyordu ağzından. Ben de karşısına çömeldim.</p>

  <p class="calibre1">"Sırasını verdi iki kere. Morali mi bozuktu ne? Surda ilerde Onur Apartmanı var" dedi.</p>

  <p class="calibre1">Bir süre kendini tutmaya çalışarak sustu. "Oradan çağırınca gitti sonunda. Hatta ben haber verdim onu çağırıyorlar diye." Ağlaması daha şiddetlendi.</p>

  <p class="calibre1">Onur Apartmanı mı? Şu bir kaç saat önce girişinde dikilip illerin üzerinde yazılı isimlere baktığım Onur Apartmanı mı?</p>

  <p class="calibre1">Ben tesadüflere inanmam dedim kendi kendime. İnanmak istesem bile inanamam. Hiçbir şeyin tesadüf olamadığını hayat gösterir bana nasıl olsa.</p>
</body>
</html>
