<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 title="XV. Örgü">XV<br />
  Örgü</h2>

  <p>Mösyö Defarge'ın şarap dükkânında içkiye her zamankinden erken başlanmıştı. Daha sabahın altısında, parmaklıklı pencerelerden içeriyi gözetleyen solgun yüzler, içerideki şarap kadehlerinin üzerine eğilmiş diğer yüzleri gördüler. Mösyö Defarge en iyi zamanlarda bile hep suyla seyreltilmiş şarap satardı, ama bu sıralar sattığı iyice seyreltilmiş bir şaraptı. Ekşi bir şaraptı, dahası etrafını da ekşitiyordu, çünkü bunu içenlerin ruh halini etkiliyor, onları hüzünlendiriyordu. Mösyö Defarge'ın sıkılmış üzümlerinden sıçrayan Baküs şenliğindeki neşeli alevler değil, karanlıkta için için yanan bir ateşti ve üzümlerin posasında gizliydi.</p>

  <p>Mösyö Defarge'ın yerinde art arda üç gündür erken içilmeye başlanıyordu. Bu durum pazartesi başlamıştı ve bugün çarşambaydı. Aslında insanlar içmekten çok kara kara düşünüyorlardı; pek çoğunun cebinde hesabı ödeyecek beş parası yoktu, gene de dükkân açılır açılmaz içeri sıvışır, konuşmaları dinler, kendi aralarında fısır fısır konuşurlardı. Bütün dertleri ne olup bittiğini öğrenmekti ama sanki dükkândaki bütün şarap fıçılarını satın alabilirmiş gibi bir tavırla masa masa, köşe köşe dolaşarak, açgözlerle şarap yerine konuşmaları yudumlarlardı.</p>

  <p>Bu alışılmadık kalabalığa rağmen, şarap dükkânının sahibi ortalıkta görünmüyordu. Eksikliği hissedildiğinden değil; kapıdan girenlerin ona bakındığı, onu sorduğu yoktu ve hiç kimse neden sadece –önünde içinden çıktıkları yırtık pırtık ceplerin sahipleri kadar bozulmuş, örselenmiş ve yıpranmış paraların olduğu bir kâse ile oturmuş şarabın dağıtılmasını idare eden– Madam Defarge'ın orada olduğuna kafa yormuyordu.</p>

  <p>Kralın sarayından mahkûmların zindanına kadar, her yere dağılmış olan casuslar, bu şarap dükkânına baktıklarında herhalde askıya alınmış bir merakla genel bir dalgınlık gözlemişlerdir. Kâğıt oynayanlar durgunlaşmış, domino oynayanlar derin düşüncelere dalmış bir halde taşlardan kuleler yapıyor, şarap içenler dökülen şarap damlalarıyla masalarına şekiller çiziyor, Madam Defarge ise kürdanıyla örgüsünün kolundaki desenlerle uğraşırken ara ara bir şey görmüş ya da duymuş gibi uzaklara dalıyordu.</p>

  <p>St. Antoine'ın bu şarabi hali öğlene kadar devam etti. Bu caddelerin ve onların sallanan lambalarının altından toz toprak içinde iki adam geçtiğinde güneş tam tepedeydi. Biri Mösyö Defarge, diğeri ise mavi şapkalı yol işçisiydi. Baştan ayağa toza bulanmış ve susuzluktan yanmış bir halde şarap dükkânına daldılar. Gelişleri St. Antoine'ın kalbini bir ateş gibi yakmış, yürürken her yana yayılarak kapı ve pencerelerdeki insanların yüzlerini alev alev tutuşturup titreştirmişti. Yine de kimse peşlerine düşmemişti ve şarap dükkânına girdiklerinde kimse tek kelime etmedi onlara ama bütün gözler onlara çevrildi.</p>

  <p>"Selam beyler!" dedi Mösyö Defarge.</p>

  <p>Bu sanki ahalinin dilini çözmek için verilmiş bir işaretti. Karşılığında açılıp hepsi bir ağızdan, "Selam!" dediler.</p>

  <p>"Hava çok kötü beyler!" dedi Defarge, başını iki yana sallayarak.</p>

  <p>Bunun üzerine herkes yanındakine baktı, sonra gözlerini yere indirip sessizce oturdular. Ama içlerinden biri ayağa kalkıp dışarı çıkmıştı.</p>

  <p>Defarge yüksek sesle, "Hanım," diye seslendi Madam Defarge'a: "Bak, Jacques adlı bu iyi yürekli yol işçisiyle bir dolu yere seyahat ettim. Paris'ten bir buçuk günlük uzaklıktaki bir yerde –tesadüfen– tanıştım onunla. Adı Jacques, bu yol işçisi iyi bir çocuk. Ona bir içki ver hanım!"</p>

  <p>Bir adam daha kalkıp dışan çıktı. Madam Defarge, mavi şapkasını çıkarıp ahaliyi selamlayan Jacques adındaki yol işçisinin önüne şarabı koydu ve o da içti. Adam koynundan tahıllı siyah ekmek çıkarmıştı; ara ara ondan ısırıyor; Madame Defarge'ın tezgâhının yanında ağzını şapırdata şapırdata yiyip içiyordu. O sırada üçüncü bir adam daha kalkıp çıktı dükkândan.</p>

  <p>Defarge da şarabından bir yudum alarak –onun şarabı yanında getirdiği adamınkinden daha azdı, ama ne de olsa onun hep elinin altındaydı içki– serinletti kendini ve köylü kahvaltısını bitirene kadar bekledi onu. Adam oradaki hiç kimseye bakmıyordu, hiç kimse de ona bakmıyordu şimdi; örgüsünü kaldırıp dükkânla ilgilenen Madam Defarge bile.</p>

  <p>"Yemeğini bitirdin mi arkadaşım?" diye sordu Defarge, zamanı gelince.</p>

  <p>"Evet, sağ ol."</p>

  <p>"Gel o zaman! Kalabileceğini söylediğim daireyi göstereyim sana. Tam sana göre bir yer."</p>

  <p>Şarap. dükkânından sokağa, sokaktan bir avluya, avludan dik bir merdivene ve merdivenden de bir çatı katına –inceden beyaz saçlı bir adamın alçak bir tezgâhta oturup kamburu çıkmış bir halde ayakkabı yapmakla meşgul olduğu çatı katına– çıktılar.</p>

  <p>Artık beyaz saçlı adam yoktu, ama şarap dükkânından teker teker çıkan üç adam da oradaydı. Ancak uzaklardaki beyaz saçlı adamla kendileri arasında bir küçük bağ vardı ki, o da bir zamanlar duvardaki çatlaklardan onu izlemiş olmalarıydı.</p>

  <p>Defarge kapıyı dikkatlice kapatarak alçak sesle konuşmaya başladı.</p>

  <p>"Jacques Bir, Jacques İki, Jacques Üç! İşte bendeniz Jacques Dört tarafından bulunan tanık bu. Size her şeyi anlatacak şimdi. Konuş bakalım Jacques Beş!"</p>

  <p>Elindeki mavi şapkayla yanık tenli alnını silen yol işçisi,."Söze nereden başlasam acaba mösyö?" dedi.</p>

  <p>Mösyö Defarge'ın cevabı hiç de mantıksız değildi, "En baştan."</p>

  <p>"Onu geçen yaz gördüğümde, beyler," diye söze başladı yol işçisi, "Marki'nin arabasının altında, bir zincire asılmıştı. Gözünüzün önüne getirin. Yoldaki işim bitmiş, gidiyorum, güneş yatağına dönüyor ve Marki'nin arabası ağır ağır tepeyi tırmanıyorken bu da zincire asılmış –aynen şöyle."</p>

  <p>Yol işçisi olayı tekrar canlandırdı; gösterisi bütün bir yıl boyunca köyün tek mutlak kaynağı ve kaçınılmaz eğlencesi olduğundan bu işte iyice mükemmelleşmişti artık.</p>

  <p>Jacques Bir; araya girerek ona bu adamı daha önce görüp görmediğini sordu.</p>

  <p>"Hiç görmedim," diye cevap verdi yol işçisi, tekrar dikey konuma geçerken.</p>

  <p>Jacques Üç, o zaman onu sonradan nasıl tanıyabildiğini sordu.</p>

  <p>"Uzun boyundan," dedi yol işçisi yumuşak bir tonda ve parmağını burnunun üzerine koyarak. "Mösyö Marki bana o akşam 'Neye benziyor bu adam?' diye sorduğunda 'Bir hortlak gibi uzun,' demiştim."</p>

  <p>"Bence bir cüce kadar kısa demeliydin," dedi Jacques İki.</p>

  <p>"Ama nereden bilebilirdim ki? Eylem tamamlanmamıştı daha, o da bana güvenmiyordu zaten. Düşünsenize! O durumdayken bile fazla bir şey söylemedim. Mösyö Marki bizim küçük çeşmenin yanında durup parmağıyla beni işaret etmiş, 'Getirin bana şu serseriyi!' diyordu. Valla, ben gidip de bir şey söylemedim beyler."</p>

  <p>"Haklı Jacques," diye mırıldandı Defarge, araya giren kişiye. "Peki, devam et!"</p>

  <p>"İyi!" dedi yol işçisi, gizemli bir havayla. "Sonra uzun adam kayboluyor, arıyorlar bunu –aradan kaç ay geçiyor? Dokuz, on, belki on bir?"</p>

  <p>"Sayıyı boş ver;" dedi Defarge. "İyi bir yere saklanmış ama ne yazık ki sonunda bulunuyor. Devam et!"</p>

  <p>"Ben yine bir gün tepede çalışıyorum ve güneş yine batmak üzere. Aşağıdaki köydeki evime dönmek üzere aletlerimi topluyorum, aşağısı çoktan kararmış, sonra başımı bir kaldırıyorum ki, tepeden aşağı altı tane asker iniyor. Tam ortalarında da kolları bağlı –böyle yandan bağlamışlar– uzun boylu bir adam!"</p>

  <p>Elinden bırakmadığı şapkasının eşliğinde, dirsekleri kalçalarından sıkıca bağlanmış bir adamı canlandırdı, arkadan düğümler atılmıştı.</p>

  <p>"Sonra askerleri ve yanlarındaki mahkûmun geçişini görebileyim (ne de olsa ıssız bir yol, bakmaya değecek hiçbir şey yok) diye kenara, taş yığınlarının oraya çekiliyorum beyler, yaklaşırlarken, altı askerden ve kolları bağlı uzun boylu adamdan başka bir şey görmüyorum, onlar da kapkara zaten –ama güneşin battığı yandakiler kırmızı bir çizgiyle çevrilmiş sanki beyler Ayrıca yolun karşı tarafındaki çukura ve bunun üzerindeki tepeye vuran uzun gölgelerini görüyorum, sanırsın ki devlerin gölgeleri vurmuş. Bir de hepsi toz içinde ve onlar böyle rap rap yürüdükçe tozlar da onlarla birlikte ilerliyor! Ama bana iyice yaklaştıklarında uzun boylu adamı tanıyorum, o da beni tanıyor Ah, ilk karşılaştığımız akşamki gibi, aynı yerlerde, kendisini yine tepeden aşağı atsaydı ne güzel olurdu!"</p>

  <p>Sanki tekrar oraya gitmiş gibi anlatıyordu ve olayları yeniden yaşadığı belliydi; belki de fazla bir şey görmemişti şimdiye dek hayatında.</p>

  <p>"Askerlere uzun boylu adamı tanıdığımı hiç çaktırmıyorum; o da beni tanıdığını çaktırmıyor ama biz birbirimizin gözlerinden anlıyoruz, görüyoruz bunu. Başlarındaki asker köyü işaret ederek, 'Hadi!' diyor, 'şunu hemen mezarına götürün!' ve adamlar hızlanıyorlar. Ben de peşlerindeyim. O kadar sıkı bağlamışlar ki adamın kolları şişmiş, tahta ayakkabılan kocaman ve hantal, bunlar yetmezmiş gibi bir de topal. Topal olduğu için yavaş yürüyor tabii ve askerler tüfekleriyle zorluyorlar onu –aynen böyle!"</p>

  <p>Tüfek dipçiğiyle iteklenen bir adamı canlandırdı. "Bunlar böyle birbirleriyle yarışan deliler gibi hızla tepeyi inerlerken adam yere düşüyor. Askerler gülüp yerden kaldırıyorlar onu. Adamın yüzü kanıyor ve toprak içinde ama dokunamıyor yüzüne; bunun üzerine gene gülüyorlar. Onu köye getiriyorlar; bütün köy onu görmek için koşuyor; adamı değirmenin yanından yürütüp hapishaneye giden yola çıkartıyorlar; bütün köylüler gecenin karanlığında hapishanenin kapısının açılışına ve adamı yutuşuna şahit oluyorlar –aynen böyle!"</p>

  <p>Ağzını açabildiği kadar açıp dişlerini birbirine çarparak sert bir ses çıkarttı. Yarattığı etkiyi bozmamak için ağzını bir daha açmak istemediğini fark eden Defarge, "Devam et, Jacques," dedi.</p>

  <p>Parmak uçlarına yükselmiş bir halde ve alçak sesle, "Bütün köy," diye konuşmasını sürdürdü yol işçisi, "geri çekiliyor ve çeşmenin yanında fısıldaşıyorlar; sonra hepsi uyumaya gidiyor; bütün köy aynı mutsuz kişiyi görüyor rüyasında, kayalıkların üzerinde, kilitli kapıların ve demir parmaklıkların ardındaki zindana kapatılmış olan ve buradan yalnızca ölüsü çıkacak olan mahkûmu. Sabah, omzumda aletlerim, bir lokma esmer ekmeğimi yiye yiye işe giderken yolumun üzerindeki hapishanenin çevresinden dolaşıyorum. Orada, iyice yükseklerde onu görüyorum, heybetli demir bir kafesin parmaklıkları ardında, önceki gecedeki gibi yüzü kan ve toz içinde, dışarı bakıyor. Elleri bağlı olduğundan el sallayamıyor; ben de ona seslenmeye cesaret edemiyorum; ölü bir adamdan farksız o anda."</p>

  <p>Defarge ve üç adam birbirlerine belli belirsiz göz attılar. Köylünün hikâyesini dinlerken bakışları kasvet, öfke ve kin doluydu; hepsinin üzerinde hem gizemli hem de sert bir hal vardı. Odaya ağır bir mahkeme havası hâkimdi; Jacques Bir ve Jacques İki eski bir sedirin üzerine oturmuş, elleri çenelerinde, pür dikkat yol işçisini dinliyorlardı; en az onlar kadar dikkat kesilmiş olan Jacques Üç hemen arkalarında tek dizinin üzerine çökmüş, tedirgin bir şekilde sürekli ağzının ve burnunun çevresini sıvazlıyordu; bu üç adamla anlatıcının arasında, pencereden yansıyan ışıkta dikilen Defarge ise bir adamlara bir yol işçisine bakıp duruyordu.</p>

  <p>"Devam et Jacques," dedi Defarge.</p>

  <p>"Mahkûmu bir süre demir kafesin içinde tuttular. Köylüler ondan korktukları için gizli gizli bakıyorlar ona. Ama uzaktan, sürekli kayalıkların tepesindeki bu hapishaneyi izliyorlar ve bütün işler bitirilip dedikodu yapmaya çeşmenin başında toplandıklarında, hepsi yüzünü hapishaneye dönüyor. Önceleri yüzlerini hep posta binasına dönerlerdi, ama şimdi hepsi hapishaneye dönük. Çeşmenin başında adamın idama mahkûm edilmesine rağmen infaz edilmeyeceğini fısıldaşıyorlar; affedilmesi için Paris'e dilekçe verildiğini söylüyorlar, çocuğunun ölümüyle adamın çılgına döndüğü ve kendini kaybettiği açıklanmış dilekçede; başka bir dilekçe de bizzat Kral'a sunulmuş. Kim bilir? Mümkündür. Belki doğrudur, belki de yanlış."</p>

  <p>Bir numaralı olan, "Dinle o zaman Jacques," diye sertçe itiraz etti. "Bil ki. Kral ve Kraliçe'ye bir dilekçe sunuldu. Sen hariç buradaki herkes Kral'ın bu dilekçeyi aldığını gördü, caddede arabasındaydı, Kraliçe'nin yanında oturuyordu. Elinde dilekçeyle, hayatını tehlikeye sokarak, atların önüne atılan şimdi karşında gördüğün Defarge'dı."</p>

  <p>"Şunu da dinle Jacques!" dedi diz çökmüş olan Jacques Üç: Parmakları hiç durmadan, doyumsuz bir şekilde dolanıp duruyordu yüzünde, sanki bir şeyin açlığını çeker gibiydi –ama bu ne bir yiyecek ne de içecek içindi; "dilekçeyi uzatanın etrafını muhafızlar, atlar ve piyadeler çevirmişti, tekme tokat giriştiler ona. Anladın mı?"</p>

  <p>"Anladım beyler."</p>

  <p>"Devam et o zaman," dedi Defarge.</p>

  <p>"Öte yandan, çeşme başındaki fısıltılara göre," diye devam etti köylü, "buraya olay yerinde idam edilmesi için getirilmiş ve muhakkak idam edilecek. Hatta Monsenyör'ü katlettiği ve Monsenyör de çiftçilerin –kölelerin babası olduğu için –ne yaparsın işte– mahkûmun baba katili sıfatıyla idam edileceğini fısıldaşıyorlar. Çeşme başındaki yaşlı bir adamın dediğine göre, mahkûmun sağ eli, yani bıçağı tutan eli gözünün önünde yakılacak; kolunda, göğsünde ve bacaklarında açılacak yaralara kızgın yağ, erimiş kurşun, sıcak reçine, balmumu ve kükürt dökülecek; en sonunda da kolları ve bacakları dört güçlü at tarafından dört farklı yöne çekilecek. Sonra aynı yaşlı adam tüm bunların merhum Kral, XV. Louis'yi öldürme girişiminde bulunan bir mahkûma daha önce aynen uygulandığını söylüyor Ama ben onun yalancısıyım. Bilemem."</p>

  <p>"Bir kez daha dinle o zaman Jacques!" dedi eli kıpır kıpır oynayan açgözlü adam. "O mahkûmun adı Damiens'tı, bunların hepsi Paris sokaklarında, güpegündüz yapıldı ve o koca güruhun içinde hiçbir şey o şık ve süslü hanımların mahkûmun son dakikalarını görmeye can atmasından daha ilginç değildi –son dakikalar, Jacques, son dakikalar akşama kadar sürdü, iki bacağı ve bir kolu koptuğunda bile hâlâ nefes alıyordu adam! Hepsini aynen yaptılar– kaç yaşındasın sen?"</p>

  <p>"Otuz beş," dedi altmış yaşında gösteren yol işçisi.</p>

  <p>"Yani sen on yaşlarındayken olmuş bu; görmüşsündür belki."</p>

  <p>"Yeter!" dedi Defarge, aksi bir sabırsızlıkla. "Tanrı cezanı vermesin! Devam et hadi."</p>

  <p>"Tamam! Kimisi bir şey diyor; kimisi başka bir şey diyor ama herkes bu konuyu konuşuyor; sanki çeşme bile aynı tonda akıyor. Bir süre sonra, pazar gecesi bütün köy uykudayken, askerler geliyor; hapishane yolundan aşağı iniyorlar ve silahlan küçük sokağın taşlarında çınlıyor İşçiler kazıyor; işçiler çivi çakıyor; askerler de şarkı söyleyip gülüyorlar; sabahleyin, çeşmenin yanında, suya zehrini akıtan, on metre yüksekliğinde bir darağacı yükseliyor."</p>

  <p>Yol işçisi gözlerini alçak tavana çevirdiğinde bundan çok daha ötesini görüyordu ve sanki bir darağacı görmüşçesine gökyüzünü işaret etti.</p>

  <p>"Bütün işler duruyor, herkes çeşmenin başına toplanıyor, kimse inekleri otlatmaya götürmüyor, onlar da köy halkayla birlikte orada. Tam öğle vakti trampetler gümbürdüyor. Askerler gece zindana gidip mahkûmu getirmiş, şimdi de bir dolu askerin ortasında duruyor. Önceki gibi bağlamışlar adamı, ağzında da bir tıkaç var –öyle sıkı bağlamışlar ki ağzını, adam gülüyormuş gibi görünüyor."</p>

  <p>Başparmaklarıyla yüzünü, ağzının köşelerinden kulaklarına kadar çekerek göstermeye çalıştı bunu. "Darağacının tepesine bıçağı koymuşlar, keskin tarafı yukarı gelecek şekilde, ucu havayı işaret ediyor. On metre yükseklikte astılar onu –suyu zehirleyerek, asılı kaldı orada."</p>

  <p>Yol işçisi gözünün önüne gelen manzarayla birlikte yeniden terlemeye başlamıştı ve yüzünü silmek için mavi şapkasını kullandığı sıra diğerleri birbirine baktı.</p>

  <p>"Çok feci beyler. Kadınlar ve çocuklar nasıl su alsın oradan şimdi! O karaltımın altında akşam k^m dedikodu eder! Altında, dedim değil mi? Pazartesi akşamı, güneş batmak üzereyken köyden ayrıldığımda, tepeyi çıkarken arkamı dönüp baktığımda o karaltı hâlâ kilisenin, değirmenin ve hapishanenin karşısında sallanıyordu –beyler, şu gökkubbenin alcındaki her yeri, bütün yeryüzünü kaplamıştı sanki!"</p>

  <p>Aç adam diğer üçüne bakarken parmaklarından birini kemirmeye başlamıştı ve üzerindeki açlığın etkisiyle parmağı titredi.</p>

  <p>"İşte böyle, beyler. Güneş batarken ayrıldım oradan (benden istendiği gibi) ve o gece ve ertesi gün öğlene kadar, yani bu arkadaşa rastlayıncaya kadar (bana söylendiği gibi) yürüdüm. Sonra günün geri kalanında ve bütün gece boyunca onunla beraber, biraz yürüyerek, biraz at üstünde geldik buraya kadar. İşte şimdi karşınızdayım!"</p>

  <p>Sıkıcı bir sessizliğin ardından Jacques Bir, "Güzel! Tüm samimiyetinle tarif edip anlattın hepsini. Bizi kapının önünde bekler misin şimdi biraz?" dedi.</p>

  <p>"Memnuniyetle," dedi yol işçisi. Defarge ona merdivenin başına kadar eşlik edip onu oturttuktan sonra geri döndü.</p>

  <p>Defarge tavanarasına döndüğünde üçü de ayağa kalkmış kafa kafaya vermiş konuşuyorlardı.</p>

  <p>"Ne dersin Jacques?" diye sordu bir numara. "Kaydedilsin mi?"</p>

  <p>"Yok edilmeye mahkûm diye kaydedilsin," diye karşılık verdi Defarge.</p>

  <p>"Muhteşem!" diye boğuk bir sesle bağırdı açgözlü adam.</p>

  <p>"Şato ve tüm ailesi mi?" diye sordu bir numara.</p>

  <p>"Şato ve tüm ailesi," diye karşılık verdi Defarge. "Hepsi imha edilsin!"</p>

  <p>Aç adam "Muhteşem!" diye coşkulu bir şekilde bağırdı gene ve başka bir parmağını kemirmeye başladı.</p>

  <p>"Bizim bu kayıt tutma tavrımızdan dolayı başımıza iş açılmayacağından emin misin?" diye sordu Jacques İki Defarge'a, "bizden başka kimse bu şifreyi çözemeyeceği için tehlike yok şimdilik, ama hep çözebilecek miyiz acaba bunu –daha doğrusu karınız çözebilecek mi?"</p>

  <p>"Jacques," dedi Defarge, dikleşerek, "eğer karım bu kaydı hafızasına almışsa bunun tek bir kelimesini –hatta hecesini– bile unutmaz. Kendine göre ilmeklerle, sembollerle örülmüştür hepsi, gün gibi aşikârdır bu onun için. Madam Defarge'a güvenin. Aciz ödlekler kolayca silinip gidebilirler bu dünyadan, ama Madam Defarge'ın ördüğü kayıtlardan tek bir isim ya da suç dahi silinemez." Adamlar kendi aralarında, güvendiklerini ve tasvip etiklerini belli eder tarzda mırıldandılar ve açgözlü adam şöyle dedi: "Bu köylü hemen geri gönderilecek mi? Umarım öyle olur. Çok basit bir adam; biraz tehlikeli bir durum değil mi bu?"</p>

  <p>"Hiçbir şey bilmiyor," dedi Defarge; "en azından kendisini aynı yükseklikteki bir darağacında sallandıracak şeylerden haberi yok. Ben sorumluluğu alıyorum; benimle kalsın; ben ilgileneceğim onunla, sonra kendi yoluna gider. Soyluların dünyasını görmek istiyor –Kral'ı, Kraliçe'yi, Sarayı; pazar günü görsün hepsini."</p>

  <p>"Ne?" diye bir çığlık attı aç adam, dik dik bakarak. "Kraliyet ailesini ve soyluları görmek istemesi iyi bir şey mi yani?"</p>

  <p>"Jacques," dedi Defarge; "eğer bir kedinin süt içmeye heves etmesini istiyorsan ona makul bir uzaklıktan sütü göster. Eğer bir köpeğe makul bir uzaklıktan avını gösterirsen, bir gün onu tutup sana getirebilir."</p>

  <p>Başka bir şey konuşulmadı ve merdivenin tepesinde uyuklarken buldukları yol işçisine sedire uzanıp biraz dinlenmesini öğütlediler. Israra gerek kalmamıştı, adam çok geçmeden uykuya daldı.</p>

  <p>Onun konumundaki taşralı bir köle için Defarge'ın meyhanesinden daha kötü yerler çoktu Paris'te. Madam Defarge'ın karşısında sık sık hissettiği gizemli korkunun dışında yeni hayatı pek hoştu. Ama madam gün boyu oturduğu o tezgâhın arkasında onun varlığından o kadar habersiz görünüyor ve onun orada oluşunun hiçbir anlam ifade etmediğini o kadar bariz bir şekilde ortaya koyuyordu ki, göz göze geldikleri her an köylü tahta ayakkabılarının içinde tir tir titriyordu. Dahası, kadının aklından nelerin geçtiğini kestirmenin imkânsız olduğunu düşünüyordu ve eğer o ışıltılı ve süslü kafasından onun bir cinayet işlediğini ve sonrasında kurbanı soyduğunu geçirse, muhakkak gösteri tamamlana kadar peşini bırakmazdı.</p>

  <p>Bu yüzden, pazar günü geldiğinde, yol işçisi Mösyö ile Versailles'a giderken Madam Defarge'ın onlara eşlik edeceğini öğrendiğinde bu duruma hiç de sevinmedi (ama tabii onlara aksini söyledi). Madam'ın toplu bir taşıtta, yol boyu örgü örmesi fazlasıyla sinir bozucu bir durumdu; öğleden sonra, Kral ve Kraliçe'nin arabasını görmek için toplanan kalabalığın arasında bile hâlâ elinde örgüsü ile dolaşması ise daha da sinir bozucu.</p>

  <p>"Çok çalışıyorsunuz madam," dedi yanındaki adam.</p>

  <p>"Öyle," dedi Madam Defarge; "Daha çok işim var."</p>

  <p>"Ne yapıyorsunuz madam?"</p>

  <p>"Çok şey."</p>

  <p>"Mesela..."</p>

  <p>"Mesela," dedi Madam Defarge sakin sakin, "kefenler."</p>

  <p>Adam bulduğu ilk fırsatta uzaklaştı kadının yanından ve yol işçisi mavi şapkasını yelpaze gibi salladı elinde. Fazlasıyla kalabalık ve boğucuydu ortalık. Kendini yeniden bulmak için bir Kral ve Kraliçe'ye ihtiyacı varsa eğer, çare ayağına geldiği için pek şanslıydı; zira çok geçmeden koca suratlı Kral ile temiz yüzlü Kraliçe yaldızlı arabalarının içinde ve ışıltılı gözde saray mensuplarının, gülücükler saçan leydiler ve şık lordlardan oluşan şaşaalı grubun eşliğinde teşrif ettiler; mücevherler, ipekler, pudralar içinde hanımlar ve beyler, tüm ihtişamları ve zarafetleriyle herkesi hiçe sayan bedenler ve bakımlı ve kibirli yüzler; yol işçisi tüm bunlara kendini öyle bir kaptırıp öyle bir kendinden geçmişti ki, o günlerde her an her yerde bitiveren Jacques'lardan hiç haberdar değilmiş gibi, "Yaşasın Kral, Yaşasın Kraliçe, Yaşasın herkes ve her şey!" diye bağırmaya başladı. Ardından bahçeler, avlular, teraslar, çeşmeler, ağaçlar, çiçekler derken yeniden Kral ve Kraliçe, yeniden sarayın gözdeleri, lordlar ve leydiler; daha çok Yaşasın, derken, bütün bu duygu yoğunluğuna dayanamayıp nihayet gözyaşlarına boğuldu. Üç saat kadar süren bu sahne boyunca yol işçisi bol bol bağırdı, ağladı ve buna eşlik eden duygusal tepkiler gösterdi ve gene tüm bu süre boyunca Defarge da, adam bağlılığını haykırdığı bu kitlenin üzerine atlayıp onları parçalamasın diye sımsıkı yakasından tuttu onun.</p>

  <p>Her şey sona erdiğinde, "Bravo!" dedi Defarge, sanki bir patron gibi adamın sırtına vurarak, "Sen iyi bir adamsın!"</p>

  <p>Yol işçisi kendine. gelmeye başlamıştı şimdi ve az önceki gösterisinde yanlış bir şey yapıp yapmadığını düşünüyordu ama sorun yoktu.</p>

  <p>"Sen bizim aradığımız adamsın," dedi Defarge, adamın kulağına; "bu aptallar bu ihtişamın sonsuza dek süreceğini zannediyorlar. Sonra iyice küstahlaşıyorlar ve giderek sona daha da yaklaşıyorlar."</p>

  <p>"Yaa!" diye bağırdı yol işçisi; "çok doğru!"</p>

  <p>"Bu aptallar hiçbir şey bilmiyorlar. Senin nefes alıp vermene tahammülleri yok, mümkün olsa kendi atlarının ya da köpeklerinin bir tanesi için sen ve senin gibi yüzlercesinin nefesini sonsuza dek keserler, tek bildikleri nefesinin onlara ne söylediği. Bırak biraz daha kansınlar buna; çok uzun sürmeyecek zaten."</p>

  <p>Madam Defarge mağrur bir edayla müşteriye baktıktan sonra başıyla onayladı.</p>

  <p>"Sana gelince," dedi madam, !'her türlü gösteriş ve tantana için bağırıp gözyaşı dökersin. Doğru değil mi? Söyle!"</p>

  <p>"Doğru madam, galiba öyle. O an için öyle."</p>

  <p>"Eğer sana koca bir yığın bebek gösterseler ve senden kendi menfaatin için onları paramparça edip yağmalamanı isteseler sen gider en zenginini ve en tatlısını seçersin. Doğru değil mi? Söyle!"</p>

  <p>"Evet madam, doğru."</p>

  <p>"Eveet ve sana uçamayan bir kuş sürüsü gösterseler ve gene kendi menfaatin için senden bunların tüylerini yolmanı isteseler sen gider en güzel tüyü olanları seçerdin; öyle değil mi?"</p>

  <p>"Evet doğru, madam."</p>

  <p>"Bugün hem bebekleri hem de kuşları gördün," dedi Madam Defarge, elini en son görüldükleri alana doğru uzatarak; "hadi, şimdi evine git!"</p>
</body>
</html>
