<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 title="XII. Nezaket Sahibi Adam">XII<br />
  Nezaket Sahibi Adam</h2>

  <p>Doktorun şanslı kızına yüce bir armağan vermeye karar vermiş olan Mr. Stryver, uzun tatiline çıkmak için kasabadan ayrılmadan evvel ona bu mutlu haberi iletme konusunda azimliydi. Meseleyi bir süre daha kafasında tarttıktan sonra bir girişimde bulunmanın iyi olacağı sonucuna varmıştı, daha sonra 29 Eylül'deki Aziz Mikâil (Michaelmas) Yortusu döneminden bir ya da iki hafta önce ya da Noel ile 13 Ocak'taki Poitiers'li Aziz Hilarius (Hilary Term) Yortusu (13 Ocak) arasındaki bir dönemde, düğün programını yapmaya vakitleri olacaktı.</p>

  <p>Davasının gücüne gelince, bundan en ufak bir şüphesi yoktu ama yargıya giden yolu görebiliyordu. Jüriyle dünyevi temellerle –ciddiye alınabilecek tek temel buydu zaten– tartıştığı net bir davaydı bu ve en ufak bir zayıf yanı yoktu. Davacı olarak kendisini çağırdı, kanıtlarla başa çıkmak mümkün değildi. Davalının avukatı dava özetini fırlattı ama jüri dönüp bakmadı bile. Avukat Stryver, C.J. bu davadan daha basit bir davanın olamayacağına ikna oldu.</p>

  <p>Bu yüzden, Mr. Stryver uzun tatiline resmî bir teklifle, Miss Manette'i Vauxhall Bahçeleri'ne davet etmekle başladı; olmayınca Ranelagh Bahçesi'ne gitmeyi teklif etti; o da olmayınca Soho'ya gidip soylu düşüncesini açmanın uygun olacağına karar verdi.</p>

  <p>Böylece Mr. Stryver, çıktığı uzun tatilin tazeliğiyle, Temple'den çıkıp Soho'ya doğru ilerledi. Kendini Soho'ya attığında onu Temple Bar'ın daha Saint Dunstan taralındayken görenler, kaldmmda zavallı insanlan ite kaka, kasıla kasıla yürüyüşünden onun ne kadar kendinden emin ve güçlü olduğunu anlayabilirdi.</p>

  <p>Yolu Tellson Bankası'nın önünden geçen Mr. Stryver'ın aklına, hem Tellson'un müşterisi olduğundan hem de Manette'lerin yakın dostu Mr. Lorry'yi tanıdığından, bankaya uğrayıp Mr. Lorry'ye Soho'da parlayan güneşten bahsetmek geldi. Böylece boğazında hafif bir hırıltıyla kapıyı iterek açtı, iki basamağı sendeleyerek indi, kocamış iki veznedarın önünden geçerek kendini, hesaplar için tutulan çizgili kocaman defterlerin başına oturmuş olan Mr. Lorry'nin arka taraftaki küflü bölmesine attı; penceredeki dikey demir parmaklıklar da rakamları ayıran çizgiler gibi, göğün altındaki diğer her şey ise bunların toplamı gibi duruyordu.</p>

  <p>"Selam!" dedi Mr. Stryver. "Nasılsınız? Keyifler iyidir umarım."</p>

  <p>Girdiği her ortamda, her yerde iri kaçması Mr. Stryver'ın en büyük özelliğiydi. Tellson için de fazla cüsseliydi, öyle ki uzak köşelerde oturan yaşlı kâtipler başlarını kaldırıp sanki kendilerini duvara sıkıştırmış gibi sitemli gözlerle baktılar ona. ötede gazetesini okuyan Müdür, Stryver'ın kafasrkendi sorumluluk alanına dayanmışçasına ters bir ifadeyle başını kaldırdı.</p>

  <p>Sağduyulu Mr. Lorry, böyle bir ortamda nasıl konuşulması gerektiğini ortaya koyan bir ses tonuyla, "Nasılsınız Mr. Stryver? Nasılsınız efendim?" dedi ve elini sıktı. El sıkışında, Tellson'daki her memurun. Müdür ortalarda olduğu zaman, bir müşterinin elini sıkarkenki hâl vardı. Sanki o eli sıkan kendisi değil de, Tellson ve Ortakları Şirketi'ydi.</p>

  <p>"Size nasıl yardımcı olabilirim Mr. Stryver?" diye sordu Mr. Lorry, işadamı sesiyle</p>

  <p>"Yok teşekkür ederim; bu kişisel bir ziyaret Mr. Lorry; sizinle özel bir şey konuşmak için geldim."</p>

  <p>"Öyle mi?" dedi Mr. Lorry kulak kesilerek ama gözleri ilerdeki Müdüre kaymıştı.</p>

  <p>"Ben gidiyorum," dedi Mr. Stryver kollarını kendinden emin bir şekilde masaya dayarken; büyük bir masa olmasına rağmen yarısını kaplamıştı. "Küçük tatlı arkadaşınız Miss Manette'e evlenme teklif etmeye gidiyorum Mr. Lorry."</p>

  <p>"Aman Tanrım!" diye bağırdı Mr. Lorry, çenesini ovuşturup ziyaretçisine kuşkulu gözlerle bakarken.</p>

  <p>"Niye aman Tanrım efendim?" dedi Stryver, geri çekilerek. "Aman Tanrım niye efendim? Ne demek istediniz Mr. Lorry?"</p>

  <p>"Demek istediğim," diye söze başladı işadamı, "tabii ki dostluk ve takdir içeriyor ve sizin için son derece hayırlı bir durum, yani- kısaca, demek istediğim kötü bir şey yok. Ama –aslında, biliyorsunuz ki, Mr. Stryver– "Mr. Lorry, sanki içinde bir şey devam etmesine engel olmuş gibi duraksayarak en tuhaf haliyle başmı salladı, "siz biraz fazla, yani aslında fazlasıyla büyüksünüz."</p>

  <p>Stryver, haşin eliyle Mr. Lorry'nin masasına vurarak "İyi ya!" dedi ve gözlerini kocaman açıp derin bir nefes aldı, "sizi de anlamak mümkün değil!"</p>

  <p>Mr. Lorry küçük peruğunu kulaklarının iki yanından arkaya doğru düzeltip tüylü kalemini ısırdı.</p>

  <p>Stryver, gözlerini Mr. Lorry'ye dikerek, "Lanet olsun!" dedi, "ona uygun değil miyim yani?"</p>

  <p>"Ah tabii ki! Tabii ki uygunsunuz!" dedi Mr. Lorry. "Siz uygun görüyorsanız uygunsunuzdur."</p>

  <p>"Başarılı ve zengin bir adam değil miyim peki?" diye sordu Stryver.</p>

  <p>"Ah! Başarı ve zenginlik söz konusuysa tabii ki öylesiniz," dedi Mr. Lorry,</p>

  <p>"Giderek de yükselmiyor muyum işimde?"</p>

  <p>"Yükseliyorsunuz elbette," dedi Mr. Lorry, bir kere daha onaylayabilmiş olmaktan memnun, "kimse şüphe etmesin bundan."</p>

  <p>"O zaman demek istediğiniz şey nedir Mr. Lorry?" diye sordu Stryver, gözle görünür bir üzüntüyle.</p>

  <p>"Şey! Ben- şimdi oraya mı gidiyordunuz siz?" diye sordu Mr. Lorry.</p>

  <p>"Evet!" dedi Stryver, yumruğunu küt diye masaya vurarak.</p>

  <p>"O halde, yerinizde olsaydım gitmezdim."</p>

  <p>"Neden?" diye sordu Stryver. Mahkemedeymiş gibi parmağını ona doğru sallayarak, "Sizi köşeye sıkıştıracağım şimdi," dedi. "Siz bir işadamısınız ve söylediklerinizin bir sebebi olmalı. Sebebinizi açıklayın. Neden gitmezdiniz oraya?"</p>

  <p>"Çünkü" dedi Mr. Lorry, "böyle bir niyetim varsa başarıya ulaşacağıma inandıracak bir sebep olmadan gitmezdim."</p>

  <p>"Lanet olsun!" diye bağırdı Stryver, "amma da yaptınız."</p>

  <p>Mr. Lorry önce uzaktaki Müdüre sonra da öfkeli Stryver'a göz attı.</p>

  <p>"Bir işadamı –bu yaşta– bu tecrübede bir adam –bir bankada çalışan bir adam olarak," dedi Stryver; "size mutlak başarı için üç temel sebep sayılıyor ve siz diyorsunuz ki elinizde sebep yok! Hem de başınız dik söylüyorsunuz bunları!" Mr. Lorry bunları başı öne eğik söylese sanki daha az geçerli olacakmış gibi tuhaf bir kanısı vardı demek Mr. Stryver'ın.</p>

  <p>"Başarı derken genç kızın kalbine ulaşma başarısından bahsediyorum; bu başarıyı mümkün kılacak sebep Ve gerekçelere gelince bunlar ancak bu genç hanımın bileceği şeylerdir. Sadece bu genç hanımın, sevgili beyefendi," dedi Mr. Lorry, hafifçe Stryver'ın koluna vurarak, "Bunu genç hanım bilir. Genç hanımın düşünceleri her şeyden önemlidir."</p>

  <p>"Mr. Lorry, yani bana demek istediğiniz," dedi Stryver, dirseklerini yerleştirerek, "genç hanım bu konuda nazenin bir budala mı?"</p>

  <p>"Hayır değil tabii. Size söylemek istediğim Mr. Stryver," dedi Mr. Lorry, kızarmış bir suratla, "bu genç hanım hakkında hiç kimsenin saygısızca tek bir laf etmesine izin vermem; eğer karşıma biri çıkıp da –umarım çıkmaz– bayağılığından ve küstahlığından kendine engel olamayıp şu masada onun hakkında saygısızca konuşmaya kalkarsa, ona haddini bildirmeme Tellson bile engel olamaz."</p>

  <p>Öfkelenme sırası kendisine gelmişken, öfkesini bastırma zorunluluğu Mr. Stryver'ın damarlarını tehlikeye atmıştı; Mr. Lorry'nin damarları ise genelde düzenli atmasına rağmen, öfkelenme sırası kendisinde olduğu için pek iyi durumda değildi.</p>

  <p>"Söylemek istediğim bunlardı efendim," dedi Mr. Lorry. "Bir yanlışlık olmasın lütfen."</p>

  <p>Mr. Stryver bir süre bir cetvelin ucunu kemirdikten sonra dişlerine vurarak sesler çıkardı, ama bu da dişlerini ağntmış olmalıydı ki durdu. Garip sessizliği bozarak şöyle dedi:</p>

  <p>"Bunu hiç beklemiyordum Mr. Lorry Siz şimdi 'bana' –Kraliyet Barosu'ndan Stryver'a– Soho'ya gitmememi ve bir teklifte bulunmamamı mı tavsiye ediyorsunuz?"</p>

  <p>"Benim tavsiyemi istiyor musunuz Mr. Stryver?"</p>

  <p>"Evet istiyorum."</p>

  <p>"Çok iyi. Öyleyse söyleyeyim ve siz de bunlara aynen uyun."</p>

  <p>"Tek diyeceğim," dedi Stryver, gücenmiş bir şekilde gülerek, "bu sözleriniz –hah ha!– tüm geçmişi, şimdiyi ve geleceği silip atıyor."</p>

  <p>"Beni yanlış anlamayın," diye devam etti Mr. Lorry. "Bir işadamı olarak, bu konuda söylediklerimin doğruluğundan emin olamam, ne de olsa bir işadamıyım ben ve bu konulardan fazla anlamam. Ancak, Miss Manette'i kucağında taşımış, onun ve babasının güvenilir bir dostu olmuş ve her ikisini de çok seven yaşlı bir adam olarak söyledim size bunları. Unutmayın ki bu meseleyi açan ben değildim. Haksız mıyım şimdi?"</p>

  <p>"Haklısınız!" dedi Stryver, belli belirsiz. "Sağduyu söz konusu olduğunda üçüncü şahıslardan çok kendi fikirlerime önem veririm. Bazı kişilerin mantıklı olduğunu düşünmüştüm, ama siz nazenin budalanın, akılsızın teki olduğunu söylüyorsunuz. Bu penim beklemediğim bir şeydi ama haklısınız sanırım."</p>

  <p>"Mr. Stryver, düşündüğüm şey benim kişiliğimin bir parçasıdır. Lütfen anlayın beni beyefendi," dedi Mr. Lorry, gene birden kıpkırmızı kesilerek, "hiç kimsenin –Tellson bünyesinde olsa da– düşündüklerimi bu şekilde yorumlamasını kabul edemem."</p>

  <p>"Öyle olsun! Özür dilerim!" dedi Stryver.</p>

  <p>"Kabul edildi. Teşekkür ederim. Yani Mr., Stryver, söylemek istediğim şuydu: Yanılmış olduğunuzu görmek sizi üzebilir, size bazı şeyleri açıkça söylemek zorunda kalmak Doktor Manette'i üzebilir ve açıkça konuşmak Miss Manette için de çok üzücü olabilir. Onlarla birlikte olma şerefine ve mutluluğuna hangi şartlarda eriştiğimi biliyorsunuz. Dilerseniz, sizin adınızı hiç karıştırmadan, tavsiyelerimi yeniden gözden geçirebilmek adına biraz daha gözlemde bulunup bir yargıya varmaya çalışayım.. Eğer sonuçtan tatmin olmazsanız bunun gerçekliğini bizzat kendiniz sorgularsınız ama eğer tatmin olursanız ve şu an bulunduğumuz noktaya gelirseniz herkes kendi yolunda ilerler. Ne dersiniz?"</p>

  <p>"Ne kadar süre şehirde kalmam gerekir?"</p>

  <p>"Ah! Sadece birkaç saatlik bir iş. Akşam Soho'ya gider, sonra da size gelirim."</p>

  <p>"Tamam o zaman," dedi Stryver. "Şimdi gitmeyeceğim, o kadar da acelesi yok; kabul ediyorum ve bu akşam bekliyorum sizi. İyi günler."</p>

  <p>Sonra Mr. Stryver arkasını dönüp bankadan çıkarken öyle sarsıcı bir hava yarattı ki, veznelerin arkasında durmuş onu selamlayan iki ihtiyar kâtip; devrilmemek için azami çaba gösterdiler.</p>

  <p>Bu pek muhterem çelimsiz kişiler daima bir selamlama halinde görülürlerdi, hatta yaygın inanışa göre birini uğurlamak için selam verdiklerinde, ofis boş bile olsa yeni bir müşteriyi karşılayana kadar o halde kalırlardı.</p>

  <p>Bankacının, keskin sezgilerinin yanı sıra, elinde sağlam dayanakları olmadan, düşüncelerini bu derece ifade edemeyeceğini bilecek kadar zeki bir adamdı avukat. Yutması gereken büyük hapa hazırlıksız yakalanmış ve yutmuştu bunu. "Artık," dedi Mr. Stryver Temple Bar'da, parmağını mahkemedeymiş gibi ortalığa sallayarak, "bu işi halletmenin tek yolu, senin yanıldığını göstermek."</p>

  <p>Kurnaz Old Bailey taktikleriyle sıkıntısını atıyordu şimdi. "Bana yanılmadığımı göstereceksin küçük hanım," dedi Mr. Stryver; "bunu sana yaptıracağım."</p>

  <p>Bu yüzden Mr. Lorry, geceleyin on gibi geç bir vakitte kapısını çaldığında, Mr. Stryver kasten etrafa saçtığı kitap ve kâğıtların arasında, sanki sabahki mesele tamamen aklından çıkmış gibi görünüyordu. Mr. Lorry'yi görünce bir şaşkınlık gösterdi, dalgın ve meşgul bir hali vardı.</p>

  <p>"Şey!" dedi iyi kalpli elçi, bir saat boyunca onun konuyu açmasını boş yere bekledikten sonra. "Soho'ya gittim bugün."</p>

  <p>"Soho'ya mı gittiniz?" diye tekrarladı Mr. Stryver soğukça. "Ah tabii ya! Ne diyorum ben!"</p>

  <p>"Konuştuklarımızın doğru olduğu konusunda," dedi Mr. Lorry, "hiç şüphem kalmadı. Fikrimin doğruluğu onaylanmış oldu ve size tavsiyemi yineliyorum."</p>

  <p>"İnanın," diye karşılık verdi Mr. Stryver, en dostane haliyle, "sizin adınıza üzüldüm, zavallı babası adına da. Meselenin bu aile için daima üzücü bir durum olacağını biliyorum; bu konuyu kapatalım en iyisi."</p>

  <p>"Sizi anlamıyorum," dedi Mr. Lorry.</p>

  <p>"Boş verin," diye karşılık verdi Stryver, yatıştırıcı ve kesin bir tavırda; "mühim değil, mühim değil."</p>

  <p>"Öyle demeyin, mühim bir şey bu," diye üsteledi Mr. Lorry.</p>

  <p>"Yok, mühim değil; inanın değil. Mantığın olmadığı yerde mantık, hevesin olmadığı yerde övgüye değer bir heves olduğunu sanarak yanıldım ama olsun, sorun değiL Daha önce tanıdığım başka genç hanımlar da böyle budalalıklar yapmıştı, sonra da sefalet ve yokluk içinde pişman olmuşlardı. Bencil olmadan düşünecek olursam olmamasına üzüldüm, zira maddi açıdan benim için kötü olacaktı; bencilce bakacak olursam gene maddi açıdan benim için kötü olacaktı –benim hiçbir kazancım olmayacaktı bu işten. Hiçbir kaybım yok yani. Genç hanıma hiçbir teklifte bulunmadım, aramızda kalsın, düşününce, o noktaya vardırmanın iyi bir karar olduğundan da emin değilim zaten. Mr. Lorry, boş kafalı kızların nazenin kibirlerine ve hoppalıklarına hâkim olamazsınız; böyle bir beklentisi olmamalı insanın, yoksa hep hayal kırıklığına uğrarsınız. Şimdi lütfen bu konuda daha fazla konuşmayalım. Söylediğim gibi, onlar adına üzüldüm ama kendi adıma memnunum. Size beni dinlediğiniz ve bana tavsiyelerde bulunduğunuz için minnettarım; genç hanımı benden daha iyi tanıyorsunuz ne de olsa; haklıydınız, bu iş olmazdı."</p>

  <p>Mr. Lorry o kadar şaşırmıştı ki, sinsi düşüncelerle kendisini büyük bir cömertlik, hoşgörü ve iyi niyet yağmuruna tutarak kapıya kadar geçiren Mr. Stryver'a aptal aptal baktı.</p>

  <p>"Hakkımızda hayırlısı olsun beyefendi," dedi Stryver; "daha fazla konuşmayalım bu konuda; beni dinlediğiniz için tekrar teşekkürler; iyi geceler!"</p>

  <p>Mr. Lorry, ne olduğunu anlayamadan kendini gecenin karanlığında bulmuştu. Mr. Stryver ise kanepesine uzanmış, tavana göz kırpıyordu.</p>
</body>
</html>
