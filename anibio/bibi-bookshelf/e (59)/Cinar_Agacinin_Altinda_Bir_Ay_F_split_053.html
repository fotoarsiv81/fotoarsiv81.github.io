<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çınar Ağacının Altında Bir Ay Felsefe</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p class="calibre12">Bugün de ben istiyorum Spinoza’yı, hep Müjdat mı isteyecek? Dün Müjdat kardeşimiz çok güzel bir konuya girdi. <span class="italic">Affectio-affectus<sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_064.html#filepos1260278"><span class="calibre19"><span class="italic">{145}</span></span></a></small></sup></span><a id="filepos963133"></a>. <span class="italic">Affectio</span>, bizim bildiğimiz, bilgi kuramından tanıdığımız, duyu verilerinin bir neden-etki bağıntısı içerisinde öznemize aktarılması olayıdır, etkileşimler, duyumlar. Spinoza onu söylemese de biz söyledik. Sinirlerimiz alıyor, bunu algı şeklinde anlığımıza aktarıyor. Özellikle Gilles Deleuze’de var bu. Spinoza’da çok açık sırıtmıyor. Oradan bir iki cümlesinden alıp açmış Deleuze ve ince bir konu. </p><p class="calibre13">Felsefede ince konudan kaçarsanız felsefe yapamazsınız. Ayrıntıya gireceksiniz, inceliklere gireceksiniz, bu hep söylediğimiz bir şey. Ne diyor Gilles Deleuze? <span class="italic">Affectio </span>ile <span class="italic">affectus </span>arasında çok temel bir ayrım var. Dün pek açılmadı orası. Etkileşimler alanı, duyu verileri geliyor bilgi oluyor. Bir de duygu var, çok temel bir ayrım. Onu Deleuze bastıra bastıra söyler. Buna güzel bir giriş yapmak gerekiyor. Bir terim var, pek kullanılmaz edilmez de sözün arasında halk çok kullanır. Demek ki çok işlevli tatlı bir sözcük ki halk kullanıyor. Ama bizim bilim dünyası bunu elinin tersiyle iter, gene o meşhur Arapçasına sarılır, konuşur durur. Temsil terimini ne ile karşılıyoruz Türkçede? Biz milletvekili seçiyoruz, bizi temsil ediyor.</p><p class="calibre13">M- Yerine.</p><p class="calibre13">Yerine. Bizim Anadolu’da düğüne çağrılı olur bir aile. Baba çok yaşlıdır, tutar der ki büyük oğluna, benim yerime sen git, der. Çocuk varır, düğün sahibine der ki; Ahmet Amca, babam biliyorsun yaşlı, gelemedi, çok selamı var, onun <span class="italic">yerine </span>ben geldim. Eczaneye gidersiniz, eczacı der ki, bayım bu doktor beyin yazdığı reçetedeki ilaçlardan şunun orijinali yok bende. Onun <span class="italic">yerine</span> benzerini vereyim mi der. Tarlada çalışıyor Müjdat. Bir vatandaştan da yüz lira alacağı var. O sırada geliyor komşu, diyor ki benim sana yüz lira borcum var, onun <span class="italic">yerine </span>iki gün pır pır sürsem olur mu? Elbise giyiyordun, onun <span class="italic">yerine</span> tişört giyiyorsun. Binlerce uygulaması var ve çok tatlı bir terimdir.</p><p class="calibre13"><span class="italic">Affectio </span>alanında, duyu verileri, bilgi alanında biz nesnenin yüklemlerini, duyu organlarımızla, neden-etki bağıntısıyla alıyoruz. Bunu sinirler beyne aktarıyor, beyin bunlardan bir töz oluşturuyor. Bastıra bastıra dedik ki anlık, tözlerle uğraşır. Duyu verilerini birleştirir, tözü oluşturur, der ki; benim yardımcılarım olan duyu organlarının getirdiği verilerle ben şu tözü yarattım. İşte bu, düşüncedir. Dedik ki, aslan düşüncesi. Aslanla ilgili bütün verileri getirdi organlarımız, aslan düşüncesini edindik ve dedik ki bu bir aslandır. Bizim Türkçede, gösterge terimi var, gösterge-gösteren ikilisi, gösteren-gösterilen biçiminde de söyleyebiliriz. İm-imlem, işaret-nesne, imge-nesne, tasarım-nesne. Görüyor musunuz, hiç de sıkıntı çekmiyoruz. Bunlar pırıl pırıl Türkçe sözcükler. Bizim anlığımızda, evrendeki bir nesneyi diriltiyoruz. Kırdan geldik, eşimize çocuklarımıza diyeceğiz ki ben bir aslan gördüm. Ormandan getirdik koyduk mu önlerine? Anlığımızdaki o imgeyi, tasarımı, işareti, göstereni ya da imi kullanarak nesneye gittik. </p><p class="calibre13">Bu saydıklarımın hepsi, bizim <span class="italic">yerine </span>dediğimiz durumdur. Nesne yerine imge, gösterilen yerine gösteren, nesne yerine işaret, imlem yerine im. Bunların hepsi yerinedir, nesnenin <span class="italic">yerine</span>. Onun yerine anlığımıza onun çeşitli yüklemlerinden oluşturduğumuz bir imge yerleştiririz. Deleuze, burada biz bilgide, affectioda bir nesneye, nesnenin tasarımına gideriz diyor, nesnenin tasarımına. Bir temsil vardır demek istiyor.</p><p class="calibre13">M- Nesnel gerçeklik dediğimiz.</p><p class="calibre13">Evet. Aslanın yüklemlerini edindik. Nasıl edindik? Serengeti’deki, Kalahari’deki bir yemiş toplayıcısı gibi mi edindik? Ya da orada bir konakta oturuyoruz, eşimiz dostumuz gelmiş, bayanlar içeride öğle yemeği hazırlıyorlar, biz de dışarıda çay içip tavla atıyoruz. Aşağıda da aslanlar yavrularıyla oynaşıyorlar. Kalaharili köylünün, ormanın altındaki yemişleri topladığında aslanla karşılaşınca kendisine gelen duyu verileriyle çok başka duyu verileri geliyor bize. Dedik ki, algı seçicidir, balkondayız. Aslanın yelesi geliyor, aslanın yavrularını sevmesi geliyor, aslanın kuyruğu geliyor, rengi genel görüşü geliyor. Turistiz ya bayılıyoruz. Kalaharili köylü, bakıyor ki orada aslan var. O diyor, beni biraz sonra yakalayacak, tırnaklarıyla parçalayacak, dişleri hele. Algı alanları çok değişti, balkondaki değil o. Konuyu tabi Kalaharili köylü gibi almak durumundayız, çünkü bizi ötekilerin duygusu biraz cıvıkça geliyor. Aslan sevimli bir hayvan, turistik bir hayvan, ısırmaz belki de. Ama Kalaharili diyor ki, ben gittim arkadaş, çıplak bir güçle karşılaştım, beni götürecek. Öldürücü eylem. Onun duyu verilerinin kendisine taşıdığı töz öldürücü eylem tözüdür. </p><p class="calibre13">Bu eylemlerle ilgili öldürücü töz düşüncesini edindik. Aslana sonra geçeriz çünkü öldürücülük sırf aslanın özelliği değildir, bu işi bir kobra yılanı, bir anakonda, bir panter de yapabilirdi. Nesne önemli değil, eylem önemli, bu bir. İki; binlerce aslanı getirin hayvanat bahçesine koyun, çocuklarımızı alır seyrederiz. Önünde bilek kalınlığı demirler var, korkmayız. Öldürücü eylem sıfır çünkü.</p><p class="calibre13">Anlığımızda öldürücü eylem düşüncesinin edindik, başladık korkmaya. Peki diyor Gilles Deleuze, korkunun, daha genel olarak duygunun temsili var mı, hangi nesneye gönderir? Duygunun nesnesi yok, duygu hiçbir yere göndermez, diyor. </p><p class="calibre13">M- Ama nesnesiz de duygu olmaz, diyor.</p><p class="calibre13">Eyleminden gittik zaten, açıklıyoruz onu. Korku dediğimiz zaman, bir gönderiminden söz edemeyiz. Yani korku, bir düşünce değildir, duygudur. Duygunun gönderimi yok, diyor. Buna katılıyorum.</p><p class="calibre13">M- Buna biçimsel gerçeklik diyor sanki hocam. Nesnel gerçeklik, aslanı duyu verileriyle taşınması, bir düşüncenin oluşması. Korku ise o idenin kendi başına da bir gerçekliği olduğunu söylüyor. Yani nesnesinden bağımsız bir gerçeklik.</p><p class="calibre13">Gönderimsizliği biraz sonra işimize yarayacak. Kierkegaard ve Heidegger çok ilginç şeyler söyler bu konuda. <span class="italic">Sorge<sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_064.html#filepos1261645"><span class="calibre19"><span class="italic">{146}</span></span></a></small></sup></span><a id="filepos970118"></a>, korku, kaygı, genel olarak büyük anlamda, her yeri sarmış anlamında. Ne derseniz deyin Türkçede, büyük korku deyin, büyük kaygı deyin. Şundan bundan, aslanın eyleminden, yılanın eyleminden korktuğumuz gibi korku değildir bu. Hepimiz evrende bir kaygı içindeyiz ama hangi eylemden korktuğumuz belli değil. Genel olarak korkarız, diyor. Geleceğim ne olacak, ölür müyüm, geçim durumun ne olacak, çocuklarım hasta olursa ne yaparım... Binlerce kaygı. İşte diyor Kierkegaard ve Heidegger, bu <span class="italic">sorge</span>dir. Sarmış yaşamımızı, tir tir titreriz. Neden, belli değil. İlginç bir görüş. Onlar bir hayli geçmişteki duygu ile ilgili görüşlere dayanıyorlar. Ama ikisinin boyutu daha fazla.</p><p class="calibre13">Biz sürekli olarak görüş, düşünce ediniriz, düşünce ile eylemi tanırız. Ondan sonra bu bizde bir tavır yaratır. Bakın düşünce değil. Biz aslanın eylemini önümüze koyunca artık düşünce olarak biliriz, öldürücü bir eylem. Peki korku ne? Korku hiçbir yere göndermiyor. Bu, takındığımız tavırdır, kiptir. Ya kaçacağız, ya saldıracağız, ya bir ağaca çıkacağız vesaire bir tavır alırız. Tabi her zaman böyle öldürücü şeyle karşılaşmayabiliriz. Günlük yaşamda binlerce kez karşılaşırız, tavır alırız. Duygu, tavır almadır. Kızarız, sinirleniriz, elime geçersen görürsün deriz, öç alma duygusuna bürünür ya da severiz, hoşumuza gider. Duygu insanın temel yapı düzelerinden bir tanesidir. Akıl almayacak kadar duygu vardır. Birbirine karışmıştır, nüansları var. Kimi zaman birbirine kılı kılına benzer, ufak ayrımlarla ayırabilirsiniz. Kimi zaman çok çok karşıttırlar. Böyle bir yapı düzeni.</p><p class="calibre13">Ç- Hayvanları da aynı gruba katabiliyoruz. Çünkü onlar da bu duyguları yaşıyor.</p><p class="calibre13">Biraz</p><p class="calibre13">Ç- Özellikle memeliler, üzülüyor, seviniyor, korkuyor, bu duyguların hepsini yaşıyorlar.</p><p class="calibre13">Elbette. O kip durumunda, bilgi durumundakinden daha yoğun olduklarını düşünüyorum. Git bir hayvanın yavrusunu al bakayım elinden. Ölümüne saldırır size.</p><p class="calibre13">M- Uexküll’ün şöyle bir projesi var. Hayvanları deyip geçeriz, diyor. Hiçbir şey ifade etmez. Etki alma güçleri aslında duygulanma kapasiteleri. Ne kadar etki alabiliyor? Bir kene anlatmıştınız. Kene, üç etki alma gücüne sahip. Bütün yaşamı bu üç etki alma gücünden oluşuyor. Ama bir insanı düşündüğümüz zaman sonsuzca etki alma gücü var. Yani sonsuzmuş gibi görünüyor, o kadar çok bileşke var ki duygular arasında. Bir çift atının bir yarış atından farklı etki alma gücüne sahip olduğu. Etki alma gücüyle değerlendirilirse, çift öküzüyle çift atının duygu olarak birbirine benzerdir, diyor. Onları arkadaş olmaya bıraksan, o at gider diğer atla değil de öküzle arkadaşlık kurar, gibi bir insanileştirme yapıyor. Etki alma gücünü önemsiyorum ben, çünkü bu birazcık anlama kuvvetimizi arttıran bir şey. İnsanlara bakıyorum, insan diyorum, hiçbir şey ifade etmiyor. Ama etki alma güçlerini düşünüyorum, Çağlar’ın etki alma gücünü, Oğuz’un etki alma gücünü, çocuğun, yaşlının… O zaman bir şeyler anlamaya başlıyorum. Bir harita çıkartıyorum, etki alma güçleri haritası. Yani hem zamansal olarak, çocuk, genç, yaşlı hem ayrı ayrı bireyler olarak. Hastalanma mesela, hastalanmayı da hep bir etki alma gücüne dâhil etmemiz gerekir, der. O yine Kızılderililer örneğini verir. Onlar da grip mikrobuna karşı etki alma güçleri yok. Olmadığı için de ölüyorlar. Ötekinin var, alıyor ve ortadan kaldırabiliyor.</p><p class="calibre13">Duygu, hiçbir nesneye göndermez, dedik ve orada kaldık. Bir adım daha atacağız; eylem. Sonuçta biz insan özneler olarak hayvan alanının çok çok dışına çıkmışız, eylem alanına yönelmişiz. Bunlar ilk anda pek onaylanır gibi gözükmüyor. Sen acıkıyorsun, canın yemek istiyor. Kırdayım, karnımı iyice doyurayım, tarlamda çalışacağım, diyorsun. Burada ilk bakışta suya yönelmiş gibi oluyoruz. Şu ya da bu yemeğe yönelmiş gibi oluyoruz. Dikkat edin, eğer düzgün bir adamsak biz bunları tarlamızda düşünürken, yanımızda çok rahat yiyebileceğimiz çeşitli nesne öbekleri olabilir. Meyveler, sebzeler, vesaire ama oralara dalmayız. Hele hele orası bizim fazla tanımadığımız, değişik bir alansa. Diyelim Belçika, Belçika’da bir tarladayız, haddine mi sen komşudan gidip karpuz alacaksın. Seni yakalatıp hapse attırır. Öyle ortamları da düşüneceksin. Sen acıktın, bisikletin varsa, araban varsa bin, çarşıya in, bir markete gir, oradan ihtiyacını al gel, karnını doyur. Hepsinde eyleme yöneliyoruz. Çok erken söylenmiş bir sözdü, söyledik; her eylem etik eylemdir. İnsan hep seçerek eyler.</p><p class="calibre15" style="margin:0pt; border:0pt; height:1em"> </p><div class="mbppagebreak" id="calibre_pb_83"></div>
</body></html>
