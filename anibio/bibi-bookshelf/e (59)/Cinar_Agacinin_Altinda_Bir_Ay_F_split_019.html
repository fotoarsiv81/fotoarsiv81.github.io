<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çınar Ağacının Altında Bir Ay Felsefe</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p class="calibre12">Bağıntı... Bizim evrenimiz bağıntılarla, ilişkilerle tıka basa doludur. Fazla derinliğe girmeden düşündüğümüz zaman, neler? Mesela eşitlik bağıntısı, falanla falan eşittir, falan falandan büyüktür, falan falandan küçüktür, Ağrı dağı Himalaya’dan küçüktür, Karadeniz’in büyüklüğü, falan denize eşittir, bu elma öteki elmaya eşittir. Nesneler arasında eşitlik ilişkisi, büyüklük ilişkisi. Bakıyorsunuz, bizim kendi insansal yaşamımıza, birilerinin kocasıyızdır, birilerinin babasıyızdır, birilerinin dayısıyızdır, birilerinin arkadaşıyızdır. Bunlar hep ilişki. Biz, çeşitli girişimlerimizle bu ilişkileri gerçekleştiriyoruz. Ya da bu girişimlerin dışında kendiliğinden gerçekleşen ilişkiler var. Mesela, bir devletin tebaasıyızdır, uyruğuzdur. Uyruk olmamız nedeniyle birbirimizle vatandaşızdır. Çağlar’la vatandaşım. Çağlar istese de istemese de bu böyle. Bir devletin uyruğu olmuşuz bir biçimde. Seçmenizdir, seçmenlik ilişkisi. Gider, kuyruğa gireriz, bize denilen yerlere mühür basarız. Bir derneği üye oluruz, üyelik ilişkisi. Bir devrime karışırız, eylemdeki ilişki, birliktelik ilişkisi. Düşündüğünüz zaman bu bağlantılar, ilişkiler, o kadar çok, sayısız ki şaşar kalırsınız. </p><p class="calibre13">Birileri evlenmiştir. Yani bizim baba dediğimiz adamla, anne dediğimiz kadın, biz olmuşuz. Bizden sonraları da olmuş, belki bizden önceler doğmuş, bir gün o bizi üretenler ölmüş. Ne olmuş, mirasçı ilişkimiz doğmuş, kardeşlerimizle. Başlamış bir hır gür. Şura senin, bura benim. Geriden baktığınız zaman diyorsunuz, kardeş. Kardeşten ötesi var mı ya? Mesleğin içine girdiğiniz zaman bu ilişkini sıkıntılarını görüyorsunuz, kardeşler birbirine girmiş. Mirasçı ilişkisi. Bakıyorsun bir kısım hukukla, siyasal, dinsel nedenlerle… Demiş, erkeğe iki, kıza bir. Bazıları demiş ki bütün miras erkeğin. Bir kısmı da demiş ki eşit alınsın. Bunlar hep ilişki arkadaşlar. Ben şunu da görmüşümdür: Çok dindar insanlara derim ki, ya sen dindarsın, biz şeriata göre paylaştırayım sizin mirasınızı, yani erkeğe iki kadına bir olsun. Çok büyük tepki gösterirler. Kadınlar derler ki, Atatürk bizi erkek yaptı, sen bizi düşüremezsin. Ama o dini de korur. Derim, bu günah değil mi, kardeşine iki vereceğiz, sana bir vereceğiz, kitap öyle yazıyor. Olur mu der, bana ne, ne yazarsa yazsın. Bunlar hep ilişki. </p><p class="calibre13">Demek oluyor ki düşündükçe çıkarabileceğimiz sonsuz sayıda ilişkilerimiz vardır. Bu ilişkilerle ilgili bağıntıları dile getiren yargılar, bağıntı yargılarıdır, ilişki yargılarıdır. Dışkın yargılardır, dışımızdadır. Bizim eşit olduğumuz nesne, bizim dışımızdadır. Bizim yeğenimiz dışımızdadır. Öteki seçmenler bizim dışımızdadır. Seçmenlik bizim içimizde değil. Onun nedeni ayrı ayrı, birileri tarafından seçmen yazılmış olmamızdan kaynaklanan bir ilişkimiz var. Bu yargılar kesin olarak dışkındır, nesnenin içinde değildir.</p><p class="calibre13">Bu bağıntı yargılarını fazla önemsemeyebiliriz. Gerçekten öyledir. Bunların hukukta, sosyolojide, siyaset biliminde pratik değerleri olan noktalar vardır. Seçmenlik, vatandaşlık veya başka hususlar. Ama temel bağıntı yüklemlerimiz, uzaysallık ve zamansallıktır. Batı felsefesinin gelip gelip tosladığı büyük granit kayalardan birisi budur. Zaman ve uzay mutlak mıdır, nispi midir? Zaman ve uzay nesnel midir, yoksa öznel midir? Zaman ve uzayın bir varoluşu var mıdır, yoksa bu sadece düşünsel midir? Aristo’dan beri boğuşa gelmiştir. </p><p class="calibre13">Hele Augustinus, söyleyeyim arkadaşlar, çok ilginç bir adamdır. Tanrı Devleti<a id="filepos346752"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1149156"><span class="calibre19">{48}</span></a></small></sup> diye diye çok ünlü bir kitabı var. Türkçeye henüz çevrilmedi. Bir de İtiraflar’ı<a id="filepos346930"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1149361"><span class="calibre19">{49}</span></a></small></sup> var, Kabalcı Yayınevi’nden çıktı. Başka bir yayınevinden daha önce çıkmıştı, ondan okudum, Kabalcı sanıyorum daha düzgün bir çeviri yaptı. Dominik Pamir diye bir arkadaş çevirmiş, güzel bir çeviriydi, ben ondan okudum. O İtiraflar’ı okuyun arkadaşlar. Orada dinsel bir adamın çok net bir fotoğrafını görürsünüz. Onun kişiliğinde o yapıyı çok güzel kavrarsınız<a id="filepos347423"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1149732"><span class="calibre19">{50}</span></a></small></sup>. Kuzey Afrikalıdır, Roma’yla savaşan meşhur Kartaca’dandır. Milattan sonra dördüncü yüzyılda yaşamıştır. Sonra Roma’ya gelmiştir. Roma’nın çöküş yıllarına denk gelen bir yaşamı var. Manicilik gibi çeşitli dinlerden sonra, Hıristiyan olmuştur. Afrika’da dokunmadığı bir cinsel nesne yoktur bu adamın. Bunu itiraflarında müthiş bir şekilde anlatır. O karı bu karı kucağında gezer. Bir gün bakmışsınız ki bu adam bilinmezlerden bir ses duyar, aç ve oku, diye. O da İncil’i açıp okumaya başlar ve Hıristiyan olur. Çok müthiş bir filozoftur. Okuduğunuzda çok şeyler kavrayacaksınız, öğreneceksiniz, o yapıyı da öğreneceksiniz.</p><p class="calibre13">Augustinus, zaman üzerinde de durmuş. Dediği şudur: Ben zaman nedir çok iyi biliyorum ama birisi zaman nedir dediğinde cevap veremiyorum,<a id="filepos348400"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1153459"><span class="calibre19">{51}</span></a></small></sup> dilim tutuluyor. Bu, her birimizin başına kolayca gelebilecek bir psikolojik durumdur. Gerçekten zaman nedir hepimiz çok iyi biliriz ama birisi zaman nedir, dediği zaman takılıp kalırız.</p><p class="calibre13">Gelelim uzaya. Zamana döneceğiz, zamana bugün herhalde zaman ayıramayız. Uzay bağlantımız nedir? Biz varoluşa, daha doğrusu oluşa geldiğimizde, bir yer kaplarız. Uzayda bir uzam ediniriz. Uzam uzayın bir parçası demektir. Uzamlı nesne dediğimiz zaman, uzayda bir parça olmuş nesne anlamına gelir. Hepimiz uzamlıyız. Tekrar ediyorum, uzam bir dışkın yüklemdir. Descartes ve Spinoza’nın demelerinin tam tersine, uzamlılık bizim dışkın yüklemimizdir. Oluşa gelmeseydik, öyle bir yüklemimiz asla olmazdı. Uzam bizim içimizde değildir. Tıpkı zamanın olmadığı gibi. Bu ikisi bizim varlık kipimizdir. Eğer zamansallık kazanmışsak, eğer uzaysallık kazanmışsak, biz varlık kazanmışız demektir. Varlık olunmaz arkadaşlar, varlık kazanılır, bir kiptir çünkü. Ben tarih okuyorum, sosyoloji okuyorum, dinler tarihi okuyorum ve felsefe okuyorum. Hepsinde şu varlık dediğimiz terim anlaşılmaz bir şekilde yanlış kullanılıyor. Platon’dan, Aristo’dan beri herhangi bir nesne yerine kullanılıyor. Şu kova varlıktır. Arkadaşlar kova varlık değildir, varlık kazanmış bir nesnedir. Varlık bir nesne değildir. Bazen ben takılmak için sorarım, madde nedir diye. Anlatırlar, bir şu, bir bu. Varlık nedir, bir şu, bir bu. Öyleyse derim, varlık ve madde bir anlama geliyor. Öyleyse niye iki terim kullanıyorsun, derim, çuvallama başlar. Nedeni nedir? İkisi de ayrı anlamda olduğu için. Muhatabım bunun ikisini de bilmediği ve karıştırdığı için. Çok ayrı şeyler bunlar. Varlık bir kiptir, kazanılır ve kaybedilir. Öldüğümüz zaman kaybedeceğiz. Ağaç çürüdüğünde kaybedecek, vesaire. Demek oluyor ki, uzamsallık, uzayda bir parça olmak çok özel bir durumdur. Bu bağlantı bize geçimimizi, yaşamımızı sağlar, içtiğimiz suyu sağlar, yediğimiz ekmeği sağlar. </p><p class="calibre13">Bakınız şöyle bir tarihe, bütün evrenimiz kutsal bağlarla tıka basa dolu. Orta Asya’ya bakın, her dağ kutsaldır. Nehirler, kutsal nehirler. O doğuş mitleri, dağdan doğmuştur, Ergenekon öyledir mesela. Öteki mitler, çoğu dağdan kopar gelir. Anamız babamız bir hayvandır, ondan türeriz vesaire. Bu nedendir? İnsanın uzayla olan bağlantısında böyle şeyler var. Bize geçim veriyor, soluk, su, ekmek, vesaire veriyor. Bu bildiğimiz diriler de onun üstünde olabiliyor. O nedenle bizim bu bağlantımız çok önemli. </p><p class="calibre13">Jean Paul Roux var, Fransız tarihçi. Bizim Orta Asya’da ve Anadolu’da heterodoks akımları işleyen bir adamdır. Demirel, Paris’e gittiğinde, ona Türkiye’nin bir övünç madalyasını götürdü, altın madalyayı. İyi de etti, onu söyleyeyim. Çok güzel kitapları var. Orta Asya'da Kutsal Bitkiler ve Hayvanlar<a id="filepos351593"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1153764"><span class="calibre19">{52}</span></a></small></sup> diye de eşsiz bir kitabı var. Aklınızda olsun, Kabalcı’dan çıkmıştır, eşsiz bir kitaptır. Amerikalı bir tarih profesörü var, bir Türk bayanla evli. Türkiye’de yaşıyor ve çok acıdır, kanserli. Ne kadar süre yaşayacağının da bilincinde. Gitmiş Balkanları incelemiş. Balkanlardaki kutsal dağlar, kutsal nehirler, kutsal karadutlar, öyle bir çalışma yapmış ki… Burada soruyorum, kimsenin haberi yok. Bu sizin geldiğiniz toprakları anlatıyor. Ananın, babanın, dedenin doğup büyüdüğü o toprakları anlatıyor. Niçin almıyorsun, hiç mi ilgilenmiyorsun? Benim kızım ve eşim, Balkanlar’a geziye gittiler Makedonya’ya. Dedim ki bak, Ohri Gölünün kenarında çay içeceksiniz, oradan telefon et, bir de dedim, Drama’dan. Dedi, Ohri’yi anladım ama Drama niye? Dedim, Drama’dan açtığında söylerim. Birkaç gün sonra gelmişler Drama’ya, oradan açtı. Dedim, Dramalı Hasan’a benden selam söyle. Kimdi bu Dramalı Hasan? <span class="italic">Akşam olur sabah olur, yar gelmez<sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1154026"><span class="calibre19"><span class="italic">{53}</span></span></a></small></sup></span><a id="filepos352798"></a>, bakın bestekâr. Ne kadar güzel şarkıları var. Unutmuşuz.</p><p class="calibre13">Bizim babacığımız bir biçimde anamızın üstüne bir karı almış olabilir. Babamızı bu nedenle kınıyor olabiliriz. Ama ondan birkaç tane kardeşimiz olmuşsa, tekmeleyemeyiz onları. Onları kucak açmak zorundayız. Tamam, kaybettik oraları da beş yüz sene de orada yaşadık. Oradaki tarihimizi alıp getirmemiz gerekiyor, bilmemiz gerekiyor.</p><p class="calibre13">Polonya Ruslar tarafından işgal edildi. Chopin, Paris’e kaçtı. Paris’te konser verirken, Varşova’dan götürdüğü bir torba toprağı asarmış, konser salonunun önüne. Hiç kimseye bir şey demezmiş. Seyirciye bu Varşova’dan geldi, yok. Konserini verirmiş, binlerce kişi dağılır gidermiş. On bin tane gazeteniz, yüz bin tane televizyonunuz olsa, bin tane miting yapsanız o kadar propaganda yapamazsınız. Bir sanatçının astığı bir torba toprağın verdiği mesajı asla veremezsiniz, tantana yapmış olursunuz. Ama adam diyor ki; bakın, ben kovuldum, ben bu topraklarda yaşıyordum, birileri geldi attı beni buraya. Seyredenler bakıyor, oradan çıktığınız zaman, siz kendinizi o konser salonunda düşünün, ne hissedersiniz? Orayı işgal edenlerin düşmanı olursunuz. Propagandaya hiç lüzum yok. Adam asmış, hiçbir şey de demiyor. Chopin, ölürken diyor ki; bedenimi nereye gömerseniz gömün ama kalbimi Varşova’ya gömeceksiniz. Kalbini Varşova’ya gömdüler. Burada ne var arkadaşlar? O bağıntıdan koparılmışlık var. O uzaysal bağlantıdan, o her insanın az çok kendi kafasınca mistiklik verdiği, kutsallık verdiği bağlantıdan kopmuş, çocukluğunun geçtiği yerler elinden kaymış gitmiş, kovalanmış. Toprağı asıp savaş veriyor. Bakın diyor, ben işgale uğramış bir ülkenin çocuğuyum. </p><p class="calibre13">Göçler, göçmenlik, savaşlar… Çok az insan doğduğu yerde ölebiliyor. Bir biçimde yaşam onu sürükleyip getiriyor. Onun için bu uzaysal bağlantı, hepimizi her zaman düşündürmelidir. Bunu görmemiz gerekiyor felsefeci olarak, Chopin o toprağı alıp götürmezdi. Basar giderdi, Paris’te de itibar gördü.</p><p class="calibre13">Balkanlarda binlerce anımız var, yüzüne bakan yok. Bazen soruyorum, Babaeskiliyim abi diyor, neden onun adı Babaeski? Bilmem ki, diyor. Sarı Saltuk var. Selçuklular zamanında yaşamış bir heterodoks kahraman ve şeyh<a id="filepos355366"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1154392"><span class="calibre19">{54}</span></a></small></sup>. Şeyhlikle ilgisi yok. Şeyh Bedreddin’in ilk üstadı. Savaşmış Selçukluyla, kovalanmış gitmiş, toprak verilmiş Kara Ormanlarda ve oralarda büyük bir söylence doğmuş Sarı Saltuk üzerine. Profesör Ahmet Yaşar Ocak, Ttk’den çıktı, Sarı Saltuk diye<a id="filepos355724"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1155304"><span class="calibre19">{55}</span></a></small></sup> çok güzel bir kitap yazdı. Onun mezarı, bütün öyle olan insanlarda olduğu gibi birçok yerde var. Biri de Babaeski’de. Adı üstünde baba, baba dede kültürü, alevi kültürü yani. Babaeski’de yaşayan kardeşlerimiz bilmiyor bunu. Bu bende büyük üzüntü yaratıyor. O adamın yattığı yere gitmedin mi, bakmadın mı, bu kimdir, demedin mi?</p><p class="calibre13">Abdülhak Hamit Tarhan’ın Tayflar Geçidi diye bir kitabı var. Orada der ki, siz tarih nedir Greklere sorun, Romalılara sorun. Çok acı bir şey bu. Onlara sorun diyor, öğrenirsiniz tarih ne demektir. Onlar yaşadılar, çöktüler, ölümü gördüler. Siz bura çocuğusunuz, hemşerilerinize bunu söylemekte daha rahatlık çekebilirsiniz. Orada beş yüz yıllık bir geçmiş yatıyor. Patates tarlası değildir arkadaşlar yaşadığımız topraklar. Burada ben efsanelerin gölgesine sığınmak gibi bir tutumun içinde olamam. </p><p class="calibre13">Demek oluyor ki uzaysal bağlantı içerisinde biz, yaşamımızı gerçekleştiririz, kendi kişisel ve kökümüzle ilgili tarihi gerçekleştiririz ve orada yaşarız. Her şeyi oradan alırız ve bizim için anlatılması nasıl olursa olsun, hangi şekilde dile gelirse gelsin, onu biz de normal yaşantının ayırdında olamadığımız bir içkinliğini taşır. Büyüye kapılırız, duygulanırız. Ben doğduğum yerlere gittiğim zaman coşkuya kapılırım. Bir kavuşma duygusu, uzamsal bağlantıda ayrı düşmüşsün, kavuşmuşsun, seviniyorsun. İyi diyorsun, bir kere daha gördüm, görmeden öleceğimi düşünüyordum, çok mutluyum. </p><p class="calibre13">Yani uzay, bizim dışkın yüklemimizdir ama arkadaşlar fiziksel olarak içimizde değildir ama başka her şey olarak içimizdedir. Onu vurgulamak istiyorum.</p><p class="calibre13">Ç- Uzamlılık, bizim içkin yüklemimiz olmuyor mu?</p><p class="calibre13">Olmuyor.</p><p class="calibre13">Ç- Dışkın oluyor.</p><p class="calibre13">Bakalım, uzamlılık bizim içkin yüklemimiz midir?</p><p class="calibre13">Ç- Her nesnede zorunlu bir yüklem. Her tözde değil belki ama…</p><p class="calibre13">Şöyle diyelim. Bir birleşik nesneyiz biz. Birleşik nesne olmamız nedeniyle, bir kütlemiz var diyelim, daha kaba terimleri kullanarak. Bu nedenle de uzamsalızdır, uzayda bir parçayızdır. Dikkat ederseniz, bizim o nesne olmamıza uzaysal olmanın hiçbir katkısı olmuyor. O nesne olduktan sonra uzaysallık başlıyor. O nedenle içkin yüklemimiz değil. Ama tartışırız.</p><p class="calibre13">M- Bu konuda ben bir şey söyleyeyim. Yoktan var olmuyor, varlık kazanılmıyor. Yoktan varlık kazanılmadığına göre, varlık kazanıldığına göre, varlık kazanmadan önceki durumu hayal ediyorum. Uzamsallığı ne zaman elde ediyoruz, varlık kazandıktan sonra. Ondan önce bir uzamsallığımız yok. O halde, uzamsallık bir yerden geliyor olmalı. Varlık kazanmanın bir öncesi olmalı. Onun öncesi nedir? Ben varlık kazanmadan önce neredeydim, nasıldım, var mıydım, yok muydum, uzamsal mıydım, değil miydim? Benim tabi kafamda bir cevap var. Ben kendi cevabımı söyleyeyim. İstersen bunu biraz açalım. Meşe palamudu. Nedir bu?</p><p class="calibre13">M- Meşenin tohumu.</p><p class="calibre13">Attın toprağa, ortada bir ağaç var mı?</p><p class="calibre13">M- Ağaç yok.</p><p class="calibre13">Yok. Ne yaparsak yapalım yok. Meşe palamudu vardı toprağa attık. Baharın baktık filiz vermiş. On sene sonra geldik ki şu kadar ağaç olmuş, varlık kazanmış. Ağaç olarak varlık kazanmış. </p><p class="calibre13">M- Ama orada bir şey var hocam. Ağaç olarak varlık kazanmak var, bir de tohum olarak varlık kazanmak var.</p><p class="calibre13">Doğrudur.</p><p class="calibre13">M- Tohum olarak varlıktan bahsedebiliriz.</p><p class="calibre13">Ederiz.</p><p class="calibre13">M- O zaman soruyu öteleriz. O onun varlık kazanmadan önceki…</p><p class="calibre13">Ç- Böyle gidiyor.</p><p class="calibre13">E- Tavuk ve yumurta olayına dönüyor.</p><p class="calibre13">Metafiziğe saplanırız, kurtulamayız.</p><p class="calibre13">M- Tanımımı yapayım. Benim açıklamam şu: Varlık kazanmadan önce ya da uzamlı olmadan önce, bütün nesneler…</p><p class="calibre13">Değişik kiplerde…</p><p class="calibre13">M- …uzayın içindedirler.</p><p class="calibre13">Doğru, değişik kiplerde.</p><p class="calibre13">M- Daha doğrusu uzamlıdırlar fakat bağıntı kümesi değildirler.</p><p class="calibre13">Amenna. Buna bir şey demedik.</p><p class="calibre13">M- Ama bir bağıntı kümesi olarak yoktur.</p><p class="calibre13">Doğrudur.</p><p class="calibre13">M- Ben ancak annem ve babamın birleşmesi sonucunda olurum. Hücrelerimin oluşması sonucunda ve doğumdan sonra varlık kazandım. Ondan önce yok değildim. Sadece bağıntı kümesi olarak yoktum. Ama parçacıklar olarak, uzamlı parçacıklar olarak vardım. Ama Müjdat değildi onlar. Ancak onlar bir küme oluşturunca onlara Müjdat diyoruz.</p><p class="calibre13">Evet.</p><p class="calibre13">M- Şimdi buradan Çağlar’ın sözüne geliyoruz. Uzamlılık içkin olabilir mi? Ama şöyle düşününce, küme olarak, bağıntı kümesi olarak düşününce varlık kazanmak ya da uzamlılık, kesinlikle bir dışkın yüklem.</p><p class="calibre13">Bu uzayda, hiçlikten hiçlik gelir. Yunanlar öyle demiş. <span class="italic">Nihil</span> ilkesi denir ona. Yani var olan, olandan gelir, olmayandan gelmez. Ama bu, varlık alanlarını gördük, inorganik doğa birleşikler halinde, atomların birleşmesi, proton, nötron, pozitron, çekirdek vesaire yapısı var. Diriler, otlar, ağaçlar, hayvanlar, insanlar, bir tohumdan geliyor. Soy, sürüp gidiyor. Tohumu alıyor, bekletiyor, baharın ekip götürüyorlar. Bu tamam. Biz şundan söz ediyoruz. Biz, olgusallaşmış bir nesne üzerinde bunları konuşuyoruz. Bu nasıl uzamlaşmış, tohum olarak tamam, şu kadarken o vardı ama öyle kalmamış. İnsan söz konusu ise iki metre kazık gibi bir şey karşımızda. Yürüyor, konuşuyor, bizim tohum gibi, embriyon gibi değil. Eylemleri var, savaş açıyor, sanat edinmiş, bilim edinmiş, evlenmiş, çok değişik bir nesne bu. Yani bizim uzayımızda yeni karşımıza çıkan bu varlık kazanmış nesne, bu embriyon hiç değil. O gelişmiş, değişmiş, uzaysal bütünlük içinde kendinden başka şekle dönmüş. Bunu Aristo da çok konu eder, edimsellik diye gelen şey. Değişimin ilk şekli ve son şekli. Bu üzerinde durulan bir konudur.</p><p class="calibre13">M- Ama siz mesela yapı düzenine çok önem verirsiniz.</p><p class="calibre13">Evet.</p><p class="calibre13">M- İnsanın o varlık kazandıktan sonraki o, farklı bir şey oldu artık dediğiniz o düzenin o embriyonda bütün yapı düzeni var.</p><p class="calibre13">Yok demedim. </p><p class="calibre13">M- Sadece mesela eylemliliği yok. Eylemliliğin olmadığını söyleyebiliriz, boyu olmadığını söyleyebiliriz.</p><p class="calibre13">Ç- Yetişkin bir insan da sürekli değişir. Deri hücreleri, kan, vesaire. O da kendi kalmıyor. Hemen hemen bütün hücreleri, ömrü boyunca defalarca değişir. </p><p class="calibre13">M- Ama küme değişmez. Çağlar orantısı değişmez.</p><p class="calibre13">Ç- Gerçi o da tartışılır gibime geliyor. Orantı dersen.</p><p class="calibre13">E- Göbek oluyor sonra.</p><p class="calibre13">Ç- Göbek olur, saçlar dökülür. Aslında geriye, belki gözünüzün önünde olduğu için, Müjdat’ın öyle kaldığını zannediyoruz. Aradan geçmiş kırk yıl. Ama gözünüzün önünde o değişim yaşandığı için ve çok ağır yaşandığı için pek fark etmiyoruz. Aslında sürekli değişiyor, her gün her saniye.</p><p class="calibre13">Tabi. Descartes geçti, ona ufak bir dönüş yapacağım. Berkeley’e de. Berkeley piskopostu, İngiliz. David Hume ve daha önce John Locke’tan sonra deneyci felsefeyi bunlar temellendirdiler. Onlara geleceğim, ancak konuştuğumuz konuda şu var. Kesin olarak bir uzaysal nesneyiz ve bu uzayda bir parçayız. O gün de söyledik, biz bulunduğumuz bağlamdan başka bir bağlama geçtiğimizde, kendi bağlamımızı değiştirmişizdir. Yer değiştirme değildir bu, bağlam değiştirmedir. İstanbul’un neden bizden üst bir tarafı olsun, o da uzayda bir parça. Büyük parça, ayrı. Süslü, denizi olan şahane bir şehir, o da ayrı. Ama o da benim gibi uzayda bir parça. O bağlama girdiğim zaman, sadece bağlamımı değiştirmişimdir. Diyelim İstanbul’un yeri kaydı gitti, kayan bir sürü şehir var, o da bağlamını değiştirmiş oluyor. Heyelanlar oluyor, koca dağlar iniyor aşağıya.</p><p class="calibre13">Descartes kardeşimiz diyor ki uzamlılık temel özelliktir. Görememiş. Garibim Spinoza’yı da dolduruşa getirmiş, bir sürü yanlışlar işletmiş. Descartes, bu uzamlı ve zamanlı nesneyi, yani dış acunumuzu, daha doğrusu evrenimizi kanıtlamaya kalkar. Der ki, biz dış dünya üzerine nasıl konuşabiliyoruz. Konumuz o, diyoruz ki var. Nasıl var? Soru bu. Hatta Descartes, ben kendi oluşumdan da kuşluyum diyor. Bana bir cin söyletiyorsa, Descartes diye biri var diye, ya yoksam. Descartes diye birisi yoksa ne olacak, diyor. Ben varım derken, dayanağım nedir? İyi bir soru. </p><p class="calibre13">Diyor ki Descartes; <span class="italic">cogito ergu sum, </span>düşünüyorum öyleyse varım. Bunu çok iyi tanıdığımız mantık kalıplarından tümdengelimin içine sokalım. </p><div class="calibre20"> </div><ul class="calibre21"><span class="calibre2">
</span><li value="1" class="calibre22"> Düşünen vardır, büyük öncül, büyük önerme. </li><li value="2" class="calibre22"> Ben düşünüyorum, küçük öncül. </li><li value="3" class="calibre22"> Vargı, sonuç; öyleyse varım. </li></ul><p class="calibre8">Ben düşündüğüme göre, varım demektir. Bu yoldan gidersek arkadaşlar, yürüyorum o halde varım da diyebilirdik. Sonuçta bir eylemli halimizi dile getiriyoruz. Kaçıyorum, öyleyse varım, yemek yiyorum öyleyse varım, öksürüyorum öyleyse varım. Sonuçta bir taşkın yükleminden, içkin yükleme geçiş yapıyor, kendisi öyle demese bile. Bunun üzerinde durmamız, çözümlememiz lazım. Dış dünyayı böyle kanıtlayabilir miyiz? Gördük ki biz, “düşünüyorum”un bir konusu olmak zorundadır. O nedenle bizim Descartes’e sorumuz var: Neyi düşünüyorsun? Hiçbir düşünce, gösterdik, anlattık, duyumla gelen veriler olmadan devreye giremez. Peki, duyumla gelen veriler var, o veriler bize dış dünyadan söz ediyorsa, senin düşünmene ne gerek kaldı? Demek ki duyular bir dünyamızın var olduğunu zaten söyledi. Senin bomboş dönen çarkın söylemedi bize. Senin düşünebilmen için bu veriler şart. Ama sen diyorsun ki, ben düşünüyorum. Unutmayın, Descartes bir usçudur arkadaşlar, kıta usçusudur. Usu çok önemser, duyu verilerini de neredeyse yok sayar. O nedenle de bu önermeyi rahatlıkla söyler. Demek oluyor ki, düşünüyorum o halde varım önermesi, kendi kendini yiyen bir önermedir. Bir nesnen olmadan düşünemezsin. Eğer nesneden de söz edecek durumdaysak, artık dış dünya zaten kanıtlanmış demektir. Senin nesnesiz düşünmene hiç gerek kalmıyor. O nedenle, düşünüyorum öyleyse varım önermesi, bir ölü döngüdür. Basit daire diyorlar ya hani, ölü döngüdür. Onu öylece değerlendirmiş olalım.</p><p class="calibre13">M- Yani ölü döngü dediğiniz, bütün dünya, sadece felsefe dünyası da değil, bütün bilim dünyası, popüler dünya, sokaktaki adam, felsefeden hiç anlamayan insan… Düşünüyorum öyleyse varım deseniz, hemen, evet felsefe. O basitçe yanlışlanabilen bilinen önerme, yol açmış olduğu etkilerin boyutunu düşündüğümüz zaman, insan biraz dehşete kapılıyor. Diyorsunuz ki, böyle bir önermeden nasıl bu kadar çok etki yaratabildik?</p><p class="calibre13">Descartes, dikkat edeceksin, tarihsel bağlamına bakacaksın, neden böyle. Gerçekten iyi bir soru seninki. Bakıyorsun, bir ortaçağ felsefesi var. Ortaçağ felsefesi, felsefe denirse eğer, teoloji. En büyük iki düşünürü, birisi, demin sözünü ettiğimiz, Augustinus, birisi Thomas D'aquin<a id="filepos369366"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1155627"><span class="calibre19">{56}</span></a></small></sup>. İkisi de sıkı Hıristiyan’dı. Hatta Thomas D'aquin, biliyorsunuz bir manastırda yaşıyordu, o odada öldü. Monte Cassino diye, dağın tepesindeki bir manastırda –Birinci Dünya Savaşı’nda Wittgenstein oraya esir düştü– yaşıyordu. O kadar güzel bakımlanmış ki, öldüğünde cesedini çıkarmadılar kapıyı kırdılar. Şişmanlamış<a id="filepos369816"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1165575"><span class="calibre19">{57}</span></a></small></sup>, bir olgudur bu. Tabi bu özel bir durum olmakla birlikte, oradaki güzel yaşamı da anlatıyor. Ne güzel, geliyor dışarıdan, bol miktarda cinsel nesne var, her şey elinin altında, böyle bir yaşam. Bunlar bol zaman da bulmuşlar, derler ki, ata yüklesen Thomas D'aquin’in yazdığı kitapları taşımaz. O kadar çok kitap yazmış.</p><p class="calibre13">Rönesans<a id="filepos370305"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1166273"><span class="calibre19">{58}</span></a></small></sup> derler. Nereye girsek, önümüze bir bataklık çıkıyor. Rönesans’taki düşünürleri düşünüyorum da hepsi koyu Hıristiyan’dır. O Erasmus’u düşünün, tam bir papaz, zaten Cizvit okulu mezunudur. Descartes… Belki en düzgünü biraz Machiavelli’dir. Campanella, Montaigne, hepsi sıkı Hıristiyan. Bana soruyorsanız, Rönesans niye denmiş ben bilmiyorum. Ortaçağ’ın devamı gibi geliyor bana, bir başlangıç göremiyorum. Geriye hocamın meslektaşları var, tamam. Yerden göğe saygı duyduğum, Kopernik, Kepler, Galile var. Rönesans onlar, ötekiler değil. Rönesansı başlatanlar Kopernik’tir, Galile’dir, Kepler’dir, ötekiler değildir.</p><p class="calibre13">Reform diyorlar. Ne reformu? Reform deyince, anlanan şu; iyi bir değişiklik. Luther kim, iyi değişiklik kim. Katolik kilisesinin, Hıristiyanlığın doğuşundaki özgün halinden saptığını iddia ederek, o özgün haline dönmeyi sağlayan bir tezdi bu. Yani cennet kitapları, biletleri, Kilise zulüm yaptı, soygun yapıyordu, buna karşı çıktı. Ama çıkıp da bir devrim adına devrim, reform adına reform yapmadı. Hayır dedi, biz İsa’ya geri döneceğiz. Bunun neresi reform? Luther, sıkı gerici bir adamdır. Ayrıca dengesiz de bir adamdı. Çalışma masasında ikide bir sağa sola boya okkalarını vururdu. </p><p class="calibre13">M- Çok bilmiyorum ama Rönesans’taki değişiminin altında, ekonomik, yönetsel yapıda değişimin bir yeniden yapılanmadan söz edebilir miyiz?</p><p class="calibre13">O zaman Rönesans’ı anlatırken, bu dediğini söyle. Buna katılıyorum.</p><p class="calibre13">M- Aslında Rönesans’ın olmadığını açıklayacak bir şey bu. Yeniden uyarlamaya ihtiyaç duyuldu.</p><p class="calibre13">O zaman gidip onlara diyeceğiz ki siz yanlış yerdesiniz.</p><p class="calibre13">M- Çünkü o papazların gücünü azaltmak zorundalar, kralın gücünü azaltmak zorundalar, aristokrasinin gücünü azaltmak zorundalar. Yeni bir sınıf başlıyor. Burjuva sınıfı ortaya çıkıyor ve yeni bir düzenlemeye ihtiyaçları var. Yoksa hadi biz reform yapalım da aydınlanalım da…</p><p class="calibre13">O zaman o baylara, açıp diyeceksin ki, arkadaşım bunu söyleyin. Rönesans üzerine neyi açsanız bu papazların düşüncelerini anlatır. Erasmus’u anlatır, yarım bir düşünür. Campanella’yı anlatır, güneş ülkesi falan. Ben Rönesans’ta düşünür olarak bir düşünür görmediğimi söyledim. Bu dediğine katılıyorum. Zaten söyledik, fizikçiler adına büyük bir değişiklik olmuştur. Dediğin siyasal değişime katılıyorum. Şunu unutma, cadı avcılığı vardır. Cadı avcılığını kiliseler yapmıştır. Sorarım ben bazılarına, cadı avcılığı ne zaman başladı? Sanırsın ki ortaçağda. Yok, ortaçağın bitiminde başladı.</p><p class="calibre13">M- Yüzyılın başına kadar Amerika’da devam etmiş. En son cadı vakası 1920’lerde Amerika’da yaşanmış.</p><p class="calibre13">Beyler cadı avcılığı milattan sonra dördüncü yüzyılda başlar, dört yüz yıl sürer<a id="filepos373747"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1166996"><span class="calibre19">{59}</span></a></small></sup>. Rönesans da o zaman başlıyor. Rönesans’ın başladığı yerde cadı avcılığı olur mu? Olmaz, demek ki başlayan Rönesans değildi.</p><p class="calibre13">Ç- Bir de hocam, reform dendiğine göre, eski formuna dönmeyi anlatıyor.</p><p class="calibre13">M- Yeniden organize etmek anlamına da geliyor ya. Yeni biçim vermek. “Re”, yeniden.<a id="filepos374239"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1167272"><span class="calibre19">{60}</span></a></small></sup></p><p class="calibre13">Onu kabul edeceğiz de o zaman bunu kutsamamıza ne gerek var.</p><p class="calibre13">Ç- Sözcük zaten onu anlatıyor gibime geliyor. Yenilik anlamına gelmiyor.</p><p class="calibre13">Gelmiyor. O zaman biz yutmamalıyız bunu. Kitaplar da böyle, aman Avrupa reform yaptı, Rönesans yaptı. Yok arkadaş, yok öyle bir şey. İşte söylüyorum, cadı avcılığı dört yüz yıl sürdü. Kepler’in anasını da astılar. O garibin anası da gitti cadı diye. Canlarının sıkıldığına cadı diyorlardı.<a id="filepos374938"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1168138"><span class="calibre19">{61}</span></a></small></sup></p><p class="calibre13">M- Bir tarihçi şöyle diyor hocam: Cadı avcılığı döneminde yaşayan insanlar için, bunun bir safsata, bir boş inanç, saçmalık olduğunu anlamak ne kadar zorsa, şimdiden baktığımızda o koca koca bilim adamları, koca koca filozoflar kolay bir şey diyebiliyorlar. Cadı diye bir şey yok, insanları cadı diye öldürdüler. Hadi bakalım o dönemde söyleyin bunu.</p><p class="calibre13">Konuştuk ya geçen gün, hani Çağlar kardeşimin bir sorusu üzerine. Dedik ki, bugün içinde bulunduğumuz saçmalıklar daha büyük. Bir şey de söyleyeyim ben, o gün söylemeyi unuttum. İki dünya savaşında, yani birinci ve ikinci dünya savaşında, bugünkü İngiltere, Fransa ve İtalya’nın nüfusuna denk nüfus öldü. Düşünebiliyor musun, tarihte böyle bir şey olmamış. Çağımızı övecek halde değiliz. Bu kara bulutların içinden, alaca bulaca bir ışık doğar. Descartes onun için önemli. Yoksa Descartes, neresinden baksan elinde kalacak bir filozof. Grekleri bilmez, doğru dürüst ortaçağı da bilmez. Ama batılıların bir huyu var, bizim yaptığımız, büyüğüz, yani bizim yaptığımız güzeldir, kendileri için. Hele de Fransız’san. <span class="italic">Cogito ergo sum</span>, söylüyorum, batı felsefesi, ta Platon’dan beri nesnesiz düşünülmeyeceğini çok iyi biliyordu. Ama bu adam çıktı, cogito ergo sum, yapamazsın kardeşim. İstediğin kadar gürültü yap, istediğin kadar göğe çık, ölü bir döngüdür bu. Geçen gün de söyledim, ontolojisi de saçma sapan bir ontolojidir.</p><p class="calibre13">Biliyorsunuz Descartes, madem açtık söyleyeyim, iki töz var, der. Birisi uzamlı töz, birisi ruh tözü. Biz gördük ki, ruha ne derlerse desinler, bu bedenliliğin içerisinde olmak zorundadır, birleşik olmak zorundadır. Ayrı ruh olmaz. Eğer bundan diriliği, düşünmeyi, ya da insansal varoluşu anlıyorsak, bedenin içinde olmak zorundadır, bir. İki, beden ve zihin diye bir ayrılık olamaz. Zihin dediğimiz şey, bedenin bir parçası. Ne yapmış Descartes ve öğrencisi Spinoza? Yapı düzenini, edimle karıştırmış. Mesela <span class="italic">Ethika</span>’da düşünce diye geçer, evrenin ilkesi, tözün iki ana özelliğinden birisi, düşünce. Düşünce özellik olur mu? Düşünme bile değil, düşünce. Düşünce bir üründür.</p><p class="calibre13">M- Ama hocam. Şimdi…</p><p class="calibre13">Cübbemi getireceğim ha!</p><p class="calibre13">M- Lütfen getirin, onu defalarca söylüyorum, bu konudaki düşüncemde ısrarcıyım.</p><p class="calibre13">Dirençliyim de.</p><p class="calibre13">M- Spinoza diyor ki zihin ya da düşünce, zihin demeyeyim, çünkü artık o kavramları öğrenmiş olmamız lazım, düşünce bedenin bir sonucudur, der. Bedenin bir eylemi olmazsa, bir düşünceden söz edemeyiz. Sonra birleştirir der ki, bedenin düzeniyle, zihnin düzeni aynıdır, der.</p><p class="calibre13">Kabul. Onu der ama bize şunu demeliydi. Bedenli töz, düşünür, demeliydi. Düşünce diyor. Benim tezim şu: Bedenli töz düşünür. Zihin, bedenimizin daha çok düşünen, duyularımız da düşündüğü için böyle söylüyorum, daha ağırlıklı düşünen bölümüdür, yapı düzenidir. Düşündüğümüz yapan bir edimde bulunur. Edimde bulunduğu zaman düşünceyi edinir, ürünü edinir. Üç durum; yapı, edim, ürün. Benim dediğim, Spinoza bunları karıştırmış. Spinoza çok rahatlıkla karıştırabilen bir beyin. Diyor ki; tanrı evrenin içkin nedenidir. Bal gibi de söylüyor. Tanrı evrenin etken nedenidir, diyor başka bir önermede<a id="filepos378871"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1168612"><span class="calibre19">{62}</span></a></small></sup>. Olay bu. Bal gibi de yapabiliyor bunları. Çünkü yirmi iki senede yazılmış bir kitaptır, kınamıyorum, bu arbedelerin içinde ancak bu kadar yazılabilirdi. Ama şunu söylüyorum, hiç unutmayalım, evrendeki her nesne düşünür Spinoza’ya göre, yani düşünce üretir, düşüncelidir<a id="filepos379258"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1168861"><span class="calibre19">{63}</span></a></small></sup>. Bu bir. İki, demek ki Descartes’ın nesnesiz düşünmesine cogito ergo sum’una karşı çıkıyorum. Nesnesiz düşünemezsin. Nesneli düşünüyorsan dış dünyanın varlığına ayrıca kanıtlamana gerek yok. </p><p class="calibre13">Bir de Berkeley var. Berkeley diyor ki olmak, düşünülmüş olmaktır, algılanmış olmaktır<a id="filepos379711"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_063.html#filepos1171944"><span class="calibre19">{64}</span></a></small></sup>. Şu ağacı Müjdat algılıyorsa, o ağaç vardır diyebilir. Kim der, Müjdat. İşte biz dış dünyayı sadece algıladığımızda var diyebiliriz, düşüncededir o, anlıktadır, zihindedir, öyle diyor. Başka türlü dış dünyanın oluşundan, varoluşundan diyelim daha iyi anlatmak adına, söz edemeyiz. Tamam, oraya kadar iyi gidiyor. Demek ki biz bir dış dünyadan söz edebilmek için onun algılanmış olmasından söz etmek zorundayız. Algılanmış olmak da anlığımıza onu taşımak, orada onu resimlemek durumundayız. Tamam, kim resimleyecek bunu Müjdat. Peki, Müjdat Neptün yıldızından mı geldi? Müjdat’a nasıl var diyeceğiz? Müjdat orada Berkeley’in emrinde bekliyor, var mı öyle şey? Önce sen bana şu Müjdat’ı bir anlat. Ağacı algılamasını, düşünmesini ondan sonra bana anlatırsın. Sen ne yapıyorsun? Arkaya geçip bir puan kazanıyorsun. Önce Müjdat’ı kanıtlamalısın. Bedenli bir töz, düşünen bir töz, düşünür tamam, düşündükten sonra o nesneye var de. Ama önce benim önüme Müjdat’ı koyun. Dış dünyayı böyle uyduruk tümcelerle kanıtlayamayız. Yok algılanmak da, yok algıya taşımakla… Dış dünyadan söz ediyorsun. Düşünen bir şeyden söz ediyorsan, dış dünyadan söz ediyorsun. Bu, Descartes’in düştüğü oyundan değişik bir oyun. Bu sefer de özne bakımından eksiklik var, çarpıklık var. Önce sen bana insanın oluşuşunu ortaya koy. Ondan sonra diyelim ki bu düşünür, düşündüğü nesne vardır. Ama peşin onu var sayıyor, o algılanmakla diyor. İşin sıkıntısını bu sayın filozof çakıyor tabi. O kadar da aptal değil. Peki, Müjdat nasıl var, diye sorulur ihtimaline karşı, Müjdat diyor, Tanrı’nın zihninde vardır. Çıktık havalara. Bu felsefe değildir.</p><p class="calibre13">E- Bayağı güzelmiş, benim hoşuma gitti. Bu Berkeley’in felsefesi.</p><p class="calibre13">Ç- Şiir gibi.</p><p class="calibre13">E- Gerçekten şiir gibi. Zihinde olmak güzel bir kavram.</p><p class="calibre13">Ne kadar güzel.</p><p class="calibre13">Ç- Ama bir şey var, genelde hep o oluyor zaten. Bilinmez, bilinemezle açıklanıyor. O zaman sıfıra sıfır.</p><p class="calibre13">Bitiyor işte, orada da ölü döngü var.</p><p class="calibre13">O- Orada da tanrıya geçiyorsun, tanrı kimin kafasında var?</p><p class="calibre13">O kimin kafasında var? Öyle ya, yolculuğa devam edeceğiz. Biz, insansal oluşumuzun bir yetisini kullanarak dış dünya üzerine konuşamayız. Kafamızı, kendi çarkı içinde dönerken, dış dünya var mıdır, yok mudur sorusunu bile soramayız. Geçen gün gördük ki duyularımız, dış dünyayı zorunlu olarak duyar. Top patladı mı duyarız. Denizi önümüze koydular mı, görürüz. Bir lağımın yanında kokuyu duyarız. O sinirlerle beyne gider.</p><p class="calibre13">M- Burada sıkıntı şey olabilir mi, iç ve dış ayrımında kaynaklı. Şimdi biz kendimizi iç dış olarak tanımlayıp, sonra da bizim dışımız diye tanımladığımızda bir sıkıntı oluşuyor. Şöyle tanımlarsak, biz dış dünyanın bir parçasıyız ve dış dünya, daha doğrusu uzayın bir parçasıyız, uzayın diğer parçalarıyla bir ilişki, bağıntı halindeyiz. Bu bağıntı bizim dilimimizde duyu verileriyle taşınır, bir imgeye yol açar. Sonra biz bu imgelerle düşünürüz.</p><p class="calibre13">Uçamaya ne gerek var?</p><p class="calibre13">M- Kendimizi eğer orijin kabul edersek, bu düşünceye ulaşamıyoruz. Berkeley zamanında, insan hala merkez. Kepler’in, Kopernik’in dünyayı merkez olmaktan çıkarma devrimi var ya. Darwin’in de galiba, insanı merkez olmaktan çıkarma gibi bir bilimsel sonucu var. Sorun oradan kaynaklanıyor olabilir.</p><p class="calibre13">O zaman onu desinler. Neden buna gerek duyuyorlar? Şöyle de bir şey var; anlık denen beyefendi, bir sürü duyu organına diyor ki, sen halt edersin. Hangi yetki ile? Sen kulağın duyduğunu, yok duyamazsın, gözün gördüğünü, göremezsin, burnun kokladığını, koklayamazsın, niye? Ben karar veririm. Sen kimsin? Bu, duyu organları üzerine kurulmuş bir hegemonyadır, kurdurulmuş daha doğrusu. Biz evrenimizi, insan özneler olarak, duyularımızla görüyoruz, kokluyoruz. Göklere çıkmaya hiç gerek yok. Anlığımızla da bu edimi tamamlıyoruz, bu kadar basit. Ama onların uçmaya ihtiyaçları var. Felsefeyi teolojiyle karıştırmış, gözden düşürmüşler. Felsefe bu değil. Felsefe din üzerine susar, susması gerekir, konuşmaya tenezzül etmediği için. Ama konuşturmuşlar.</p><p class="calibre13">M- O zaman hocam, felsefenin din hakkında konuşma hakkı yok mu?</p><p class="calibre13">Onu konuştuk galiba.</p><p class="calibre13">M- Din niye var sorusunu soramaz mı?</p><p class="calibre13">Söyledik bunu. Felsefenin iç disiplini dedik. Felsefe şu ya da bu peygamberden bahsetmez. Şu ya da bu şekilde tanrıdan bahsetmez. Ne yapar biliyor musun? Onun nesnesini konu eder, inancı konu eder. Tabi etmesi de gerekir.</p><p class="calibre13">M- Önemli bir olgu. Dinsiz toplum yok. Bir tane dinsiz topluma rastlamış olsak, evrensel bir olgu olduğu için…</p><p class="calibre13">Onu etmelidir, etmesin demedim.</p><p class="calibre13">M- Galiba dinin yanılsamaya ihtiyacı var. Yani kendimizi evrenin özellikli öğesi olarak görme yanılsamasına.</p><p class="calibre13">Bunu geçen sene de söylediniz. İnsan, sen neden önemlisin ben onu anlamıyorum. Sen bir varlık alanısın, hayvan da bir varlık alanı. Niye o senin hizmetinde oluyor ben onu anlamıyorum.</p><p class="calibre13">M- Nietzsche, eğer kendinizi özelliksiz olarak görmeyi kabul edebilecek yalınlıkta olsak, sorun kalmayacak ama buna dayanamayız, diyor. Hiçbir özelliğimiz olmadığında, daha doğrusu evrendeki bütün her şey kadar özelliğimiz olduğu gerçeğini kolay kolay sindiremeyiz.</p><p class="calibre13">Ç- Aslında alışınca rahatlatıcı bir durum.</p><div class="mbppagebreak" id="calibre_pb_29"></div>
</body></html>
