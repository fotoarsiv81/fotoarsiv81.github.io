<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çınar Ağacının Altında Bir Ay Felsefe</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p class="calibre12">İstenç, evrenimizin en daralmış, en son ilkesi. Biliyorsunuz ilkeler, içkin düzenimizin kaçınılmaz öğeleri. Öteki yapılarda biz, çift ilke görmedik. Ama insan yapısında bir us ilkesi, düşünebilirlik ve istenç ilkesi görüyoruz. Bu ikilem nereden kaynaklanıyor, nasıl olabiliyor, bunu nasıl yorumlayacağız? Bir; bunun üstünde duracağız, öncelikle istenç nedir? İki; niyet nedir? Çok duyarsınız bunu, <span class="italic">o çok iyi niyetli; iyi niyetlerle yola çıktık; kötü niyetli; senin kötü niyetli olduğun belliydi.</span> Günübirlik konuşmada bu <span class="italic">iyi niyet</span>, <span class="italic">kötü niyet</span> çok konuşulan bir konu. Bir, bunun Türkçesini arayacağız. İki, ne anlama geldiğini arayacağız. Üç, iyi niyet kötü niyet –daha öz olarak niyet– ile eylem arasındaki bağıntıyı inceleyeceğiz. Çok önemlidir. Denebilir ki etiğin omurgası orada kilitleniyor. Bütün dinler buna çok ağırlık vermişlerdir. Eski Ahit’te var, Yeni Ahit’te var, Kuran’da var, bir biçimde hepsi buna başvurmuş. </p><p class="calibre13">El-Ezher Üniversitesi’nin bir Berber Kapısı vardır, ne anlama geliyor bilmiyorum<a id="filepos825072"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_064.html#filepos1258208"><span class="calibre19">{141}</span></a></small></sup>. O kapının üstündeki kitabede şöyle bir anlatım var: “<span class="italic">Ameller niyetlere göredir. Herkese niyet ettiği şey vardır”. </span>Eylemleriniz niyetlerinize bakılarak değer biçilir. Sizin ödülleriniz niyetlerinize göre verilecektir. Bu bir hadis, bunu göklere çıkartırlar. Gördüğünüz gibi oldukça sade, yalın, anlamı açık, söylemesi de çok basit. Yani önemli olan niyettir, diyor. Eylem ikincildir, niyetiniz iyiyse gerisi önemli değil. Tabi biz etiğimizde, kesin olarak öyle düşünmüyoruz. Niyeti çözümlerken göreceğiz.</p><p class="calibre13">İstenci çözümleyeceğiz, niyeti çözümleyeceğiz, eylemi çözümleyeceğiz. Eylem olmadan erdem üzerine konuşamayız. O içsel dünya, vicdanım, benim içim, benim niyetim falan bunlar mavaldır. Eylem olmadan biz, etik üzerine, ahlak felsefesi üzerine, erdem üzerine konuşamayız. Öncelikle sormamız gereken şudur: Eylem nedir? Eylemlerin insansal yaşamdaki değişkelerine bakacağız. Erdem alanı var, suç ve ceza alanı var, işlemler alanı var, geçimlik alanları var. Bunun erdemle ne ilgisi var, ona bakacağız. Amaç kategorisi işin içine girecek. Dün de bir parça söyledik, insan alanımız, yapay alan, bir dünya kurmuşuz orada yaşıyoruz, hayvanların böyle bir dünyası yok. Biz görmesek de yapay alan bizi çepeçevre sarmış. Hatta doğadan fazla sarmış. Doğayı tanıyoruz. Soluk alıyoruz, güneş doğuyor, deniz, rüzgâr var, biliyoruz. Ama insan alanında biz, çok sıkıntılıyız. Acunumuz bildiğimiz ve bilmediğimiz yasaklarla, kurallarla dolu, üstelik kuralsızlıklarla da dolu. Birileri çıkıp ben böyle emrettim diyebiliyor; gel bakalım arkadaş, uyaydın, yasak. Böyle bir alan. Birileri gelip bir gün diyebiliyor ki, hadi arkadaş, seni başka yere gönderiyoruz. Ne suçum var, ne yaptım ben, evim, bahçem, tarlam var burada. Tarlanı başkasına verdik, evini de. Bizim yaşam alanımız böyle çetrefil bir alan, bunu çözmek gerekiyor. Bu etik alanı, çok karmaşık bir alan, üzerinde durulması gereken çok şey var. Sokaktakilerin, ben şöyle düşünüyorum, sen benim niyetime bak, gerisi önemli değildir, öyle değil arkadaşım.</p><p class="calibre13">İstenç nedir? İstenç, çok yalın bir şekilde, bir seçme yetisidir, bir yetinin adıdır. Us gibi, anlık gibi, kesin olarak bir yetinin adıdır. Hani derler ki <span class="italic">özgür istenç</span>, bu totolojidir. Düşünen us der gibi, düşünmeyen us olmazsa.</p><p class="calibre13">Ç- Biz Müjdat’la oraya varmıştık geçen sene. Özgür istenç demenin bir anlamı olmadığına…</p><p class="calibre13">Evet. İstenç özgürlük yetisidir, özgürlük bir kiptir. Gördük kiplerin ne olduğunu, kipler bizim dışımızdadır. Bu da eylem alanının bir kipi, dışımızdadır. Biz özgürlüğün içerisindeyiz, özgürlük bizim içimizde değil. Biz hep o kipin içerisindeyiz, o nedenle de özgürüz. Köle de özgürdür. Hani Spinoza’nın –Müjdat sevinsin diye söylemiyorum, öyle olduğu için söylüyorum– zorunluluk ve zorlanmış ayrımı vardır. Üçgenin iç açılı olması zorunluluktur ama köle, köleliğe zorlanmıştır. Birileri ona sen kölesin diye dayatmışlardır. O köle olarak dayatılmışlık içerisinde de olsa yine de özgürdür, onu da bilin. Çünkü o özgürlüğünü kullanabilir, efendisi uyurken efendisinin kafasına bir taş geçirebilir veya kaçabilir. Yani kölenin bile düşündüğümüz zaman sayamayacağımız kadar çok seçenekleri vardır. Ama Hegel’in dediği gibi o, bir biçimde onu seçmiştir. Niye seçmiştir? Dikkat edin, özgür olduğu için seçmiştir. Özgür olmasaydı köleliği bile seçemezdi. Kölelik başına gelmiş gibi, bir uğrama gibi, köleliğe uğramış gibi gözükse bile seçmiştir. Şunu açıkça söyleyebiliriz; köle, ben köleyim ne yapayım dediği zaman bile, yan cebime koyun demek istiyordur. O, özgür yaşamayı yük bulmuştur. Özgürlük bir yüktür arkadaşlar. Özgürlüğün, yükümlülük diyeceğiz Türkçesine, Arapçasıyla külfettir. Bu hep bizi sıkmıştır, özgür olmak, seçiyor olmak. Hemen, <span class="italic">babama sorayım</span>, <span class="italic">falana sorayım</span>, <span class="italic">danışacağım bunu</span>… Alamıyor o yükü üstüne, birilerine sorma gereği duyuyor. Seçimlerin bir kısım ağababaların güdümüne girmesinin temel psikolojik nedeni budur. Bu bir ontolojik yapıdır, bunu biliyorlar. Varıp birilerine soruyorlar, ben kime oy vereyim diye.</p><p class="calibre13">Çalıştığım bir bölgede böyle bir ağayla söyleşide bulunurken, bu ağa çevresinde kendisine bağlı olan obaların beylerini birilerine satmıştı. Dedim, nasıl güveniyorsun bunların söylediğin yerlere kullanacaklarını. Dedi; bunlar, Neptün yıldızına bile gitseler, orada bile benim dediğimi yapmak zorundalar, başka seçenekleri yoktur. Söylediği reylerin hepsi çıktı gerçekten. Yani kölelik, baş eğmişlik, ne kadar bizim sağduyu dediğimiz kaba gözlemimize aykırı olursa olsun, çok hoşa gider. Görücü usulü evlenme vardır, gençler bayılır. Anasının, babasının, teyzesinin, halasının gidip kendi adına kız aramasından mutlu olur. Aklının köşesinden bile o kızın boyu posu nedir, huyu suyu nedir, yüzü nasıldır bakmak gelmez. Birileri ona bakıyor mu, tamam. Bu gencin görüldüğü kadarıyla hiç kimseye de ekonomik bağıntısı yoktur. Genç, en çok üreten o. Yani diyemez ki ben bakayım, göreyim ederim, hoşuna gider çünkü. Birileri onun yerine seçiyor, yükten kurtarıyor. Affedersiniz eşek bile semerden bu kadar coşkuyla kurtulmaya çalışmamıştır. O özgürlük yükünden kurtulmaya çalışmak, insanların doğasında vardır. Yine bu öyle olmasa, seçmen dediklerimiz nasıl üretilecekti? Hiç birisinin seçimle, seçmekle ilgisi yoktur. Birileri diyor, git şu kâğıdın altına bir mühür bas da paçayı sıyır, bitti. Adam diyor, beş sene sandığa gitmeyeceğim, tamam.</p><p class="calibre13">Demek ki istenç, bir seçme yetisidir ve özgürlük bir kiptir. Kara kıtasındaki Avrupalılar topladı, gemilere bindirdi, Amerika’da pazarlarda Afrikalı insanları yüzlerce yıl sevk etti, aktardı ve sattı. Ölenleri denize attılar yolda, çok adam öldü. Bunun araştırması henüz yapılmış değildir, çok insan katledildi. Yalnız şu var, gemilerden kaçıp, atlayıp denize intihar etme vakası hemen hemen hiç olmadı. Ben köle olarak yakalandım, satıldım, Amerika’ya gidip ikinci bir satışa uğrayacağım, o kaygı olmamıştır, kuzu kuzu gitmişlerdir.</p><p class="calibre13">Bir adım daha atalım. O da insan soyumuzun çok acı bir öyküsüdür. Özgürlük getirenler çok sevilmemişlerdir. Özgürlük getirenlerden tiksinilmiştir, nefret edilmiştir. İnsanoğlunu binlerce yıllık prangalardan kurtaranlar, hiç de iyi anılmamıştır. Bugün biz de yaşıyoruz bunu. Bir örnek vereyim. Avam, yani halk, kara budun –Orta Asya’da kara budun derlerdi, budun ulusun bir toplum biçimindeki durumuna deniyor. Türk budunu, Çin budunu, Hint budunu, devlet değil de toplum, sosyolojik bir terim– diyor halka, yani onu aşağılıyor. Kara budun dedikleri, aşağıladıkları bölümü bir kenara koyalım. Türk Kurtuluş Savaşı’nı yapan Büyük General Kurtarıcı Mustafa Kemal, cumhuriyeti kurmaya kalktığında önüne dikilenler en yakın silah arkadaşları oldu. Bunların hepsi generaldi, hepsi çağcıldı, hepsi çağdaşlık nedir çok iyi biliyordu ve hepsi hanedanın ihanetini somut olarak görmüştü. Buna rağmen, bizim babamız, dedemiz, soyumuz, topumuz padişahtan ekmek yedi diye cumhuriyete yanaşmamışlardır. Atatürk yapayalnız kalmıştır. Kara budunu bırakın arkadaşlar, görüyor musunuz kölelik nasıl hoşa gidiyor? Diyor ki; gene padişahımız olsun, efendimiz olsun, biz onun kölesi olalım, Türkçesi bu. Padişah olmak kulu olmak gerektirir, bağıntılı. Padişah olup özgür vatandaş olunmaz, nesnenin doğasına aykırı. Bunu söyleyen bir sürü koskoca general. Ondan sonra siz çıkıp diyeceksiniz ki, Atatürk devrimlerini halk içselleştiremedi. En yakın arkadaşları içselleştirememiş. Demek ki tarihsel olarak özgürlük getirenler göklere çıkartılmamıştır. Özne oldu mu kendisi karar verecek, bu hiç hoşuna gitmiyor.</p><p class="calibre13">M- Bununla ilgili Lars von Trier bir filmi var. Çok da enteresan bir filmdir<a id="filepos833859"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_064.html#filepos1258744"><span class="calibre19">{142}</span></a></small></sup>. Tiyatro sahnesinde, sinema filmi çekti. Dekor neredeyse hiç yok. Tebeşirle alanlar çizilmiş. Duvarlar, kapılar yok. Bir mafya babasının kızı var. Bir kasabaya rastlıyorlar, kasabada köleler var. Bu kız çağcıl bir kız. Ben bunları kölelikten kurtaracağım, diyor ve onları kölelikten kurtarmaya gayret ediyor. Hiçbiri o kadını sevmiyor, tek suçlu o kadını görüyorlar. Sen bize ne yaptın? Her şeyi biliyorduk, nasıl yaşamamız gerektiğini, nasıl davranmamız gerektiğini. Hayat yordamımız belliydi, her şeyimiz belliydi. Şimdi her şey belirsiz, şimdi yer şeyi biz seçmek zorundayız.</p><p class="calibre13">Hiç bilmiyorum ben bunu ama resmi güzel çizmiş. Ben buna şiddetle katılıyorum çünkü gerçekten özgürlük, istenç bir yük. O yeti beynimizde sanki bir ur gibi duruyor. İnsanlar, eğer ellerinde olsaydı tümörlerinden önce o istenç denen bölümü söktürmeye çalışırlardı, rahatlamak için. Bunu bilelim arkadaşlar.</p><p class="calibre13">M- Tabi burada sorun asıl şu: İnsan özgürlük yetisine sahip bir özne olarak nasıl oluyor da köleliği seçebiliyor?</p><p class="calibre13">Sorun o, onu göreceğiz. Ucundan da dokunduk. Birileri benim yerime karı seçiyor, birileri benim yerime yönetim seçiyor, birileri benim yerime yaşam biçimi seçiyor, rahatlıyor. </p><p class="calibre13">Ç- Kolay çünkü. Hiçbir sorumluluk yok.</p><p class="calibre13">M- Kolay sözcüğü burada yine karşımıza çıktı. Demiştim ya daha önce kişioğlu kolay olanı seçer. Ursula Le Guin diye bir bilimkurgu yazarı var. Onun özgürlük tanımı çok hoşuma gitmişti. Sizin tanımıza çok benziyor. Özgürlük, yokuş yukarı taşınan bir yüktür, diyor<a id="filepos835810"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_064.html#filepos1259111"><span class="calibre19">{143}</span></a></small></sup>. Bir çuvalda taşırsın, sonra yokuşu çıkarsın, bırakırsın. Ferahlama duygusu ama önce onu taşıyacaksın, ta yokuşun tepesine.</p><p class="calibre13">Aynen öyle. Hepimiz düşünüyoruz, en azından biz düşünüyoruz şu anda. Kadın denen bir özne var. Bu bizim geçmişimiz, tarihimiz bakımından, binlerce sene belli bir kilidin altına sokulmuş, özne sayılmamış. Mustafa Kemal diye bir kahraman gelmiş, sen tanık olmak bir yere, savcı, yargıç, avukat, kaymakam, pilot, doktor, devlet başkanı olursun. Bugün erkeğin yaptığı her şeyi kadına yapmayı emretmiştir. Mustafa Kemal’in zamanından kalma, çok ünlü, destanlaşmış, söylencelere girmiş pilot kadınlarımız var. Atatürk’ün kendi yanında yetiştirdiği insanlar var. Eşeğe binmeye cesaret edemeye kadını, uçağa oturtmuş. Ama o kadın bunu bugün tekmeliyor. Demek ki öznelik ağır gelmiş kadına. Bugün dinsel akımlara körük taşıyan kadınlardır. İstediğiniz kadar yadsıyın bu, bu. Kadınlar, bu değirmene su taşıyorlar. Diyorsun, sen üniversiteyi bitirmişsin, hukuku bitirmişsin, mühendis olmuşsun hala oradasın. Ona bile ağır gelmiş Mustafa Kemal’in getirdiği. Bu çok korkunç! Hani özgürlük diyorduk ya, demiş ki; sen iki metrekarelik odalarda oturmamaya tutuklu değilsin, çık dışarıya. O Platon’un mağarasına doğru sürü sürü giden kadınları siz görmüyor musunuz?</p><p class="calibre13">M- Burada şöyle bir belirsizlik yok mu? Kadınlar diyoruz, kadınlar dediğimiz an bir soyutlama yapıyoruz. O soyutlamadan da bir yere varamıyoruz. Çünkü kadınlar dediğimiz zaman artık bir kadından söz etmiyoruz. Bir kadından söz edebilseydik eğer, eylemlerinden dolayı o kadınla ilgili çok olgusal ve gerçek konuşabilirdik. Ama kadınlar dediğimiz zaman artık başka bir şeyi daha devreye sokmamız gerekiyor. O da toplumsal yasalar. Tarih, din, gelenek, hukuk, hepsinin toplamı. Bazı toplumsal kriterler ortaya koymadan kadınlar diyemeyeceğimiz kanısındayım. Yoksa kadın şöyle, erkekler böyle, gündelik hayatta en çok kullanılan kalıplaşmış konuşmalar.</p><p class="calibre13">Tamam bu. Yani siz dışkın yüklemlerimizi karşımıza alalım diyorsunuz, bağıntıları, bağlamları elimize alalım, amenna. Bırakın bir kadını, bir ağacı, taşı, balığı bile o dediğiniz koşullardan soyutlayarak düşünemeyiz. Zaten ben de oradan geldiğim için böyle söylüyorum. Sizin söylediğinizi somutlaştırmak istediğimizde, Osmanlı koşullarını düşünürüz. Dinsel yapı baskın, Padişah her şeye egemen, herkes kul, ataerkil bir aile, dinsel bir aile… Öyle bir yapıda kadını anlıyorum. Ama ben o bağlamdan söz ediyorum. Mustafa Kemal diyorum, devrim yapmış, dünyayı ayağının altına getirmiş, üniversitelerin kapısına arkasına kadar açmış, gel kızım demiş. Ben o bağıntılardan gidiyorum. </p><p class="calibre13">M- Beş bin yıllık kölelikten sonra yüz yıllık bir tecrübeyle çok yol kat ettiler.</p><p class="calibre13">Ben etmediler demiyorum. Edemediklerinden söz ediyorum.</p><p class="calibre13">Ç- Hazıra kondular ama.</p><p class="calibre13">Evet hazıra kondular, onun için kıymetini bilmediler. Bu kadınlar Atatürk’ten yüz yıl geçtikten sonra bu yolda olmamalılar. Kabul etmiyorum, mazur göremem. Bu insanın temel köleliği ile ilgili, söylediğimiz, ontolojik yapıyla ilgili bir tutumdur. Yoksa çevre koşulları diyorsun, düşünebiliyor musun, biz orada kızların omzuna bir torba takarlardı, gönderirlerdi hocaya. Git hoca, gel hoca. Bir gün kız gelirdi ki evde birileri var. Dünür geldiler kızım, seni verdik, bitti. Kız bu konumda mı şimdi? Getirilen olanakları kötüye kullandılar, ben öyle düşünüyorum.</p><p class="calibre13">Ç- Önlerinde bir alternatif var. Çocuk yaşta bahsetmiyorum, o tornadan geçecekler ama yine de bir seçme şansları var.</p><p class="calibre13">M- Elbette olacaktır ama siz tornanın gücünü o kadar yadsıdınız ki…</p><p class="calibre13">Ç- Tornanın gücünü yadsımıyorum. İstenci ortadan kaldırırsan zaten ona bir şey diyemeyiz. </p><p class="calibre13">M- Zorluğun ölçüsünü ortaya koymak için söylüyorum.</p><p class="calibre13">Ç- Kaldırırsak diyorum, o bizim nesnemiz olmayacak, o başka bir türe girecek.</p><p class="calibre13">M- İstenci düşünürken, bu iki yapıyı birlikte düşünmek zorundayız.</p><p class="calibre13">Ben düşünmeyelim demiyorum, dikkat buyurun. Bu olmasaydı bile insan soyu yine de bir biçimde ontolojik eğilimi kötüye doğru. İyi, zorluyor onu, hoşuna gitmiyor. Çünkü iyinin bedeli var, iyi olmanın bir bedeli var. Erdemde göreceğiz, oraya girdik zaten. Bedelsiz olsaydı, herkes erdemli olurdu.</p><p class="calibre13">M- Kötünün de bedeli var hocam. Sadece iyinin bedeli var değil.</p><p class="calibre13">Kötünün epey de ödülü var, onu da söyleyeyim. İyiye ödül yok.</p><p class="calibre13">Ç- İnsan kendi seçerse, sonuçlarından sorumlu tutabileceği tek bir insan olabiliyor, kendisi. Mutsuzsa kendi seçiminin sonucu. Yaptığından dolayı sakatlanır, yaralanır, aç kalır, susuz kalır vesaire, yine kendisini sorumlu tutar. Özgür olmayan bunu yapmıyor. Diyor ki, onlar yüzünden, senin yüzünden, öteki yüzünden. Hep bunu söylüyor, kendisine hiçbir sorumluluk kalmıyor. Seçimler ona ait değil çünkü. Özgür insan, yaptıklarından dolayı sorumluluğun büyük bir kısmını kendinde bulmak durumunda kalıyor. Arada böyle bir fark var, iyi veya kötü.</p><p class="calibre13">Şöyle bir konu var, o beni sıkıntıya sokuyor. Bu sözünü ettiklerimiz, gel seni bu işin tam uygulandığı ülkeye götürelim, her koşulun yerine gelecek ama o rejimin yaptığı gibi yaşayacaksın, gelmezler. Gel seni Osmanlı’ya götürelim desek, gelmezler. Ben bir meslek olarak söylüyorum, deney olsun diye binlerce soru sormuşumdur. Gel şu sizin kalıtınızı, mirasınızı İslam hukukuna göre çözelim demişimdir, hiç kimse yanaşmamıştır.</p><p class="calibre13">M- Burada da devreye, yine etiği konuşurken tanımlamamız gereken kişisel çıkar devreye girmiyor mu? Kişisel çıkar, daha sonradan belirlenmiş yapay kriteri altüst ediyor.</p><p class="calibre13">Ama dün ne yapıyordu? Dün ona iyi diyordu. Şu andakiler, Atatürk’ün getirdiği her şeyi kucaklıyorlar da fazla geliyor. İçselleştirememişler ama bir biçimde onun iyi olduğunu da o hayvansı içgüdüleriyle duyuyorlar, hissediyorlar.</p><p class="calibre13">Ç- Benim bir kafesin olsun ama kafesim geniş olsun.</p><p class="calibre13">Bu kadınların tutumunun ötesinde, ontolojik olarak bağımsız olmak, özgür olmak, insanların fazla hoşuna gitmez. Mustafa Kemal diyor ki, <span class="italic">bağımsızlık benim karakterimdir.</span> Onun için savaştım, bağımsız olmalıyım, diyor. O halde ulusumu da oraya getirmeliydim diyor, bunu iyi anlamak lazım.</p><p class="calibre13">Tabi çok döneceğiz istence. İstençle epey boğuşacağız.</p><p class="calibre13">M- Ethica’da istenç denince hep <span class="italic">haz</span> ve <span class="italic">acı</span> ile karşılaştım. Bir tarafta haz duygumuz vardır bizi yönlendiren, bir tarafta acı duygumuz vardır yine bizi yönlendiren. Bir tanesini seçeriz, hazza yöneliriz. Bütün bedenimiz bizi hazza yönlendirir. Yine bütün bedenimiz bizi acıdan uzak tutmaya çalışır. Bütün bu etik alandaki seçimlerimizi bu iki kritere doğal kritere göre yaparız. Tabi istisnalar devreye girecek şimdi, acıdan kaymayan insanlar var denecek, o zaman ne diyeceksin.</p><p class="calibre13">Yok onu demeyeceğim</p><p class="calibre13">Ç- Ben de demeyeceğim.</p><p class="calibre13">M- Ya da hazzı istemeyen insanlar vardır, o zaman ne diyeceksin.</p><p class="calibre13">Onu da demeyeceğim, başka şey diyeceğim. Bu üstat, hazzı nasıl seçiyor, hangi yetisiyle, ya da acıyı?</p><p class="calibre13">M- Yönelme. Haz…</p><p class="calibre13">Biraz sonra göreceğiz, <span class="italic">niyeti</span>n Türkçesi <span class="italic">yönelme</span>dir. Ama yönelme, niyet, kesin olarak anlıksal düzeydedir. Potansiyel, gücüllük düzeyindedir. Yani asla eylem aşamasını anlatmaz. Kesin olarak anlıksal düzeydedir, düşünme düzeyindedir, bilme düzeyindedir, asla edim düzeyine geçmemiştir.</p><p class="calibre13">M- Hazzı ve acıyı seçmek için değil, etiği anlamaya çalışırken, haz ve acı önemli kavramlar olarak düşünüyorum.</p><p class="calibre13">Onu kullanırken işin asıl sahibine in. Bu haz ve acı, ağrı daha doğrusu, acı üzüntünün eş anlamlısıdır, Spinoza’nın dediği ağrıdır, haz hoşlanmadır, yani sevinç ve üzüntüden bahsetmiyor.</p><p class="calibre13">M- Çeviriler çok muğlak.</p><p class="calibre13">Bizim Türkçemiz üzüntü ve sevinç olarak daha iyi anlatır. </p><p class="calibre13">M- Hilmi Ziya Ülken, <span class="italic">üzüntü ve sevinç</span>, Aziz Yardımlı, <span class="italic">haz ve acı</span> demiş.</p><p class="calibre13">Epikür, bizim işimiz ağrıdan kaçmak sevince yaklaşmak, yaşamımız odur. Ama diyor, bizim haz dediğimiz şey o değildir. Epikür, Spinoza ile aynı şeyi anlamıyor. Spinoza’nın, bilmem anımsayacak mısın, bir önermesi var. İnsanın özü, nedir, ne der?</p><p class="calibre13">M- Arzudur.</p><p class="calibre13">İstektir. İnsanın özü istektir diyor, çok açık bu. Ne demek? Bedensel dünyamıza tutuklanmak demektir. Yeme, içme, barınma, yaşam. Olay o. İstençle bunun ilgisi yoktur. İnsanın özü istek değildir, hayvanın özü istektir. </p><p class="calibre13">M- O istekle istenci şöyle ayırıyor, isteğin bilincinde olma haline istenç diyor.</p><p class="calibre13">Yok. Spinoza istekle istenç arasında bir bağlantı kurmaz, istek der, bizi ona indirger. Bu bizim bildiğimiz hayvansal yaşamın temel özelliğidir. İstençle ilgili önermesi var; <span class="italic">düşünmek, istençli olmaktır.</span> O önermesi de var. Yani düşünme ile isteme arasında hiçbir çizgi çizmez, o odur der. Burada kesin olarak o önerme var. Biraz erken girdik o konuya. </p><p class="calibre13">M- Etiğin temel kavramlarını anlamaya çalışıyoruz ya…</p><p class="calibre13">İstençteyiz daha, isteğe geleceğiz. Çok erken girdik. Çıkamayız o zaman işin içinden, boğuluruz.</p><p class="calibre13">İkinci hususumuz niyet, yönelmek. Bir kısım filozoflar, dinler, önemli olan niyet, eylem ortada olmasa da olur, der. Ya da eylem nasıl olursa olsun, diyelim ki iyi niyetliyim gerisi önemli değil, gibi son derece sıradan bir düşünceye sahiptirler. Neden sıradan diyorum? Niyet ve eylem kuşkusuz ki çok ayrı olgulardır. Birbirleriyle bağlantıları vardır ama biri ötekine doğrudan gitmez. Söz gelimi siz çok iyi yönelimli olursunuz. Ne demektir yönelimli olmak –niyeti kullanmıyorum? Anlık, düşünme düzeyinde, çıkıp dersiniz ki falan eylemi yapmak doğrudur. Kararınızı o eylemin yanında kurarsınız. İyilik etmek iyidir, yalan söylememek iyidir, çalmamak iyidir, bu bir yönelimdir.</p><p class="calibre13">M- Eylemden yola çıkıyor.</p><p class="calibre13">Tabi onu değerlendireceğiz. Etik alanında biz, yüklemlerin yüklemleriyle uğraşacağız, dedik. Çalmak bir edimdir, iyi ya da kötü diyoruz. Başka bir alandayız. Anlık düzeyinde bizim yönelimimiz de zaten eylemleri değerlendiriyoruz. Çalmak kendi başına hiçbir anlam ifade etmiyor. Diyorsun ki çalmak kötüdür, bu bir yönelimdir. </p><p class="calibre13">M- İyi niyetle çalmak. Onu öyle tanımlıyorlar ya hocam. Ben çaldım, çalmak kötüdür ama yönelimim iyiydi. Çaldım onda çok vardı, biri açlıktan ölmek üzereydi, ondan alıp ona verdim. Yönelimim iyi olduğu için bu kötü değil.</p><p class="calibre13">Acele etme, çok acele ediyorsun. Bağlantıları var diyoruz. Sen, çok iyi yönelim içinde olursun, hiçbir kötü yönelimin yoktur ama kötüyü yaparsın. O durumlar yaşam alanımızda sık sık karşımıza gelir, sık sık insanın başına gelir. Araba kullanırsın, adam öldürmek diye bir yönelimin var mı? İstemeden çarparsın, öldürürsün.</p><p class="calibre13">Ç- Mesela denizde adam boğulmuş, adam ölmeyecek belli, biri de yardım etmeye kalkıyor. Kalp masajı yaparken göğüs kafesini kırıyor, adamı sakatlıyor. </p><p class="calibre13">Gibi. Yani yönelimimizle eylemimizin uyuşmadığı çok durum vardır. Sen ava gitmiş, dan çekmişsin, istemeden adam öldürmüşsün, öldürürsün. Sen keklik mi vurmak istedin, adam mı? Yönelimimizle eylemlerimiz koşut olmayabilir. Yaşam alanımızda bunun binlerce örneği vardır. O nedenle de hukuk, bunu düzenlemiştir. Diyor ki, amacı aşan eylem, niyeti aşan eylem. Buna tutmuş iki sene ceza vermiş, adam öldürme dememiş. Birisine hırsla bir tokat patlatıyorsun. Tokat patlatmak senin öldürme isteğini hiç de ortaya koymaz, sonuçta bir kızgınlık. Ama adam bir tokat atınca gidiyor. Burada hukuk diyor ki senin yönelimini aşmış bu. Bir de şu var; kötü niyetli olursun, iyilik yaparsın. O da var. Yaşam alanında bunlar hep var. </p><p class="calibre13">Esas noktasına gelelim. Acaba iyi niyetli olmak bizi ne kadar aklar. Diyelim ki biz gerçekten çok iyi bir yönelime sahibiz, her şeyin iyi olmasını istiyoruz, bütün eylemlerin en olumlusunun peşindeyiz, insanların yüzünü güldürecek, mutlu edecek eylemleri düşünüyoruz. Bu, deposunda çuvallar dolusu altını olan adamın iyilik yapmayı düşünüp de kimseye bir kuruş vermemesine benzer. Hiç kimse böyle pinti, kısmık adama ödül vermez. Ben iyi yönelimliyim, benim niyetim iyiydi ama gerçekleştirmedim. Ninem de öyle yapardı. Sen iyi niyetliysen bunu eyleminle desteklemelisin.</p><p class="calibre13">M- Bundan önce bundan önce bir soruyu açıklığa kavuşturmamız gerekmiyor mu? Baştan tanımlı varsaydığımız bu iyi ve kötü, nasıl kavramlar da biz bütün kavramlarımızı sanki bunlar veriliymiş gibi, iyi ve kötü var, şimdi bütün mesele şimdi bunları yorumlamak, iyi ve kötüyü durumlara uygulamak, istisnalarını keşfetmek… Bu iyi ve kötü ne? İyi ve kötüyü nasıl belirliyoruz. Bunlar bizim doğamızda…</p><p class="calibre13">Bu ontolojiyi çok seviyor bizim Müjdat, farkında değil. Epistemolojide doğruluğun çeşitlerini görürken anımsayacaksın, notlarımızda olmalı bu. Dedik ki, doğruluk ve yanlışlık epistemolojinin temel terimleridir. O epistemolojide kendi evinde oturur, başka alanlara da geziye gider. Mesela etiğe de gider, dedik. Orada doğruluktan ve eğrilikten söz ederiz, doğruluk ve yanlışlıktan değil. Oradaki doğru iyi karşıtlığının değişik terimlerle, göç etmiş terimlerle anlatılmasıdır, dedik. Bunların ne olduğunu etikte göreceğiz, orada bıraktık onu. Ama diyeceğiz daha. Etik bitti demedik ki sen iyiye kötüye girdin.</p><p class="calibre13">Niyeti biraz açalım. İngilizcesi nedir yönelmenin? <span class="italic">Intention</span> diye bir terim var mı?</p><p class="calibre13">Ç- Evet.</p><p class="calibre13">Yönelmeden bir nesneyi düşünemeyiz. Daha önce de bu birçok filozof tarafından konmuştur. Bir nesne olmadan o nesne üzerinde düşünemezsin. Bu yönelmede de herhangi bir eylem söz konusu. Anlığımızda bir eylemi söz konusu etmişizdir. Demişizdir ki bu eylem iyi, yapılması gereken bir eylem, ben onu yapayım. Yönelme budur, daha hiçbir eyleme geçmemişiz. Diyoruz ki Amerika, Irak’ı işgal etmiştir, ben gideyim orada Irak’ın yerli güçlerine destek vereyim, ben de asker yazılayım, savaşayım. Diyorsun ki, bu yönelme iyi. Bir gün birisi geliyor diyor ki, kardeş biz Irak’ta zulüm gören askerlere yardım topluyoruz, biraz parasal yardım yapabilir misin? Her nedense oraya asker gitmeye kafanda karar vermişsin ama bu yardım heyetine elli kuruş da vermiyorsun. Böyle yönelme, eskilerin iyi niyet dediği şeyi oluşturmaz. Yani kuru kuruya bir yönelme olmaz. Böyle bir yardım kurulu gelmişse, en büyük yardımlardan birisini senin yapmış olman gerekir ki, benim öyle bir kararım vardı, öyle bir yönelimim vardı diyeceksin. Yaşam alanında şöyle de bir şey var; insanın usundan neler geçmiyor ki, iyilik yapmak adına. Ama çoğu elimizin altında olduğu halde yapmaktan kaçınıyoruz. Ondan sonra diyoruz ki ben çok iyi niyetli bir adamım. O zaman kötü niyet de belli olmaz hale geliyor. Siz birilerini evlatlık edinmişsiniz, Türk hukuku buna izin veriyor. Ya demişsin evlat kuru kuruya yaşamaz, evlendirmişsiniz. Muhteşem bir kadın, göz koymuşsunuz sizin evlatlığın karısına. Ya diyorsun toplum ne der buna? Yani kötü niyetin en koyusu içimizi işgal etmiş. Ar namus duygusunu bir tarafa bırakmışsınız. Dikkat edin gerçekleştirme henüz yok. Belki sonsuza dek de olmayacak ama siz, namussuzun namussuzusunuz. Elinizle büyüttüğünüz, elinizle everdiğiniz evlatlığınızın karısına göz dikmişsiniz. Nedeni ne olursa olsun, bunu açığa vuramamışsınız, gerçekleştirememişsiniz. Gerçekleştirseydiniz ancak bu kadar namussuz olurdunuz. Yani Hıristiyanların göz zinası denen şey. Sen bakıyorsun, şu kadın benim olsa. Diyor ki, zina etsen ne olur,  aynı şey. Demek istediğim şu, bütün yönelimler insanı aklamaz. Kötü yönelim seni o eylemi gerçekleştirmişsin gibi erdemsiz yapar, arsız yapar –ar terimi namusun Türkçesidir. Günlük yaşamda bu böyledir. Onu ne kadar eleştirilecek bir eylem olarak düşünürseniz düşünün, ayrı bir konudur ama onu yapmış sayılırsınız. </p><p class="calibre13">İyiyi düşündüğünüzde onu yapmış olmanızı şart koştum ama kötüde yapmış olman hiç gerekmiyor. Onu koşullar elverdiğinde yapmanız için hiçbir engel yoktur, yaparsınız.</p><p class="calibre13">M- Komşunun kadınına kötü niyetle yöneliyorsunuz. Bu bir yönelmedir, bir de bunu gerçekleştiriyorsunuz. Gerçekleşmiş durumla yönelme durumun aynı odluğunu söylüyorsunuz. Hukuk açısından aynı değil. Hukuk, yönelmeyi asla cezalandırmaz.</p><p class="calibre13">Biz etikteyiz, hukukta değiliz. Ceza alanında elbette ki niyetin böyle, gel bakalım seni yargılayacağız diyemez, eylem çıkacak. Burada niyeti yargılıyoruz, iyi ve kötü niyetleri sorguluyoruz. Bunu kavramamız, sorgulamamız gerekiyor. İyi niyet eylemle desteklenmeden hiçbir anlam taşımaz. Taşıdığını söylediği öznesine bir ödül, bir artı getirmez. Onu herkes kolayca söyleyebilir. Ama kötü niyet, eyleme geçsin geçmesin, taşıyıcısı için utanç nedenidir. Bunun herhalde kabul ederseniz. Etmiyorsanız koyun ortaya tezinizi tartışalım.</p><p class="calibre13">M- Kabul edilmeyecek bir durum yok.</p><p class="calibre13">Bütün eylemlerimizde var. Dünyamızda ne kadar eylem varsa, her alanda bu niyetin eylemle olan ilişkisi hep vardır. </p><div class="mbppagebreak" id="calibre_pb_69"></div>
</body></html>
