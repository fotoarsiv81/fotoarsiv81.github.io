<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çınar Ağacının Altında Bir Ay Felsefe</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p class="calibre12">Eylem, insan öznelerin devinmesidir. Öyle tantanalı, süslü tanımlara hiç gereksinimimiz yok. Hayvanlar da devinir, nesneler de ama onların devinmesi eylem değildir. Salt insanın devinmesi eylemdir. Çünkü eylem çok özellikli bir devinme biçimidir.</p><p class="calibre13">Türkçemizde çok eğretilemeli sözler var, deyim dediğimiz. Deyim, öz anlamını değil de, taşındığı yapıdaki anlamını bize sunan söylem biçimidir. Diyor ki, falan adam <span class="italic">kulak kesilmişti</span>.<span class="italic">
</span>Biri konuşuyordur o da kulak kesilmiştir, bir müzik vardır o da kulak kesilmiştir. <span class="italic">Kulak kesilmek,</span> dinleme dediğimiz edimin doruk noktasıdır. Zaten eğretilemelerde bu hep var. Türkçemizde çok eşsiz sözler var. Bir dilci arkadaşımla söyleşide bulunurken şöyle söyledi; Türkçedeki eğretilemeli sözler, yani deyimler, dünya dillerinin toplamının on katı. Eğretilemeli dil, çok büyük bir dildir. Hani denir ki; <span class="italic">kız, istenirken güzeldir. </span>Burada elbette ki denen, kızın istendiği anda çok güzel olduğu değildir. Her eğretileme, her paradigma, her deyim gibi bu da bize başka bir şey söylüyor. Bir eylem, uzaysal ve zamansal olarak en değerli, en geçerli olduğu an en güzeldir, doruktadır.</p><p class="calibre13">Uzak yoldan Müjdat’a telefon ediyorlar. Diyorlar ki, size geliyoruz, yaya olarak, yeni çıktık. Saate bakıyor Müjdat, saat dört. Dört, beş saat yol sürer, dağ bayır. Gelen adam, hele kırdan gelen bir küme, hoşbeş ama ondan sonra yemeği umar. Biz bir eylemin çeşitli yapı düzenlerinden söz edeceğiz, bunları önümüze koymak istiyorum. Müjdat kardeşimiz çok güzel bir koç hazırlamış, konuklar geliyor ve bıçağı ondan sonra eline alıyor. Size bir koç keseyim de yiyelim, diyor. Kesmek, ayıklamak, temizlemek nereden baksanız iki üç saat. Öteki adam acından ölmüş. Sen o geldiğinde ona bir çorba verseydin, üç saat sonra vereceğin koç kızartmasından daha iyi olurdu. Demek ki orada içlerinden geçen, kardeşim kız istenirken güzeldir. Buna benzer çok deyim var. Hangi deyimini söylerseniz söyleyin, bir eylemin doruk biçimini dile getirir. <span class="italic">Gözü kara</span> deriz, bu yiğitliğin doruk biçimidir, her olaya ölümüne atlayan. <span class="italic">Asık yüzlü</span> deriz, çok canı sıkılmışı anlatırken. <span class="italic">Tatlı dilli</span> deriz, güzel konuşuyor, insanı şenlendiriyor. <span class="italic">Ata arpayı yokuşun dibinde verme</span> diyor, önceden besle, zamanı onun o. <span class="italic">Kızını dövmeyen dizini döver</span>. Tabi orada çocuk dövmeden söz etmiyor, onu onaylamazdık. Demek istiyor ki terbiyesini ver, sonra dizini döversin, eğit onu. Eskiler dövmeyi eğitimin bir yolu olarak düşünüyorlardı, eğretileme öyle çıkmıştır. Ama onu biz öyle yorumlamıyoruz.</p><p class="calibre13">Eylemlerin yapı olarak en tam oldukları biçimlerinden söz ediyor bu eğretilemeler. Aklınıza ne geliyorsa söyleyin, deyim olarak, o eylemin en dolu biçimini anlatır bize. <span class="italic">Burun kıvırdı</span> deriz, <span class="italic">ağzını eğdi</span> deriz, <span class="italic">ipi kırdı</span> deriz. Kaçmayı anlatırken ipi kırdı deriz. İp nasıl kırılır, hızla çekersen, kaçacaksın çünkü. <span class="italic">Sıvıştı</span> derler, öyle gizlendi ki kimseye görünmemek için. Bu bizim için niye gerekli? Dedik ki, eylem bir tözdür.  Demek ki en olgun biçiminde vardır. Şimdi eylemleri hukuksal alanda görelim.</p><p class="calibre13">Bir çalma eylemi var. Bunun töz olarak çalma sayılabilmesi için ne gerekli. Konu yargıcın önüne geldi, bakıyor. Diyor ki yargıç, öncelikle ben bunun çalmaya yöneldiğini temellendirmeliyim. Niyet unsuru. Anlıkta çalma konusunda bir düşünce oluşmuş, gerçekleşmek için bekliyor. Yargıç diyecek ki, ben çalma eylemine yöneldiğini ortaya koymalıyım. Siz giderken acıkmışsınız, bir tarlaya girip bir karpuz yiyorsunuz, bu çalma değildir. Yasa diyor ki; aç kalmıştır, zorunluluktan bir karpuz kesmiş yemiştir. Zorunluluk yasaları da vardır çünkü. Öyle ise bunda çalma yönelimi yoktur. Ama sen oraya kamyonetini dayamışsın, kamyonetin yarısını doldurmuşsun, o sırada yakalanıyorsun. Ben karnımı doyurdum, yok. Orada yargıç der ki, bir kamyonet dolusu karpuzu yiyemezsin. Bir. Yönelimini temellendirmek gerekiyor, çalma özünü oluşturacağız ya.</p><p class="calibre13">İki; başkasının egemenlik alanındaki bir nesneyi, kendi egemenlik alanımıza geçirmek. Müjdat’ın tarlasında bir pırpır var. Hemşerisi geliyor, çalıştırıyor ve kendi tarlasına götürüyor, orada bir kulübeye saklıyor. Ben Müjdat kardeşimi çok severdim de motorunu yağmurdan korumak için götürdüm, gülerler buna. Bizim hukukta birisi kasttır, birisi de suçun maddi unsurudur, suçun maddi ve manevi unsuru diye geçer. Biz felsefi olarak, yönelmek ve gerçekleştirmek diyoruz. Bu iki öğe yan yana geldiği zaman bu çalma eylemi gerçekleşmiş olur. İşin içine girdiğimiz zaman türlü çalma biçimleri vardır. Çalmak kolay ise ceza daha ağırdır. Bir kere demiştik, bir inşaatın bekçisi oradaki malları kolay çalar. Çünkü oralar hep onun, mülkiyet olarak değilse bile, etkinlik olarak, tasarruf alanındadır. </p><p class="calibre13">Demek ki bir eylemin tam olabilmesi için bu ögeleri içinde taşıması gerekir. Öldürme diyelim. Birisi geliyor, bir insanı, bir araç kullanarak ya da daha fiziksel nesnelerle yaşamına son veriyor. Bu öldürmedir. Burada şöyle bir şey de var; sayın yargıç diyor, benim bahçeme girmişti, elinde tabanca vardı, beni öldürecekti. Gören var mı? Üç dört köylü diyor ki elinde silah vardı, Hasan’ı öldürecekti. Hasan onu öldürmüş, Hasan beraat ediyor, meşru savunma dediğimiz olay. Demek ki orada öldürme eylemi bizim bildiğimiz anlamda bir öldürme eylemi olmuyor. Olsa bile diyorsun ki bu bir savunma.  Doğa kendini gizliyorsa eğer, neyi görüyoruz? Biz açalım o perdeyi. Bizim edimlerimiz, devinimlerimiz, eylemlerimiz nesneleri değiştiriyor. Diyelim gittin bir adamın evini yıktın, değiştirdin. Ağacını kestin, değiştirdin. Otomobilini havaya uçurdun. Neneleri, konumları değiştiriyor. Pırpırı alıp kendi alanına götürüyor. O nesnenin uzaysal konumunu alıp başka yere taşıyor. Durumları değiştiriyor. Yol kesiyor. Yürüyen giden adamın önünü kesiyor, dövüyor, oradan gidemezsin diyor. Adam tarlasında çalışıyor. Hayır diyor, çalışmayacaksın, geç. İçkin yüklemlerini değiştiriyor, yapı düzenini parçalıyor, dışkın yüklemlerini değiştiriyor, taşkın yüklemlerini değiştiriyor. Bunların siyasi, ekonomik boyutlarını bir düşünün. Bu arada devletleri düşünün. Yasalar çıkartıyor, şunu yapabilirsin, şunu yapamazsın. Eylemlerin önü çeşitli barikatlarla kesilebiliyor.</p><p class="calibre13">İnsan öznelerin devinmesi eylemse, bu eylemler başka eylemlere yöneliyor. Adım adım gidiyoruz. Hayvanın, denizin, toprağın, kara parçasının, havanın devinmesi eylem değildir. Çünkü o, kesin olarak bir nesneye yönelir. İnsan, eyleme yönelir. Kafasına koydu, adamı öldürecek. Bunu bir eylemle öldürecek ama orada yöneldiği o ya da başka adam değil, öldürme eylemi. Bankayı soyacak. Bankanın kapısındaki bekçiyi tanıyor mu bu adam. Onun onla işi yok. Orada kim olursa olsun öldürecek, öldürmeyi kafasına koymuş. Ben onu indiririm, bankayı soyarım, diyor. Bizim her eylemimiz başka bir eyleme yönelir. Ahlak demiştik, eylemlerin değerlendirilmesi olacak. Eylemlere, eylemli yönelimlerimiz olacak. Çalmadan kaçacağız. Çalmak bir eylemin adıdır. Kaçmak da başka bir eylemin adıdır.  Biz çok ilginç bir alandayız.</p><p class="calibre13">Tam bu noktada karşımıza şu çıkıyor. Dedik ya, hayvan alanıyla, öteki alanlarla devinmemiz çok çok ayrıdır. Bizim nesnelerle ilgili bilgimiz, bizde mutlaka bir kip yaratır. Bizi bir <span class="italic">modus</span>a sokar, bir tavra sokar. Siz televizyonda izlersiniz, adamlar yakalanmış götürülüyor. Haber diyor ki, bir ton zehir yakalandı. Bu adamların hiçbirini daha görmediniz. Bu adamların yüzünü bile görmeden bu adamlardan tiksiniyorsunuz. O da iki ayaklı benim gibi. Demek ki milyonlarca çocuğun ciğerini sökmek için bunlar hiç de tereddüt etmiyorlar. Birkaç duygu birden patlayıveriyoruz. Tiksinme, nefret, korku, öç alma duygusu çıkıyor. Daha siz nesneyi görmediniz. Orada zehir kaçakçılığı yapan kim olursa olsun sizin duygunuz değişmez. Çünkü sizin yöneldiğiniz şey bir eylemdir, eylemi değerlendiriyorsunuz. Bu sizde bir tavır uyandırıyor. Hani toplu linçler olur. Hiç ilgisiz adam gelir cezaevinin önüne. Ne olmuş, çok küçük bir çocuğu kesmiş, annesini kesmiş bir cani, polis götürüyor. Binlerce kişi üstüne saldırır. O adamı tanıyor mu, hayır. Ondan öç almak istiyor, eyleme yöneliyor.</p><p class="calibre13">Bu Spinoza’da daha değişik bir şekilde sunuluyor. David Hume’da daha bir zayıfça sunuluyor. Aristo’da bir başlangıç var. Duygularla ilgili bir yazın, felsefe, düşünme var ama bunların hepsinde bir nesneye yönelme var. Bunu kesin olarak onaylamıyorum. Biz nesnelere dolayımlı olarak yöneliriz, yönelmeyiz demiyorum. Duygu, bir eylem eşliğinde bir nesneye yönelir.</p><p class="calibre13">M- Spinoza’yı diğer filozoflardan en ayırt eden özellik, duygular üzerine çok çalışması, ayrıntıyla. Ondan sonra duygular üzerine çalışcan Nietzsche var, daha da ayrıntıya inmiş. Çünkü eylem alanı, sonsuz çeşitlilikte bir alan, duygu alanı öyle. Spinoza’daki eylem, daha önce de söylediğim gibi kızıma isim vermemin sebebi o. Spinoza nesne demiyor. Kitabında geçebilir, kafası karışmış olabilir ama bize aktardığı kadarıyla, ya da başka yorumculara aktardığı kadarıyla, bir çok yorumcu eylem görmüş. Hatta Orestes örneği de tam anlamıyla eylemi açıklıyor. Hatta Spinoza’da eylemlere bağlanma diye bir kavram var. Bir eylem başka bir eyleme bağlanarak yorumlanıyor. Eylem konusunu işlerken, Spinoza’nın işlediği temel kavram, yaşama gücünün arması ve azalması. Bütün verdiğiniz örnekleri o sözle düşündüm. Pırpırın başka bir egemenlik alanına götürülmesi, emek ürününün tamamen ortadan kaldırılması, bedensel yapısının çökertilmesi, bunların hepsinde yaşama gücünün azalması veya yok edilmesi var. Ya da artması, bunda da iyi eylemlerden bahsedebiliriz.</p><p class="calibre13">Dediklerine katılmak istiyorum da bizim amaç alanımızı tümüyle –Spinoza’nın deyimiyle conatus– her nesne, insan için değil bütün nesneler için söylüyor, var kalmayı sürmek isterler. Doğru mu?</p><p class="calibre13">M- Doğru.</p><p class="calibre13">Taş için de bu geçerli, hava, toprak için de geçerli. Ama biz bunu daha çok insan biçimci bir yorum sayıyoruz. Çünkü taşın öyle bir çabası olamaz. O kendi yasalarına bağlı değil. Evrenin genel yasalarına bağlı. İnsan özne bizi çok ilgilendiriyor, hele de bulunduğumuz alanda. Bu yaşama gücünden biz neyi anlayacağız? Fiziksel terimlerle, buna çok dikkat etmeliyiz.</p><p class="calibre13">M- Biraz önce söylediniz ya hocam. Mesela televizyonda bir eylem görüyoruz ve bu bizde bir duygu uyandırıyor. Bu duygu bizi harekete geçiriyor, eyleme geçiriyor. Bu eylemin kökeninde yaşama gücünün artması ve azalması var. Bazı eylemler bizim yaşama gücümüzü arttırıyor,  bazıları da azaltıyor. Bu çerçevede biz ona nefret duygusu veya sevgi duygusu diyoruz.</p><p class="calibre13">Yani duygu ve kiple konuşuyoruz değil mi? Yani bir çıkarla konuşmuyoruz. </p><p class="calibre13">M- Hayır, çıkar değil. Yaşama gücümüzü azaltmasaydı eğer o zehir satıcılar, biz onlardan nefret etmezdik. O çocuklarla bir duygudaşlıktan ziyade kendimizle alakalı bir şey. Biz o toplumda yaşıyoruz, insanlarla beraber yaşıyoruz.</p><p class="calibre13">Buna ben katılıyorum. Nietzsche, <span class="italic">Ahlakın Soykütüğü</span>’nde der ki Hıristiyanlar bizim dünyamıza, acunuma sövdüler. İsa için söylüyor. Sürekli karaladılar, gözümüzden çıkartmak için ellerinden geleni yaptılar, diyor. Hınç diye bir olay var. Evrenimize hınç duymamız için ellerinden geleni yaptılar bunlar. Konumuzla doğrudan ilgili değil ama ben söyleyeyim. Nietzsche burada biraz yanlış görmüş. Bütün metafiziksel sistemler, kesin olarak bu dünyalıdır, öte dünyalı değildir. Görünürde öte dünya için savaşırlarmış gibi yaparlar, bizim bu acunumuza söverler, bizi oraya yöneltmek isterler ama dertleri kesin olarak bu değildir. Haham ve papaz, müthiş yaşamayı severler, boyunları kalındır. </p><p class="calibre13">Nietzsche güç istenci diyor, gücü isteme. Oradaki istenç, bunu önemle vurgulamak istiyorum. Nietzsche en çok okuyacağınız filozof olacak, çok güzel yazar. Güzel yazma deyince bu özel bir anlatım biçimi midir, elbette. Söz gelimi Platon, çok güzel yazar. David Hume, Schopenhauer çok güzel yazar. Bunlar yazarlığı çok güzel, ozanlığı da filozofluğu kadar değerli olan insanlar. Elinize aldığınız zaman Aristo, engebeli çakıllı taşlı bir yolda gidermişsiniz gibi olur. Platon ise en güzel dökülmüş asfaltta gidiyormuşsunuz gibi, ses yok, akar gider. Güç istenci, Nietzsche’nin yaşamı sırasında çıkan bir yapıtı değildir. Ölümünden sonra kız kardeşinin derlemesiyle ortaya çıkmıştır. Nietzsche bunu elden geçirmeyi, bir kızım yerleri çıkarmayı, bazı eklemeler yapmayı düşünmüş ama yapamadı gitti.</p><p class="calibre13">M- Bu arada kız kardeşi bir Nazi sempatizanı ve destekçisiydi.</p><p class="calibre13">Evet. O, öyle bir kitabı çıkarttı, eline sağlık demek lazım. Orada, Spinoza bize değerler alanından söz etmez. Güç istenci bizim bildiğimiz iyiyi seçmek, doğruyu seçmek gibi bir şeyler anlatmaz. <span class="italic">Conatus</span>u, yaşama gücünü anlatır. Fiziksel nesneler, iyi yiyin der, bu acunumuzu doya doya içinize çekin. Nietzsche budur. Efendi ahlakı, bir de köle ahlakı vardır. O ahlak, korkakların, ödleklerin, şerefsizlerin, ikinci sınıf, üçüncü sınıf saydığı adamların ahlakıdır. Yoksa bizim bildiğimiz köle değildir o. Onlar düşük yaşam biçiminde, istiridye gibi kıvrılmış adamlardır. Efendi yaşamında güçlü olmak vardır. Boyun eğmemek de buna dâhil, onu söyleyeyim. Sonuçta bizim doğuda kavradığımız anlamda iyiyi kavramıyorlar, değerleri öyle kavramıyorlar. Onlar hep fiziksel terimlerden öteye geçmiyorlar. David Hume’u açın okuyun, onun bir ahlak felsefesi de var, yemek içmek üstüne. Onun dünyasında iyi olan, Greklerin <span class="italic">arethe</span>si. Bu yürümüş gelmiş 20. yüzyıla, hatta günümüze, batılılar bu arethe ile düşünür. Onların yaşam alanında bu, şiddetle vardır. Platonda iyi ideası bütün ideaların başat ideasıdır, ondan türemiştir. Ama iyi nedir, fazla söylemez. Aristo yine söylemez.</p><p class="calibre13">Biz eylemlerin seçimine geçmeden önce, istenç, duygu ve bilgi üçlemini elimize almadan önce bunu tartışmak isterim.</p><p class="calibre13">M- Bu iyi ve kötüye şuradan gidebilirsek… Spinoza yorumcusu Deleuze, conatusun Spinoza’da çok önemli bir yer tutmasına rağmen Spinoza’nın kuramının, teorisinin özünü yansıtmadığını söyler. Önemli değildir der, oraya çok vurgu yapmamak gerekir. Conatus elbette yaşama gücüdür, var olmada sebattır. Ama başka bir alandan bahseder Spinoza, der. Bahsettiği alan değerler alanıdır. Fakat fiziksel olarak, geometrica, o kadar çok takmış ki, hep idealarla açıklamaya çalışılan, bunu yere indirmek istiyor. Duygular bedenseldir, fizikseldir. Bizim eylemlerimiz de fiziki ve bedenseldir.</p><p class="calibre13">O değerlerle ilgili önermeleri biz görmek istiyoruz. Spinoza çok zorlar, öğrenin, bilin der. O bilgiye vurduğu vurdu son derece anlamlıdır. Buna katılıyorum. Bilmek, istemektir der. Ama ben değerler alanıyla ilgili önermelerini bilemiyorum. Seçimle ilgili bir önermesini bilemiyorum. Bunu yineledim, yineliyorum. Bir eylemin iyi ya da kötü olduğunu bilmek, onu seçmeyi ya da seçmemeyi Spinoza’da gerektirmez. Asla. Seni götürdüler mezara tıktılar, bu sana ne yarar sağlar? Spinoza bize kazma vermez, yarın da çıkın demez. Orada olmanın bilinci bana ne yarar sağlıyor? Sıkıntımız orada.</p><p class="calibre13">M- Bilgi ile eylemi bağlıyor. Eylem bilgisiz söz konusu bile olamaz. Biz, insan tözün düşünen ve istençli bir tözdür, dedik. Düşünmek, bilmek eylemden kopuk olmadığı gibi onun önkoşuludur. Bilmek eylemek için yeterli değil. Eylemek bir yüklemse eğer, o yüklemin özellikleri ayrı olmak zorunda.</p><p class="calibre13">Bende oradayım. Anlık, bilme yetisi olarak neyin iyi neyin kötü olduğunu bize, buyrun dedi, altın tabakta sundu. Biz iyi eylemi hangi yetimizle seçeceğiz ve iyi eylemi gerçekleştireceğiz? Sıkıntımız bu, Spinoza’nın yanıtlamadığı bu. Sen tutup anlığı onu seçen yeti haline getirirsen, bu felaket olur. Anlığın öyle bir özelliği yok, o düşünür.</p><p class="calibre13">M- Şimdi biz anlığı nasıl düşünürüz? Genelde beyin yordamıyla düşünürüz.</p><p class="calibre13">Biz anlığı bilme yetisi olarak düşünürüz. Yaşam alanımız tıka basa bunlarla dolu. Benim gördüğüm şu: Orta boy bir dünya görüşü olan kimse, yuvarlak diyelim, derin demeyelim, iyi ve kötüyü bilir. Söz gelimi dağdaki çoban, öldürmenin kötü olduğunu bilir. Ama yine de bal gibi çalar. Çalmanın kötü olduğunu bilmeyen hırsız olamaz. Niye çalar? Spinoza’nın hesabına göre çalmaması gerek. Benim hesabıma göre çalması, seçim olayıyla başlar ve biter. Zihin seçmiyor. </p><p class="calibre13">M- Spinoza diyor ki; insan anlığında nesnelerin, eylemlerin, şeylerin upuygun bilgilerine ve upuygun olmayan bilgilerine sahiptir. Upuygun olmayan bilgiler bizi çalmaya yönlendirir. Ancak upuygun olmayan bilgiye sahip bir kişi çalar,  öldürür, tecavüz eder, zehir satar. Burada upuygun olmayan bilgiden söz ediyor. Upuygun olmayan bilginin yönelttiği eylem, burada kötü eylem.</p><p class="calibre13">Upuygun olmayan bilgi, bize çalmanın kötü olduğunu söyler mi?</p><p class="calibre13">M- Söyler.</p><p class="calibre13">Söylemez. Söylüyorsa uygun bilgidir. Söylemiyorsa bilgi değildir. Hep söylüyorum. Spinoza’nın terimlerine özen gösterelim, bizi kandırmasın. Upuygun olmayan bilgi olmaz, bu totolojidir. Dişi olmayan kadın olmaz, dişi olmayan kadın diyor Spinoza bize. Dikkat et totoloji var orada.</p><p class="calibre13">E- Siz bilgiyi öyle tanımladınız değil mi? Tam olan. Upuygun olmayan bilgi olmuyor o zaman. Bilgiyi böyle tanımlarsak.</p><p class="calibre13">Mecburen öyle tanımlayacağız. Bilgi, doğru olandır.</p><p class="calibre13">E- Bilgi ama eksik bilgi olarak, günlük hayatta hep kullanıyoruz.</p><p class="calibre13">Eksik bilgi olabilir. Birini tam öğrenememiş olabilirsin. Ama yanlışa bilgi demen başka. Eğer sen uygun düşünceye sahipsen, bilgiye sahipsin, o da doğrudur.</p><p class="calibre13">E- Ama doğru olduğunu bilmiyoruz ki bir bilginin. </p><p class="calibre13">Bilmemiz lazım.</p><p class="calibre13">E- Mesela gazetede okuyoruz, bilgiyi alıyoruz. Gerçekte o…</p><p class="calibre13">O başka bir boyut. Biz şu üzümdür diyorsak, bu önerme doğrudur. Upuygun olmayan diyorum, bilgi olmaz. Neden upuygun öyleyse? </p><p class="calibre13">M- Şöyle açıklayabilirim. Diyor ki Spinoza, özene ve nesne bir ilişki içindedir. Ben üzümü görürüm, üzüm bende bir etkiye yol açar, bu etkilenmede üzümün özünü bilmem. Etkilenmenin derecesini bilirim. Ancak daha sonra usumla üzümün özünü bilirim. Birinci bilmeye upuygun olmayan bilgi diyor. Bütün nesneler bizi etkiler ve bu bizde bir bilgi yaratır. Yanlış bilgi, ya da eksik bilgi, etkilenme bilgisi diyor ona. Etkiledi beni, bana çarptı. Mesela hep şu örneği verir. Bir köpek gördüm, köpekle ilgili bir bilgim yok. Havlıyor ve beni ısırdı. Sonra arkadaşıma anlatıyorum, köpek havlayan ve ısıran bir canlıdır. O da diyor ki köpek aynı zamanda yalan bir canlı. Şöyle şöyle diyor ve ben ortak kavramlar sonucunda köpeğin tam bilgisini oluşturuyorum. Tam bilgisini oluşturmadan önce köpekle ilgili bilgilerim var benim, ısırması. Ama ısıran ve havlayan birinci türden bilgi. Havlamak, duyuyorum; ısırmak, hissediyorum. Bende bir bilgi oluşuyor. </p><p class="calibre13">Affectio.</p><p class="calibre13">M- Etkilenme sonucunda oluşan bilgi. Sonra öznenin ve nesnenin ortak kavramlarından yola çıkarak o nesnenin özünü anladığı zaman da ona ikinci tür bilgi diyor, akılsal bilgi.</p><p class="calibre13">Üçüncüye ne diyor?</p><p class="calibre13">M- Sezgisel bilgi.</p><p class="calibre13">Ben bu bilgi kuramına pek katılmıyorum. Bir yerinde öz bilgisi der, değil mi? Üçüncü boyut bilgi. Bir yandan özün ne olduğunu yadsır, ideayı kavramı yadsır. Bunlar hep totolojidir. Biz ağacın özünden söz ederken trilyonlarca ağacın o yapıda olduğunu söylemek için özünden söz ederiz. Totolojilere çok dikkat etmeniz gerek. Ben upuygun bilgi dediğinde de upuygun olmayan bilgi dediğinde de aynı totolojiyi görüyorum. Bilgi ise upuygun olmasına ve upuygun olmamasına gerek yoktur. Burada diretirim ben, bilgi bilgidir. Nesnesine uygunsa bilgidir, değilse onun adı bilgi değil, yanlıştır.</p><p class="calibre13">E- Ama eksik bilgi olabilir hocam.</p><p class="calibre13">Eksik bilgi demeyelim de bilgi sandığımız yanlışlar diyelim.</p><p class="calibre13">M- Ama hocam havlıyor ve ısırıyor, onlarda bir yanlışlık yok ki.</p><p class="calibre13">Spinoza örnek verir. Der ki girdin denize. Dalgalarla hiçbir yakınlığım yok, denizin dalgaları bana vuruyor beni her seferinde yıkıyor. Ne zaman yüzmeyi öğrenirim, o dalgaların ritmini öğrenirim, yüzmeye başlarım, o dalgalar bana dayak atmaz. Burada, yüzmeyi öğrenmiş artık. Bilgi kuramını altüst eder. Şu yaklaşım, Spinozacı yaklaşım bilgiyi altüst eder. Bunu zorladık mı nereye oturtacağız?</p><p class="calibre13">M- Şuraya. Biz, duyularımızla dünyayı alıp zihnimize taşıyoruz ve düşünceler oluşturuyoruz. Biz önce duyularımızla alıyoruz hocam, sonra akılla işliyoruz, Spinoza bunu demeye çalışıyor bence. Önce duyularımızla alırız, buna duyusal bilgi diyoruz. Duyularımızla aldığımız verilere o bilgi diyor, duyusal bilgi. Akılla işleriz, işlediğimize de akılsal bilgi deriz.</p><p class="calibre13">Orada dur. Duyu verileri dediğimizde sen bilgiyi nasıl ediniyorsun? Bunu bana anlat.</p><p class="calibre13">M- Nesnenin beni etkilemesi suretiyle.</p><p class="calibre13">İyi de bunu sana yapı düzenindeki hangi merkez söylüyor? </p><p class="calibre13">M- Bizim yapı düzenimiz böyle oluşmuş hocam. Duyu verilerini işlemeyle oluşuyor.</p><p class="calibre13">Nere işliyor bunu? Duyu verilerini neren işliyor senin? </p><p class="calibre13">M- Bedenim.</p><p class="calibre13">Bedeninin neresi.</p><p class="calibre13">M- Anlığım.</p><p class="calibre13">O zaman us bilgisi oluyor.</p><p class="calibre13">M- Anlık eşittir us mudur?</p><p class="calibre13">Tabi.</p><p class="calibre13">E- Algı her zaman anlığa gitmiyor mu? Anlıkta işleniyor.</p><p class="calibre13">Duyu verilerini bilgisini kestik attık. Batı felsefesi bunu demiş, yanlış. Duyu verisiyle bilgi edinemezsin sen. Dedik ki ortak duyu var. Göz, biçimi, rengi, büyüklüğü, küçüklüğü vesaire; dokunma sertliği, sıcaklığı, soğukluğu, yumuşaklığı alır. Ama sana bilgi vermez. Bunu onlar yapmış, bana ne? Duyu verisinde sinirlerle buluştuğu an görevi biter. Onu anlığa aktaracaksın, anlık onu düzenleyecek. Öteki duyu organlarından gelen verileri toplayacak ya da imgeden, önceden hazır olan bilgilerle işleyecek. Anlıksal bilgi diyorsun, duyu bilgisi diyorsun, bu ayrımı yapamazsın. Ben yapamam. </p><p class="calibre13">M- Burada şu sorun çıkıyor o zaman. Bütün insanlar, anlığa sahip oldukları için doğru bilgilere sahipler, sonucu çıkıyor.</p><p class="calibre13">Öyle bir şey yok, öyle bir şey demedim.</p><p class="calibre13">M- İnsanlar duygusal davranıyorlar diyoruz, duyularına göre hareket ediyorlar diyoruz. Bir etkilenme sonucunda hareket ediyorlar. Mesela bir şeyden etkileniyorlar, nefret ediyorlar, etkileniyorlar sevinç duyuyorlar. Sürekli bir etkilenme sonucunda oluşan anlıksal bilgi var.</p><p class="calibre13">Terimleri kötüye kullanıyorsun, cezalanacaksın. Duyu bilgisi olmaz çünkü adı üstünde o duyudur. Verirsin tamam, göz verir. Gözün görevi düşünmek değildir. Anlıktan geçmemiş bir bilgi olmaz, onu kesin olarak reddettik. Sen bir ses duydun, nasıl top sesi diyeceksin bana? Diyemezsin, ses duyarsın, sesi topun sesi olsa da. Kuşlar gibi fırlar uçarsın havaya. Neden-etki bağıntısı. Onun top gürültüsü olduğunu bilmen için topu bilmen gerekir.</p><p class="calibre13">Ç- Acaba reflekslerle mi karıştırılıyor. Çünkü top patladığı vücut bir tepki verir. Ama bir reflekstir bu. Sıçradıktan sonra deriz, a top patladı. Ondan sonra değerlendirir ve korkmayız.</p><p class="calibre13">E- Çok az bir süre var ikisi arasında. Önce korkarız, sonra düşünürüz.</p><p class="calibre13">M- Güneş doğdu, güneş battı deriz mesela. Çünkü gördüğümüz odur. Ama bu doğru değildir. Bu bir bilgidir ama doğru bilgi değildir.</p><p class="calibre13">Bilgi değildir diyelim.</p><p class="calibre13">M- Gözümüz öyle görüyor ve öyle diyor. Buna ne diyeceğiz, bu bilgi değilse ne?</p><p class="calibre13">Ç- Üzerine bir sürü bilgi ekledik.</p><p class="calibre13">M- Ben ilk diyorum, güneşi gördük, doğdu.</p><p class="calibre13">Ç- Yanlıştı.</p><p class="calibre13">Gök gürültüsü vardı. Gök gürültüsünden çok korkuyordu insanlar. Tanrıyı kızdırdık diyorlardır. Gökten geliyor, onu bir tanrı yaptı, bağırdı çağırdı gibi algılıyorlardı. Kulak duyuyor, göz de görüyor, şimşek çakıyor. Zamanla öğrendi ki bu bir elektriklenme olayıdır. O bilgiyi edindikten sonra biz onu tanıdık. Daha önceki bilgi değildi.</p><p class="calibre13">M- Ben sizin ayrımınızı orada kabul etmek durumundayım.  Güneş doğuyor demek bir bilgi değil. Ya da gök gürültüsü, tanrı ağlıyor demek yağmur demek değil.</p><div class="mbppagebreak" id="calibre_pb_75"></div>
</body></html>
