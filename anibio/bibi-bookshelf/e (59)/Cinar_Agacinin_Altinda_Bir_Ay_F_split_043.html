<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çınar Ağacının Altında Bir Ay Felsefe</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p class="calibre12">Birleşiklik, daha daralmış, daha az yaygın, daha az sürekli bir ilke dirilik, arkadan duyarlık. Du-yarlılıkta dün bir kısım noktalarda takılmıştık. Acaba duyarlı nesneler alanında düşünme dedi-ğimiz yapı düzeni var mıdır? Hocam dedi ki, ben bir öz ayrımı göremiyorum. Müjdat kardeşimiz de bir öz ayrımı gördüğünü söyledi. Öz ayrımından söz ettiğimiz de bir ilkeden söz etmemiz gerekir. Yani bilinen adıyla konuştuğumuzda, bitkilerden sonra, diri bileşiklerden sonra, duyarlılığa geçerken bir atlama yapmamız gerekir, eğer öz farkı meselesini kabul edecek olursak. Doğrudan düşünmeye atlamamız gerekir. Bu ise bizim sistemimize ters. Biz, dirilik, duyarlılık, düşünme, istenç diye gidebiliyoruz. Doğa fazla atlamayı sevmiyor. Atlamayı seviyor da birinin üstünden atlamayı sevmiyor. Zaten yapılan deneyler, gözlemler de bunu böyle ortaya koyuyor. Diri nesneler, duyarlı nesneler, uslu ve istençli nesneler. Onun için ben, hayvan dediğimiz yapı düzeninde bir düşünme örgütlenmesini göremiyorum. Belki bir kısım ögeler var, hocam onu güzel anlattı. Bir kısım kodlamalar var. Kendi alanıyla ilgili tanımalar var. Onu kabul ediyorum ama bizim bilgi dediğimiz bilgi anlamında bilgi edindiklerini söylemek çok zor. Şu ana kadarki deneyler de bunu doğruluyor. Hayvan dediğimiz yapı düzeninde yaşam koşullarına uyma, biraz da kendi bilim alanının söylediği gibi içgüdüsel olarak bir uyma var gibi gözüküyor. Bu, söylediğim gibi felsefede her konu gibi rahatlıkla tartışılabilir. Düşünme, geçen dersimizde gördüğümüz gibi insana özgür bir yapı düzenidir ve insanı başlatan temel ilkedir. Öz farkı, derece farkı gibi terimler kullandınız dün. Bu öz farkı dediğimiz bizim, ilkelerin, büyük ayrım dediğimizin başka adıdır. Dirilik büyük ayrımdır, bir özdür, bir yapı düzenin kurucu ögesidir. Duyarlılık öyledir. Öteki yapı düzeniyle birleşip özü yaratıyor ve ayrımı ortaya koyuyor. Onu ondan ayırmamızı sağlıyor. Dedik ki; ayrım, bizim anlıksal ve dilsel olarak yaptığımız bir işlemdir. Ontolojik bir temele dayanıyorduk, ezbere yapmıyorduk.</p><p class="calibre13">Düşünmeyi gördüğümüz için, insan bakımından, burada biraz hızlı geçmek gerekiyor ama ben en azından sahibine saygı anlamında, ünlü Frege’den söz etmek istiyorum.</p><p class="calibre13">Mu- Gottlob Frege.</p><p class="calibre13">Evet. Matematiğin İlkeleri diye çok ünlü bir kitabı var. Bir derste söylemiştik. Öbekler, kümeler kuramını geliştirmiş, ömür vermiş. O kitaptan bir tanesini de Russel’a göndermiş. Russel da mektup yazmış, üstat siz yanlış yazmışsınız ve işareti de koymuş, şurada. Frege alıp okuyor, tabi sağduyulu insanlar bunlar, önyagılı insanlar değil. Cevap yazıyor, diyor ki, üstat bütün ömrümü yaktın sen, emek boşa gitti, dediğin doğru, yanılmışım. Bu düzeydeki insanların bu tutumları çok güzel. Frege dediğimiz kişi bu. Tabi orada yanıldı başka alanda hiçbir şey söylemedi anlamına gelmiyor. Felsefeye çok büyük katkıları olmuştur. Bizim bildiğimiz dilsel felsefenin başlatıcısıdır. İlk temel koyan odur. Frege’in öne koyduğu bir kısım düşünceleri dile getirmek istiyorum. Çünkü duyum ve düşünceyle çok yakından ilgili.</p><p class="calibre13">Düşünce nedir? Anlığımızdaki nesnelerle ilgili tasarımın öteki adı düşüncedir. Frege diyor ki, bunların dört özelliği var. Beş diyebilirsin, üç de diyebilirsin, felsefe bu. Ama Frege çıkmış, dört özelliği var demiş. </p><p class="calibre13">Birinci özelliği, bir dış özne herhangi bir anlıktaki düşünceyi duyumsayamaz. Müjdat’ın kafasındaki gül düşüncesini hiçbirimiz gül diye koklayamayız. Onu diyor Frege. Çünkü diyor, düşünce duyumsanamaz. Bunu biraz daha genişletirsek, anlığımızdaki diken düşüncesi kimseye batmaz. Anlığımızdaki engerek yılanı düşüncesi kimseyi sokmaz. Anlığımızdaki ateş düşüncesi sigara yakarken bize hiç yardımcı olmaz. Duyuma açık değildir. En yakınınız, çocuğunuz, anneniz, babanız, kardeşiniz, dişi ağrıyor, inim inim inliyor. Onun ağrısını, ağrı düşüncesini siz duyumsayamazsınız. Kestirimde bulunursunuz. Onun ne durumda olduğuyla ilgili bir kısım kestirimlerde bulunursunuz. Dersiniz ki, acı çekiyor, doktora erken yetiştirelim. Ama onun çektiği acı, ancak oradadır, o düşünce oradadır.</p><p class="calibre13">İkincisi; her düşüncenin bir sahibi vardır. Biz onun sahibiyiz diyor. Yeşil düşüncesi, gördüm bir çayırlık, orada kurbağaları gördüm. Frege öyle diyor. Bu benim, iye olduğum, sahip olduğum bir düşüncedir. Onu duyumsayan, düşünce haline getiren benim. Benim anlığımda, ben onun sahibiyim, başka biri değil. </p><p class="calibre13">Üç; hiçbir düşünce taşıyıcısız olmaz, diyor. Hani ben onun sahibiyim ama başka düşüncelerin de başka sahipleri var. Tamam, nesnel dünya kendinde vardır. Ama düşünce, anlıksal bir durumdur, diyor. Anlıksal bir durum da açık ki bir anlığı ve anlığın öznesini gerekli kılar. Buradan bir yerlere gideceğim tabi. Bir yerleri deşiyorum ben. Frege de deşmiş. </p><p class="calibre13">Dört; bunu kişiye özel olarak görüyorum, diyor Frege. Hepsi birbirine sıkı bağlı ama biraz daha ayrıntı vermek gerekiyor. </p><p class="calibre13">Burada ayraçla belirtmek istiyorum, bizim dillerimizde ağrı, üzüntü, acı terimleri hep bir çorba olur, karıştırılır. Ağrı, fiziksel bir durumdur. Bedensel düzenimizde bir kısım değişimler olur. Bir bıçak keser, kafamıza bir taş düşer, ayağımızı çarparız vesaire. Duyduğumuz ağrıdır. Tıp bilimi de buna ağrı der. Bir de üzüntü, acı vardır. Yine konu terimi olarak söylüyorum, acı üzüntünün eşanlamlısıdır, ağrının değil. Ağrı yerin kullanılır, şuram acıdı, diye. Acımak anlıksal bir durumdur. Üzüntü gibi, duygusal bir konudur. Siz gittiniz diş hekiminin koltuğuna oturdunuz. Diş hekimi aleti aldı, dişinize dokunmaya başladı, bir ağrı duymaya başladınız. Anlığınızdan, düşünme evreninizden bir şeyler de geçiyor. Diyorsunuz ki, bu dişçi çok paracı bir adam, hiç kimseye acımıyor, yoksul falan dinlemiyor, herkesten para alıyor, insanlık adına çok üzüntü verici, diyorsunuz. Bakın, duyduğunuz ağrı başka, üzüntü başka. Bunu bilhassa belirtmek istiyorum, üzüntü bir duygudur, ağrı fiziksel bir durumdur. </p><p class="calibre13">Duygu olarak üzüntü ya da bir acı duygusu, sonuçta özneldir, kişide olur biter. Buradan bir yere gitmek istiyorum. Frege de oraya gitmiş. Her ne hal ise biz deneyci, gözlemci olarak çok iyi notlar verdiğimiz, hatta benimsediğimiz John Locke, David Hume, Berkeley gibi ada düşünürleri, biliyorsunuz arkadaşlar deneycidir bunlar, gözlemcidir. Kısa Avrupası filozofları usçudur, klasik üçleme Descartes, Spinoza, Leibniz. Orada da bir üçleme vardır onlar da deneyci olarak bilinir. Burada belki de bir ironi var, Frege’in de karşı çıktığı nokta o. Diyor ki; siz düşünce diyorsunuz, düşünce varsa nesne vardır, düşünce yoksa nesne yoktur. Hatta Berkeley en doruk noktadadır, bunu söz konusu da etmiştik, var olmak algılanmaktır, bizim deyimimizle duyumsanmaktır, yoksa nesne yoktur diyor. Frege’in dediği neydi, bizim geçmişte biraz söylemeye çalıştığımız? Düşüncenin bir taşıyıcısı var, taşıyıcısız düşünce olmaz, diyor. Getirdiği bir eleştiri bu. Berkeley’e yöneltmek istiyor ki; tamam düşünce diyorsun ama onun taşıyıcısı ne olacak? Eğer taşıyıcısı varsa, demek ki anlık diye bir şey de var. Çünkü düşüncenin olabilmesi bir anlık gerektiriyor. Bu anlık da bir tözü, özneyi gerektiriyor. Hani sen var olmak, düşüncede olmak diyordun ya, demek ki düşünceden önce bir anlık bir özne olmalıdır, diyor. Eleştiri son derece derin. Önce bir taşıyıcıyı, özneyi, anlığı var sayacağız. Varsaymadan sen o düşünceyi havada, vardır düşünemezsin. </p><p class="calibre13">Yine Frege meşhur <span class="italic">sabah yıldızı</span>-<span class="italic">akşam yıldızı</span> diye bir gözleme başvurur. Nedir bu? Sabahleyin de gördüğümüz parlak bir yıldız vardır, onu akşamleyin de görürüz. Eskiden bu akşam yıldızı, bu da sabah yıldızı diye algıladılar senelerce. Ama bir gün dediler ki, bu bizim Venüs gezegeni dediğimiz gezegen. Sabahleyin de gözüküyor, akşamleyin de gözüküyor. İki yıldız değil bir yıldız var, bugün bu biliniyor. Tabi bunu bulan Frege değil, çok çok önce biliniyordu bu. Frege aldı dedi ki, sabah yıldızı diyoruz ve ekliyoruz akşam yıldızıdır diyoruz. Bunların en azından söylemi ayrı. Anlamları ayrı, biri akşamleyin gözüküyor, biri sabahleyin gözüküyor. Ama diyor, gönderimleri bir, Venüs gezegenine gönderiyor. Demek ki gönderimsiz bir söylem olamaz. Bu üç filozofa sessizce yönelttiği eleştiri bu. Sen gönderimsiz bir düşünceden söz ediyorsun. Bu anlığımızda olmuş bitmiş, gönderimin nedir, nereye gönderiyorsun, diyor. Veya bizim Türkçeyle söylediğimiz imlemin ne? Bir imin var burada, edinmişsin, nereden edinmişse o da belli değil ama gönderimin ne, hangi nesneye gönderiyorsun? Gösterge, bir gönderim gerektirir, diyor. Frege’in bu düşüncesini çok özet olarak sizlere sundum. Frege ile ilgili Türkiye’de iki kitap yayınlandı<a id="filepos802102"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_064.html#filepos1256684"><span class="calibre19">{138}</span></a></small></sup>, vitrinlerde denk gelirseniz almakta sıkıntı çekmeyeceğiniz bir düşünürdür. Matematikçi filozoftur.</p><p class="calibre13">Mu- Berkeley’in aslında yanıtı var gönderim hususunda. Diğer ikisinin yok, John Locke ve David Hume’un. Locke ve Hume düşüncenin taşıyıcısı noktasında bir yere pek varamazlar ama Berkeley çok güzel varır;  var olmak algılamaktır ve algılanmaktır. Biz algılamadığımız vakit nesneler nerede diye bir sorudan yola çıkar bilirsiniz.</p><p class="calibre13">Umarım bizi yukarılara götürmezsin.</p><p class="calibre13">Mu- Ben götürmüyorum Berkeley götürüyor.</p><p class="calibre13">Anladım, ayağın yerden kesildi de.</p><p class="calibre13">Mu- Sorusu şu: Tamam, bir algılayan olmazsa varlıktan söz edemeyiz. Biliyoruz ki ben görmesem de kapalı bir kapının arkasında ofis eşyaları duruyor. Peki, bunun durduğundan nasıl emin olabiliyoruz. Ben onu algılamazken orada varoluşundan nasıl emin olabiliyoruz? O da diyor, işte Tanrı’nın her şeyi aynı anda algılamasından, neşet eder.</p><p class="calibre13">Yani bizim anlığımızda değil ama Tanrı’nın anlığında.</p><p class="calibre13">Mu- Dün potansiyel akıldan bahsettiniz. Berkeley enteresan bir adam, düşünceleri çok radikal, bana göre.</p><p class="calibre13">Piskopostur biliyorsun.</p><p class="calibre13">Mu- Evet. Taşıyıcı olmakla ilgili Berkeley’in elinde bir Tanrı imgesi var, diğerlerinin yok. Locke ve Hume, o konuda belirsizler. Zaman zaman tanrıya kayar ikisi de. </p><p class="calibre13">Kayar doğru. İkisinde de var o düşünce, biliyorum. Hatta Hume’un <span class="italic">Din Üzerine</span> kitabı da var. </p><p class="calibre13">Mu- David Hume’u çok beğenirim. Çok enteresan fikirleri vardır.</p><p class="calibre13">Kant diyor ya beni dogmatik uykumdan uyandıran adamdır. David Hume’un derinlikli olduğunu hep konuşuyoruz, kabul ediyoruz. Yalnız şu var: Temellendirme bu olunca biz düşünemiyoruz. Biz, insan öznelerden söz ediyoruz. Tanrısal öznenin zihninde vardı yoktu, bunu konu edemiyoruz. Bu Berkeley’in kendi sığındığı bir şey, o bizi temellendirmiyor. Biz, senin bulunmadığın oturumlarda yüklemleri sınıflandırdık, içkin yüklemlerden söz ettik. Bunu çok özet olarak, sana aktarmamız anlamında… Seni yüklemlerin oluşturur. Sen bir bileşiksin, dirisin, duyarlısın, düşünensin, istençli bir nesnesin. Descartes’i eleştirdik. Düşünüyorum diyorsun, sen olmadan nasıl düşünüyorsun. Frege onu diyor zaten, sen önce bir ol, ondan sonra düşünürsün.</p><p class="calibre13">Mu- Açıkçası ben Frege’i çok önemsememiştim. Derhal edineceğim.</p><p class="calibre13">Edin. Frege çok derinlikli biri. Zihin bir dış dünya değil mi? Algılamak için ona ihtiyacın var değil mi? O yoksa neyle algılayacaksın. Burada Berkeley tosluyor. Demek ki anlığımızda var diyebilmek için anlığımızın olması gerekiyor. Anlığımız ise dış dünyanın bir parçası. Oysa sen onu kanıtlamaya çalışıyorsun. Bir yandan var sayıyorsun hem de kanıtlamaya çalışıyorsun. Bu felsefede yok. Biz buna gözbağcılık deriz. Sen önce bir, anlık, zihin, düşünen özne var diye kanıtlayacaksın, ortaya koyacaksın, ondan sonra düşüneceksin. O söz bize havada geliyor. Onun için benimsemiyoruz. İki; Frege’in eleştirisi Descartes’e yöneliyor, doğrudan doğruya. Bir taşıyıcı olmadan düşünce olamaz. Düşünüyorum diyorsun, ondan sonra düşünene geçiyorsun, geçemezsin diyor. Önce düşüneni ortaya koy. Çünkü düşünme edimi ve düşünce ürünü, bir düşünen yoksa yoktur. Bunu tartışılacak hiçbir yanı yok.</p><p class="calibre13">Bunu epistemolojik bölümdeki boşluğumuza eklemiş olalım. Yalnız dünkü tartıştığımız konuda şöyle bir şey olabilir mi, diye merak ettim, ediyorum. Acaba diyorum, evrenin yasaları da var, onu da göreceğiz, evrenin yasalarında karşımıza çıkacak olan bir konu olabilir mi? Her bir nesne alanı bir ilke ile ortaya çıkıyor. Ben biliyorum, insana geçtiğimizde karşımıza iki nesne çıkacak ve bizim Müjdat karşıma dikilecek. Evet insan iki ilke ile oluşuyor, nasıl oluyor, diyecek. Anorganik doğa, birleşikler, tek ilke. Otlar, ağaçlar, ikinci ilke ekleniyor, diriler de ekleniyor birleşikliğe. Hayvan alanına geçiyoruz duyum ekleniyor. Ama insana geçince iki ilke, düşünebilirlik ve istençlilik, yani us ve istenç, yeti olarak konuştuğumuzda. Aklından geçiyor değil mi, bu iki ilke neden var, diye. Bu böyle arkadaşlar. Bilen insanla eğleyen insan çok ayrı insanlardır. Bunu etikte göreceğiz. Acunumuz bilenlerle dolu, tıka basa, herkes biliyor ama isteyen yok. İstek değil, istenç gösteren yok. </p><p class="calibre13">Dün belki unuttuk, hayvanlar istek duyar. Hayvanlar seçmez. Acıkınca yiyecek arar, susar suyu arar. O gereksinim istektir, bizim çıplak anlattığımız, bizim de sık sık duyduğumuz. Karnımız acıkırsa, yemek yememiz bir isteğin yerine getirilmesidir. Orada istence gerek yok. Ama istenç, yeme işlemini gerçekleştirirken, edimin seçiminde gerekli. Yoksa bir ekmeğe, aşa yönelirken değil, edinirken. Sana diyor ki acıktınsa yemek ye ama lokantanın camını kırarak ye, demiyor. Çalmış olursun. Acaba diyorum, hayvan âlemine geçtiğimizde, dün hocamın da söylediği, onu ben düşünmemiştim, bazı kodlamalar var mı, hayvanda bu ikileme başlıyor mu? İnsanda sırıtır halde göreceğimiz ikileme, hayvanda bir gücüllük olarak karşımıza çıkıyor mu? Yavaş yavaş beliriyor mu? Çünkü hayvanları da bir kenara atamıyoruz. Gerçekten evreni iyi tanıyorlar. Ona bir başlangıç mı, diye merak ediyorum.</p><p class="calibre13">Ç- Ben öyle olduğunu düşünüyorum açıkçası. Bir arkadaşın köpeği var, öteki arkadaşta da kediler var. Arkadaş ona gidince kedileri seviyor, eve döndüğünde köpek bunu kokluyor, o kedi kokusunu alıyor ve patisini vuruyor. Bozuk atıyor, kıskanıyor, bir rahatsızlık duyuyor. Demek ki burada ufak tefek var, onu hissettiren.</p><p class="calibre13">Geçen gün bir bakıcı çocuğu dövüyordu, televizyon gösteriyor. Kedi bakıcının üstüne atlıyor. Müdahale ediyor yani.</p><p class="calibre13">Ç- İlginç örnekler var tabi. Başka bir arkadaşımın Pitbull’u vardı. Hayvan eğitimine gönderdi. Geldikten sonra bir alışkanlık edinmişti. Arka-daş bağırdığında, sert çıktığında, arka ayağını kaldırıp tekletmeye başlardı. Hiçbir problemi yok ama.</p><p class="calibre13">Mu- Şartlı refleks olmuş.</p><p class="calibre13">Ç- Belki de. Ben merak ediyorum, o numarayı yapmayı öğrendi mi acaba? Öğrenme ihtimali var gibime geliyor.</p><p class="calibre13">Mu- Öğreniyorlar. Fakat onlardaki düşünce, somut düşünce, soyut düşünceye geçmiyorlar. </p><p class="calibre13">Ç- Buna dair de örnek var.</p><p class="calibre13">Mu- İpuçları da yok değil, var. Mesela ayılar suyun başında balık avlıyorlar ya, sadece karnını ısırıyor, geri kalanını atıyor. Hâlbuki kocaman balık, onu yiyip karnını doyurabilir, bir tür keyif yapıyor gibi. Çok daha farklı örnekler var.</p><p class="calibre13">Ç- Şempanzeler sayı saymasını öğrenebiliyor. Önlerine bilgisayar koyuyorlar. Ondan dokuza, dokuzdan ona sıralayabiliyor. Bu tam bir soyutlama gibi görünüyor.</p><p class="calibre13">Kargalar cevizi kırmızı yanarken atıyor bekliyor, biraz sonra yeşil yanıp arabalar cevizi kıracak toplayacaklar.</p><p class="calibre13">Mu- Bir filozofun bir lafı var, beni çok güldürür. İsmini hatırlamıyorum, çağdaş düşünürlerden biri sözde. Der ki; maymunun biri yukarıdaki muzu almak için bir kamış kullanarak onu dürtükleyebilir. Sonra düşürür ve düşürdüğü vakit de derhal yer. Fakat burada akılla ilgili hiçbir şey yoktur, apaçık ortadadır ki bu iştahın zaferidir. Ne yapması gerekiyor, tabi düşürdükten sonra muzu yiyecek.</p><p class="calibre13">İştahın bir tek maymunda olduğunu ortaya koyması gerekir ki hayvanların hepsinde var.</p><p class="calibre13">Mu- Bir kürek bahçe toprağı aldığımızda içinde milyonlarca mikroorganizma buluruz. Çok küçük, nematod denen solucan benzeri şeyler vardır. Bunların damak zevkleri var. Önlerine marul yaprağı, kereviz yaprağı, maydanoz yaprağı koyuyorsunuz, kerevizi tercih ediyorlar. Hepsiyle beslenebilir.</p><p class="calibre13">Tabi bu düşünceyi biraz işlemek gerekiyor. Batılılar pek fazla yapmamışlar. Uexküll anlamında söylüyorum, büyük bir hayvanbilimciydi. Dost alanı, düşman alanı, üreme alanı diyor ama felsefe olarak boşlukta bırakıyor. Bir nesne bir kısım şeyleri biliyorsa bilme yetisi olmadan onu nasıl bilecek. Uexküll’e bizim sorabileceğimiz soru budur. Bir hayvanın dost alanındaki, düşman alanındaki sayısız nesneleri ki sayısızdır. Bir etobur için ne kadar eti yenen nesne varsa bu dost alanıdır. Yine o hayvanın binlerce düşmanı vardır ormanda bunların her birini tanıyor olması gerekir. Tanıyor olabilmesi için de o nesneleri tanıması gerekir. Uexküll adına söylüyorum, üç alanı var, başka alanı yok demek, onu bilgi yetisinden yoksun etmiyor. O alanları bildiğine göre bir bilgi yetisi var demektir. Çünkü bildiğinden söz ediyoruz.</p><p class="calibre13">Ç- Şunu da ekleyelim, çok daha önemli. İşaret dilini öğreniyorlar kimi primatlar.</p><p class="calibre13">M- Burada şöyle bir ayrım koyabilir miyiz? Hayvanlar bilebilir ama bildiklerini bilemezler.</p><p class="calibre13">O tabi, kesin. Hayvan alanının, hatta bitki alanının bile o kadar hızlı geçilmemesi gerektiğini düşünüyorum. Bunları bizim insanımız, çevremizdekiler basite alıyorlar, basite alınacak konular değiller.</p><p class="calibre13">Mu- Serol Teber’i bilirsiniz herhalde, Sibernetik isimli bir kitabı vardır. Orada bu bilinç düzeyini çok daha yaymış. Örneklerinden biri, buzdolabı. Buzdolabının iç ısısı, dört derece ile yedi derece arasında değişiyor. Fakat belli bir anda kaç derecede olacağını önceden kestiremiyoruz. Bu, buzdolabının bilincidir, diyor. Kaç derecede olacağına kendisi karar verir gibi bir yaklaşımı var.</p><p class="calibre13">Murat kardeş bunu bizim arkadaşlarla da konuştuk. Bir saati kuruyorsunuz, alırken de satıcı size söylemiş olabilir. Diyor ki; bu saati kurdunuz mu, kırk iki saat çalışır diyor. Siz kurdunuz, koydunuz, bir arkadaşınıza diyorsunuz bu saat kırk iki saat çalışacağını biliyor. Diri olmayan nesneler, tasarımını kendi koyamaz, birileri koymak zorunda. Orada buzdolabı bilemez. Birileri onu kilitlemiştir.</p><p class="calibre13">Mu- Tabi, buna formel bir bilinç diyemeyiz ama durumun değiştiğini de ortaya koyuyor.</p><p class="calibre13">O taşımadır. Yani insanbiçimcilik dediğimiz, diriliği bütün evrene taşımışlar Grekler. Thales diyor ki, her şey tanrılarla dolu.</p><p class="calibre13">Ç- Çevremize sürekli akıl yüklüyoruz. Akıllı buzdolabı, akıllı fırın… Onun ötesinde, yavaş yavaş programlamaya da başladık. Pek çok endüstriyel alanda kullanılan gelişkin bir sistem var; bulanık mantık. Olguları rastlantısal olarak da değerlendirmeye başlamış. Önemli bir gelişme. Biz akıl yükledikçe sanırım eşya iyice akıllanacak.</p><p class="calibre13">Mu- Bu sene epistemoloji üzerine sohbetler ediyorsunuz. Şunu sormak istiyorum; elimizde hala en net bilgi tanımı Platon’unki gibi gözüküyor değil mi?</p><p class="calibre13">Yok, Platon’da değiliz. Platon’u konu ettik elbette. Platon’un her kitabında bilgi ile ilgili çeşitli parçalar var. Theaitetos adlı (Theaitetos bir matematikçidir), Kratylos adlı (Kratylos, Herakleitos’un hayranıdır), öteki kitaplarında Parmenides dâhil, Phedon (Phaidon)… Anamnesis, anımsama, özet olarak söylersek –biz ruh terimini ne de karşıyız– ruh diye bir yetimiz varmış, o idealar evreniyle komşu imiş, oradan ideaları tanıyormuş. Bu tikeller evrenine indiğimizde her bir insanda o ruh olduğu için o anımsıyormuş, idealar evrenindeki ilk tanıdıklarını. Bilgi demek anımsama demektir. Hatta Phedon diyaloğunda şöyle bir sözü de var Platon’un; düşünme ruhun kendi kendisiyle konuşmasıdır. Biz buna karşıyız nesnesiz düşünemezsin. Biz Platon’u biliyoruz ama katılmadığımız çok kısmı var.</p><p class="calibre13">Mu- Nesnesiz düşünürüz bence.</p><p class="calibre13">Düşün bakalım.</p><p class="calibre13">Mu- Soyut düşünce, matematik.</p><p class="calibre13">Yok. Bu Nicolai Hartmann’ın <span class="italic">real varlık</span> alanı, <span class="italic">ideal varlık</span> alanı dediği bir ayrımdan yola çıkalım. Diyor ki, tüm dünyadaki gözlemlediğimiz, uzaylı ve zamanlı nesneler real varlık alanıdır. Ağaç, taş, kaya, insan… Bir de, ilişkiler alanı var, mantıksal ilişkiler, matematiksel ilişkiler. Burada nesneler soyuttur, diyor. Üçgen dediğiniz zaman aklınıza bin tane üçgen gelebilir. Sayın hocam fizik öğretmeni, derse girse dese ki arkadaşlar siz zaten üçgeni biliyorsunuz, dörtgeni biliyorsunuz, anımsama kuramına göre benim ne gereğim var, ben çıkayım da gideyim, derse ne olur? Müdür kutlar mı? Bizim felsefemizde varsayımlar yok. Oturacaksın, kanıtlayacaksın ya da doğrulayacaktır. Eğer Popper’ci ise yanlışlayacaksın. Yoksa biz ona bilgi demeyiz, diyemeyiz. Diyeceğimizi birilerinin ortaya koyması gerekir. Nesnesiz düşünemezsin, bu matematik de olsa çocuk deneysel, gözlemsel dünyasından rakamları bilecek. Öğretmenler aylarca çocuklara kerrat cetvelini öğretir, rakamları öğretir, biçimleri öğretir. Bizim o olgusuz diye düşündüğümüz alanda bile birçok veri, bize öğretilmeden o işlemleri yapamıyoruz.</p><p class="calibre13">Mu- Ada filozofları gibi konuştunuz, John Locke gibi. Tabula rasa’dan bahsediyorsunuz.</p><p class="calibre13">Tabi, öğrenmemiz gerekiyor. Aksi halde, girdik sınıfa, dediğim gibi çok soyut da olsa, siz her şeyi biliyorsunuz, hadi eyvallah. Yok öyle bir şey. Onu atlamak istemiyorum, mantık yasaları düşünce yasaları değildir, düşünme yasalarıdır. Nasıl düşüneceğimiz öğretir bize. Bir nesne ile yüklemlerinin tanınması işleminden çok farklıdır. Aldın bir nesneyi, taş, ağırlığı var, bu bir gözlemdir, deneydir. Sert, içine işlenemezliğinden anlıyorsun. Özgül ağırlığı şu, rengi şu, kokusu şu. Bu, bizim bildiğimiz bilgi edinmenin deneysel yoludur. Bir de düşünmenin yasaları var. O mantık yasaları dediğimiz şeydir. Düşünme edimi sırasında diyor ki sana mantık, beni saygıyla önüne koy, bana uy. Demek istiyor ki; taş diye belirlediğin nesneye on dakika sonra, durum değiştikçe ağaç deme, dedirtmem sana. Zırvalatmam sana, diyor. Taş demişsen taş, taştır.</p><p class="calibre13">Mu- Durum değişti, fizikçiler bunu değiştirdi. Tek yarıkta girişim olayı. </p><p class="calibre13">E- İki olasılık var, ya A’dır ya A değildir. Mantığın üçüncü yasası.</p><p class="calibre13">Mu- Bence felsefenin ne kadar gerekli olduğuna dair güzel bir örnek.</p><p class="calibre13">E- Burada ikisi de olabilir durumu var.</p><p class="calibre13">Ben size somut bir örnek vereyim, onun üzerinden çalışalım. Yağmur ya yağacak ya yağmayacak. Bunun klasik örneği budur.</p><p class="calibre13">E- Klasik dünyada söylediğiniz geçerli ama kuantum durumunda bunu mantığa nasıl uyarlayacağız bilmiyorum. Bir şey artık hem A, hem de A değildir, olabiliyor. Daha doğrusu onu hayatımıza sokabiliyor.</p><p class="calibre13">Bunu biraz örneklesek.</p><p class="calibre13">Mu- Deneyi anlatmalıyız<a id="filepos819412"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_064.html#filepos1256972"><span class="calibre19">{139}</span></a></small></sup>. Fakat bu mantığın temel yasalarını yok sayıyoruz anlamında değil. Bununla ilgili bir kitap var, ismi Fizik ve Felsefe<a id="filepos819625"></a><sup class="calibre18"><small class="calibre10"><a href="Cinar_Agacinin_Altinda_Bir_Ay_F_split_064.html#filepos1257935"><span class="calibre19">{140}</span></a></small></sup>. Heisenberg, müthiş bir fizikçi, hepimiz biliyoruz tanıyoruz. Bu deneyler üzerine felsefi çıkarımlar yapıyor. Fakat felsefeden o kadar bihaber ki yaptığı yorumlar çocukça. Tüm bilimlerde böyle bir bilgi sınırına geldiği vakit o işin erbapları, doğal olarak bunun felsefesini yapmaları beklenir ve gerekir. Ama felsefeyi o vakte kadar dışarıda tutup ihtiyacınız olduğunda kendi verilerinizi yorumlamaya kalkınca ortaya çok garip bir durum çıkıyor. Felsefenin ne kadar gerekli olduğuna dair bir örnek olarak düşünmüşümdür ben. A, ya A’dır ya A değildir hususu, şu an kuantum fiziğindeki bir deneyde…</p><p class="calibre13">Oraya gitmene gerek yok. Biz gördük, bir Herakleitos’umuz var bizim. O bunu daha güzel söylüyor bana sorarsanız. A, diye bir şey yok diyor. A, A da dese A, A olmayan da olabilir, bu bir süreçtir diyor. Yani hem A’dır hem A olmayandır. Onu Herakleitos çok daha felsefi bir dille anlatmıştır, buna bir şey demiyoruz. Biz iletişim dünyasında, bir nesnel dünyada yaşıyoruz. Nesneleri tanımak, birbirimize aktarmak gerekiyor. Onu tartışıyoruz, saygı da duyuyoruz amenna da önümüzdeki çam ağacı da elli yüz sene yaşıyor karşımızda. Diyoruz ki, bu çam ağacı.</p><p class="calibre13">E- Schrödinger Kedisi olayı var. O kutunun içinde kedi ölü müdür, değil midir? Ya ölüdür ya değildir? İkisi birden, hem ölüdür hem diridir. Kuantum fiziği artık bunu ortaya getiriyor. Gözlem yapmadan bir şeyi belirleyemezsin. Gözlem yaptığınız an, sadece bir olasılığı, bir seçeneği gözlemliyorsunuz. Gözlem yapmadığınız sürece fiziksel gerçeklik milyonlarca olasılığı barındırıyor. Bir parçacık nerededir? Her yerde olabilir. Gözlem yaptığınız zaman sadece bir yerdedir. İkili durumlarda, o çift yarık deneyinde bu daha net oluyor. Parçacık dalga mı, ya oradan geçmiştir, ya oradan geçmiştir. Gözlem yapmadığımız sürece, yarıkların arkasında oluşan desen öyle bir desen ki bunu ya buradan ya buradan geçmiştir diye açıklayamıyoruz. İkisinden birden geçmiştir şeklinde açıklıyoruz. Tek parçacık sanki bir dalgaymış gibi davranıyor.</p><p class="calibre13">Ben ona saygı duyarım. O Hegel’in ki Hegel’in değildir o diyalektik. Diyalektik, doğrudan doğruya Herakleitos’undur.</p><p class="calibre13">Mu- Schopenhauer der ki, Hegel için; tarih bir daha sıradan bir köylüyü bir dahi gibi gösterecekse, bunu Hegel gibi birahaneci suratlı bir Almandan yapmasın.</p><p class="calibre13">Ben de aynı görüşteyim. Çok gürültü yapıyor. Bir felsefeci değil arkadaşımız. Bir kısım saptamaları var, ona saygı duyarım. Heidegger, Herakleitos’u bir profesörle diyalog şeklinde kitaplaştırmışlar, tek doğru cümle yok. Yazıklar olsun.</p><div class="mbppagebreak" id="calibre_pb_66"></div>
</body></html>
