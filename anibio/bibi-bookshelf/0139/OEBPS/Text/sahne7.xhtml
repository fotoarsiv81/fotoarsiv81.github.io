<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Amin Maalouf - Adriana Mater</title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><a href="../Text/roldagilimi.xhtml#dvr8" id="dvr7">YEDİNCİ SAHNE</a><br /></p>

  <p>Oyundaki kişilerin dördü de afallamış ve şaşkındır. Refka kaygıdan sarhoşa dönmüştür; Adriana sakin görünmeye çalışır ama o da tasalar ve pişmanlıklar içindedir; Yonas yeterince yüreklilik göstermediği için kendini suçlamaktadır; Tsargo kendi gecesinde,elinden kaçıp giden ölümünün peşinde, başıboş dolaşmaktadır. Sahnede görülen ve duyulanlar, ne düşlerevrenine ne de gerçeğe aittir ve bir biçimde ikisininarasında kalırlar.</p>

  <p>Oyunun tüm kişileri sahnede olsalar da, birlikte değillerdir. Her biri kendi yolunu izler. Konuşmaları monolog biçimindedir, ama zaman zaman ikili, üçlüya da dörtlü gruplarda buluştukları olur. Bütün bunlara yer yer koro da katılır. Söyledikleri sözler birbirine karışır, karşı çıkar, üst üste akar ya da yankılarlabirbirini yanıtlar.</p>

  <p>Yalnızca anayla oğul, sonunda bir araya gelip konuşabileceklerdir.</p>

  <p class="bosluk"></p>

  <p class="rol">KORO:</p>

  <p>O gece,</p>

  <p>O lanetli gece,</p>

  <p>Cehennemin</p>

  <p>Kapıları açıldı.</p>

  <p class="bosluk2"></p>

  <p class="rol">ADRIANA:</p>

  <p>O gece...</p>

  <p class="bosluk2"></p>

  <p class="rol">REFKA:</p>

  <p>O lanetli gece</p>

  <p>Cehennemin kapıları...</p>

  <p class="bosluk2"></p>

  <p class="rol">ADRIANA:</p>

  <p>Acı,</p>

  <p>Bir maske geçirdi yüzüme,</p>

  <p>Ve yüreğim kabuk bağladı.</p>

  <p>Amansız sözler ediyorum zaman zaman,</p>

  <p>Ve bir an sonra, kendi kendime soruyorum:</p>

  <p>Bunlar benim ağzımdan mı çıktı diye.</p>

  <p>Derim katılaştı,</p>

  <p>Bakışım sertleşti,</p>

  <p>Ama, biri inip baksaydı, ah!</p>

  <p>Yüreğimin derinliklerine,</p>

  <p class="bosluk2"></p>

  <p class="rol">KORO:</p>

  <p>Görürdü Adriana’nın,</p>

  <p>Genç ve tatlı Adriana'nın</p>

  <p>Ağlayıp ürperdiğini...</p>

  <p class="bosluk2"></p>

  <p class="rol">ADRIANA:</p>

  <p>Ve üzüntüden titrediğini...</p>

  <p class="bosluk2"></p>

  <p class="rol">REFKA ve KORO:</p>

  <p>Ve korkudan titrediğini...</p>

  <p class="bosluk2"></p>

  <p class="rol">ADRIANA:</p>

  <p>Ve büzülüp kaldığını.</p>

  <p class="bosluk2"></p>

  <p class="rol">KORO:</p>

  <p>Nice başka olay...</p>

  <p class="bosluk2"></p>

  <p class="rol">HEPSİ:</p>

  <p>Nicesi Olup bitti...</p>

  <p class="bosluk2"></p>

  <p class="rol">REFKA:</p>

  <p>Başka savaşlar...</p>

  <p class="bosluk2"></p>

  <p class="rol">TSARGO:</p>

  <p>Başka savaşlar,</p>

  <p>Başka ateşkesler...</p>

  <p class="bosluk2"></p>

  <p class="rol">ADRIANA:</p>

  <p>Başka doğumlar,</p>

  <p>Başka suçlar...</p>

  <p class="bosluk2"></p>

  <p class="rol">YONAS:</p>

  <p>Başka suçlar,</p>

  <p>Başka doğumlar,..</p>

  <p class="bosluk2"></p>

  <p class="rol">REFKA:</p>

  <p>Mahkemeler,</p>

  <p>Cezalar...</p>

  <p class="bosluk2"></p>

  <p class="rol">TSARGO:</p>

  <p>Bağışlama.</p>

  <p class="bosluk2"></p>

  <p class="rol">HEPSİ BİRDEN:</p>

  <p>Ama hiçbir şey,</p>

  <p>Hiçbir şey, hiçbir zaman</p>

  <p>Silemedi</p>

  <p>O gece,</p>

  <p>O lanetli gece olanları.</p>

  <p class="bosluk2"></p>

  <p class="rol">REFKA:</p>

  <p>Dünyanın vahşeti,</p>

  <p>Yaşamından caydırdıAdriana’yı</p>

  <p>Adriana da beni</p>

  <p>Caydırdı yaşamımdan.</p>

  <p>Belki de öğütlerimi dinlemeye</p>

  <p>Zorlamalıydım onu!</p>

  <p>Kol kanat germeliydim ona,</p>

  <p>Olmalıydı... Yapmalıydım...</p>

  <p>Akıllı uslu insanların kusuru bu ben deki</p>

  <p>Deliliğe karşı çıkmak için fazla akıllı uslu</p>

  <p>Ya da ölümün güçlerine karşı durmak için</p>

  <p>.Fazla akıllı uslu Refka!</p>

  <p>Fazla aklı başında!</p>

  <p class="bosluk2"></p>

  <p class="rol">YONAS:</p>

  <p>Fazla akıllı uslu Refka!</p>

  <p>Fazla aklı başında!</p>

  <p class="bosluk2"></p>

  <p class="rol">KORO:</p>

  <p>Mevsimler geçti bir bir,</p>

  <p>Manzaralar değişti</p>

  <p>Neler neler oldu bitti.</p>

  <p>Ama hiçbir şey</p>

  <p>Hiçbir şey, hiçbir zaman</p>

  <p>Silemedi...</p>

  <p class="bosluk2"></p>

  <p class="rol">YONAS:</p>

  <p>Nasıl da nefret ediyorum</p>

  <p>Bir türlü peşimi bırakmayan</p>

  <p>O uzak geceden!</p>

  <p>Nasıl da nefret ediyorum o geçmişten,</p>

  <p>Bana miras diye yalnızca</p>

  <p>Korku ve nefret</p>

  <p>Nefret ve korku bırakan!</p>

  <p>Hâlâ damarlarımda mı acaba</p>

  <p>Katilin kanı,</p>

  <p>O yakıcı kanı canavarın?</p>

  <p class="bosluk2"></p>

  <p class="rol">TSARGO:</p>

  <p>Eskiden benim yurdumdu gece</p>

  <p>Şimdiyse zindanım.</p>

  <p>Nereye gitsem, onun duvarlarına,</p>

  <p>Soğuk parmaklıklarına çarpıyorum.</p>

  <p>Ölümü arzulamaya başladım sonunda,</p>

  <p>Ama ölüm, ölüm</p>

  <p>Beni arzulamıyor sanırım.</p>

  <p>Çağırıyorum, kaçıyor benden,</p>

  <p>Keşke savaşın olduğu yıl ölseydim...</p>

  <p>Hayır, aslında çok daha önce ölmeliydim...</p>

  <p>Yaşamının ne olacağını</p>

  <p>Kendi kendine soran</p>

  <p>O utangaç çocukken daha.</p>

  <p>Şimdi fazlasıyla biliyorum</p>

  <p>Neye benzediğini yaşamımın;</p>

  <p>Fazlasıyla biliyorum</p>

  <p>Yaşamıma neler ettiğimi.</p>

  <p>Böyle olmasaydı keşke.</p>

  <p class="bosluk2"></p>

  <p class="rol">HEPSİ BİRDEN:</p>

  <p>Keşke...</p>

  <p>Keşke...</p>

  <p class="bosluk2"></p>

  <p class="rol">REFKA:</p>

  <p>Kol kanat</p>

  <p>Gerseydim kız kardeşime,</p>

  <p>Bir an yanından ayrılmasaydım.</p>

  <p>Keşke...</p>

  <p class="bosluk2"></p>

  <p class="rol">TSARGO:</p>

  <p>Keşke...</p>

  <p class="bosluk2"></p>

  <p class="rol">YONAS:</p>

  <p>Keşke...</p>

  <p class="bosluk2"></p>

  <p class="rol">ADRIANA:</p>

  <p>Keşke tutsaydım</p>

  <p>Oğlumu yanımda</p>

  <p>Onu sınamaya kalkışacağıma.</p>

  <p>Keşke...</p>

  <p class="bosluk2"></p>

  <p class="rol">REFKA:</p>

  <p>Keşke...</p>

  <p class="bosluk2"></p>

  <p class="rol">TSARGO:</p>

  <p>Keşke...</p>

  <p class="bosluk2"></p>

  <p class="rol">YONAS:</p>

  <p>Keşke hiç konuşmadan</p>

  <p>Öldürseydim onu,</p>

  <p>Hiç dinlemeden</p>

  <p>Elim titremeden.</p>

  <p>Keşke...</p>

  <p class="bosluk2"></p>

  <p class="rol">ADRIANA:</p>

  <p>Keşke...</p>

  <p class="bosluk2"></p>

  <p class="rol">REFKA:</p>

  <p>Keşke...</p>

  <p class="bosluk2"></p>

  <p class="rol">TSARGO:</p>

  <p>Keşke baloda ölseydim</p>

  <p>O yıl,</p>

  <p>Adriana'yla ettiğim o tek</p>

  <p>Danstan sonra.</p>

  <p class="bosluk2"></p>

  <p class="rol">YONAS:</p>

  <p>N e tuhaf, yüreğim</p>

  <p>Bunca nefret ederken</p>

  <p>Elimden gelmemesi onu vurmanın.</p>

  <p>Hâlâ damarlarımda</p>

  <p>Olabilir mi katilin kanı,</p>

  <p>O yakıcı kanı canavarın?</p>

  <p class="bosluk2"></p>

  <p class="rol">ADRIANA:</p>

  <p>Her zaman,</p>

  <p>Ölüm haberini aldığımda</p>

  <p>Bunun beni sevince</p>

  <p>Boğacağını sandım.</p>

  <p>Bugünse korkuyorum bundan.</p>

  <p>Bir intikam umarak</p>

  <p>Geçirdim yaşamımı,</p>

  <p>Ama istemiyorum artık.</p>

  <p>İstediğim, sadece...</p>

  <p class="bosluk2"></p>

  <p class="rol">REFKA:</p>

  <p>Sadece, sadece...</p>

  <p class="bosluk2"></p>

  <p class="rol">ADRIANA ve REFKA:</p>

  <p>Barış içinde söksün şafak,</p>

  <p>Tanrım,</p>

  <p>Barış içinde söksün şafak...</p>

  <p class="bosluk2"></p>

  <p class="rol">ADRIANA:</p>

  <p>Ve hiçbir çığlık</p>

  <p>Duyulmasın!</p>

  <p class="bosluk2"></p>

  <p>(Bir an susarlar. Bundan sonraki ilk tümcelerin şar kışı birlikte söylenecek; daha sonra koro gerisini yalmz başına getirecektir.)</p>

  <p class="bosluk2"></p>

  <p class="rol">REFKA:</p>

  <p>Cehennemin kapıları açıldı o gece...</p>

  <p class="bosluk2"></p>

  <p class="rol">ADRIANA:</p>

  <p>O gece, açıldı kapılar...</p>

  <p class="bosluk2"></p>

  <p class="rol">KORO:</p>

  <p>O gece... O gece... O gece...</p>

  <p class="bosluk2"></p>

  <p class="rol">YONAS:</p>

  <p>O gece, Cehennemin kapıları...</p>

  <p class="bosluk2"></p>

  <p class="rol">TSARGO:</p>

  <p>Cehennemin kapıları açıldı...</p>

  <p class="bosluk2"></p>

  <p class="rol">KORO:</p>

  <p>Cehennemin kapıları...</p>

  <p class="bosluk2"></p>

  <p class="rol">REFKA:</p>

  <p>Zamanıdır</p>

  <p>Kapansın artık!</p>

  <p class="bosluk2"></p>

  <p class="rol">ADRIANA:</p>

  <p>Kapılar...</p>

  <p>Zamanıdır,</p>

  <p>Kapansın artık!</p>

  <p class="bosluk2"></p>

  <p class="rol">KORO:</p>

  <p>Kapılar,</p>

  <p>Cehennemin kapıları</p>

  <p>Kapansın artık!</p>

  <p>Cehennemin kapıları</p>

  <p>Kapansın artık!</p>

  <p class="bosluk2"></p>

  <p>(Koro son tümceleri vurgulayarak yinelerken,Tsargo ilk sahnenin sonunda olduğu gibi uzaklaşır ve Refka sessiz bir izleyiciyedönüşür.Bu arada Yonas'la Adriana,bir rahatlama ve kaygı karışımındabuluşurlar. Söze başlamalasizlik olur.)</p>

  <p class="bosluk2"></p>

  <p class="rol">YONAS:</p>

  <p>Beni bağışla anne, ihanet ettim sana!</p>

  <p>Canavar önümdeydi,</p>

  <p>Suçlarını ödetmeliydim;</p>

  <p>Kenarındaydı uçurumun, yaşamdan</p>

  <p>Ölüme yuvarlayabilirdim;</p>

  <p>Azıcık itseydim, tek hareket yeterdi;</p>

  <p>Cesaret edemedim!</p>

  <p class="bosluk2"></p>

  <p>(Bir an durur.)</p>

  <p class="bosluk2"></p>

  <p>Gözlerini yitirmiş, biliyor muydun?</p>

  <p>Öylece bana döndü.</p>

  <p class="bosluk2"></p>

  <p>(Tsargo'nun yaptıklarını oynar.)</p>

  <p class="bosluk2"></p>

  <p>İki eliyle arayarak</p>

  <p>Bana doğru yürüdü;</p>

  <p>Ben de kaçtım.</p>

  <p>Gebertebilirdim oysa onu,</p>

  <p>Öylece önümdeydi, savunmasızdı,</p>

  <p>Vurabilirdim,</p>

  <p>Delip geçebilirdim bedenini,</p>

  <p>Cesaret edemedim,</p>

  <p>Kaçtım gittim,</p>

  <p>Anne, bağışla beni!</p>

  <p class="bosluk2"></p>

  <p>(Adriana kayıtsız, öylece durur; oğluna bakmaz, onu avutmaya çalışmaz; sözlerinde belli belirsiz bir soruedası vardır yalnızca.)</p>

  <p class="bosluk2"></p>

  <p class="rol">ADRIANA:</p>

  <p>Kör olmasaydı öldürür müydün onu?</p>

  <p class="bosluk2"></p>

  <p class="rol">YONAS:</p>

  <p>Belki... Bilmiyorum...</p>

  <p>Hemen öldürebilirdim onu,</p>

  <p>Ama arkadan vurmak istemedim;</p>

  <p>Yüzünü dönmesini söyledim;</p>

  <p>Sönmüş gözlerini görünce de</p>

  <p>Cesaretimi yitirdim.</p>

  <p class="bosluk2"></p>

  <p class="rol">ADRIANA:</p>

  <p>Konuştun mu onunla?</p>

  <p class="bosluk2"></p>

  <p class="rol">YONAS:</p>

  <p>Kim olduğumu söyledim</p>

  <p>Ve neden ölmeyi hak ettiğini.</p>

  <p class="bosluk2"></p>

  <p class="rol">ADRIANA:</p>

  <p>Ama onu öldürmek</p>

  <p>Elinden gelmedi...</p>

  <p class="bosluk2"></p>

  <p class="rol">YONAS:</p>

  <p>Öldürmeye kararlıydım, inan bana!</p>

  <p class="bosluk2"></p>

  <p class="rol">ADRIANA,</p>

  <p class="prntz">(hâlâ oğluna bakmadan):</p>

  <p>O adam ölmeyi hak ediyordu...</p>

  <p class="bosluk2"></p>

  <p class="rol">YONAS:</p>

  <p>Biliyorum anne, bağışla beni!</p>

  <p>Sana ihanet ettim!</p>

  <p class="bosluk2"></p>

  <p class="rol">ADRIANA,</p>

  <p class="prntz">(sözcükleri üstüne basa basa söyleyerek Yonas döner):</p>

  <p>O adam,</p>

  <p>Ölmeyi hak ediyordu</p>

  <p class="bosluk2"></p>

  <p class="rol">YONAS:</p>

  <p>Cesaret edemedim,</p>

  <p>Bağışla beni!</p>

  <p class="bosluk2"></p>

  <p class="rol">ADRIANA:</p>

  <p>O adam ölmeyi hak ediyordu,</p>

  <p>Ama sen, oğlum, öldürmeyi</p>

  <p>Hak etmiyordun.</p>

  <p>Doğduğundan beri, hatta daha öncesinden,</p>

  <p>Hep kendi kendime sordum: "Öldürebilecek mi?"diye.</p>

  <p>Daha beşikteyken, kendimi alamaz, çığlıklarını dinler</p>

  <p>Gözlerinin içine, hareketlerine bakardım.</p>

  <p>Bilmeliydim:</p>

  <p>Damarlarında akan kan,</p>

  <p>Katilin kanı mıydı,</p>

  <p>Benimki miydi?</p>

  <p>Çevremde insanlar kaygılanıp kuşkulandığında,</p>

  <p>Ben, kanın tarafsız olduğuna</p>

  <p>İnandırırdım kendimi,</p>

  <p>Kanın hiçbir şeye karar vermediğine</p>

  <p>Seni sevmem, seninle konuşmam,</p>

  <p>Seni dürüst yetiştirmem yeterdi,</p>

  <p>İnsanları seven, akıllı, dürüst biri olman için.<br /></p>

  <p>Ama hep bir kuşku vardı içimde</p>

  <p>İşkence benzeri bu kuşku,</p>

  <p>Bu yakamı bırakmayan, inatçı soru:</p>

  <p>Günün birinde, elinde bir silahla</p>

  <p>Nefret ettiğin bir adamın,</p>

  <p>En korkunç cezayı hak eden bir adamın</p>

  <p>Önünde durduğunda...</p>

  <p>İşte o gün, vurabilecek miydin?</p>

  <p>Ya da, son anda,</p>

  <p>Bir adım atacak mıydm geriye?</p>

  <p class="bosluk2"></p>

  <p class="prntz">(Bir an durur.)</p>

  <p class="bosluk2"></p>

  <p>Eğer gerçekten o adamın oğlu olsaydın,</p>

  <p>Öldürürdün onu!</p>

  <p>Bugün, sonunda yanıtımı aldım:</p>

  <p>Katilin kanı yatışmış, benimkiyle yan yana gelince.</p>

  <p>Bugün, yeniden buldum</p>

  <p>Yitirdiğimi sandığım yaşamımı.</p>

  <p>Öcümüzü almadık,</p>

  <p>Yonas, Ama kurtulduk.</p>

  <p>Gel, yaklaş bana, sar beni kollarınla!</p>

  <p>Bir an başımı yaslamak istiyorum</p>

  <p>Bir erkek omzuna.</p>

  <p class="bosluk2"></p>

  <p class="bilgi">(Perde.)</p>
</body>
</html>
