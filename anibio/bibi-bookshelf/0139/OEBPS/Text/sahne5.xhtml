<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Amin Maalouf - Adriana Mater</title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><a href="../Text/roldagilimi.xhtml#dvr5" id="dvr5">BEŞİNCİ SAHNE</a><br /></p>

  <p class="siir">Uyuşukluğundan sıyrıldığında Adriana çıkar. Hemen ardından ve karşı yönden sahneye Reflca girer Onun kız kardeşini çağırdığını duyduğunda Yonasyeni yeni kendine gelmektedir.</p>

  <p class="bosluk"></p>

  <p class="rol">REFKA:</p>

  <p>Adriana! Adriana!</p>

  <p>Ah, sen miydin Yonas?</p>

  <p>Seninle karşılaşmayı beklemiyordum.</p>

  <p class="bosluk2"></p>

  <p class="rol">YONAS,</p>

  <p class="prntz">(yerinden kalkmadan):</p>

  <p>Annemle konuşmak istiyordun sanırım?</p>

  <p class="bosluk2"></p>

  <p class="rol">REFKA,</p>

  <p class="prntz">(olanlardan habersiz):</p>

  <p>Burada değil mi?</p>

  <p class="bosluk2"></p>

  <p class="rol">YONAS:</p>

  <p>Ne söyleyecektin ona?</p>

  <p class="bosluk2"></p>

  <p class="rol">REFKA:</p>

  <p>Sende bir tuhaflık var Yonas.</p>

  <p class="bosluk2"></p>

  <p class="rol">YONAS:</p>

  <p>Sanırım benim duymamam gereken</p>

  <p>Şeyler söyleyecektin ona.</p>

  <p class="bosluk2"></p>

  <p class="rol">REFKA:</p>

  <p>Neler oluyor Yonas?</p>

  <p>Sesini duyuyorum, ama onu zor tanıyorum.</p>

  <p class="bosluk2"></p>

  <p class="rol">YONAS:</p>

  <p>Tanımıyorsun, çünkü sesim kalınlaştı.</p>

  <p>Ben erkek oldum artık.</p>

  <p class="bosluk2"></p>

  <p class="rol">REFKA:</p>

  <p>Çoktandır erkeksin sen Yonas.</p>

  <p class="bosluk2"></p>

  <p class="rol">YONAS:</p>

  <p>Öyle değilmiş anlaşılan! Düne kadar</p>

  <p>Çocuktum daha.</p>

  <p>Bilmemem gereken şeyler vardı.</p>

  <p>Değil mi Refka?</p>

  <p>Neden bir şey söylemiyorsun?</p>

  <p>Görünüşe göre başkalarının bilebileceği,</p>

  <p>Herkesin bilebileceği, ama benim bilmemem</p>

  <p>Gereken şeyler varmış.</p>

  <p>Hâlâ bir şey söylemiyor musun?</p>

  <p class="bosluk2"></p>

  <p class="rol">REFKA,</p>

  <p class="prntz">(şaşkın ve kaçamak bir tavırla) :</p>

  <p>İnsanın bilmek istemeyeceği</p>

  <p>O kadar çok şey var ki!..</p>

  <p class="bosluk2"></p>

  <p class="rol">YONAS:</p>

  <p>Bir de bilmeniz gereken</p>

  <p>Ama başkalarının sizden sakladığı</p>

  <p>Şeyler var.</p>

  <p>Sen bile Refka, onca yakınım sandığım sen bile</p>

  <p>Yalan söyledin bana.</p>

  <p class="bosluk2"></p>

  <p class="rol">REFKA:</p>

  <p>Hangi konuda?</p>

  <p class="bosluk2"></p>

  <p class="rol">YONAS:</p>

  <p>Hangi konuda mı?</p>

  <p>Demek ki yalan söylemeyi sürdürüyorsun.</p>

  <p>Çünkü annemin bana her şeyi itiraf ettiğini</p>

  <p>Henüz bilmiyorsun.</p>

  <p>Seni uyaracak zaman bulamadı daha...</p>

  <p>Öyleyse bil ki, babamla ilgili</p>

  <p>Her şeyi söyledi bana.</p>

  <p class="bosluk2"></p>

  <p class="rol">REFKA,</p>

  <p class="prntz">(son bir kararsızlıktan sonra):</p>

  <p class="bosluk2"></p>

  <p>İyi olmuş Yonas!</p>

  <p class="bosluk2"></p>

  <p class="prntz">(Adriana sahneye geri , ama bir kenarda durur ve öbür ikisi onu görmezken onları dinlemekle yetinir.)</p>

  <p class="bosluk2"></p>

  <p class="rol">YONAS:</p>

  <p>Sen biliyordun,</p>

  <p>Ve bana bir şey söylemedin.</p>

  <p class="bosluk2"></p>

  <p class="rol">REFKA:</p>

  <p>Bu sır, benim sırrım değildi...</p>

  <p class="bosluk2"></p>

  <p class="rol">YONAS:</p>

  <p>Bu sır senin değil miydi?</p>

  <p>Senin değil miydi?</p>

  <p>Kimin sırrıydı peki, söyle?</p>

  <p>Herkesten çok benim</p>

  <p>Hakkım yok muydu onu öğrenmeye?</p>

  <p class="bosluk2"></p>

  <p class="rol">ADRIANA,</p>

  <p class="prntz">(sonunda ortaya çıkmaya karar verir):</p>

  <p>Kardeşimin peşini bırak Yonas!</p>

  <p>Çok iyi biliyorsun ki, ben istemedim senin bilmeni;</p>

  <p>O da bana ihanet edemezdi.</p>

  <p class="bosluk2"></p>

  <p class="rol">YONAS:</p>

  <p>Demek, bana ihanet etmeyi seçti.</p>

  <p>Ben de sanırdım ki, kimsenin duymayacağı sırları Yalnızca bana açar Refka.</p>

  <p>Oysa hep yalan söylemiş meğer Asıl önemli konuda.</p>

  <p class="bosluk2"></p>

  <p class="rol">ADRIANA:</p>

  <p>Bir an için geçmişi unutalım, Yonas!</p>

  <p>Ve sen Refka, söyle bana... daha doğrusu bize,</p>

  <p>Az önce ne söylemeye geldiğini!</p>

  <p>Oğlumun her şeyi duymasını istiyorum artık.</p>

  <p class="bosluk2"></p>

  <p class="rol">REFKA:</p>

  <p>Sakin olmalısın Yonas!</p>

  <p>Ve sen de Adriana!</p>

  <p class="bosluk2"></p>

  <p class="prntz">(Bir an durur.)</p>

  <p class="bosluk2"></p>

  <p>Görünüşe bakılırsa...</p>

  <p class="bosluk2"></p>

  <p class="prntz">(Bir daha durur.)</p>

  <p class="bosluk2"></p>

  <p>Görünüşe bakılırsa şu adam, Tsargo, geri dönmüş.</p>

  <p>Birkaç kişi, baba evinin yakınında onu görmüş.</p>

  <p>Oraya yerleşeceği söyleniyor.</p>

  <p class="bosluk2"></p>

  <p class="rol">YONAS,</p>

  <p class="prntz">(kendi kendine konuşur gibi):</p>

  <p>Öldüreceğim o canavarı.</p>

  <p class="bosluk2"></p>

  <p class="rol">REFKA,</p>

  <p class="prntz">(benzi atar):</p>

  <p>Sakin ol Yonas, beni korkutuyorsun!</p>

  <p>Sakin ol da konuşalım biraz.</p>

  <p class="bosluk2"></p>

  <p class="rol">YONAS,</p>

  <p class="prntz">(hiçbir şey duymamış , kendi kendine):</p>

  <p>Ölecek o canavar!</p>

  <p>Elimle geberteceğim onu!</p>

  <p class="bosluk2"></p>

  <p class="prntz">(Ansızın hepsi birden öylece kalırlar, el kol hareketleri donar. Ve sahnede, bir şimşek ışığıyla aydınlanırcasına, bir önceki sahnenin sonu görülür; aslındandaha da kısadır ve sadece bir iki saniye sürer bu görüntü; kişilerin aklından geçen, kısacık bir anımsatma gibidir.</p>

  <p class="prntz">Görüntü silinip gittiğinde Yonas koşarak çıkar. Refka dehşet içindedir. Ardından koşmaya hazırlanır, ama sonra ansızın durur; Adriana'nın aşırı kayıtsızlığı onu hem şaşırtmış, hem de yatışmıştır)</p>

  <p class="bosluk2"></p>

  <p class="rol">REFKA,</p>

  <p class="prntz">(kendini kaybetmiş gibi):</p>

  <p>Kıpırdamayacak mısın? Bırakacak mısın gitsin?</p>

  <p>Eskisi gibi değil bu oğlan, onu tanımakta zorluk çekiyorum.</p>

  <p>Boş laf değil söyledikleri;</p>

  <p>Kuşkum yok, öldürecek onu!</p>

  <p class="bosluk2"></p>

  <p class="rol">ADRIANA</p>

  <p class="prntz">(sanki yokmuş gibi hareketsiz kalır):</p>

  <p>Öldürmesi gerekiyorsa öldürecektir.</p>

  <p class="bosluk2"></p>

  <p class="rol">REFKA:</p>

  <p>Bu halde bırakırsan eğer</p>

  <p>Bir cinayet işleyecek!</p>

  <p>Sonra da ölme sırası oğluna gelecek,</p>

  <p>Ya kendi, ya başkalarının elinden...</p>

  <p>Geri çağır onu Adriana, tut onu, hâlâ geç değil!</p>

  <p>Nasıl bu kadar duygusuz olabilirsin?</p>

  <p class="bosluk2"></p>

  <p class="rol">ADRIANA:</p>

  <p>Öldürmesi gerekiyorsa</p>

  <p>Öldürecektir.</p>
</body>
</html>
