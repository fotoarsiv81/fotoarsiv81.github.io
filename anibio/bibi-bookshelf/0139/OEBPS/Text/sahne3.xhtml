<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Amin Maalouf - Adriana Mater</title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><a href="../Text/roldagilimi.xhtml#dvr3" id="dvr3">ÜÇÜNCÜ SAHNE</a><br /></p>

  <p class="siir">Savaşın hemen sonrasında, alacakaranlıkta, aynı mahalle.</p>

  <p class="siir">Adriana’nın karnı şişkindir. Birkaç ay önce yaşadığı saldırının hâlâ etkisinde, bir kenara oturmuştur. Yanında kız kardeşi vardır.</p>

  <p class="bosluk"></p>

  <p class="rol">REFKA:</p>

  <p>Senin bir suçun yok Adriana,</p>

  <p>Kendime kızıyorum asıl ben.</p>

  <p>Evde olmadığım için o akşam,</p>

  <p>Seni yalnız bıraktığım için.</p>

  <p class="bosluk2"></p>

  <p class="rol">ADRIANA:</p>

  <p>Ama saklamak istediğin</p>

  <p>Tüm suçlamaları</p>

  <p>Gözlerinden okuyorum ben.</p>

  <p class="bosluk2"></p>

  <p class="rol">REFKA:</p>

  <p>Suçlamalar mı; hayır, küçük kardeşim, hayır, inan bana!</p>

  <p>Ama her şeyin başka türlü olmasını nasıl da isterdim!</p>

  <p>Yolun bu canavarınkiyle karşılaşmamalıydı senin.</p>

  <p>Onu hiç görmemeliydi diyorum kendi kendime,</p>

  <p>Ve hiçbir zaman çocuğunu taşımak zorunda kalmamalıydı!</p>

  <p>Ama bütün bunları biliyorsun Adriana.</p>

  <p class="bosluk2"></p>

  <p class="rol">ADRIANA:</p>

  <p>Onun çocuğu değil bu Refka, benim çocuğum!</p>

  <p>Ve bana benzeyecek!</p>

  <p class="bosluk2"></p>

  <p class="rol">REFKA:</p>

  <p>Umarım Adriana,</p>

  <p>Umarım dediğin gibi olur...</p>

  <p>Ama nereden bileceksin?</p>

  <p class="bosluk2"></p>

  <p class="rol">ADRIANA:</p>

  <p>Biliyorum Refka, hissediyorum;</p>

  <p>En az, benimkinin yanında bir başka yüreğin</p>

  <p>Attığını hissettiğim gibi.</p>

  <p>Oğlumun gözleri benimkiler gibi olacak...</p>

  <p class="bosluk2"></p>

  <p class="rol">REFKA:</p>

  <p>Sana anlatmalıyım Adriana...</p>

  <p class="bosluk2"></p>

  <p class="rol">ADRIANA</p>

  <p class="prntz">(aynı anda, kendi kendine konuşur gibi yineleyerek...)</p>

  <p>Aynı ses, aynı eller...</p>

  <p>Biliyorum, hissediyorum.</p>

  <p class="bosluk2"></p>

  <p class="rol">REFKA:</p>

  <p>Dün gece</p>

  <p>Bir düş gördüm.</p>

  <p>Savaştaydık hâlâ,</p>

  <p>Ama ben sokağa çıkmıştım, dosdoğru</p>

  <p>Yürüyordum, hiçbir şeyden korkmadan.</p>

  <p class="bosluk2"></p>

  <p class="prntz">(Arılattığı düş sahnede, yavaşlatılmış olarak canlanır. Refka'nın anlattıkları,başka kişilerin ya da koronun sesleriyle yer yer noktalanır)</p>

  <p class="bosluk2"></p>

  <p class="rol">REFKA:</p>

  <p>Yangınlar vardı,</p>

  <p>Ama ateşin çıtırtısını duymuyordum;</p>

  <p>Büzüşmüş yüzler vardı,</p>

  <p>Ama ne bir çığlık, ne bir inleme duyuyordum;</p>

  <p>Tüm sesler ölmüştü sanki.</p>

  <p>Bir de sanki hiçbir şey değmiyordu bana.</p>

  <p>Sokakta kılıçla, süngüyle çarpışılıyordu.</p>

  <p>Çevremde insanlar yaralanıyor ya da düşüp ölüyor</p>

  <p>Ve ben kendimi korumaya gerek bile görmüyordum.</p>

  <p>Bütün bu insanların yüzleri aynıydı, ne tuhaf!</p>

  <p>Sanki aynı deri maskeyle kaplıydı yüzleri,</p>

  <p>Cellatların ya da kurbanların,</p>

  <p>Yerdekilerin ya da onları vuranların</p>

  <p>Aynıydı yüzleri ya da maskeleri.</p>

  <p>Bu yüz Tsargo'nun kine pek benzemiyordu,</p>

  <p>Ama düşümde o olduğundan kuşkum yoktu,</p>

  <p>Hepsinin, öldürenlerin, hatta öldürülenlerin</p>

  <p>O olduğundan kuşkum yoktu.</p>

  <p>Ansızın seni gördüm Adriana, yerde yatıyordun.</p>

  <p>Sana doğru koştum: "Adriana!" diye bağırdım.</p>

  <p>Yaralandığını ya da öldüğünü sanmıştım.</p>

  <p>Sarstım seni: 'Adriana!"</p>

  <p>O zaman şaşırmış gibi gözlerini açtın</p>

  <p>Ve sordun bana: "Ne bağırıyorsun?</p>

  <p>Görmüyor musun, doğuruyorum!"</p>

  <p>Ben de şöyle dedim kendi kendime, anımsıyorum:</p>

  <p>"Burada, yol kenarında, bir dişi köpek gibi doğurulur mu?"</p>

  <p>Üstelik savaşın göbeğinde! Kardeşim delirmiş olmalı!"</p>

  <p>Ama bir an sonra tek bir düşünce vardı kafamda:</p>

  <p>Çiçekler bulmalıydım sana vermek için.</p>

  <p>Bir zorunluluk gibi görünüyordu bu bana:</p>

  <p>Adriana doğuruyor; ne olursa olsun ona çiçek getirmeliyim!</p>

  <p>Sokaklarda koşmaya başladım insanlara sora sora,</p>

  <p>Öldürenlere ve yaralılara, hatta ölülere:</p>

  <p>"Söyler misiniz, nereden çiçek bulabilirim?"diye.</p>

  <p>Sonunda iki adama rastladım,</p>

  <p>Biri beyaz saçlı, biri çok genç iki adama.</p>

  <p>Onların da yüzleri ya da maskeleri aynıydı.</p>

  <p>Beyaz saçlı adam ellerini kaldırmıştı,</p>

  <p>Bir tutsak ya da rehin alınmış biri gibi;</p>

  <p>Gencin elinde bir silah vardı, sanki ötekini vuracaktı.</p>

  <p>Gencin omzuna dokundum hafifçe,</p>

  <p>Ötekiler gibi ona da sordum:</p>

  <p>"Nereden çiçek bulabilirim, söyler misiniz?"</p>

  <p>Bana döndü ve şöyle dedi:</p>

  <p>"Çiçek mi arıyorsun Refka, burada, savaşın göbeğinde?</p>

  <p>Çıldırmışsın sen, uyan, uyan haydi!"</p>

  <p class="bosluk2"></p>

  <p class="prntz">(Kısa bir duraklama. Düş yavaş yavaş silinir. Gerçeğe dönülür.)</p>

  <p class="bosluk2"></p>

  <p class="rol">REFKA,</p>

  <p class="prntz">(nefes nefese, devam eder)</p>

  <p>Gerçekten uyandım ben de...</p>

  <p>Bu düşü neye yormalı bana sorma,</p>

  <p>Sabahtan beri çevirip duruyorum kafamda,</p>

  <p>Parçalarını yan yana getirmeye,</p>

  <p>Gecenin bana söylediklerini kavramaya çalışıyorum.</p>

  <p>Hâlâ şaşkınım bak.</p>

  <p>Sana anlatmalıydım...</p>

  <p class="bosluk2"></p>

  <p class="rol">ADRIANA,</p>

  <p class="prntz">(kaygılı):</p>

  <p>Şimdi benim de kafamı kurcalayacak senin düşün</p>

  <p>Anlamaya, yorumlamaya çalışacağım.</p>

  <p class="bosluk2"></p>

  <p class="prntz">(Bir an durur.)</p>

  <p class="bosluk2"></p>

  <p>Kimi zaman öğütlerle doludur düşlerimiz,</p>

  <p>Sanki ölü akrabaların bilgeliğini getirirler bize.</p>

  <p>Besbelli bilgece bir şeyler gizli senin düşünde de,</p>

  <p>Ama ne?..</p>

  <p class="bosluk2"></p>

  <p class="rol">REFKA</p>

  <p class="prntz">(mırıldanarak):</p>

  <p>Besbelli! Besbelli!</p>

  <p class="bosluk2"></p>

  <p class="rol">ADRIANA:</p>

  <p>Saklanmış bir öğüt besbelli, ama hangisi?</p>

  <p class="bosluk2"></p>

  <p class="rol">REFKA:</p>

  <p>Öyle ya da böyle, zarlar çoktan atıldı.</p>

  <p>Çocuğu doğurmayı seçtin, karar değiştirmek için artık geç.</p>

  <p>Bir bela çöktü üstüne, istemezdim</p>

  <p>Bedenini ele geçirmesini, yaşamına çöreklenmesini.</p>

  <p>Nasıl unutacaksın ki savaşı</p>

  <p>Çocuğunu taşımayı kabul ettiysen bir kez!</p>

  <p>Ama yazgının ettiğinden fazla işkence etmek istemiyorum sana.</p>

  <p>Eğer kuşkun yoksa seçiminden...</p>

  <p class="bosluk2"></p>

  <p class="rol">ADRIANA:</p>

  <p>Hayır, kuşkum yok Refka, hiç kuşkum yok...</p>

  <p class="bosluk2"></p>

  <p class="prntz">(Adriana bu tümceyi kendi kendini inandırmak istercesine yinelerken Refka çıkar. Adriana kız kardeşiyle konuşmayı sürdürüyormuş gibi yapsa da, kendi kendine konuşmaktadır artık.)</p>

  <p class="bosluk2"></p>

  <p class="rol">ADRIANA:</p>

  <p>Hayır Refka, hiçbir şeyden emin değilim aslında.</p>

  <p>Bir yürek duyuyorum yalnızca,</p>

  <p>Benimkinin hemen yanında atan ikinci bir yürek.</p>

  <p>Kim bu içimdeki yabancı?</p>

  <p>Bir erkek kardeş mi? Başka bir ben mi? Bir düşman mı?</p>

  <p>iki kan birden akıyor damarlarında,</p>

  <p>Kurbanın kanıyla celladın kanı birbirine karışmış.</p>

  <p>Nasıl dökersin birini, öbürünü de dökmeden?</p>

  <p>Günün birinde çocuğum doğacak, onu kollarıma alacağım,</p>

  <p>Beslemek için göğsüme bastıracağım.</p>

  <p>Oysa o gün,</p>

  <p>Evet o aynı gün,</p>

  <p>Hâlâ soruyor olacağım kendi kendime,</p>

  <p>Tıpkı şu an sorduğum gibi,</p>

  <p>Gece gündüz, her an sorduğum gibi:</p>

  <p>Kim bu içimde taşıdığım varlık?</p>

  <p>Kim bu beslediğim varlık?</p>

  <p>İçimi rahatlatmak için zaman zaman</p>

  <p>Havva'dan bu yana bütün kadınlar,</p>

  <p>Bu soruları sormuş olabilir diyorum,</p>

  <p>Bu aynı soruları:</p>

  <p>Kim bu içimde taşıdığım yaratık?</p>

  <p>Kim bu beslediğim varlık?</p>

  <p>Çocuğum Habil mi olacak, Kabil mi?</p>

  <p class="bilgi">(Perde.)</p>
</body>
</html>
