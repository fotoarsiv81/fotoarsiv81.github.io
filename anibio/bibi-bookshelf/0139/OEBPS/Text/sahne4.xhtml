<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Amin Maalouf - Adriana Mater</title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><a href="../Text/roldagilimi.xhtml#dvr4" id="dvr4">DÖRDÜNCÜ SAHNE</a><br /></p>

  <p class="siir">Aradan on yedi yıl geçmiştir. çocuğu artık genç bir adamdır. Anasının kaygılı bakışları altında kapıyı hoyratça açarak girer. Ne öfkesine gem vurmaya, ne de şaşkınlığını gizlemeye çalışmaktadır.</p>

  <p class="bosluk"></p>

  <p class="rol">YONAS:</p>

  <p>Buradan biri bana</p>

  <p>Adımın ne olduğunu söyleyebilir mi?</p>

  <p class="bosluk2"></p>

  <p class="rol">ADRIANA:</p>

  <p>Bu sorunun anlamı ne Yonas?</p>

  <p class="bosluk2"></p>

  <p class="rol">YONAS:</p>

  <p>Her soru bir yanıtı hak eder!</p>

  <p>Adımın ne olduğunu biliyorsan,</p>

  <p>Söyle bana!</p>

  <p class="bosluk2"></p>

  <p class="rol">ADRIANA:</p>

  <p>Sana yanıtını verdim.</p>

  <p>Yonas, Senin adm Yonas.</p>

  <p>Bunu mu duymak istiyordun?</p>

  <p class="bosluk2"></p>

  <p class="rol">YONAS:</p>

  <p>Ve sen, senin adm da Adriana, öyle mi?</p>

  <p class="bosluk2"></p>

  <p class="rol">ADRIANA,</p>

  <p class="prntz">(sabırsızlandığını belli eder, bir yandan da derin kaygısını gizlemeye çalışır):</p>

  <p>Evet, benim adım da Adriana?</p>

  <p class="bosluk2"></p>

  <p class="rol">YONAS:</p>

  <p>Ve sen benim annemsin değil mi?</p>

  <p>Ve ikimiz de yaşıyoruz öyle mi?</p>

  <p class="bosluk2"></p>

  <p class="rol">ADRIANA:</p>

  <p>Bu çocukça sorular da nereden çıktı Yonas?</p>

  <p class="bosluk2"></p>

  <p class="rol">YONAS:</p>

  <p>En azından bunlar konusunda</p>

  <p>Bana yalan söylemediğinden emin olmak istiyordum yalnızca!</p>

  <p class="bosluk2"></p>

  <p class="rol">ADRIANA:</p>

  <p>Gel otur ve söyle bana,</p>

  <p>Nedir senin derdin!</p>

  <p class="bosluk2"></p>

  <p class="prntz">(Delikanlı bir adını yaklaşır, ama oturmaz )</p>

  <p class="bosluk2"></p>

  <p class="rol">YONAS,</p>

  <p class="prntz">(heyecandan boğulacak gibi):</p>

  <p>Bugün iki şey öğrendim:</p>

  <p>Babam Bir kahraman değilmiş, Ve babam Ölmemiş!</p>

  <p class="bosluk2"></p>

  <p class="rol">ADRIANA:</p>

  <p>Kim söyledi bunu sana?</p>

  <p class="bosluk2"></p>

  <p class="rol">YONAS,</p>

  <p class="prntz">(öfkeli):</p>

  <p>Kimin söylediği önemli değil!</p>

  <p>Bana yalnızca</p>

  <p>Doğru mu, değil mi onu söyle!</p>

  <p class="bosluk2"></p>

  <p class="rol">ADRIANA,</p>

  <p class="prntz">(son bir duraksamadan):</p>

  <p>Evet Yonas, doğru.</p>

  <p class="bosluk2"></p>

  <p class="rol">YONAS:</p>

  <p>Demek ki babamın iç savaş sırasında</p>

  <p>Öldüğünü söylediğinde,</p>

  <p>Yalan söylüyordun!</p>

  <p>Demek ki babamın bizi katillerden</p>

  <p>Korumak isterken öldüğünü söylediğinde</p>

  <p>Yalan söylüyordun yine!</p>

  <p>Doğduğumdan beri hep bu yalanları yuttum ben,</p>

  <p>Yalandı, hep yalandı, içtiğim her süt yudumuyla mideye indirdiğim,</p>

  <p>Çorba çanağının dibine banılan ekmekte yediğim...</p>

  <p>Ve sen, utanmadan bana her gün:</p>

  <p>"Doğruyu söyle oğlum!" diyordun.</p>

  <p class="bosluk2"></p>

  <p class="rol">ADRIANA:</p>

  <p>Seni böyle heyecanlı görünce</p>

  <p>Yanlış yaptığımı anlıyorum Yonas.</p>

  <p>Yalan söylememeliydim sana.</p>

  <p>Bağışla beni, ama</p>

  <p>Korkuyordum...</p>

  <p class="bosluk2"></p>

  <p class="prntz">(Bir an durur.)</p>

  <p class="bosluk2"></p>

  <p>Daha çocuktun ve gerçeğin sana</p>

  <p>Taşıyamayacağın kadar ağır</p>

  <p>Gelmesinden korkuyordum.</p>

  <p class="bosluk2"></p>

  <p class="rol">YONAS:</p>

  <p>Peki, yalanı taşımanın çok daha ağır</p>

  <p>Olduğunu düşünmedin mi hiç?</p>

  <p>Hele herkes seninle ilgili gerçeği biliyor da</p>

  <p>Sen bilmiyorsan!</p>

  <p>Herkes acıyarak, küçümseyerek</p>

  <p>Çevrende fısıldaşıyor da</p>

  <p>Sen bunun nedenini anlamıyorsan!</p>

  <p class="bosluk2"></p>

  <p class="rol">ADRIANA:</p>

  <p>Beni dinleyecek misin,</p>

  <p>Yonas?</p>

  <p>İzin verecek misin, sonunda...</p>

  <p class="bosluk2"></p>

  <p class="rol">YONAS,</p>

  <p class="prntz">(aynı anda):</p>

  <p>Bir ben girmişken bilmemenin deli gömleğine,</p>

  <p>Ve tüm ötekiler, küçüklü büyüklü,</p>

  <p>Aşağılayıp alay ederken benimle!</p>

  <p class="bosluk2"></p>

  <p class="rol">ADRIANA:</p>

  <p>... derdimi anlatmama?</p>

  <p>Bugün anlıyorum yanlış yaptığımı</p>

  <p>Gerçeği bunca zaman senden saklamakla.</p>

  <p>Bağışla beni, Yonas!</p>

  <p>Öylesine gençtim ve öylesine yaralamıştı ki yaşam beni,</p>

  <p>Bütün herkesten korkuyordum, kendim için,</p>

  <p>Özellikle de senin için korkuyordum.</p>

  <p>O nefretlik gerçekten korumalıydım seni,</p>

  <p>Olabildiğince uzun zaman,</p>

  <p>En azından dalların Biraz kalınlaşana dek.</p>

  <p class="bosluk2"></p>

  <p class="rol">YONAS:</p>

  <p>Hangi yaşta söyleyecektin gerçeği?</p>

  <p>Otuzumda mı?</p>

  <p class="bosluk2"></p>

  <p class="rol">ADRIANA:</p>

  <p>Hangi yaşta mı?</p>

  <p class="bosluk2"></p>

  <p class="rol">YONAS:</p>

  <p>Evet, hangi yaşta?</p>

  <p>Söyle bana hangi yaşta?</p>

  <p class="bosluk2"></p>

  <p class="rol">ADRIANA:</p>

  <p>Hangi yaşında bilmiyorum Yonas.</p>

  <p>Ne olur kes bu sorgulamayı!</p>

  <p>Madem ansızın büyüdün</p>

  <p>Bir an için benim yerime,</p>

  <p>Sanık sandalyesine geç.</p>

  <p>Yanıt verme sırası sende şimdi!</p>

  <p>Kaç yaşında söylemeliydim oğluma, ırzıma geçildiğini</p>

  <p>Ve saldırganın öz babası olduğunu?</p>

  <p>Söyle kaç yaşında? Dört yaşında mı? Sekiz mi?</p>

  <p>On mu? On iki mi yoksa?</p>

  <p>Tanrı, yanında bir kullanma kılavuzuyla</p>

  <p>ipeklere sarıp göndermedi oğlumu bana!</p>

  <p>Bir gelecek, bir geçmiş ve gündelik yaşam</p>

  <p>Bulmak zorundaydım ben ona...</p>

  <p class="bosluk2"></p>

  <p class="prntz">(Soluklanmak ve ağız değiştirmek için bir an durur).</p>

  <p class="bosluk2"></p>

  <p>Elimden geldiği gibi sevdim ben seni, Yonas,</p>

  <p>Şimdi elinden geldiğince</p>

  <p>Beni sevme sırası sende.</p>

  <p class="bosluk2"></p>

  <p class="rol">YONAS,</p>

  <p class="prntz">(sonunda yanına oturur, bir an durduktan sonra elini elleri arasına alır; o da sakinleşmiştir):</p>

  <p>Adı Tsargo'ydu</p>

  <p>Değil mi, şu adamın?</p>

  <p>Hani şu Koruyucu Tsargo</p>

  <p>Dediği herkesin?</p>

  <p class="bosluk2"></p>

  <p class="rol">ADRIANA:</p>

  <p>O böyle densin istiyordu.</p>

  <p class="bosluk2"></p>

  <p class="rol">YONAS:</p>

  <p>Gerçekten... Gerçekten bana anlatılan</p>

  <p>Canavar gibi miydi?</p>

  <p class="bosluk2"></p>

  <p class="rol">ADRIANA:</p>

  <p>Canavar falan değildi eskiden,</p>

  <p>İpsizin, zavallının biriydi.</p>

  <p>İnsanların en iyisi olacağa benzemiyordu,</p>

  <p>Ama en kötüsü de olmayabilirdi.</p>

  <p>Sonra şu savaş çıktı...</p>

  <p>O yıl, yeniden doğduklarını sandı genç erkekler,</p>

  <p>Kuralsız, yasasız, sanki özgürdüler,</p>

  <p>Sokakların, yasaların, gecelerin efendisi gibi,</p>

  <p>Kadınların efendisi gibi gördüler kendilerini,</p>

  <p>Ölüm dağıtıcısı gibi gördüler.</p>

  <p class="bosluk2"></p>

  <p class="rol">YONAS:</p>

  <p>Bir de hileli yaşam dağıtıcısı gibi...</p>

  <p class="bosluk2"></p>

  <p class="rol">ADRIANA,</p>

  <p class="prntz">(yerinden sıçrayarak):</p>

  <p>Hangi yaşamdan söz ediyorsun Yonas?</p>

  <p>Seninkinden mi? Benim öz oğlumunkinden mi?</p>

  <p>Yanılıyorsun! Kesinlikle hileli değil senin yaşamın.</p>

  <p>Ne ellerin ne de ruhun kirlendi senin</p>

  <p>Savaşın çürümüşlükleriyle.</p>

  <p>Sen benim aldığım öçsün;</p>

  <p>Savaş senin doğduğun gün bitti.</p>

  <p>Sen olumun olumusun.</p>

  <p class="bosluk2"></p>

  <p class="rol">YONAS,</p>

  <p class="prntz">(kalkarken):</p>

  <p>Ya o, öteki, o ölmeyen,</p>

  <p>Ona ne oldu? Nereye kaçtı?</p>

  <p class="bosluk2"></p>

  <p class="rol">ADRIANA:</p>

  <p>O yıl, tek kurbanı ben olmadım onun,</p>

  <p>Yırtıcı bir hayvan gibi dolaşıyordu yollarda,</p>

  <p>Öldürüyor, yağmalıyor, haraca bağlıyordu;</p>

  <p>Köpek sürüsü gibi peşinden giden</p>

  <p>Bir de çete toplamıştı çevresine.</p>

  <p>Sonra yaralandı, ırmağın öbür tarafında</p>

  <p>Bir hastaneye gönderildi.</p>

  <p>Birkaç hafta sonra çıktı oradan,</p>

  <p>Ama suç ortakları dağılmıştı;</p>

  <p>Geri gelmeyi göze alamadı.</p>

  <p class="bosluk2"></p>

  <p class="rol">YONAS,</p>

  <p class="prntz">(kendi kendine konuşur gibi):</p>

  <p>Geri gelirse öldürürüm onu.</p>

  <p class="bosluk2"></p>

  <p class="rol">ADRIANA:</p>

  <p>Zaman zaman, şurada burada görülmüş</p>

  <p>Diye kulağıma fısıldarlar.</p>

  <p>Önceleri korktum,kaçmayı düşündüm,</p>

  <p>Ya da saklanmayı.</p>

  <p class="rol">YONAS,</p>

  <p class="prntz">(biraz daha duyulur bir sesle):</p>

  <p>Geri gelirse öldürürüm onu.</p>

  <p class="bosluk2"></p>

  <p class="rol">ADRIANA:</p>

  <p>Artık pek kulak asmıyorum</p>

  <p>Bu fısıltılara.</p>

  <p>Sanırım bir daha cesaret edemez buralara gelmeye!</p>

  <p class="bosluk2"></p>

  <p class="rol">YONAS,</p>

  <p class="prntz">(bu kez yüksek sesle):</p>

  <p>Geri gelirse, öldürürüm onu.</p>

  <p class="bosluk2"></p>

  <p class="rol">ADRIANA,</p>

  <p class="prntz">(doğrudan onu yanıtlıyormuş izlenimini vermeden):</p>

  <p>Sen ve ben, bir unutabilsek onu,</p>

  <p>Her zamanki yaşamlarımıza bir dönsek!</p>

  <p class="bosluk2"></p>

  <p class="rol">YONAS:</p>

  <p>Sen unutabilirsin ve silmelisin onu yaşamından,</p>

  <p>Ama ben, nasıl unuturum?</p>

  <p>Damarlarımda canavarın kanı akıyor!</p>

  <p>Kendi kanımı nasıl unuturum?</p>

  <p class="bosluk2"></p>

  <p class="rol">ADRIANA:</p>

  <p>Kanım, kanımız, onun kanı...</p>

  <p>Nasıl da aldatıcı bu sözler!</p>

  <p>Nasıl da kirletiyor insanı bu sözler!</p>

  <p>Erdemler yakıştırıyoruz kana, eğilimler,</p>

  <p>Hatta kanılar, sözler:</p>

  <p>"Kanım şöyle diyor bana", "Kanım şunu emrediyor"...</p>

  <p>Kanın sana hiçbir şey söylemez Yonas,</p>

  <p>Ne ses çıkarır, ne bağırır, ne bir şey anımsar,</p>

  <p>Sana vereceği bir buyruk da yoktur.</p>

  <p>Yapman gerektiğini sandığın bir şey varsa, yap,</p>

  <p>Ama gelip bir daha kanından söz etme bana!</p>

  <p class="bosluk2"></p>

  <p class="prntz">(Adriana çıkışa yönelir; Yonas yere yüzünü avuçları arasına alır. Ansızın ikisi de hareketsizleşirler ve sahnede, düşleri haber veren koyu kızıl ışıkta, yavaşlatılmış bir tür kurban töreni izlenir: Yonas olduğu anlaşılan bir kişi, başka binlerinin maskelerini yüzlerinden sıyırır ve ateşe atar; bu kişilerin ruhlarını koparıp almaktadır sanki; onlar da birbiri ardından, yok edici ve arındırıcı alevler arasında yere yığılırlar. Oldukça kısa, anlatının eşlik etmediği bir düştür bu. Yalnızca müzik vardır ve daha önce duyduğumuz, yinelenen birkaç kısa tümce, sesle betimleme ve anımsatma işlevlerini üstlenirler.)</p>
</body>
</html>
