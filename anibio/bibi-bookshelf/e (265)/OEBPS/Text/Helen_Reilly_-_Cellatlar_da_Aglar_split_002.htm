<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="calibre4"><br class="calibre5" id="calibre_pb_1" /></span>

    <p class="MsoNormal1"><span class="calibre1"> </span></p>

    <p class="MsoNormal3"><b class="calibre2"><span class="calibre9"><span class="calibre1">BİRİNCİ BÖLÜM</span></span></b></p>

    <p class="MsoNormal3"><span class="calibre1">GAZ AKIYOR</span></p>

    <p class="MsoNormal3"><span class="calibre1">LOLLIE Fellows'la Noel'den kısa bir süre sonra New York'ta karşılaşmıştım.</span></p>

    <p class="MsoNormal3"><span class="calibre1">Mühendis arkadaşım Dan Garth'le, Sherry'de yemek yiyorduk. Tam dışarı çıkarken Lollie'yi gördüm. Lokantadakilerin büyük bir kısmı yemeklerini bırakıp bu güzel kadına dönüvermişti.</span></p>

    <p class="MsoNormal3"><span class="calibre1">Bundan çok önceleri Lollie, Amerika'nın bir güzellik kraliçesi kadar ünlüydü. Her gün gazetelerde Lollie'nin kusursuz güzelliğini yansıtan resimlerine rastlanırdı. Bunlar, Lollie, Cumhurbaşkanının köpeğini severken ya da ünlülerin katıldığı bir partide çevresindeki erkeklere hikâyeler anlatırken çekilmiş resimlerdi.</span></p>

    <p class="MsoNormal3"><span class="calibre1">Senatör Sanford'un kızı, herkesin gıptayla seyrettiği bir insandı. Sonra birdenbire olaylar Lollie'yi geri plana attı... Babası öldü, tanınmamış bir avukatla evlendi ve savaş patlak verdi.</span></p>

    <p class="MsoNormal3"><span class="calibre1">Lollie'nin parasız, tanınmamış biri olan Wickford Fellows'la evlenmesi büyük bir hayretle karşılanmıştı. Wick'i tanıdığım için hiç hayret etmemiştim. Hangi kadın olursa olsun, Wick'yi görür görmez ona âşık oluverirdi. Son derece cana yakın bir insandı.</span></p>

    <p class="MsoNormal3"><span class="calibre1">Orta boyluydu; çok düzgün bir yüzü ve çekici bir görünüşü vardı, elini attığı her şeyi çok iyi yapardı.</span></p>

    <p class="MsoNormal3"><span class="calibre1">Harvard Üniversitesi'nden yirmi yaşında mezun olmuş; sonra hukuk öğrenimine başlamıştı. Tam bu sırada annesinin ağır hastalandığına dair bir haber almış ve Avrupa'ya gitmişti. Birkaç yılım Avrupa'da geçirdikten sonra, küçük bir kasabaya çekilmiş, burada bir avukatlar grubuyla birlikte çalışmaya başlamıştı.</span></p>

    <p class="MsoNormal3"><span class="calibre1">Lollie'yle evlendiği zaman otuzyedi yaşına geliyordu. Lollie de, birbirinden parlak evlilik tekliflerini arka arkaya çevirmiş ve sanki yıllarca Wick'i beklemişti.</span></p>

    <p class="MsoNormal3"><span class="calibre1">Evlendikleri andan itibaren rahat yüzü görmediler. Savaş başladı, ardından da birbirimizi kaybettik.</span></p>

    <p class="MsoNormal3"><span class="calibre1">Sherry'de, yıllarca ayrılıktan sonra ilk defa karşılaşıyorduk. Lollie eskisi gibi pırü pırıldı. Üzerinde mücevher, yüzünde makyaj yoktu ama, yine de pırıl pırıl parlıyordu. Bir bakışta dünyanın en mutlu insanı olduğunu anlamak çok kolaydı.</span></p>

    <p class="MsoNormal3"><span class="calibre1">Beni görmek onu delicesine sevindirmişti.</span></p>

    <p class="MsoNormal3"><span class="calibre1">«Nell... Nell, seni görmek ne güzel birşey...»</span></p>

    <p class="MsoNormal3"><span class="calibre1">Lollie, son görüşmemizden bu yana olup bitenleri anlatmaya koyuldu. Wick, savaştan bir sıyrık bile almadan dönmüştü. Millbrook yakınındaki küçük bir köyde yaşıyorlardı. Wick, çok iyi bir iş üzerinde çalışıyor ve çok para kazanıyordu.</span></p>

    <p class="MsoNormal3"><span class="calibre1">«Nell, sen o tarafları iyi tanırsın, değil mi? Bir zamanlar orada oturdun da... Dietrich adında birini hatırlıyor musun? Hiran Dietrich?»</span></p>

    <p class="MsoNormal3"><span class="calibre1">Dietrich'i tanımamaya imkân var mıydı? O çevrenin en sayılı milyonerlerinden biriydi... Bölgenin yarısını satın almış, yolları kapatmış, küçük çiftçileri yerlerinden, yurtlarından kovmuştu. Koca araziyi tam bir Holding haline getirmişti. Üstelik kimseye faydası olmayan bir adamdı.</span></p>

    <p class="MsoNormal3"><span class="calibre1">Wick, avukatlık stajı sırasında Dietrich'le tanışmış. Adam Wick'i çok sevmiş ve ölürken Holding'in yönetimini Wick'e bırakmış.</span></p>

    <p class="MsoNormal3"><span class="calibre1">Şehirdeki öksüzler yurdu buradan sağlanacak gelirle idare edilecekti. Ayrıca özel burslar dağıtılacak ve okuldan ayrılan her çocuğa, kendi istediği işe başlayabilmesi amacıyla cep harçlığı verilecekti. Çiftliğin bütün geliri bunun gibi hayır işlerine dağıtılacaktı.</span></p>

    <p class="MsoNormal3"><span class="calibre1">Wick de bu işlerin yönetimi için yılda yirmibeş bin dolar alıyordu. Babasından bir kuruş bile miras alamayan Wick'le Lollie için bu çok iyi olmuştu doğrusu. Artık paraya kavuşmuşlardı ve hayatları mutlu bir düzene girmişti.</span></p>

    <p class="MsoNormal3"><span class="calibre1">Lollie'yle karşılıklı konuşurken, bana sigara almaya giden Dan ve onunla köşede karşılaşan Wick, birlikte gözüktüler. Her ikisi de okuldan çok iyi iki arkadaştılar. Böylece, masanın etrafında mutlu bir dörtlü olmuştuk.</span></p>

    <p class="MsoNormal3"><span class="calibre1">Dan, Wick'in aksine, çok konuşurdu. Sarışındı; cana yakın görünüşü vardı. Wick'se konuşmaktan çok dinlemeyi sevdiğini ortaya koyuyordu. Lollie,., bu iki eski dostu dinlerken ısrarla kocasını inceliyordu. Gözlerinin altında hafif kırışık belirmişti.. Lollie'nin bakışını beğenmemiştim; karşısındakini sorguya çeker gibi bir hali vardı. Bunun üstünde durmadım.</span></p>

    <p class="MsoNormal3"><span class="calibre1">«İşte benim burada bulunmamın sebebi...»</span></p>

    <p class="MsoNormal3"><span class="calibre1">Dan bunları söyledikten sonra elimi öptü. Onunla evlenip evlenmemeye hâlâ karar verememiştim. Nedenini de pek bilemiyordum.</span></p>

    <p class="MsoNormal3"><span class="calibre1">«Sevgili Nell... Seni ne kadar çok severim bilirsin..»</span></p>

    <p class="MsoNormal3"><span class="calibre1">Wick elimi tutmuş öpüyordu. Beni gerçekten severdi. New York'a Lollie'ye kürk almaya geldiklerini anlattı.</span></p>

    <p class="MsoNormal3"><span class="calibre1">«Nell, inanma sakın söylediklerine...»</span></p>

    <p class="MsoNormal3"><span class="calibre1">«Aaaa sevgilim, burada patron kim? Alacağımdedim de almadım mı?»</span></p>

    <p class="MsoNormal3"><span class="calibre1">Karşılıklı gülüştük. Lollie'yle Wick sadece çok sevişen bir çift değil, aynı zamanda çok iyi anlaşan: birer arkadaştılar da...</span></p>

    <p class="MsoNormal3"><span class="calibre1">Tatlı bir hava içinde bir    kadar devam eden bu toplantımızın sonunda, tekrar görüşme vaatleriyle birbirimizden ayrıldık. New York'ta bir hafta kadar kalıp tekrar köye döneceklerini söylediler.</span></p>

    <p class="MsoNormal3"><span class="calibre1">Ertesi sabah, Arizona'daki kuzenimin çok hastalandığını bildiren bir mektup alınca, hemen New York'tan ayrılmak zorunda kaldım. Lollie'ye bir mektupla durumu bildirdim. Fakat hiçbir karşılık almamam beni biraz şaşırtmadı da diyemem.</span></p>

    <p class="MsoNormal3"><span class="calibre1">Ocak, Şubat ve Mart aylarını oldukça hareketli geçirdim. Nisan ayı ortalarında Lollie'yle Wick'i tekrar gördüm. Tamamen değişik bir hava ve son derece de kötü şartlar içersinde...</span></p>

    <p class="MsoNormal3"><span class="calibre1">Acaba ölüm gelirken insana bir çeşit haber mi gönderir? Kendine çekmeden önce şartlarını hazırlar mı?</span></p>

    <p class="MsoNormal3"><span class="calibre1">Bilemiyorum... Bugün bile düşünmek istemiyorum bunu.</span></p>

    <p class="MsoNormal3"><span class="calibre1">Oldukça yorucu bir kış geçirmiştim. Bitirmem gereken bazı kitaplarım vardı ve tam bir yalnızlık içinde çalışmak istiyordum. Lollie'yle Wick aklıma gelmedi değil, fakat tek başıma kalma isteği onların yanına gitme planlarımı değiştiriverdi.</span></p>

    <p class="MsoNormal3"><span class="calibre1">Kızkardeşim Laura'nın tavsiyesi, korkunç maceramın başlangıç noktası oldu.</span></p>

    <p class="MsoNormal3"><span class="calibre1">Ailemizin doğup büyüdüğü çiftliğe gitmem fikrini ortaya o attı. Babamın ölene kadar elinde tuttuğu Bangall'daki çiftlik bir ara satılmış, fakat bir süre sonra yine geri alınmıştı. Yıllardan beri hiçbirimiz semtine bile uğramamıştık. Laura, çok bakımsız olmasına rağmen, orada tek başıma hayli rahat çalışabileceğimi söylemişti.</span></p>

    <p class="MsoNormal3"><span class="calibre1">«Koskoca arazi ortasında bir ev düşün. Bahçedeki otlar artık insan boyu büyümüştür. Çevrede olsa olsa bir iki ev daha vardır. Seninki çok haraptır ama kolayca onarabilirsin. Seni rahatsız edebilecek tek şey, yanına fazla yaklaşacak bir inek olabilir. O kadar...»</span></p>

    <p class="MsoNormal3"><span class="calibre1">Sadece ineklerle karşılaşmak fikri hoşuma gitmişti. Nasıl olsa inekler beni tedirgin edip konuşturamazlardı.</span></p>

    <p class="MsoNormal3"><span class="calibre1">Nisan ayının üçünde Washington Caddesi'ndeki apartman katımı badanacılara bıraktım, hizmetçime iki aylık izin verdim ve Bangall'a tek başıma hareket ettim.</span></p>

    <p class="MsoNormal3"><span class="calibre1">Laura, yanıma mutlaka birini almam için ısrar ediyordu. Onun bu sözlerine kulak asmadım.. Orada nasıl olsa bir yardımcı bulabileceğimi umuyordum.</span></p>

    <p class="MsoNormal3"><span class="calibre1">Uzun bir yolculuktan sonra, bir akşamüstü Bangall'a vardım. Hemen o gece çiftliğe çıkmak istemedim. Hem geç olmuştu, hem de ışık durumunu bilmiyordum. Yıllardan beri kapalı duran binanın içi de mutlaka çok kötü olmalıydı.</span></p>

    <p class="MsoNormal3"><span class="calibre1">Önce kasabadaki bir otele indim. Yanımdaki odada da bir kadın kalıyordu. Kâğıt kadar ince duvarlardan her şey duyuluyordu. Telefonda durmadan «Sevgilim...» dediği birine birşeyler anlatmaya çalışıyordu. Konuşma bittiği zaman da bardağa dolan bir içkinin sesi duyuluyordu... O kadar...</span></p>

    <p class="MsoNormal3"><span class="calibre1">İlk gece, oldukça geç bir saata kadar oturduktan sonra, sabah erken kalkabilmek üzere hemen yatıp uyudum.</span></p>

    <p class="MsoNormal3"><span class="calibre1">Ertesi gün ancak saat onikide uyanabildim. Çiftüğin yolunu bulabilmek için arabamı kasabanın güneyine doğru sürdüm.</span></p>

    <p class="MsoNormal3"><span class="calibre1">İki defa yanlış yola girdim. Kasabayla çiftlik arasındaki uzaklık iki kilometreyi geçmiyordu ama, yol çok dar ve birbirine benzeyen patikalardan kuruluydu. Sonunda koca çukurlara bata çıka güçlükle asıl yolu bulabildim.</span></p>

    <p class="MsoNormal3"><span class="calibre1">Küçük bir tepeyi geçtikten sonra çiftlik evi göründü. Etraf günlük güneşlikti ve cırcırböceklerinin çıkardıkları sesten başka birşey duyulmuyordu. işte daha şimdiden kafamı dinlemeye başlamıştım.</span></p>

    <p class="MsoNormal3"><span class="calibre1">Dan, son zamanlarda baskısını gittikçe artırmıştı çünkü. Bir an önce evlenmemiz gerektiğini habire tekrarlayıp duruyordu. Oysa bira'z daha kendimi dinlemek istiyordum.</span></p>

    <p class="MsoNormal3"><span class="calibre1">Son kavşağı da dönüp evle karşılaşınca az daha kalbim duracaktı. Gerçekten tam bir mezbelelik halindeydi ve filmlerdeki «korkunç şato» lara benziyordu.</span></p>

    <p class="MsoNormal3"><span class="calibre1">Bahçe yaban otlarından görünmez olmuş, panjurlar dökülmüş, kapı aralık kalmıştı. Ev, korkunç bir kasırgadan çıkmış gibiydi.</span></p>

    <p class="MsoNormal3"><span class="calibre1">Allahtan, güneş manzaranın korkunçluğunu biraz olsun örtbas ediyordu. Yarı aralık kapıdan içeriye girdim. Aslında kötü ruhlara, hayallere filan inanmam. İnananlara da çok gülerim. Fakat daha alt odalardan birine adımımı attığım an, tüylerim diken diken oluverdi. Niçin bilmiyorum! Ama nedeni yoktu bu korkunun...</span></p>

    <p class="MsoNormal3"><span class="calibre1">Yemek odası oldukça karanlıktı. Ortadaki sivri köşeli masanın üstü bir karış toz ve kimbilir ne zamandan kalma yemek artıklarıyla doluydu. Koltukların bazıları patlamış, perdeler aşağıya sarkmıştı. Koskoca pencereler çırılçıplaktı.</span></p>

    <p class="MsoNormal3"><span class="calibre1">Gelirkenki neşem ve heyecanım yok oluvermişti. Salonun kuzey bölümündeki kapıdan oturma odasına geçtim. Kütüphanenin durumu da ağlanacak haldeydi. Kitapların herbiri bir tarafa atılmış, koltuklar ve sandalyeler oturulur olmaktan çıkmıştı.</span></p>

    <p class="MsoNormal3"><span class="calibre1">Bütün evi iyice dolaştım. Oturma odasının hemen arkasına düşen büyük yatak odalarıyla yemek odasımn yanındaki banyolu oda, diğerlerine oranla daha temizdi. Mary halanınkinden geçip bir zamanlar benim ve Laura'nın yattığımız odalara baktım.</span></p>

    <p class="MsoNormal3"><span class="calibre1">Üst kata çıkmadım. Nedenini bilmiyorum, ama koskoca evde kendimi kaybolmuş gibi hissediyordum.</span></p>

    <p class="MsoNormal3"><span class="calibre1">Mutfağın yanındaki küçük bir odadan gelen hafif bir ses dikkatimi çekti. Yavaşça kapıya yöneldim ve kaygıyla şöyle bir ittim. Damlayan birşeyin sesi geliyordu içerden Biteviye akan sıvıydı bu.</span></p>

    <p class="MsoNormal3"><span class="calibre1">Pıt, pıt, pıt...</span></p>

    <p class="MsoNormal3"><span class="calibre1">Nerden geliyordu? Biraz daha yaklaşınca sesin gaz deposunun tam olarak kapatılmayan vanalarından geldiğini anladım.</span></p>

    <p class="MsoNormal3"><span class="calibre1">Depo yarı yarıya doluydu.</span></p>

    <p class="MsoNormal3"><span class="calibre1">Birdenbire masanın üstündeki yemek artıkları aklıma geldi. Bu evde biri yaşıyordu galiba. Her kim ise o, burada kalmış ve gazı da kullanmıştı. Eğer vana kaçırmış olsaydı, şimdiye kadar içinde birşey kalmaması gerekirdi.</span></p>

    <p class="MsoNormal3"><span class="calibre1">Arka bahçeden birilerinin gülüşmesini duyar gibi oldum. Korkuyla karışık bir sinirlilik havası bütün vücudumu sarmıştı. Birinin evin içinde yaşamış olması rahatsız etmişti beni.</span></p>

    <p class="MsoNormal3"><span class="calibre1">Hızlı adımlarla mutfaktan çıktım.</span></p>

    <p class="MsoNormal3"><span class="calibre1">Bahçede dolaşan yabancılardan hiç hoşlanmazdım. İlk anda yaşadığım bu kadar heyecan beni biraz daha korkuttu. Hiç de güzel bir başlangıç değildi doğrusu.</span></p>

    <p class="MsoNormal3"><span class="calibre1"> </span></p>

    <p class="MsoNormal3"><b class="calibre2"><span class="calibre9"><span class="calibre1">İKİNCİ BÖLÜM</span></span></b></p>

    <p class="MsoNormal3"><span class="calibre1">KARANLIKTAN ÇIKANLAR</span></p>

    <p class="MsoNormal3"><span class="calibre1">YOLUN kıyısındaki otlar arasmda genç bir kızın sigarasını yaktığını gördüm. Saçları külrengiydi. Arkası bana dönük olduğu için yüzünü tam olarak seçememiştim. Yanında başka biri daha vardı... Atlarıyla bir öğle sonrası gezisine çıkmışlardı.</span></p>

    <p class="MsoNormal3"><span class="calibre1">Bu çiftliğin genel park olmadığını anlatmak için dışarı çıkmaya hazırlanırken gözden kayboluverdiler.</span></p>

    <p class="MsoNormal3"><span class="calibre1">Arkalarından bakıyordum ki ansızın yanımda kızıl saçlı bir adam beliriverdi. Daha, birkaç saniye önce ortada yokken, hemencecik yanıbaşımda bitivermişti. ilk defa bu kadar gür bir kızıl saç görüyordum.</span></p>

    <p class="MsoNormal3"><span class="calibre1">Avına yaklaşan kızılderililer gibi ses çıkarmamaya dikkat ederek yürüyordu. Giyinişinden kasabalı olmadığını anladım. Koltuğunun altındaki tüfeğini yokluyor ve bana doğru geliyordu.</span></p>

    <p class="MsoNormal3"><span class="calibre1">Atlarına binip uzaklaşanların arkasından baktı ve yerden kopardığı bir otu onların gittikleri yöne fırlattı.</span></p>

    <p class="MsoNormal3"><span class="calibre1">Otuz yaşlarındaydı; suratı çirkin, buna karşılık çok çekiciydi. Bakışlarını beğenmemiştim. Bulunduğum ağacın arkasından çıktım.</span></p>

    <p class="MsoNormal3"><span class="calibre1">«Merhaba!...»</span></p>

    <p class="MsoNormal3"><span class="calibre1">«Merhaba!...»</span></p>

    <p class="MsoNormal3"><span class="calibre1">Ne olur, ne olmaz nazik davrandım; buranın aileme ait olduğunu, uzun süre burada yaşadığımızı anlattım.</span></p>

    <p class="MsoNormal3"><span class="calibre1">Eve baktı...</span></p>

    <p class="MsoNormal3"><span class="calibre1">«Şimdi herhalde burada oturmuyorsunuz, değil mi? Eski konağı ziyarete mi geldiniz?»</span></p>

    <p class="MsoNormal3"><span class="calibre1">Söyledikleri yabana atılamazdı. Gerçekten de ev oturulacak gibi değildi.</span></p>

    <p class="MsoNormal3"><span class="calibre1">«Benim adım Liam Fogarty. Vadinin biraz altındaki evde oturuyorum.»</span></p>

    <p class="MsoNormal3"><span class="calibre1">«Avlanmaya mı çıktınız?»</span></p>

    <p class="MsoNormal3"><span class="calibre1">Koltuğunun altındaki silahı, ilk defa görüyormuş gibi kaldırıp baktı.</span></p>

    <p class="MsoNormal3"><span class="calibre1">«Şehirdeyken tavşan avlamayı tasarlıyordum. Fakat buraya gelince zavallı hayvancıkları vurmaya kıyamadım. Avlanmaktan çok av yürüyüşü yapıyorum. İnsanlar bazan beklemedikleri durumlarla karşılaşıverirler Bayan Nell.»</span></p>

    <p class="MsoNormal3"><span class="calibre1">Konuşma şekli huzurumu kaçırmıştı. Kısa kestim. Ev için herhangi bir yardıma ihtiyacım olursa, kendisini çağırabileceğimi söyledi. Kibar ve utangaç görünüyordu. Atlılardan hiç söz etmedim, o da açmadı. «Hoşçakalın» deyip geldiği yönün aksine yürümeye başladı.</span></p>

    <p class="MsoNormal3"><span class="calibre1">Öğleden sonra üç olmuş ve güneş tepelerin arkasında kaybolmuştu. Ortalığı kaplayan gri bir renk, zaten iç sıkan evin manzarasını biraz daha karartmıştı.</span></p>

    <p class="MsoNormal3"><span class="calibre1">İçeri girip ateş yakabilir ve geceyi geçireceğim bir yatak hazırlamaya başlayabilirim. Ama canım hiç istemiyor; bu gece evde kalmak içimden gelmiyordu. Kızıl saçlı Fögarty'e söylediklerime şimdi ben bile inanmaz olmuştum. Millbrook'da küçük bir otel vardı; gece orada kalsam ve ertesi gün yanıma bir yardımcı kadın alıp gelsem daha iyi olacaktı.</span></p>

    <p class="MsoNormal3"><span class="calibre1">Arabaya bindim. Gerçeği kendi kendime söylemek bile utandırmıştı beni... Çiftlikten uzaklaşır uzaklaşmaz birden rahatlayıverdim.</span></p>

    <p class="MsoNormal3"><span class="calibre1">Yol güneye doğru dönüyor ve bir noktada ikiye ayrılıyordu. Biri tepeciğe doğru gidiyor, diğeriyse sağdaki tepeyi tırmanıp birkaç evin bulunduğu vadiye ve oradan da 13 numaralı yola iniyordu. Her ikisi de Millbrook'a gittiği için soldakine saptım.</span></p>

    <p class="MsoNormal3"><span class="calibre1">Vadiyi geride bırakır bırakmaz, kafam geçirdiğim birkaç saatin hesabına giriverdi... Planlarım istediğim gibi yürümüyordu. Beklediğimi bulamayacaktım. Yorulmuş ve keyfimi kaçırmıştım.</span></p>

    <p class="MsoNormal3"><span class="calibre1">Nerede olduğumu tam olarak bilmiyordum; başımı çevirip bakınca birdenbire heyecandan küçük dilimi yutacak gibi oldum. Yolun kıyısındaki posta kutusunun üzerinde «Wickford Fellows» yazıyordu.</span></p>

    <p class="MsoNormal3"><span class="calibre1">Benim çiftliğin bu kadar yakınında yaşadıklarını aklımdan bile geçirmemiştim. Heyecanım, sevince dönüştüğü ve ev için ilk olarak Lollie'den yardım istemeyi düşündüm. Lollie, bana bir kadın bulabilme konusunda fikir verirdi.</span></p>

    <p class="MsoNormal3"><span class="calibre1">Oturdukları ev benimkinin tam tersine son derece güzel ve bakımlıydı. Yoldan yüz metre kadar içerdeydi; kapının ikiye açılan kanatlarıyla martıya benziyordu.</span></p>

    <p class="MsoNormal3"><span class="calibre1">Arabadan indim ve âdeta koşarak kapıyı çaldım. Lollie evde yoktu.</span></p>

    <p class="MsoNormal3"><span class="calibre1">Çok üzülmüştüm. Bir başıma kaldığım bu dağ başında bana elini uzatacak en yakın arkadaşı bulduktan sonra hemen tutamamak gerçekten de üzücüydü. Fakat kapıyı açan kadın, Lollie'nin yakında geleceğini söyledi ve içerde beklemem için ısrar etti. Yumuşacık halılarla kaplı iki merdivenden çıkıp kocaman bir oturma odasına geçtim ve ellerimi gürül gürül yanan şöminede ısıtmaya başladım. İlkbaharın akşamüstü serinliği içime işlemişti.</span></p>

    <p class="MsoNormal3"><span class="calibre1">Lollie gerçekten beş dakika sonra geldi... Onu görür görmez, benim evin sefaletim, depodan damlayan gazı ve kırmızı saçlı adamı unutuverdim.</span></p>

    <p class="MsoNormal3"><span class="calibre1">Lollie kapıdan girince mektupların bulunduğu kutuyu açtı. Beni görmemişti. Oturduğum yerden çok iyi seçilebiliyordu...</span></p>

    <p class="MsoNormal3"><span class="calibre1">Gözlerime inanamıyordum... Lollie âdeta değişmişti. Kadınsal bir içgüdü, Lollie'nin büyük meselelerle karşı karşıya olduğunu sezdirdi bana. Gözlerinin altı morarmış, yüzündeki endişe çizgileri derinleşmişti. Lollie iyi değildi. Büyük korku ve kaygıları vardı. O güzel yüz gitmiş, yerine gergin bir surat gelmişti. Lollie'nin bu görünüşü beni korkutmuştu. Usulca seslendim:</span></p>

    <p class="MsoNormal3"><span class="calibre1">«Lollie!...»</span></p>

    <p class="MsoNormal3"><span class="calibre1">Dönüp beni gördü ve yemin edebilirim, demin gördüğüm çizgiler birkaç saniye için daha da derinleşti. Bereket bu tavrı uzun sürmedi; kollarım açarak bana doğru kpştu...</span></p>

    <p class="MsoNormal3"><span class="calibre1">«Nell, hayatım! Nereden çıktın? Neden gelmeden önce haber vermedin bana?»</span></p>

    <p class="MsoNormal3"><span class="calibre1">Oysa beni görmekten hiç de memnun olmadığına emindim. Dış görünüşündeki içten karşılayışına reğmen içinde birşeyler büsbütün kınlı vermişti âdeta.</span></p>

    <p class="MsoNormal3"><span class="calibre1">«Lollie, nen var? Hasta mısın yoksa?»</span></p>

    <p class="MsoNormal3"><span class="calibre1">«Aaa evet, biraz rahatsızlandım, fakat şimdi iyiyim. Emin ol, şu an dünyada en çok kimi görmek istediğimi sorsalar, Nell, derdim.»</span></p>

    <p class="MsoNormal3"><span class="calibre1">Sandalyelerimizi ateşin yamna çektik ve çiftlikte geçen ilk günümü en ince ayrıntısına kadar anlattım.</span></p>

    <p class="MsoNormal3"><span class="calibre1">Fazla üstünde durmadı. Yılbaşında zatürreeye yakalanmıştı, bir ay hastanede kaldıktan sonra tekrar eve dönebilmişti. Şimdi kendini daha iyi hissediyordu. Zayıflığıyla yorgun görünüşü de hastalıktan kalma izlerdi...</span></p>

    <p class="MsoNormal3"><span class="calibre1">Bana kalırsa Lollie hem hiç değişmemiş, hem de çok değişmişti... Bütün hareketleri eskiden olduğu gibiydi. Ama ona erişemiyordum artık; aramızda sanki görünmeyen bir duvar yükselmişti. Ve Lollie o duvarın ötesinde benden bazı şeyler saklıyordu...</span></p>

    <p class="MsoNormal3"><span class="calibre1">Söylediğine göre, Wiek de çok iyiydi... İşleri aynı tempoda devam ediyordu... İki arkadaşın birbirine anlatabileceği her şeyi birkaç dakika içinde anlatıp bitirdik. Yine de aramızdaki duvarı bir türlü aşamamıştım.</span></p>

    <p class="MsoNormal3"><span class="calibre1">Lolhe, babasının evini idare eden Belinda Poe'nun da kocasından ayrılıp yanına geldiğini söyledi. Büyük bir dikkatle hem Lollie'ye bakıyor, hem de evi çekip çeviriyordu. Poe'yu çok iyi tanırdım; Senatörün çok uzak kuzenlerinden birinin kızıydı.</span></p>

    <p class="MsoNormal3"><span class="calibre1">Biraz sonra, çaylarımız gelirken Belinda da içeri girdi... Selâmlaştık. Hayatı boyunca heyecan nedir bilmemiş bir hali vardı. Zaten yanında bomba patlasa, yerinden kalkar, saçlarını düzeltir, üstündeki tozları silker ve yoluna devam ederdi... Yaratılıştan böyleydi... Beyaz saçları, uzun boyu ve daima sakin güliişüyle insana baygınlık veren tiplerdendi. Onunla konuşurken, başkası hakkında kötü birşey söyleyemezdiniz. Üzüleceğinden korktuğunuz için daima boş laflarla ya da sonucu olmayan sözlerle durumu idare etmeniz gerekir.</span></p>

    <p class="MsoNormal3"><span class="calibre1">Belinda'ya, elimdeki kitabı bitirebilmek için, sakin bir yerdir diye buraya geldiğimi ve en fazla altı hafta kalacağımı anlattım. Memnun olmuş göründü.</span></p>

    <p class="MsoNormal3"><span class="calibre1">Daha ben sözümü tamamlamadan, aradığım insanı bana buluverdi. Bayan Myatt'ın yeğeni Anna Ott, geçici bir iş arıyormuş. Benim ev işlerime bakabilecek ve etrafı temizleyecek ideal bir insanmış. Belinda, kocası yeni öldüğü için Anna'nın gece de yanımda kalabileceğini ekleyince memnun oldum.</span></p>

    <p class="MsoNormal3"><span class="calibre1">Lollie, Wick'in çalışmalarından bir dakika bile boş vakit bulamamasından söz etti. Durmadan oraya buraya gidip gelmesinden şikâyetçiydi:</span></p>

    <p class="MsoNormal3"><span class="calibre1">«O kadar yoruluyor ki... Dan yardıma gelecek; belki o zaman biraz rahatlar,» dedi.</span></p>

    <p class="MsoNormal3"><span class="calibre1">Elimdeki çay bardağım düşürecektim az daha...</span></p>

    <p class="MsoNormal3"><span class="calibre1">«Nee? Dan mı geliyor?»</span></p>

    <p class="MsoNormal3"><span class="calibre1">«Bilmiyor muydun ?»</span></p>

    <p class="MsoNormal3"><span class="calibre1">«Hayır bana hiç sözünü etmedi bunun.»</span></p>

    <p class="MsoNormal3"><span class="calibre1">Belinda'dan ötürü Dan konusunda daha fazla konuşmak istemedim. Zaten Lollie, Dan'ın benimle evlenmek istediğinden haberli değildi. Konuyu hemen değiştirdim. Fakat Dan'ın neden geldiğini ve bendeh bunu neden sakladığım bir türlü anlayamamıştım.</span></p>

    <p class="MsoNormal3"><span class="calibre1">Çaylarımızı bitirirken Wick gözüktü. Son karşılaşmamızdan bu yana epey zayıflamıştı. Lollie'nin gözlerinin içi güldü ama yine de birşeyler sormak ister gibi baktığını hissettim.</span></p>

    <p class="MsoNormal3"><span class="calibre1">Wick beni görmekten çok memnun olmuştu. Yüzünden belliydi bu... Hemen karısının başucuna gitti ve onu öperek ard arda sorular sormaya başladı:</span></p>

    <p class="MsoNormal3"><span class="calibre1">«Öğleden sonra yattı mı bu kız, Belinda? İyi yemek yedi mi? Lollie'yi nasıl buldun Nell?»</span></p>

    <p class="MsoNormal3"><span class="calibre1">«Her zamanki gibi güzel.»</span></p>

    <p class="MsoNormal3"><span class="calibre1">Cevabımın yalan olduğunu sadece ben biliyordum tabii.</span></p>

    <p class="MsoNormal3"><span class="calibre1">O ana kadar gördüklerim ve söylenenler bütünüyle doğruydu. Fakat beş dakika sonra bu evin içinde söylenmeyen bazı şeyler de olduğunun farkına vardım. Kadınca hislerim beni yanıltmamıştı; korkunç bir gerçekle karşılaşıverdim. Hem de öylesine korkunç ki, bir duvara çarpmış gibi hissettim kendimi.</span></p>

    <p class="MsoNormal3"><span class="calibre1">Belinda çay tepsisini kaldırmıştı; ben de pencereden dışarısını seyrediyordum. Wick, bir yandan kendine içki hazırlıyor bir yandan da Lollie'ye günün dökümünü yapıyordu âdeta:</span></p>

    <p class="MsoNormal3"><span class="calibre1">«Gaz vanalarından biri akmış. Sabahtan akşama kadar gazlarla boğuştum. Çok yoruldum.»</span></p>

    <p class="MsoNormal3"><span class="calibre1">O sırada, pencerenin yanından geçen küçük bir çocuk, bir atı yularından çekerek arka tarafa götürmekteydi... Birkaç saat önce gördüğüm, ama uzaktan sadece saçlarını farkedebildiğim genç kızın yanındaki adamın bindiği attı bu... Renginden tanımıştım... Wick, bir başkasıyla at gezintisine çıktığım Lollie'den saklıyordu.</span></p>

    <p class="MsoNormal3"><span class="calibre1">Başımdan aşağıya kaynar sular dökülüverdi.</span></p>

    <p class="MsoNormal3"><span class="calibre1"> </span></p>

    <p class="MsoNormal3"><b class="calibre2"><span class="calibre9"><span class="calibre1">ÜÇÜNCÜ BÖLÜM</span></span></b></p>

    <p class="MsoNormal3"><span class="calibre1">İLK HAYALET</span></p>

    <p class="MsoNormal3"><span class="calibre1">SANKİ birdenbire kapılardan ve pencerelerden simsiyah bir rüzgâr evin içine dolmuş ve eşyayı birbirine katarak her tarafı yerle bir etmişti...</span></p>

    <p class="MsoNormal3"><span class="calibre1">Wick, küçük yalanıyla, akşamüstü gezintisini Lollie'den saklıyordu...</span></p>

    <p class="MsoNormal3"><span class="calibre1">Meğer hikâye bununla da bitmiyormuş   </span></p>

    <p class="MsoNormal3"><span class="calibre1">Wick konuşmasına devam ederken kapı çalındı ve sonra içeriye kızü saçlı Liam Fogarty girdi. Wick, sözlerinin sonuna gelmişti ama, hemen hemen hiçbir şey söylemiş sayılmazdı. Liam Fogarty de olup biteni benim kadar görmüştü. Wick'in yalan söylediğini o da en az benim kadar, hatta benden de iyi biliyordu.</span></p>

    <p class="MsoNormal3"><span class="calibre1">Salonun ortasındaki duruşu, Fellows'larm evine sık sık girip çıktığını gösteriyordu. Bana bakarken gözleri hafifçe parladı.</span></p>

    <p class="MsoNormal3"><span class="calibre1">«Liam, hoş geldin! Çaya geç kaldın fakat içki için tam zamanıdır diyebilirim.»</span></p>

    <p class="MsoNormal3"><span class="calibre1">Lollie, Liam'ı gördüğüne âdeta sevinmişti.</span></p>

    <p class="MsoNormal3"><span class="calibre1">«Ben de içkiye geldim zaten,» dedi.</span></p>

    <p class="MsoNormal3"><span class="calibre1">Fogarty, Wick'le Belinda'yı kibarca selâmladıktan sonra Lollie'nin yanına oturdu. Lollie'den başka kimse Liam'ın gelişinden hoşlanmamıştı sanki.</span></p>

    <p class="MsoNormal3"><span class="calibre1">Lollie, beni Liam'a tanıştırdı. Ben hafifçe başımı sallayarak geçiştirmeye hazırlanırken, o elimi yakaladı ve sanki daha önce çiftükte karşılaşmamışız gibi, kuvvetle sıktı:</span></p>

    <p class="MsoNormal3"><span class="calibre1">«Nasılsınız Bayan Shevlin? Buraya ilk defa mı geliyorsunuz? Güzel bir yer değil mi?» dedi.</span></p>

    <p class="MsoNormal3"><span class="calibre1">Birşeyler mırıldanıp hemen koltuğa çöktüm. Müthiş bitkin hissediyordum kendimi. Wick'in öğleden sonra neler yaptığını oturup Lollie'ye anlatamazdım. Evlilerin arasına girmenin ne kadar tehlikeli olduğunu çok iyi bilirdim. Yapacak birşey yoktu. Acaba Lollie'nin durumdan haberi var mıydı? Eve Uk girdiği zamanki mutsuz görünüşü bundan mı ileri geüyordu?</span></p>

    <p class="MsoNormal3"><span class="calibre1">Şakalar, konuşmalar birbirini kovalıyordu. Yalan, simsiyah peleriniyle ortada dolaşıyor, fakat kimse ona bakmaya cesaret edemiyordu. Fazla dayanamayacağımı anladım ve kalktım.</span></p>

    <p class="MsoNormal3"><span class="calibre1">«Bana müsaade artık! Bu gece Millbrook'daki motelde kalacağım. Yarın sabah çiftliğe dönerim.»</span></p>

    <p class="MsoNormal3"><span class="calibre1">Gitmemi istemediler, misafir odasını verebileceklerini söylediler.</span></p>

    <p class="MsoNormal3"><span class="calibre1">«Hiç merak etme. Seni tamamen yalnız bırakırız. İstediğin gibi çalışırsın,» dedi Lollie.</span></p>

    <p class="MsoNormal3"><span class="calibre1">Wick, piposunu doldururken bir yandan da Lollie'yi destekledi:</span></p>

    <p class="MsoNormal3"><span class="calibre1">«Sizin evin bulunduğu arazi bomboş. Orada başına birşey gelip, sözgelişi ayağın kırılsa, bir hafta olduğun yerde kalırsın da kimse semtine uğramaz vallahi!»</span></p>

    <p class="MsoNormal3"><span class="calibre1">Bütün şatafatlı görünüşüne rağmen tam bir trajedi oynanan bu evden kurtulmaktan başka birşey düşünmüyordum. New York'tan telefon beklediğim yalanım uydurup kendimi zar zor kurtarabildim.</span></p>

    <p class="MsoNormal3"><span class="calibre1">Millbrook motelinde iyi bir uykudan sonra anca kendime gelebildim. Dünkü yorgunluğumu düşünmek gözümü yıldırmadı. Çiftlik evinde kalmayı kafama koymuştum bir kere. Kararımdan dönmeyecektim. Toz ve kir beni bu kadar çabuk korkutmamalıydı.</span></p>

    <p class="MsoNormal3"><span class="calibre1">Sabah erkenden evin yolunu tuttum. Hareketimden önce çarşıdan bazı şeyler aldım, bu arada kız kardeşim Laura'ya telefon edip evin durumunu anlattım Laura da bundan önceki kiracıyla komisyoncunun adresini verdi. Gidip adamları bir güzel benzetmemi söyledi.</span></p>

    <p class="MsoNormal3"><span class="calibre1">Yolda, Lollie'yi hastalığından ötürü öyle kötü gördüğüme ve Wick'in de kendine göre birtakım hesapları olduğuna, karısıyla arasına girilmemesi gerektiğine kendi kendimi inandırdım.</span></p>

    <p class="MsoNormal3"><span class="calibre1">Belinda'nın bulduğu kadını beğenmiştim. Kırk yaşlarında, güçlü kuvvetli, kumral saçlı ve orta boylu sevimli bir kadındı. İnsana güven veren tiplerdendi. Sabah erkenden eve gitmiş ve otele telefon edip eksikleri bana yazdırmıştı. Bol sabun ve temizleme tozu istiyordu.</span></p>

    <p class="MsoNormal3"><span class="calibre1">Her şeyi tamamladıktan sonra arabaya yerleştim ve çiftliğin yolunu tuttum. Bütün iyiniyetime ve pırıldayan güneşe rağmen, yolda ilk «hayalet» le karşılaştım.</span></p>

    <p class="MsoNormal3"><span class="calibre1">Millbrook'tan bizim çiftliğe öbür yoldan gitmek, bir de yukardan geçen yolu görmek istiyordum. Oldukça güneşli, renkli bir havaydı. Tepeyi aşar aşmaz Lollie'nin eviyle karşılaştım.</span></p>

    <p class="MsoNormal3"><span class="calibre1">O kadar iyi bir havamdaydım ki. içeriye girip herhangi bir olayla karşılaşmak ve bozulmak istemiyordum. Lollie'nin evinden biraz ötede Vestry'lerin köşkü gözüküyordu. Bay ve Bayan Vestry'yle beş çocukları o büyük köşkte otururdu. Fakat kadının ölümünden hemen sonra diğer dört çocuk da gencecik yaşta ölmüş, geriye sadece biri kalmıştı: Constance Vestry.</span></p>

    <p class="MsoNormal3"><span class="calibre1">Costance en büyükleriydi... Köşkün üçyüz metre kadar ilerisinde; beş büyük mermer mezar yan yanaydı. En küçüğünün karanlıktan korktuğunu bilen baba, hepsinin üstlerine birer kandil taktırmıştı. Kandiller o günden beri yanıyordu. Beşincinin mezarıysa, henüz boştu. Yani, Constance'ı bekliyordu. Bekçi gece gelip fenerleri yakar, güneş doğarken de söndürürdü. Pek iç açıcı bir görünüş değildi ama Vestry'lerin işine kimse karışamazdı.</span></p>

    <p class="MsoNormal3"><span class="calibre1">Çiftliğe girerken, bir kadının, yolun öte tarafından dürbünle benim evi gözlediğini gördüm. Bizim bahçeden hemen sonra Vestry'lerin arazisi başlıyor, kilometrelerce aşağıya kadar devam ediyordu. Son derece zengin bir topraktı! Etrafta başka kimse de yoktu.</span></p>

    <p class="MsoNormal3"><span class="calibre1">Sahra dürbününü kullanan kadının bulunduğu yere doğru arabayı sürdüm. Kim olduğunu merak etmiştim; biraz yaklaşınca tanıyıverdim. Constance Ten Eyck, geldiğimi görünce dürbünü indirdi. Başkası olsa heyecanlanırdı. Fakat Constance tam tersini yaptı; üzerime yürümeye başladı. Kimlik kartımı sormaya gelen gümrük memurlarına benziyordu.</span></p>

    <p class="MsoNormal3"><span class="calibre1">«Shevlin'lerin akrabasısımz galiba?» dedi.</span></p>

    <p class="MsoNormal3"><span class="calibre1">Elimi uzattım.</span></p>

    <p class="MsoNormal3"><span class="calibre1">«Nell, adım Nell!» dedim.</span></p>

    <p class="MsoNormal3"><span class="calibre1">Kendine çok iyi baktığı her halinden belli oluyordu. Bir tek beyaz saçı yoktu. Yüzündeki kırışıklıkları da kalın bir boya tabakası altında çok iyi saklamıştı. Genç kızlığında nasılsa, altmış-altı yaşındayken de aynı görünüyordu.</span></p>

    <p class="MsoNormal3"><span class="calibre1">Bir aydan beri Bangall'daydı. Uzak akrabalarından Joel'i ve Kuzeni Amelia'nın kızını da beraberinde getirmişti; kocası ölünce hayatta yapayalnız kalmıştı.</span></p>

    <p class="MsoNormal3"><span class="calibre1">Bangall'da ne yaptığımı sordu. Gelişimin nedenlerini anlatınca pek hoşlanmadığım sezdim.</span></p>

    <p class="MsoNormal3"><span class="calibre1">«Eviniz harabe gibi. Orada yaşamayı düşünmüyorsunuz herhalde?» diye sordu.</span></p>

    <p class="MsoNormal3"><span class="calibre1">İçimden güldüm. Constance hiç değişmemişti. Güzel bir rüyayı ayaklar altına alıp bir anda paramparça edebilirdi ve bunu yaparken gözünü de kırpmazdı.</span></p>

    <p class="MsoNormal3"><span class="calibre1">Şimdiye kadar benim oraya gelmemden hoşlanmayanların sayısı böylece biraz daha yükselmiş, fakat içlerinde en garibime gideni Constance'ın tutumu olmuştu.</span></p>

    <p class="MsoNormal3"><span class="calibre1">Tek başıma kalmayacağımı ve Bayan Myatt'ın kuzeni Anna Ott'la birlikte oturacağımı anlattım. Vadide ve çevredeki değişiklikler üzerine uzun uzun konuştuk. Constance'ın beni tekrar görmek isteyeceğini sanmıyordum. Ama yine de «yakında ziyaretime geleceğini» söyledi.</span></p>

    <p class="MsoNormal3"><span class="calibre1">On dakika sonra, arabayla getirdiğim mallan Anna'yla birlikte eve taşıyorduk ki, bir gün önce Wick'in yanında gördüğüm kızın kim olduğunu anladım. Kızla Constance evin kapısında karşılaştılar ve konuşmaya başladılar.</span></p>

    <p class="MsoNormal3"><span class="calibre1">Anna'ya bu kızı tanıyıp tanımadığım sordum.</span></p>

    <p class="MsoNormal3"><span class="calibre1">«Evet, tanıyorum. Bir süredir burada oturuyor. Constance'ın yeğeniymiş. Adı da Rita Fram.» dedi.</span></p>

    <p class="MsoNormal3"><span class="calibre1">Wick, Vestry ailesini uzun zamandan beri tanırdı. Demek kıza gö'z koymuştu. İçimde birşeyler kırılıp tuzla buz oldu.</span></p>

    <p class="MsoNormal3"><span class="calibre1">«Bayan Constance, yeğeni dediği bu kızla yanında getirdiği ötekine daima çocuk muamelesi yapıyormuş.»</span></p>

    <p class="MsoNormal3"><span class="calibre1">Anna'nın söylediklerini dinlemezlikten geldim. Bu kadının meseleleri beni hiç ilgilendirmiyordu.</span></p>

    <p class="MsoNormal3"><span class="calibre1">Akşamın beşine kadar Anna'yla evi baştan aşağı iyice temizledik. Yorgunluktan her tarafım ağrımaya başlamıştı.</span></p>

    <p class="MsoNormal3"><span class="calibre1">Anna, bu gecelik eve gidip çocuklarına bakmak istediğini söyledi. Kadına daha ilk ricasında hayır diyemezdim. Hava kararmaya başladığı sırada kapıyı çekip gitti.</span></p>

    <p class="MsoNormal3"><span class="calibre1">Koca köşkte tek başıma kalmıştım.</span></p>

    <p class="MsoNormal3"><span class="calibre1"> </span></p>

    <p class="MsoNormal3"><b class="calibre2"><span class="calibre9"><span class="calibre1">DÖRDÜNCÜ BÖLÜM</span></span></b></p>

    <p class="MsoNormal3"><span class="calibre1">SUYUN ÜSTÜNE ÇIKAN EL</span></p>

    <p class="MsoNormal3"><span class="calibre1">KAPININ önüne attığım sandalyeye oturmuş, bahçeyi seyrediyordum. Acaba birbirine girmiş otlardan nasıl kurtulabiür, bahçeye ne ekebilirdim?</span></p>

    <p class="MsoNormal3"><span class="calibre1">Etrafın sessizliği tuhafıma gitti. Doğa, sabahın çok erken saatlannda olduğu gibi, derin bir uykuya hazırlanıyordu. Bir tek yaprak kıpırdamıyor, bir kuşun kanat çırptığı bile duyulmuyordu. Hafifçe ürdim. Belki yorgunluktan ileri gelen bir ürpermeydi bu. Geceyi tek başıma geçirmek hiç hoşuma gitmiyordu.</span></p>

    <p class="MsoNormal3"><span class="calibre1">Ansızın bir silah patladı; kurşunun kulağımın dibinden geçip gittiğini hissettim. Kalbim duracak gibi oldu. Yerimden fırladım, evin duvarına sırtımı dayayıp etrafı gözlemeye başladım. Mutlaka sakar avcılardan birinin kurşunuydu bu. Şimdi otlarm arasmdan çıkıp gelir ve özür dilerdi. Ben de sert bir şekilde adamı paylamaya hazırlanıyordum.</span></p>

    <p class="MsoNormal3"><span class="calibre1">Kalbimin atışları yavaş yavaş geçti, ama kimse ortaya çıkmadı. Hava da artık iyice kararmıştı, içeri girdim, bulabildiğim bütün ışıkları açıp, kapıları sıkıca kapattım. Evde olduğumu belli etmek istiyordum.</span></p>

    <p class="MsoNormal3"><span class="calibre1">Dışarda birkaç küçük ışık yanıp sönüyordu. Oysa etrafta benim görebileceğim şekilde evler bulunmadığım biliyordum. Moralimi düzeltmek için kendime yemek hazırladım.. Bu avcıları yarm hemen polise şikâyet etmem gerekirdi. Biraz ilerde ışıklar pırıldadı. Pencereden baktım ve bunların, Vestry kardeşlerin mezarlarının üstüne takılı lambalardan geldiğini gördüm.</span></p>

    <p class="MsoNormal3"><span class="calibre1">Birden bu ailenin bu kadar aptalca şeylerle uğraşmasına fena halde içerledim. Ölülerin mezarlarına lamba asmaktan nasıl bir fayda umulabilirdi ki?</span></p>

    <p class="MsoNormal3"><span class="calibre1">Daha sonra kendime bir omlet hazırladım. Havayı dağıtmak için hafifçe şarkı söylemeye de başlamıştım. Fakat bilirsiniz, insanın içine bir defa kurt girmeye görsün. At atabilirsen. Kulağım durmaksızın dışardan gelecek tıkırtıları dinliyordu. Sakar avcının gelip özür dilemesini beklemekte de fayda yoktu.</span></p>

    <p class="MsoNormal3"><span class="calibre1">Sandalyemi evin doğusundaki pencerenin tam karşısına ve ateşin yanına çektim. Gazetelerimi ve yemeğimi küçük masaya koydum. Normal şartlarda keyfime diyecek olamazdı.</span></p>

    <p class="MsoNormal3"><span class="calibre1">Daha omletin ilk parçasını ağzıma atarken, karşımdaki cam büyük bir gürültüyle kırüdı ve karşı duvara yeni bir kurşun saplandı.</span></p>

    <p class="MsoNormal3"><span class="calibre1">Artık şüphe yoktu. Birisi beni öldürmek istiyordu... Hayır hayır! Bu fikri aklımdan çıkarmaya çalıştım. Kabul etmek istemiyordum. Bununla birlikte ancak beş altı saniye sonra kalkabildim. Dışarısı zifiri karanlıktı. Ateşin yanındaki duvarın yakınına sığındım, ikinci kurşunu bekliyordum, fakat gelmedi. Koskoca salonda üç kapı, dört pencere vardı. Nereye gidersem gideyim, birinin önünden geçmek sorundaydım ve mutlaka bir kurşun yiyebilirdim. Bu arada bacaklarımın sinirden (korkudan diyemiyorum) titrediğini hissettim. Ayakta belki on dakika kadar bekledim. Kimse görünmediği gibi, başkaca ateş eden de olmadı.</span></p>

    <p class="MsoNormal3"><span class="calibre1">Buna rağmen pencerelerden birinin aniden kırılmasını ve suratından kanlar akan bir adamın üstüme atılmasını bekliyordum.</span></p>

    <p class="MsoNormal3"><span class="calibre1">Silkindim ve aceleyle bütün perdeleri kapamaya, kapıların kilitlerini kontrol etmeye başladım. On saniye sonra ortalığa yine derin bir sessizlik gelmişti. Sadece ateşten çıkan kıvılcımların çıtırtısı duyuluyordu.</span></p>

    <p class="MsoNormal3"><span class="calibre1">Kafamın içinde ölüm sözcüğünü atmaya çalıştım. Herhalde o sakar avcı ateş etmiş olacaktı. Belki de bu iş, ellerine silah geçiren gençlerden birinin işiydi.</span></p>

    <p class="MsoNormal3"><span class="calibre1">Az sonra ateşe odun atmak için, yan odalardan birine geçtim. Perdesi kapanmamıştı. Dışarıya bir göz attım. Gökyüzünde birkaç yıldız ve ilerde derinlemesine uzanan bir vadi görünüyordu. Gözlerim karanlığa alıştıkça, etraftaki şekilleri daha iyicegörebüiyordum.</span></p>

    <p class="MsoNormal3"><span class="calibre1">Vestry'lerin mezarlarmdaki ışıklardan önce birincisi, sonra ikincisi söndü. Üçüncü fener sönerken, ilk baştakiler yeniden yanıverdi. Işıklarla benim evin arasından birinin geçtiğini anlayıverdim. Evet, dışarda dolaşanlar vardı. Karanlık odadan kaçmak istercesine kendimi salona attım ve kapıyı arkamdan kapattım.</span></p>

    <p class="MsoNormal3"><span class="calibre1">Sessizlik içinde, dışarda birilerinin koşuştuğunu duyuyordum. Sanki kan çekiyordu... Yavaş yavaş kapıyı açtım ve merdivenin birinci basamağında durdum.</span></p>

    <p class="MsoNormal3"><span class="calibre1">İlerdeki yolda bir kadın sesi âdeta birini arar gibi sesleniyordu:</span></p>

    <p class="MsoNormal3"><span class="calibre1">«Sevgilim... Sevgilim?»</span></p>

    <p class="MsoNormal3"><span class="calibre1">Kadın birkaç defa daha bağırdı ve sustu. Esmeye başlayan rüzgârın sesinden başka bir ses duyulmuyordu.</span></p>

    <p class="MsoNormal3"><span class="calibre1">Birdenbire kadının korkunç çığlığı sessizliği baştan başa yırtıverdi. Bir daha... bir daha. Bağırmanın şiddetinden kapıya yaslanmıştım. Ellerim titriyordu.</span></p>

    <p class="MsoNormal3"><span class="calibre1">Yolda iki kişinin koşmaya başladığını gördüm. Biri eve doğru, diğeri de tam aksi yönde koşuyorlardı. Eve doğru gelenin kadın olduğunu farkettim. Yemek odasından dışarı vuran ışıkta iyice seçiliyordu artık. Yolun kenarındaki büyük taşın yanına geldi ve durdu. Nereye gideceğini bilemiyordu.</span></p>

    <p class="MsoNormal3"><span class="calibre1">Kadın olduğunu görünce rahatladım. Yaklaşıp sordum:</span></p>

    <p class="MsoNormal3"><span class="calibre1">«Birşey mi istediniz?»</span></p>

    <p class="MsoNormal3"><span class="calibre1">Sesimi duyunca birden irkildi. Bir eliyle boğazını tutuyor ve derin derin soluk alıyordu. Gözleriyle beni tepeden tırnağa kadar iyice inceledi. Halinden çok fena korktuğu belli oluyordu.</span></p>

    <p class="MsoNormal3"><span class="calibre1">«Yoldan geçerken bir adamla karşılaştım. Elinde tabanca vardı ve birşeyden kaçar gibi koşuyordu.» diyebildi.</span></p>

    <p class="MsoNormal3"><span class="calibre1">İçeriye gelmesini işaret ettim. Biraz isteksizce::</span></p>

    <p class="MsoNormal3"><span class="calibre1">«Yok, içeriye girmeyeyim. Teşekkür ederim. Kendimi daha iyi hissediyorum. Çok gecikmeden gitmeliyim.»</span></p>

    <p class="MsoNormal3"><span class="calibre1">Nereye gideceğini söylememişti. Kolundan tutup içeri aldım ve kapıyı arkamızdan sıkıca kapattım. Benim de suratım sapsarı olmuştu. Kadın salona girer girmez etrafı gözden geçirdi. Burayı daha önceden biliyor gibiydi.</span></p>

    <p class="MsoNormal3"><span class="calibre1">Beklenmedik misafirimi iyice incelemeye başladım. Hayatımda sahne dışında bu derece ağır makyaj yapmış başkaca bir kadına rastlamamıştım. Uzunca boylu ve altın rengi saçlarıyla oldukça güzel bir tipi vardı. Dar eteği, siyah kalın çorapları ve üzerinde de siyah süetten yapılmış yarım mantosuyla Broadway'deki kokteyl barlarından çıkmış gibiydi.</span></p>

    <p class="MsoNormal3"><span class="calibre1">Durmadan dudaklarını ısırıyordu. En sonunda tutumum ona güven vermiş olacaktı. Salonun ortasındaki koltuklardan birine oturdu ve elindeki dar siyah eldivenleri çıkarmaya başladı.</span></p>

    <p class="MsoNormal3"><span class="calibre1">«Burada mı oturuyorsunuz? »</span></p>

    <p class="MsoNormal3"><span class="calibre1">«Kısa bir süre için geldim. Yakında pişman olup ayrılmazsam birkaç hafta daha buradayım,» dedim.</span></p>

    <p class="MsoNormal3"><span class="calibre1">Kadın aşağı yukarı benim yaşımdaydı. Kurşunları onun atmış olmasına imkân yoktu. Eldivenlerini uzun zamandır çıkarmadığı belli oluyordu. Fakat böylesine pırıltılı giyinmiş bir kadının, akşam karanlığında vadide yürüyüşe çıkmış olması garibime gitmişti. Kendisi de bu konuda fazla birşey söyleyemedi.</span></p>

    <p class="MsoNormal3"><span class="calibre1">«Biraz dolaşmaya çıkmıştım. Tren yolunun kenarına geldiğim zaman, yolu şaşırdığımı ve kaybolduğumu anladım. Nerde bulunduğumu hesap ederken silah seslerini duydum ve çok korktum, koşmaya başladım. Birdenbire elinde tabancayla koşan o adamı gördüm. Karanlıkta yüzünü doğru dürüst seçemedim. Kafama tabancanın kabzasıyla vurdu ve kaçmaya devam etti...»</span></p>

    <p class="MsoNormal3"><span class="calibre1">Sevgilisinden hiç söz etmemişti. Bu da ayrıca merakımı çekti. Anlattığı hikâyenin bir kısmı doğru fakat bir diğer kısmı yalandı... Gerçi ayakkabıları uzun bir yürüyüşe çıktığım ispatlıyordu, fakat «Sevgilim» diye kime bağırdığını açıklamamıştı.</span></p>

    <p class="MsoNormal3"><span class="calibre1">Sevgilim... Sevgilini... Bu kelime ve sesi tanır gibi oldum. İlk başlarda hiç anlayamamıştım fakat kadın konuştukça sevgilim kelimesini ilk defa nerede duyduğumu hatırladım: Bangall'da ilk gece kaldığım Polly adlı moteldeki yan odada... Kâğıt gibi duvarların ötesinde, telefonla konuşan kadınla, şimdi burdakinm aynı kimse olduğunu hemen tamdım.</span></p>

    <p class="MsoNormal3"><span class="calibre1">«Kasabadaki otelde kalıyorsunuz değil mi?»</span></p>

    <p class="MsoNormal3"><span class="calibre1">Bu soru, misafirimi şaşırttı. Dikkatle gözlerimin içine baktı:</span></p>

    <p class="MsoNormal3"><span class="calibre1">«Nereden biliyorsunuz?»</span></p>

    <p class="MsoNormal3"><span class="calibre1">Hikâyeyi anlattım, rahatladı. Motelin pisliğinden uzun uzun yakındıktan sonra, yerinden doğruldu:</span></p>

    <p class="MsoNormal3"><span class="calibre1">«Artık gitmeliyim. Tren yolunu takip ettiğim takdirde kaybolmam.»</span></p>

    <p class="MsoNormal3"><span class="calibre1">Kasabaya kadar yolun çok uzun olduğunu ve arabamla moteline bırakabileceğimi söyledim. Şüphemi artıracak şekilde itiraz etti:</span></p>

    <p class="MsoNormal3"><span class="calibre1">«Hayır... Hayır katiyen... Yarn, benim için rahatsız olmayın demek istiyorum.»</span></p>

    <p class="MsoNormal3"><span class="calibre1">Yalmz başına gitmek istiyordu. Fazla ısrar etmedim.</span></p>

    <p class="MsoNormal3"><span class="calibre1">Kadının yüzü gittikçe garipleşmeye ve bakışları donuklaşmaya başlamıştı.</span></p>

    <p class="MsoNormal3"><span class="calibre1">Birdenbire bahçede, hem de pencerenin yanıbaşmdan gelen bir ıslık sesi duyuldu. Biri «Kwai nehri» filminin şarkısını çalıyordu.</span></p>

    <p class="MsoNormal3"><span class="calibre1">Kadın oturduğu yerden âdeta fırladı. Elleri titremeye ve dişleri birbirine vurmaya başlamıştı. Suratı kıpkırmızı oldu.</span></p>

    <p class="MsoNormal3"><span class="calibre1">«Bayan Shevlin, ne olur kapıyı açmayın. Kimseyi almayın içeriye.»</span></p>

    <p class="MsoNormal3"><span class="calibre1">Ellerimi tutmuş âdeta yalvarıyordu. Korkudan gözleri yerinden fırlayacak hale gelmişti.</span></p>

    <p class="MsoNormal3"><span class="calibre1">Lamba yanmayan oturma odasını işaret ettim, içersi kapkaranlıktı. Oturmak için yemek odasını kullandığımdan, arka tarafa bakan bu odayı açmamıştım. Kadın iyice gizleninceye kadar kapıdan baktım, sonra gittikçe yaklaşan ıslık sesine doğru yürüdüm. Islığı çalan kimse, gelmiş kapıyı tıkırdatıyordu. Ben de ürkmüştüm, fakat açmamak daha kötü bir etki yapabilirdi. «Kim o?»</span></p>

    <p class="MsoNormal3"><span class="calibre1">«Ben, Bayan Shevlin. Liam Fogarty.»</span></p>

    <p class="MsoNormal3"><span class="calibre1">Kırmızı saçlı adamı sesinden hemen tanıdım. Şu anda. dünya üzerinde en son görmek isteyeceğim insan oydu, fakat yine de kapıyı açtım.</span></p>

    <p class="MsoNormal3"><span class="calibre1">Kenara dayanmış sigarasını yakıyordu. Son dereco küstah bir gülümseme vardı suratında.</span></p>

    <p class="MsoNormal3"><span class="calibre1">«Bayan Myatt bu tavuğu size almış, buraya gelirken getirmemi rica etmişti. Yoldan geçerken herifin biri âdeta üzerime çıktı ve paketi yere düşürdü. Kirlenmedi ama...»</span></p>

    <p class="MsoNormal3"><span class="calibre1">«Zarar yok Bay Fogarty şuraya bırakabilirsiniz.»            ,</span></p>

    <p class="MsoNormal3"><span class="calibre1">«Bu tarafa doğru gelen birini görmediniz değil mi?»</span></p>

    <p class="MsoNormal3"><span class="calibre1">Ben daha cevap vermeden, kurşunun kırdığı cam parçalarını gördü...</span></p>

    <p class="MsoNormal3"><span class="calibre1">«Aman Allah. Ne oldu burada kuzum?»</span></p>

    <p class="MsoNormal3"><span class="calibre1">Gerçekten heyecanlanmıştı. Hikâyeyi başından sonuna kadar anlattım. Fogarty kapıya doğru bir hamle yaptı, fakat durakladı:</span></p>

    <p class="MsoNormal3"><span class="calibre1">«Adamın arkasından koşmanın gereği yok. Dışarısı zifiri karanlık. Arkasından bir gelen olduğunu hissederse kolaylıkla tarlalara girer ve gözden kaybolabilir. Fakat Bayan Shevlin, sizin burada kalmamanız lâzım. Çok tehlikeli bir durum var ortada, isterseniz geceyi Bayan Myatt'ın evinde geçirin. Yarın sabah yine geri dönersiniz.»</span></p>

    <p class="MsoNormal3"><span class="calibre1">Myatt'lara gitmek istemiyordum. Nedenlerini de Fogarty'e uzun uzun anlattım. Bu sefer:</span></p>

    <p class="MsoNormal3"><span class="calibre1">«Bayan Shevlin isterseniz ben burada kalayım,» dedi.</span></p>

    <p class="MsoNormal3"><span class="calibre1">Hayatta en istemediğim şey, işte buydu. Fogarty'nin beni korumak için evimde kalmasına dayanamazdım. Kabul etmedim.</span></p>

    <p class="MsoNormal3"><span class="calibre1">«Fakat unutmayın, insanlar gece avlanmaz. Bu kurşunları küçümsüyorsunuz.»</span></p>

    <p class="MsoNormal3"><span class="calibre1">Fogarty konuşurken, biraz önceki davetsiz misafirimin eldivenlerinden birinin, oturduğu koltuğun yanına düşmüş olduğunu gördüm. Aynı şeyi Fogarty'nin de görmesinden korkuyordum. Koltukla onun arasına girdim ve konuşmayı kısa kesip gitmesi için sert bir sesle «iyi geceler» diledim.</span></p>

    <p class="MsoNormal3"><span class="calibre1">«Öyleyse gitmeden önce odaları dolaşıp, saklanan biri olup olmadığına bakayım,» dedi.</span></p>

    <p class="MsoNormal3"><span class="calibre1">Kan tepeme fırlamıştı.</span></p>

    <p class="MsoNormal3"><span class="calibre1">«Bay Fogarty, beni hareketlerinizle sinirlendiriyorsunuz. Kurşun sıkanlar gitti ve ben de hayatımdan memnunum. Siz gider gitmez her tarafı kapatacağım ve hemen yatıp uyuyacağım. Çünkü tahmin edemeyeceğiniz kadar yorgunum. Evin içinde .de hiç kimse yok.»</span></p>

    <p class="MsoNormal3"><span class="calibre1">Kesik kesik güldü. Sadece iyiliğimi düşündüğünü söyleyerek gitti. Ben de arkasından kapıyı sıkıca kapattıktan sonra oturma odasındaki misafirimi karanlıktan kurtarmaya koştum, ışığı yakıp seslendim:</span></p>

    <p class="MsoNormal3"><span class="calibre1">«Tamam çıkabilirsiniz. Kimse kalmadı evde...»</span></p>

    <p class="MsoNormal3"><span class="calibre1">Fakat oda bomboştu. Davetsiz misafirim, teşekkür bile etmeden ortadan kayboluvermişti. Olduğum yerde donakaldım.</span></p>

    <p class="MsoNormal3"><span class="calibre1">Sanki ev beni istemiyor ve çekip gitmem için bana komplo kuruyordu. Şapkamı giyip gitmek geldi içimden. Güya buraya rahat etmeye gelmiştim. Oysa şimdi bir sürü esrarengiz olay birbirini kovalıyordu. Tüylerim diken diken olmuş, ayaklarım titreyerek odadan çıktım.</span></p>

    <p class="MsoNormal3"><span class="calibre1">Geçtiğim odada ateşe büyük bir odun daha attım. Dokunsalar ağlayacak hale gelmiştim. Şakaklarım zonkluyordu. Ateşin hemen kenarına büzülmüş, yeni bir felâketin gelişini beklemeye başlamıştım.</span></p>

    <p class="MsoNormal3"><span class="calibre1">Alevlerin ışığı eşyaya çarpıyor ve duvarlarda uzun gölgeler dans ediyordu. En küçük çıtırtı bile yerimden hoplamama ve endişeler içinde dışarıyı dinlememe sebep oluyordu. Acaba Fogarty'i dinlememekle aptalık mı etmiştim?</span></p>

    <p class="MsoNormal3"><span class="calibre1">Mutfakta bir sandviç hazırladım ve kazınmaya başlayan karnımı doyurduktan sonra yatağa girdim. Uyuyamayacağımı biliyordum. Saatlar sonra, çırpınmaktan halsiz düşmüş olacağım ki, kendimi kaybetmişim.</span></p>

    <p class="MsoNormal3"><span class="calibre1">Sabahın yedi buçuğunda Anna elinde bir bardak çayla kapımı çaldıktan sonra uyanabildim.</span></p>

    <p class="MsoNormal3"><span class="calibre1">Deliler gibi yağmur yağıyordu. Hayatımda hiç böyle şiddetli bir yağmur görmemiştim. Sanki gök delinmiş ve yukarıda ne varsa aşağıya iniyordu.</span></p>

    <p class="MsoNormal3"><span class="calibre1">Ağaçlardan biri devrildi, bahçe tamamen göl haline geldi. Ahşap ev sanki üstümüze yıkılacak gibi çatırdıyordu, hava karardıkça yağmur dalga dalga geliyordu. Sonunda tavan akmaya başladı. Anna'yla akan yerlerin altına kovalar yerleştirdik. Sonra elimize şemsiyeler alıp üst kata çıktık ve oradaki akıntıların önünü almaya çalıştık.</span></p>

    <p class="MsoNormal3"><span class="calibre1">Bir gece önceki olayları Anna'ya anlattım. Uzun yılların verdiği tecrübeyle silahın gençler tarafından atıldığını ileri sürdü. Ben'le buna inanmak istiyordum. Rahatladım. Biraz sonra Anna, pencereden geçip karşı duvara saplanan kurşunu bulup çıkardı. Ortalıkta yağmurun sesinden başka birşey duyulmuyordu.</span></p>

    <p class="MsoNormal3"><span class="calibre1">Anna geceyi benimle geçirmeye karar verdi.</span></p>

    <p class="MsoNormal3"><span class="calibre1">«Ben de burada kalayım. Çocukları da yarın yanımıza alırız. Moraliniz düzelir,» dedi.</span></p>

    <p class="MsoNormal3"><span class="calibre1">Anna'dan, çocukları hemen getirmesini istedim. Evde kalabalık aramaya başlamıştım.</span></p>

    <p class="MsoNormal3"><span class="calibre1">Gerçekten de akşamüstü birbirinden güzel iki çocuk çamurlara bata çıka geldiler. Onlara kendi elimle sıcak kakao ve kek hazırladım.</span></p>

    <p class="MsoNormal3"><span class="calibre1">Saat dörtte, güneş, bulutların arasından güleç yüzünü gösterdi. Anna evde geri kalan işlerini tamamlayabilmek için iki çocuğu da iyice giydirip bahçede oynamaları için dışarı salıverdi.</span></p>

    <p class="MsoNormal3"><span class="calibre1">Biraz sonra biz, tam yemek odasındaki masayı temizlerken Peter kapıyı hızla açtı ve annesinin eteklerine yapıştı... Fena halde korktuğu anlaşılıyordu,</span></p>

    <p class="MsoNormal3"><span class="calibre1">«Betsy dediklerimi dinlemedi. Hâlâ orada duruyor ve vuruyor.»</span></p>

    <p class="MsoNormal3"><span class="calibre1">Ne dediğini anlamamıştık, ama çocuğun heyecanında garip birşeyler olduğu belliydi. Beraberce dışarı çıktık.</span></p>

    <p class="MsoNormal3"><span class="calibre1">Kapıdan birkaç yüz metre ilerde, yolla bahçe arasında derince bir hendek vardı. Hendeğin üstü yıllardan beri uçuşan çöpler, yapraklarla örtülmüşve ayrıca devrilen ağaç üzerini kapatmıştı.</span></p>

    <p class="MsoNormal3"><span class="calibre1">Betsy, elinde bir sopayla büyük bir göl haline gelen havuzun yüzüne doğru vuruyordu. Ortalıkta dikkati çekecek herhangi birşey yoktu fakat Peter, durmadan bizi elimizden çekiştiriyor ve hendeğe doğru götürüyordu.</span></p>

    <p class="MsoNormal3"><span class="calibre1">Birden devrilen ağacın dalları arasında simsiyah birşey gözüme çarptı. Dikkatli bir şekilde tekrar baktım. Bunun dallarla ya da taş gibi birşeyle ilgisi yoktu...</span></p>

    <p class="MsoNormal3"><span class="calibre1">Suratıma sımsıcak bir kan dalgası yükseldi.. Küçük gölün tam ortasından yukarı doğru bir insanı eli çıkmıştı...</span></p>

    <p class="MsoNormal3"><span class="calibre1"> </span></p>

    <p class="MsoNormal3"><b class="calibre2"><span class="calibre9"><span class="calibre1">BEŞİNCİ BÖLÜM</span></span></b></p>

    <p class="MsoNormal3"><span class="calibre1">MEZAR ÖLÜSÜNÜ ÇAĞIRIYOR</span></p>

    <p class="MsoNormal3"><span class="calibre1">ÇIĞLIK atarak oradan kaçmak geldi içimden. Olduğum yerde kalakalmıştım. Ne bir adım ileri, ne bir adım geri gidebiliyordum.</span></p>

    <p class="MsoNormal3"><span class="calibre1">Polis... Polis çağırmak geldi aklıma. Hayır Bangall'da polis de yoktu. Kilometrelerce uzaktaki bir karakola telefon etmek gerekiyordu.</span></p>

    <p class="MsoNormal3"><span class="calibre1">Suyun üstüne çıkan bu el, vadinin sessizliğini bozmuş ve kan akıtmaya başlamıştı.</span></p>

    <p class="MsoNormal3"><span class="calibre1">Anna çocukları sert bir şekilde toparlamaya çalıştı ve telefonla dayısını aradı. Ben de Wick'e telefon etmek üzere içeri girdim. Ofisine gelince beni araması için not bıraktım. Ayrıca eve telefon edip Lollie'yi telâşlandırmak ve huzurunu kaçırmak istemiyordum.</span></p>

    <p class="MsoNormal3"><span class="calibre1">Anna'nın dayısı Bert ve benim kızıl saçlı Liam Fogarty on dakika sonra göründüler. Fogarty son derece heyecanlı ve telâşlı görünüyordu. Her ikisi de cesedi çıkarabilmek için hemen çalışmaya başladılar. Liam önce cesedin etrafındaki kirli suyu temizledi, sonra da ellerine geçirdikleri kazmalarla bedeni çıkarmaya çalıştılar.</span></p>

    <p class="MsoNormal3"><span class="calibre1">Evin penceresinden korku içinde titreyerek seyrediyordum. Ceset, vadimizi kana boyadığı gibi, bizi de eve hapsetmişti. Buradan artık ayrılamayacağımı hissediyordum.</span></p>

    <p class="MsoNormal3"><span class="calibre1">Adamın, öldürüldükten sonra hendeğin içine gömüldüğü anlaşılıyordu. Eğer yağmur yağmamış olsaydı belki de yıllarca ortaya çıkmayacaktı. Yağmur yumuşak toprağı çökertmiş ve kolun ortaya çıkmasına sebep olmuştu.</span></p>

    <p class="MsoNormal3"><span class="calibre1">Fogarty ve Anna'nın dayısı toprağı kazarken karşıdan bir adam çıkageldi. Elleri cebinde, amaçsız bir şekilde yürüyordu. Yaklaştıkça kim olduğunu tanımaya başladım.</span></p>

    <p class="MsoNormal3"><span class="calibre1">Constance'ın üvey oğlu Joel Ten Eyck'di. Koltuğunun altında silah taşıyordu. Yakışıklı bir çocuktu. Constance ve eşiyle beraber Paris'te yaşadıkları zamanlardan tanıyordum. Yine de Joel'in silahını görünce irkildim. Anlaşılan burada herkes silah taşıyordu.</span></p>

    <p class="MsoNormal3"><span class="calibre1">Joel Ten Eyck büyümüş daha da yakışıklı olmuştu. Ama simsiyah saçları, kara kara gözleriyle nedense erkekten çok, güzel bir kızı andırıyordu. Fogarty'yle Bert'in kazdıkları yere yaklaşınca birden irkildi.</span></p>

    <p class="MsoNormal3"><span class="calibre1">«Aman Allahım, burada bir ceset var.»</span></p>

    <p class="MsoNormal3"><span class="calibre1">Fogarty son derece sakin cevap verdi:</span></p>

    <p class="MsoNormal3"><span class="calibre1">«Acayip değil mi?»</span></p>

    <p class="MsoNormal3"><span class="calibre1">Beraberce kazmaya devam ettiler. Bert, bir ara on kilometre uzaktaki Silvernails kasabasının şerifine telefon etti. Artık o görünen el'i seyredemeyeceğimi anladım ve yavaşça içeriye girdim.</span></p>

    <p class="MsoNormal3"><span class="calibre1">Biraz sonra Wick geldi. Hep birlikte cesedi çıkardılar ve benden aldıkları bir battaniyeye sarıp, çimenlerin üzerine yatırdılar. İçeriye geçip kahvelerimizi içmeye başladık. Wick, son derece üzgün görünüyordu. İkide birde elimi öpüyor ve buradan çıkıp evlerine gelmem için ısrar ediyordu.</span></p>

    <p class="MsoNormal3"><span class="calibre1">O sırada Joel bana yaklaştı:</span></p>

    <p class="MsoNormal3"><span class="calibre1">«Bu ceset herhalde sizi rahatsız etmiştir Bayan Shevlin?» dedi.</span></p>

    <p class="MsoNormal3"><span class="calibre1">Fogarty bu sözden irkilmiş ve kızmış gibi görünüyordu:</span></p>

    <p class="MsoNormal3"><span class="calibre1">«Joel, sizin evin tam karşısında yüzlerce ölü yatıyor değil mi? Sizi hiç rahatsız ediyorlar mı? Neden bayan Shevlin bundan rahatsız olsun?»</span></p>

    <p class="MsoNormal3"><span class="calibre1">Joel'in, beklemediği bu cevap karşısında gözleri parladı:</span></p>

    <p class="MsoNormal3"><span class="calibre1">«İyi ama Fogarty, bu ceset öldürüldükten sonra buraya gömülmüş. Gömen de her kimse, bulunmasını istemiyormuş. Cesedin görünüşünden bu belli olmuyor mu? Üstelik Bayan Shevlin de bir kadındır ve burada tek başına yaşamaktadır.»</span></p>

    <p class="MsoNormal3"><span class="calibre1">Liam Fogarty omuzlarını silkti:</span></p>

    <p class="MsoNormal3"><span class="calibre1">«Zararsız bir ölü, Bayan Shevlin'i rahatsız etmez.»</span></p>

    <p class="MsoNormal3"><span class="calibre1">Joel direndi:</span></p>

    <p class="MsoNormal3"><span class="calibre1">«Fogarty, sizin ailece ölülerle olan yakınlığınızı biliriz. Fakat bu defa durum biraz daha karışık ve tehlikeli gibi görünüyor bana.»</span></p>

    <p class="MsoNormal3"><span class="calibre1">Gittikçe sertleşen bu konuşmayı sonunda, Anna'nın dayısı bozdu:</span></p>

    <p class="MsoNormal3"><span class="calibre1">«Şerif biraz sonra burada olacak. Kimsenin ayrılmamasını istiyor.»</span></p>

    <p class="MsoNormal3"><span class="calibre1">Kahveler ve Anna'nın binbir zorlukla hazırladığı sandviçler ortaya geldi.</span></p>

    <p class="MsoNormal3"><span class="calibre1">Ölünün üzerinden kimliğini belirtecek hiçbir belge çıkmamıştı. Böylece kim olduğu anlaşılmamıştı. Bu bölgenin tamamen yabancısı olduğu belliydi.</span></p>

    <p class="MsoNormal3"><span class="calibre1">Yarım saat sonra Şerif geldi. Onu görür görmez tamdım. Gus Spanion, ben onbeş yaşındayken mektuplarımızı taşırdı. Herkes tarafından çok sevildiği için şerifliğe adaylığını koymuş ve kazanmıştı. Altmış yaşlarında, beyaz saçlı son derece babacan bir adamdı. Beni görünce pek sevindi:</span></p>

    <p class="MsoNormal3"><span class="calibre1">«Bayan Shevlin, nasılsınız? Yıllar var karşılaşmadık. Maşallah ne kadar da büyümüşsünüz.»</span></p>

    <p class="MsoNormal3"><span class="calibre1">Wick'in de elini sıktı, konuşmasına devam etti:</span></p>

    <p class="MsoNormal3"><span class="calibre1">«Bayan Shevlin, üzücü durumlarla karşılaştığınız için üzüldüm. Ben böyle işlerin uzmanı olmadığım gibi, etrafımda yardımcılarım da yok. Şunu önce bir inceleyelim.»</span></p>

    <p class="MsoNormal3"><span class="calibre1">Dışarıya çıkıp cesedin yanına giderken, komşular dört bir yandan akın etmeye başladılar. Lollie arabasına atlayıp gelmiş, Constance da tepeden aşağıya doğru hızlı hızlı iniyordu.</span></p>

    <p class="MsoNormal3"><span class="calibre1">Wick, Lollie'nin oraya gelmesinden hoşlanmamıştı:</span></p>

    <p class="MsoNormal3"><span class="calibre1">«Karıcığım, lütfen geri dön. Bir kaza olmuş işte. Ben de beş dakika sonra eve geleceğim. Burada durmanı doğru bulmuyorum.»</span></p>

    <p class="MsoNormal3"><span class="calibre1">Şerif Gus müdahale etti:</span></p>

    <p class="MsoNormal3"><span class="calibre1">«Bırakın dostum; Bayan Fellows kalsın. Belki o bize aydınlatıcı birşey söyleyebilir.»</span></p>

    <p class="MsoNormal3"><span class="calibre1">Tam o sırada Constance Vestry yetişti. Üvey oğluna düşkünlüğü her halinden belliydi. Onunla konuşurken sesi yumuşuyor, bakışları değişiveriyoryordu. Bana hafif bir selâm verdi. Yakışıklı oğluna dönerek ne olduğunu sordu.</span></p>

    <p class="MsoNormal3"><span class="calibre1">«Bir ceset mi bulundu? Aman Allahım ne kadar korkunç birşey!»</span></p>

    <p class="MsoNormal3"><span class="calibre1">Oysa bunu sorarken Costance'ın hiçte heyecanlanmış bir hali yoktu. Tersine son derece sakin görünüyordu.</span></p>

    <p class="MsoNormal3"><span class="calibre1">Constance'ın Liam Fogarty'i tanıdığı, fakat onu hiç sevmediği belliydi. Liam'ı görmezlikten geldi. Sanki Liam orada ekilmiş bir ağaçtı. Başını çevirip bakmadı bile.</span></p>

    <p class="MsoNormal3"><span class="calibre1">Liam, Constance'ın duygularını biliyor olmalj ki, dayandığı ağacın altından hafifçe gülümsedi. Constance bu gülümsemeyi farketmişti. Gözleri büsbütün nefretle parladı ve kafasını Lollie'yle Wiek'in bulunduğu tarafa döndürdü.</span></p>

    <p class="MsoNormal3"><span class="calibre1">Lollie'yle Constance ilk defa karşılaşıyorlardı.</span></p>

    <p class="MsoNormal3"><span class="calibre1">Ama her ikisi de daha önceden birbirlerinin varlığından haberdardı. Bunu hissetmek çok kolaydı. İkisinin de kafasından «Kim bu kadın?» sorusu geçiyordu.</span></p>

    <p class="MsoNormal3"><span class="calibre1">Birbirleriyle tanıştırdım. Başlarıyla işaretleşir gibi birbirlerini selâmladılar. Wick hemen Lollie'nin koluna girdi:</span></p>

    <p class="MsoNormal3"><span class="calibre1">«Lollie, Bayan Constance'la çok eskiden tanışırız. Vestry ailesindendir. Vadinin dibindeki evde otururlar. Beraberce büyüdük burada.»</span></p>

    <p class="MsoNormal3"><span class="calibre1">Lollie'nin cevabı son derece soğuktu:</span></p>

    <p class="MsoNormal3"><span class="calibre1">«Sahi mi, memnun oldum. Niye söylemedin şimdiye kadar?»</span></p>

    <p class="MsoNormal3"><span class="calibre1">Tuhaf, Costance'dan nefret eder gibi bir hali vardı Lollie'nin Costance'ın suratmdaysa hiçbir ifade göremedim. Taş gibi duruyor, Lolli'yle hiç ilgilenmediğini anlatmak istiyordu.</span></p>

    <p class="MsoNormal3"><span class="calibre1">Komedi bu şekilde devam ederken Şerif de durmadan sağa sola sorular yağdırıyordu. Yine de bunun bir cinayet soruşturması olmadığı belliydi.</span></p>

    <p class="MsoNormal3"><span class="calibre1">Sıra bana gelince, bir gece önceki olayları teker teker Şerife anlatım.</span></p>

    <p class="MsoNormal3"><span class="calibre1">«Biri sizi korkutmak istemiş bayan Shevlin.» dedi.</span></p>

    <p class="MsoNormal3"><span class="calibre1">Fakat duruma çok üzülmüştü. Constance ve Wiek de, burada kalamayacağımı, bana evvelâ söylediklerini belirttiler. Lollie, elbetteki en içten üzülenlerin başında geliyordu. Buna rağmen duygularını yeteri kadar gösteremiyordu.</span></p>

    <p class="MsoNormal3"><span class="calibre1">Mânâsız konuşmalar ve gittikçe bir komedi halini alan bu soruşturma asabımı bozmaya başlamıştı. Ortada bir ceset yatarken etrafına toplanan bizler ipi sapı olmayan konuşmalarla sıkıcı durumu uzatıyorduk.</span></p>

    <p class="MsoNormal3"><span class="calibre1">Hislerimi ilk önce Liam anladı ve hemen yanıma geüp konuyu değiştirmeye çalıştı. İşte o sıra, gün ışıkları bir engele çarpmış gibi, gözlerime yansıdı. Dikkatle bakınca, ışığın Joel'e ait tüfekten yansıdığını anladım. Nedenini bilemiyorum, fakat gözüm Joel'in tüfeğine takılmıştı.</span></p>

    <p class="MsoNormal3"><span class="calibre1">Genç adam bunun üzerine oturduğu yerden kalktı, atletik vücudunu göstermek isteyen yakışıklı gençlere özgü bir hareketle, tüfeği yerinden aldı. Yanıma yaklaşıp beni ikna etmek ister gibi gözlerime baktı:</span></p>

    <p class="MsoNormal3"><span class="calibre1">«Bayan Shevlin dün Constance'la önce kâğıt oynadık, sonra da sinemaya gitmek için kasabaya indik. Gece döndüğümüz zaman saat 12'yi geçiyordu.»</span></p>

    <p class="MsoNormal3"><span class="calibre1">Joel'in bu beklenmedik çıkışma ilk tepki, Constance'ın kahkahasından geldi:</span></p>

    <p class="MsoNormal3"><span class="calibre1">«Joel, çocuk olma. Bayan Shevlin, penceresinden içeri ateş ettiğini mi söyledi? Senden kimse sözetmiyor ki.»</span></p>

    <p class="MsoNormal3"><span class="calibre1">Joel'den şüphelenmediğimi söyledim, fakat genç adamın birdenbire öne atılıp böyle bir açıklama yapmasının nedenini de anlayamamıştım. Sahiden de kimse ondan şüphe etmemişti ki...</span></p>

    <p class="MsoNormal3"><span class="calibre1">Şerif, kurşunu görmek istedi.</span></p>

    <p class="MsoNormal3"><span class="calibre1">«Cesede saplanan kurşunu bulursak iyi olur. Sizi evden kaçırmak isteyenle, bu adamı vuran aynı kişilerdir. Balistik araştırmadan pek anlamam ama bir defa bakmakta fayda var.»</span></p>

    <p class="MsoNormal3"><span class="calibre1">Cesedin üstündeki örtü açıldı.</span></p>

    <p class="MsoNormal3"><span class="calibre1">Objektif bir şekilde ölüye bakmak çok değişik geldi bana. Ne ağlama, ne de duygusal nedenlerle kendini kontrol etmek için çabalama olmadığı zaman durum bambaşka oluyor.</span></p>

    <p class="MsoNormal3"><span class="calibre1">Oldukça bakımlı bir hali vardı. New York'un herhangi bir otobüs durağında yüzlercesine rastlayabileceğiniz tiplerdendi. Özelliği olmayan bir insandı yani. Tırnakları manikür yapılmıştı ve giydiği elbiseler oldukça pahalıydı. Bir doktor ya da bir avukat olabilirdi. Hayatını neyle kazanıyorsa, işlerini yoluna koymuş görünüyordu.</span></p>

    <p class="MsoNormal3"><span class="calibre1">Şerif sabırla bekliyordu. Benimse her tarafım tutulmuş, cansız bir insan görmek asabımı fena halde bozmuştu. Ne yapacağımı bilemiyordum.</span></p>

    <p class="MsoNormal3"><span class="calibre1">İlk önce Wick konuştu:</span></p>

    <p class="MsoNormal3"><span class="calibre1">«Ben tanımıyorum.»</span></p>

    <p class="MsoNormal3"><span class="calibre1">Joel hemen Wick'i takip etti.</span></p>

    <p class="MsoNormal3"><span class="calibre1">«Ben de hiç görmedim.»</span></p>

    <p class="MsoNormal3"><span class="calibre1">Constance gözlerini dikmiş adamı inceliyordu.. Sanki uzaktan tanırmış gibi bir hali vardı.</span></p>

    <p class="MsoNormal3"><span class="calibre1">Ama hayır, o da tanımıyordu.</span></p>

    <p class="MsoNormal3"><span class="calibre1">Lollie'yse cesede bakamıyordu. Güya havayı, etraftaki ağaçları ve evi seyrediyordu. Rengi önce sararmış, sonra yavaş yavaş siyahlaşmaya başlamıştı. Daha sonra bakışları da değişmeye başladı... Birden bayılmak üzere olduğunu anladım. Birkaç saniye geçmeden de, olduğu yerden hafifçe kıvrılarak, yamnda duran Liam Fogarty'nin üstüne düşüverdi. Liam hemen davrandı ve Lollie'yi yere düşmeden kollarından yakaladı. Wick âdeta delirmişti. Dudaklarının arasından «Böyle olacağı belliydi,» diye homurdandı ve hızla karısına atıldı.</span></p>

    <p class="MsoNormal3"><span class="calibre1">Birden Liam Fogarty'nin öfkeli bakışlarıyla karşılaştı.</span></p>

    <p class="MsoNormal3"><span class="calibre1">Az kalsın ikisi arasında kavga çıkacak zannettim. Liam'ın isyan eden, nefret dolu bakışları, Wick'in üstünden birkaç saniye ayrılmadı.</span></p>

    <p class="MsoNormal3"><span class="calibre1">Tam bu sırada Lollie kendine geldi ve Liam'ın omzuna başım dayadı, kızıl saçlı adama sıkıca tutundu. Liam gözlerini Wick'den ayırdı. O da Lollie'ye sıkıca sarıldı:</span></p>

    <p class="MsoNormal3"><span class="calibre1">«Tamam, ben düşmeden tuttum işte... İçeriye götürüp yatıralım. Bir doktor çağırsanız iyi olur.»</span></p>

    <p class="MsoNormal3"><span class="calibre1">Doktora lüzum kalmamıştı. Liam kızı, benim bir gece önce vurulmak üzereyken oturduğum koltuğa yerleştirdi.</span></p>

    <p class="MsoNormal3"><span class="calibre1">İşte Lollie o sırada gözlerini açıp kendine geldi:</span></p>

    <p class="MsoNormal3"><span class="calibre1">«Bayıldım değil mi? Çok özür dilerim. Zavallı Wick nasıl da üzülmüştür. Nell, senden de özür dilerim şekerim. Elimde değildi.»</span></p>

    <p class="MsoNormal3"><span class="calibre1">Kendine hemen hâkim oluvermişti:</span></p>

    <p class="MsoNormal3"><span class="calibre1">«Nell, bırak burayı ve bize gel. Çevresinde cinayetler işlenen bir yerde daha fazla kalamazsın. Wick, Nell bizimle kalabilir değil mi?»</span></p>

    <p class="MsoNormal3"><span class="calibre1">«Tabii kalır şekerim. Şimdiye kadar kaç defa söyledim.»</span></p>

    <p class="MsoNormal3"><span class="calibre1">Karı koca arasında gizli kalmış, fakat içlerini kemiren birşey var gibiydi. Sanki büyük bir sır saklıyorlardı. Ve her ikisi de bunu biliyor fakat birbirlerine açamıyorlardı. Gerginliği hissetmiştim.</span></p>

    <p class="MsoNormal3"><span class="calibre1">Ötekiler de eve girdiler. Lollie'nin iyileşmesine herkes sevinmişti.</span></p>

    <p class="MsoNormal3"><span class="calibre1">Şerif, öldürülen adamın, sakar bir avcımn serseri kurşununa kurban gitmiş olabileceğini söyledi. Avcı, adamı yanlışlıkla vurduğunu anlayınca korkudan cesedi gömmek istemişti.</span></p>

    <p class="MsoNormal3"><span class="calibre1">Doğrusunu isterseniz ben bu açıklamadan hiç tatmin olmamıştım. Adamın ceplerinin bomboş çıkması midemi bulandırmıştı. Üstelik elbiseyi diken terzinin adresini bildiren kumaş parçası ve gömleğin üzerindeki baş harfler de kesilip alınmıştı.</span></p>

    <p class="MsoNormal3"><span class="calibre1">Şerifin yanında hiçbir şey söylemedim.</span></p>

    <p class="MsoNormal3"><span class="calibre1">Gus, pencereden içeri giren kurşunu görmek istedi. Cesetteki kurşunla karşılaştırmak istiyordu.</span></p>

    <p class="MsoNormal3"><span class="calibre1">Kurşunu iyice temizleyip, küllük olarak kullanmaya başladığım bakır kâsenin içine koymuştum. Şerifin hatırlatması üzerine, odanın din tarafındaki masanın üstünde duran küllüğün yanına gittim. Birdenbire kalbim durur gibi oldu ve kan yüzüme çıktı. Küllüğün içinde birkaç kibrit ve bir sigara duruyordu. Kurşun yoktu.</span></p>

    <p class="MsoNormal3"><span class="calibre1">Oysa, cesedi bulduğumuz zaman küllüğün içindeydi. Sonradan meşgulken birinin oradan alıp yok ettiği anlaşılıyordu...</span></p>

    <p class="MsoNormal3"><span class="calibre1">Güneş yavaş yavaş çekiliyor, yerini hafif bir serinliğe bırakıyordu. Kafam âdeta durmuştu. Salondakilere arkam dönük olduğu için, onların bendeki değişikliği görmesine imkân yoktu.</span></p>

    <p class="MsoNormal3"><span class="calibre1">KATİL ARAMIZDAN BİRİYDİ...</span></p>

    <p class="MsoNormal3"><span class="calibre1">Kendimi, Anna'yı ve dayısını hemen saf dışı ettim.</span></p>

    <p class="MsoNormal3"><span class="calibre1">Katil beş kişiden biriydi: Liam Fogarty, Constance, Joel Ten Eyck, Lollie ya da Wick.</span></p>

    <p class="MsoNormal3"><span class="calibre1"> </span></p>

    <p class="MsoNormal3"><b class="calibre2"><span class="calibre9"><span class="calibre1">ALTINCI BÖLÜM</span></span></b></p>

    <p class="MsoNormal3"><span class="calibre1">KAYBOLAN KURŞUN</span></p>

    <p class="MsoNormal3"><span class="calibre1">«SHERY mi yoksa kokteyl mi istersin Nell?»</span></p>

    <p class="MsoNormal3"><span class="calibre1">«Martini rica ederim.»</span></p>

    <p class="MsoNormal3"><span class="calibre1">«Sen ne içersin Lollie?»</span></p>

    <p class="MsoNormal3"><span class="calibre1">«Martini.»</span></p>

    <p class="MsoNormal3"><span class="calibre1">Wick, içkilerimizi dağıttı. Saat yedi buçuğu geçiyor, yanında oturduğum pencereden gökyüzünde yıldızlar görünüyordu. Lollie, birlikte eve gelmem için çok ısrar etmişti. Onu kıramadım. Gece kalmaya niyetim yoktu. Wick yemekten sonra beni çiftliğe götürecekti.</span></p>

    <p class="MsoNormal3"><span class="calibre1">Lollie, çiftliğe ilk geldiğim güne göre epey düzelmişti. Rengi yavaş yavaş yerine geliyordu. Wick'in de daha rahat bir hah vardı.</span></p>

    <p class="MsoNormal3"><span class="calibre1">İkisini böyle kendilerinden emin görmek beni de mutlu ediyordu. Gündüz geçen olayı unutur gibiydim ki, aklıma kurşun geldi. Şerif'e kurşunun kaybolduğunu söylememiştim. Bir yanlışlık yaparım kuşkusuyla, bizim eski postacıyı atlatmıştım. Fakat kurşunun kaybolması fena halde sinirlendirmişti beni. Katilin çevremde dolaşması, koskoca bir evde tek başına oturan bir kadın için, gerçekten tüyler ürperticiydi.</span></p>

    <p class="MsoNormal3"><span class="calibre1">Açıkça ve kelimenin tam manasıyla korkuyordum.</span></p>

    <p class="MsoNormal3"><span class="calibre1">Neredeyse yürüyen gölgeler görmeye başlayacağım bir sırada, Lollie sessizliği bozdu:</span></p>

    <p class="MsoNormal3"><span class="calibre1">«Wiek, bize yeniden içki hazırlasan iyi olacak. Eycks'leri de çağırdım.»</span></p>

    <p class="MsoNormal3"><span class="calibre1">Wick'in arkası dönüktü. Birden hızla dönüp karışma çıkıştı:</span></p>

    <p class="MsoNormal3"><span class="calibre1">«Eycks'ler mi geliyor? Hem de bu gece. Sen deli misin yahu?»</span></p>

    <p class="MsoNormal3"><span class="calibre1">Lollie, Wick'in bu beklenmedik tepkisine akıl erdirememişti.</span></p>

    <p class="MsoNormal3"><span class="calibre1">«Ne oluyorsun Wick? Ten Eyck'lerden hoşlanmıyor musun? Bana iyi dost olduğunuzu söylemiştin. Böyle yapacağını bilsem çağırmazdım,» derken Lollie'nin için için güldüğünü farkettim.</span></p>

    <p class="MsoNormal3"><span class="calibre1">«Ne zaman davet ettin bunları?»</span></p>

    <p class="MsoNormal3"><span class="calibre1">«Nell'den ayrılmadan önce çağırdım. Bu kadar eski dostu olduğunuza ve benimle de tanıştırıldığına göre Bayan Constance'ı çağırmanın iyi bir hareket olacağını düşündüm. Teklif ettiğim zaman çok memnun oldu ve hemen kabul etti.»</span></p>

    <p class="MsoNormal3"><span class="calibre1">Lollie, iğin için kıkırdıyor.... Wick'se sinirinden titriyordu.</span></p>

    <p class="MsoNormal3"><span class="calibre1">Çok şaşırmıştım. Bu, kızgınlığın da ötesinde bir tepkiydi. Bununla beraber, Lollie neden Eyck'leri çağırmıştı? Wick'le Constance'ın kuzeni arasmdaki ilişkiyi öğrenmiş miydi?</span></p>

    <p class="MsoNormal3"><span class="calibre1">En önemlisi de Wick, neden bu büyük tepkiyi göstermişti? Bu kadar yakından çarpışmak istemiyor muydu yoksa?</span></p>

    <p class="MsoNormal3"><span class="calibre1">Yani Wick'in hoşuna gitmemişti bu davet...</span></p>

    <p class="MsoNormal3"><span class="calibre1">«Senin, burada misafir karşılamak yerine şimdi yatağında olman gerekir. Doktoru çağırıp seni yatağa yatırmasını söyleyeceğim.»</span></p>

    <p class="MsoNormal3"><span class="calibre1">Lollie'ninse böyle birşeye hiç niyeti yoktu. Wick'in bu durumda hiçbir şey yapamayacağını biliyordu.</span></p>

    <p class="MsoNormal3"><span class="calibre1">Belinda'nın içeri girişi, sinirli havayı bir an dağıttı. Alışverişe gittiğini ve kasabanın cinayet haberiyle çalkalandığını anlatıyordu.</span></p>

    <p class="MsoNormal3"><span class="calibre1">«Cesedin kafası kesilmiş diyorlar, doğru mu Nell?»</span></p>

    <p class="MsoNormal3"><span class="calibre1">Dedikodu ve uydurmanın bu kadarı hepimizi güldürdü.</span></p>

    <p class="MsoNormal3"><span class="calibre1">Tam bu sırada kapıdan içeri Dan Garth girdi. Onu görünce yine evlenme teklif edeceğim düşündüm. Oysa ben birkaç gündür bunun sıkıntısından kurtulmuş, büsbütün başka bir havaya girmiştim. Zaten söylediği zaman da düşünmek için süre istemiştim.</span></p>

    <p class="MsoNormal3"><span class="calibre1">Lollie, öğle üzeri Dan'ın geleceğini haber vermek için çiftliğe indiğim söyledi. Dan, kızkardeşim Laura'ya telefon etmiş ve benim nerede olduğumu öğrenince, Lollie'den hafta sonunu geçirmek için yer bulmasını rica etmiş, tçeri girer girmez:</span></p>

    <p class="MsoNormal3"><span class="calibre1">«Bütün vadiyi kendine saklayacağım tahmin ediyordun değil mi? Ama yanıldm işte, ben de geldim.» diye şakacıktan çıkıştı.</span></p>

    <p class="MsoNormal3"><span class="calibre1">Her şeye rağmen Dan'ı görmekten memnun oluyordum. Güven veren bir insandı. Karşılıklı ilk konuşmalarımızı yaparken, Belinda bir gece önceki olayları ve arkasından da cinayeti anlatıverince Dan köpürdü.</span></p>

    <p class="MsoNormal3"><span class="calibre1">Bir kadın nasıl tek başına oturabilirmiş ? Yardımcısı Anna kim oluyormuş?... Cinayet işlenen bir yerde kalınır mıymış?... Dua etmeliymişim ki, ucuz kurtulabilmişim v.b....</span></p>

    <p class="MsoNormal3"><span class="calibre1">Dan ağzına geleni söylüyordu. Söylediklerinin büyük bir kısmında haklıydı fakat, ben de evimi sevmeye ve oraya alışmaya başlamıştım. Bazı ufak tefek olaylardan korkup ayrılmayı istemiyordum.</span></p>

    <p class="MsoNormal3"><span class="calibre1">Dan'a duygularımı açıkça anlattım. Cinayetin ortaya çıkmaması için birisi beni korkutup oradan kaçırmak amacıyla ateş etmişti. Bu açıkça belliydi. Ancak ceset bulunmuş ve mesele kapanmıştı. Ben olayı bu açıdan görüyordum. Artık kimsenin beni rahatsız etmeyeceğinden de emindim.</span></p>

    <p class="MsoNormal3"><span class="calibre1">Oysa içimden söylediklerimin birine dahi inanmıyordum.</span></p>

    <p class="MsoNormal3"><span class="calibre1">Belinda'nın, sözü Vestry'lere getirmesi üzerine tartışma kapandı.</span></p>

    <p class="MsoNormal3"><span class="calibre1">Dan da Costance'ı tanıyordu. Bu komşum Vestry ailesinden geriye kalan tek insandı. Wick, Costance'la birkaç hafta önce Millbrook'te karşılaştıklarını söyledi. Yıllardan beri buraya uğramayan Costance, köşkü ve topraklarım satmak üzere eve taşınmıştı.</span></p>

    <p class="MsoNormal3"><span class="calibre1">Belinda, bahçeyi seyrederken Liam Fogarty'nin de geldiğini gördü. Sıkıntıyla:</span></p>

    <p class="MsoNormal3"><span class="calibre1">«Lollie, bu Liam denilen adamı Constance'la aynı zamanda çağırmakla iyi etmedin. Kasabada söylenenlere bakılırsa, Liam, Constance'ın kuze olan kıza âşıkmış. Oysa kız da Constance'ın üvey oğlu Joel'le nişanlanmış.»</span></p>

    <p class="MsoNormal3"><span class="calibre1">Lollie'nin gözleri parlamıştı:</span></p>

    <p class="MsoNormal3"><span class="calibre1">«Sahi mi? Bana hiç bu gibi haberleri zamanında vermiyorsunuz. Bak bunu ilk defa duydum. Ben Liam'ı severim. Çok iyi insandır. Joel kendi başının çaresine baksın.»</span></p>

    <p class="MsoNormal3"><span class="calibre1">Lollie'nin göz ucuyla Wick'i süzdüğünü farkettim, ama Wick elindeki bir silahla oynuyor, nişan alırmış gibi hareketler yapıyordu.</span></p>

    <p class="MsoNormal3"><span class="calibre1">Dan da havadaki gerginliği sezmiş olacak ki, silah konusunda Wick'le tartışmaya girişti. O sırada Belinda masaya bir göz attı ve giyinmek üzere odadan çıktı. İçimi bir sıkıntı kaplayıvermişti.</span></p>

    <p class="MsoNormal3"><span class="calibre1">Liam Fogarty misafirlerin ilk geleni oldu. Siyah bir elbise giymiş, enikonu yakışıklı olmuştu.</span></p>

    <p class="MsoNormal3"><span class="calibre1">Liam'dan sonra Constance ve sözü edilen kız geldiler. Arkalarından da Joel.</span></p>

    <p class="MsoNormal3"><span class="calibre1">Kız, hayatımda az gördüğüm güzellerdendi. Küçük bir kalıp şeklini andıran yüzünün çevresindeki ipek gibi saçları kendisine çok yakışıyordu. Görür görmez herkesin başını döndürecek bir tazelik ve güzelliğe sahipti...</span></p>

    <p class="MsoNormal3"><span class="calibre1">Constance siyahlar içinde yaşından da büyük gösteriyordu.</span></p>

    <p class="MsoNormal3"><span class="calibre1">Göz ucuyla, Wick'in hemen kıza doğru yürüdüğünü gördüm. Kalbim duracak gibi oldu. Birbirlerini çok daha önceden tanıdıkları, hareketlerinden belli oluyordu. Wick'in, eüni kızın omzuna atışı ve «Seni karımla tanıştırayım» deyişinde bile bir değişiklik vardı.</span></p>

    <p class="MsoNormal3"><span class="calibre1">«Lollieciğim bak sana kimi tanıştıracağım: Bayan Rita Fram.»</span></p>

    <p class="MsoNormal3"><span class="calibre1">Kelimeler hiç önemli değildi. Wick'in hareketleri büyük anlam taşıyordu. Constance'ın kuzeniyle ilgilendiği her halinden belliydi. Durumun farkına varan sadece ben değildim. Constance'da Wick'i devamlı süzüyordu... Merak mı, memnuniyet mi, ne olduğunu anlayamadığım bir bakıştı bu...</span></p>

    <p class="MsoNormal3"><span class="calibre1">Lolie'yse bir harikaydı. Kızı çok güzel karşıladı. Gülerek selâm verdi. Gergin havayı hiç belli etmedi. Herkesle gayet tabii bir şekilde ve içtenlikle konuşuyordu.</span></p>

    <p class="MsoNormal3"><span class="calibre1">Yoksa' Wick'in tutumu hakkında ben mi yanılıyordum? Wick belki de kızın gençliğini beğeniyor, ve ona karşı hayranlıktan başka birşey duymuyordu. Kafamdan geçenlere hemen inandım ve öteki misafirleri incelemeye başladım:</span></p>

    <p class="MsoNormal3"><span class="calibre1">Constance, Liam Fogarty'nin de davet edilmesinden hiç hoşlanmamıştı. Her hareketiyle bunu belli ediyordu fakat, yapılacak birşey yoktu.</span></p>

    <p class="MsoNormal3"><span class="calibre1">Liam, muzip bir gülüşle Constance'a sataştı. Ancak şakacı «Merhaba» sı küçük bir baş selâmıyla karşılandı. Liam aynı şekilde kıza da gayet rahat bir şekilde selâm verdi.</span></p>

    <p class="MsoNormal3"><span class="calibre1">Rita, genç ve güzel bir kızın nasıl hareket etmesi gerektiğini çok iyi biliyor, sadece orada bulunmasının bile yeter olduğunu anlıyordu. Mimiklerini, profilini, saç ve ellerini kullanıp, hayranlarım hoşnut edebileceğinden haberi vardı, bunu da çok iyi bir şekilde yapıyordu.</span></p>

    <p class="MsoNormal3"><span class="calibre1">Joel Ten Eyck'se, garip bir adama benziyordu. Simsiyah saçlarının altında bembeyaz bir teni vardı. Dan'ın balıkçılıkla ilgili sorularına lüzumsuz şekilde sert karşılıklar veriyordu. Acaba Liam'ın ya da Wick'in orada bulunmasına mı kızmıştı?</span></p>

    <p class="MsoNormal3"><span class="calibre1">İçkilerimiz bittikten sonra yemek odasına geçtik. Hindi ve sıcak sebzelerden herkes birer parça alıp köşesinde yedikten sonra, ateşin çevresinde toplandık. Ortalığa yemek sonrasının ağırlığı çökmüştü.</span></p>

    <p class="MsoNormal3"><span class="calibre1">Rita, kendilerim Wick'le birlikte gördüğüm günü anlattı. Bunun hangi gün olduğunu belirtmeden, sadece atımn eğerinin koptuğunu ve tam zamanında Wick'in yetişip tamir ettiğini söyledi... O kadar... Geldiğinden beri konuştuğu tek konuydu ve misafirler eğlencesine devam ederken onun söyleyecek başka birşeyi kalmamıştı...</span></p>

    <p class="MsoNormal3"><span class="calibre1">Gecenin oldukça üerlemiş bir saatında artık gitmeyi düşünürken, tonton şerifimiz kapıda gözüktü. Odada oturanlarda birden bir kıpırdama olmuş, gergin hava yine ortalığı dolaşmıştı. Wick'in ve Lollie'nin bakışları değişti. Joel sinirli bir şekilde elindeki kâğıt keseceğiyle oynamaya başladı. Fogarty gözlerini dikkatle açmış Rita'ya bakıyordu.</span></p>

    <p class="MsoNormal3"><span class="calibre1">Odada bir katil vardı... Yani şu anda katille içli dışlıydık. Şerifin gelişinin yarattığı etkiyi iliklerime kadar hissettim ve birden titredim.</span></p>

    <p class="MsoNormal3"><span class="calibre1">Gus Spanion, öldürülen adamla ilgili yeni bulguları açıklamak üzere gelmişti:</span></p>

    <p class="MsoNormal3"><span class="calibre1">«Adı Ausburg imiş. Bangall'a üç hafta kadar önce otobüsle gelmiş. Polly motelde 11 Mart'a kadar kalmış ve ertesi gün de elndeki deri çantayla dışarı çıkmış. Bu tarihten sonra bir daha görülmemiş. Emekliye ayrılan bir doktor arkadaşıma cesedi incelettirdim. Yarım metreden ateş edildiğini söyledi. Kurşun kalbini delip çıkmış. Zaten gömüldüğü yerde de kurşunu bulamamıştık. Doktora bakılırsa, başka bir yerde vurulup, gömüldüğü yere kadar sürüklenmiş. Adamın bir cinayete kurban gittiğinden şüphemiz kalmadı.»</span></p>

    <p class="MsoNormal3"><span class="calibre1">Odanın içini derin bir sessizlik kapladı. Ölümün cinayet olduğu artık anlaşılmıştı. Hem de resmen...</span></p>

    <p class="MsoNormal3"><span class="calibre1">Gus, içimizden birinin Ausburg admda birini tanıyıp tanımadığını öğrenmek istiyordu:</span></p>

    <p class="MsoNormal3"><span class="calibre1">Hayır, hiçbirimiz böyle bir inşam ne görmüş ne de duymuştuk...</span></p>

    <p class="MsoNormal3"><span class="calibre1">Ve cinayet... Demek kimsenin kapışım bile kapamayı düşünmediği bu vadide, şimdi elinden kan damlayan bir katil rahat rahat dolaşıyordu.</span></p>

    <p class="MsoNormal3"><span class="calibre1">Gus birden bana döndü:</span></p>

    <p class="MsoNormal3"><span class="calibre1">«Bayan Nell, size ateş edenin, çiftliği terketmenizi istediği artık açıkça ortaya çıktı. Eğer pencerenizden giren kurşunu bulabilmiş olsaydınız, elimizde çok kuvvetli bir delil olacaktı. Tekrar aradınız mı?»</span></p>

    <p class="MsoNormal3"><span class="calibre1">Bir defa yalan söylediğiniz zaman, gerilememek için bir yalan daha söylemek zorunda kalırsınız.</span></p>

    <p class="MsoNormal3"><span class="calibre1">İçimden kurşunu çocukların alıp bir yere atmış olabileceğini düşündüm. Belki de sahiden böyle olmuştu.</span></p>

    <p class="MsoNormal3"><span class="calibre1">«Hayır, vakit bulup tekrar arayamadım.»</span></p>

    <p class="MsoNormal3"><span class="calibre1">Gus, kurşunun bulunmasında ısrar ediyordu. Beraber çıkıp aramamızı teklif etti. Ama daha önce hizmetçilerle konuşmak üzere aşağıya indi. Ben de o arada giyindim.</span></p>

    <p class="MsoNormal3"><span class="calibre1">Şimdi ne yapmalıydım? Gus'a gerçeği olduğu gibi anlatmalı mı, yoksa yalanıma devam etmeli miydim?</span></p>

    <p class="MsoNormal3"><span class="calibre1">Kapıya doğru yürürken Dan da benimle geleceğini söyledi. İtiraz etmedim. Nasılsa bu gece yalnız kalmak istemiyorum. Dan'ın arabasına bindik. Şerif arkadan bizi takip ediyordu. Arabanın kaloriferi açık olduğu halde korkudan titriyordum. Yani Dan da beklediğim rahatı verememişti bana... En az benim kadar gergin bir havası vardı ve yüzü sararmıştı. Olayı, yeni baştan iyice anlattım. Kurşunun kayboluşundan söz ettim. Bana yönelttiği küçük küçük sorulardan rahatladığını iyice anlıyordum.</span></p>

    <p class="MsoNormal3"><span class="calibre1">Son sorusu üzerine kendimi tutamayıp birden ona döndüm: Dan birşeyler bilir gibiydi. Lollie'yi de daha önceden görmeye gelmişti. Bunu hissedince daha büyük bir korkuya kapıldım.</span></p>

    <p class="MsoNormal3"><span class="calibre1">«Dan!» dedim. «Sen biliyorsun. Sen daha önceden geldin buraya.»</span></p>

    <p class="MsoNormal3"><span class="calibre1">Cevabı çok kesin oldu.</span></p>

    <p class="MsoNormal3"><span class="calibre1">«Çok rica ederim saçma sapan konuşma.»</span></p>

    <p class="MsoNormal3"><span class="calibre1">Evin önüne geldiğimiz zaman ne yapacağımı şaşırmıştım. Nasıl hareket etmem gerektiğini Dan'a sordum. Üzerimden eğilip kapıyı açarken âdeta kulağıma fısıldadı:</span></p>

    <p class="MsoNormal3"><span class="calibre1">«Bu işin içine çok bulaşmamaya bak. Anlayamayacağın konularda da fazla söz etme.»</span></p>

    <p class="MsoNormal3"><span class="calibre1">İçeri girer girmez Anna beni rahatlattı. Nedense kadınm tutumu insana güven veriyordu.</span></p>

    <p class="MsoNormal3"><span class="calibre1">Gus'a başımdan geçenleri teker teker anlatmaya başladığım zaman, aklıma yeni bir detay geliverdi. Siyahlı kadının bıraktığı eldiven.</span></p>

    <p class="MsoNormal3"><span class="calibre1">Evet, şimdi kavrayabiliyordum. Eldiven de kurşunla beraber gitmişti. Oysa çocukların peşinden bahçeye çıkıp adamın kolunu gördüğüm zaman, katlanmış halde masanın üstünde duruyordu.</span></p>

    <p class="MsoNormal3"><span class="calibre1">Kim almış olabilirdi ? Tabii ki kurşunu alan kimse, eldiveni de birlikte götürmüştü, burası muhakkaktı. Fakat dışarı çıktığımız o beş dakikalık süre içinde içeriye giren kim olabilirdi.</span></p>

    <p class="MsoNormal3"><span class="calibre1">Koskoca ev, bir sürü de kapı olduğuna göre, birisi bir köşeye rahatça gizlenip bu işi yapmış olmalıydı. Bunun üzerine Gus'a siyahlı kadının eve gelişini, Fogarty'nin sesini duyar duymaz korkup yukarıya saklandığım, sonra da ortadan kayboluşunu anlattım. Nerede kaldığım da söyledim. Gus, kurşun meselesi üzerinde fazla durmadı ve kadım bulabilmek için evden ayrıldı. Onun gidişinden epey sonra da dünya kafama bir daha yıkıldı sanki!</span></p>

    <p class="MsoNormal3"><span class="calibre1">Kurşun hiç tahmin etmeyeceğim bir yerden çıkmıştı. Fakat oraya konduğunu biliyordum... Bunu kesinlikle biliyordum.</span></p>

    <p class="MsoNormal3"><span class="calibre1"> </span></p>

    <p class="MsoNormal3"><b class="calibre2"><span class="calibre9"><span class="calibre1">YEDİNCİ BÖLÜM</span></span></b></p>

    <p class="MsoNormal3"><span class="calibre1">KORKUNÇ GECE</span></p>

    <p class="MsoNormal3"><span class="calibre1">O HERİF'İN gitmesinden hemen sonra Dan da kalktı. Eşyaları Wick'lerde kalmıştı. Ben evden çıkmamakta ısrar ettiğime göre, o buraya taşınacaktı. Bunda kararlıydı...</span></p>

    <p class="MsoNormal3"><span class="calibre1">Yine itiraz etmedim. Dan'ın böyle korkunç bir gecede yanımda olmasını istiyordum. Yaklaşan karanlıktan korkuyordum. Saat epey gecikmişti. Anna hazırlıklarını yapmaya başladı. Dan arabasına binip eşyalarını toparlamaya gitti...</span></p>

    <p class="MsoNormal3"><span class="calibre1">Ölümle karşı karşıya olduğum düşüncesi, kafama yerleşmişti bir kere... Koskoca binada, hem de bol kapalı, pencereli, ışıklı bir binada, kendimi açıkta gibi hissediyordum. Dışardaki gölgeler daha da uzuyor ve her çıtırtı beni biraz daha tedirgin ediyordu.</span></p>

    <p class="MsoNormal3"><span class="calibre1">Göremediğim katilin karşısında kendimi çırılçıplak hissediyordum. Kapıyı her açışta arkasından biri çıkıp, bıçağı boynuma saplayıverecekmiş gibi geliyordu. Duvarlardaki resimlerin arkasında da âdeta bir çift gözün oynadığım görür gibiydim. Ta manasıyla bir panik havasıydı bu. Ellerim titreme ye başlamıştı.</span></p>

    <p class="MsoNormal3"><span class="calibre1">Dan'ın geceyi bizimle geçireceği haberine en çok Anna sevindi. Benim odamın tam üstündeki misafir odasını Dan için hazırladık. Üst kattaydı ve penceresiz bir holün sonundaki bir merdivenden çıkılıyordu.</span></p>

    <p class="MsoNormal3"><span class="calibre1">Anna çok yorgun olduğu için onu yatmaya gönderdim. Makyajımı düzelttim. Dan nerdeyse gelirdi. Bunu düşündükçe âşık olmam gereken yaşa gelmiş de geçmek üzere olduğumu anlıyordum.</span></p>

    <p class="MsoNormal3"><span class="calibre1">Bir sigara içmek niyetiyle yemek odasına geçmiştim ki, az önce aklımdan geçirdiğim düşüncenin gerçeğiyle karşılaştım!</span></p>

    <p class="MsoNormal3"><span class="calibre1">Sigara, krokodil derisinden yaptırdığım uzun çantamın içindeydi. Bilmem nasü bir duyguyla çantanın altım üstüne getirdim ve içindekileri boşaltmak üzere iyice salladım. Çingene sergisi gibi neler neler çıkmadı içimden. Yüzüklerim... Bazı mektuplar... Lollie'de bıraktığımı zannettiğim eldivenlerim ve kurşun...</span></p>

    <p class="MsoNormal3"><span class="calibre1">Dikkatle bakınca eldivenlerin benim değil, Lollie'nin eldivenleri olduğunu hemen gördüm. Demek onları yanlışlıkla almıştım. Fakat en tuhafı, eldivenin parmaklarından birinin içinde kurşun duruyordu.</span></p>

    <p class="MsoNormal3"><span class="calibre1">Peki, katil Lollie miydi? Hayır hayır, olamazdı bu. Tekrar düşündüğüm zaman, akşam bizden ayrılırken yalnız bir elinde eldiven olduğunu, ötekini de avcunda taşıdığım hatırladım. Demek bayılma telâşı arasında bir yolunu bulup kurşunu Lollie kaçırmıştı ve şimdi de ben, onlardan ayrılırken, onun eldivenlerini yanlışlık ve dikkatsizlikle alıp çantama tıkıştırıvermiştim.</span></p>

    <p class="MsoNormal3"><span class="calibre1">Her tarafım titriyordu. Aman Allahım, Lollie nasıl katil olabilirdi? Oturduğum yerde hüngür hüngür ağlamaya başladım. Melek gibi arkadaşım beni öldürmeye çalışmıştı ha?...</span></p>

    <p class="MsoNormal3"><span class="calibre1">«Nell... Nell, nerdesin?»</span></p>

    <p class="MsoNormal3"><span class="calibre1">Dan pencereye vurup duruyordu. Kalktım, gözlerimi sildim. Kendime çeki düzen verip kapıyı açtım.</span></p>

    <p class="MsoNormal3"><span class="calibre1">Kendi kendime keşfettiğim olayın içyüzünü Dan'dan saklamama lüzum kalmadı. Nasılsa halimden birşeyler anlamıştı... Sonra... sonra Lollie de Dan'a her şeyi anlatmıştı. Peki, neden daha önce bana anlatmayı düşünmemişti?</span></p>

    <p class="MsoNormal3"><span class="calibre1">Anlaşılan Lollie, Wick'i korumak istiyordu. Benim üzerime ateş edildiği ve adamın öldürüldüğü geceler de Wick dışarda bulunuyormuş.</span></p>

    <p class="MsoNormal3"><span class="calibre1">Dan birer içki hazırladıktan sonra, soğuk bir sesle anlatmaya devam etti:</span></p>

    <p class="MsoNormal3"><span class="calibre1">Üstelik Ausburg denilen bu adam, otelden ayrıldıktan hemen sonra üç dört defa Wick'i aramak üzere eve de gelmiş.</span></p>

    <p class="MsoNormal3"><span class="calibre1">Dan dudaklarımın arasına yerleştirdiği sigaradan daha bir nefes bile çekmeden benim şüphelerimi aydınlatmak gereğini duydu:</span></p>

    <p class="MsoNormal3"><span class="calibre1">«Fakat, Wick adamı görmemiş. Yemin ediyor. Ben de bunun böyle olduğuna inanıyorum.»</span></p>

    <p class="MsoNormal3"><span class="calibre1">İşte bunun korkusundan Lollie kurşunu benden kaçırmış. Dan bunları bana açıklarken, kendi kendisiyle de mücadele ediyordu. İşittiklerine kesinlikle inanmış bir hali yoktu.</span></p>

    <p class="MsoNormal3"><span class="calibre1">Durumun açıklığına dayanabilmek için dişlerimi sıkmaya başladım. Oysa objektif olarak bakıldığı zaman olay gayet basit ve açık bir şekilde ortaya çıkıyordu:</span></p>

    <p class="MsoNormal3"><span class="calibre1">Ausburg yürüyerek eve gelmişti. Wick'i sormuş ve Lollie de hizmetçiyi çağırıp, Wick'in çalışma odasına göndermişti. Ausburg yan kapıdan içeri girerken, Wick herhalde öbür kapıdan dışarı çıkıyordu.</span></p>

    <p class="MsoNormal3"><span class="calibre1">Belinda, Wick'in çıkışım görmüş fakat Ausburg'un girişini görmemişti. Böylece Wick adamla karşılaşmamış oluyordu. Çünkü Wick'in odasının iki kapısı vardır ve birisi yan sokağa açılır.</span></p>

    <p class="MsoNormal3"><span class="calibre1">Dan'ın bu söylediklerine inanmıştım fakat kafamdaki soruya bir cevap bulamıyordum: Ausburg neden Wick'i görmeye gelmişti? Ondan ne istiyordu? Lollie neden kurşunu ele geçirmek için böylesine delice planlar kurmuştu? Bunlara Dan da cevap veremedi.</span></p>

    <p class="MsoNormal3"><span class="calibre1">«Nell, unutma ki, Lollie hastalandığından bu yana darbe üstüne darbe yedi. Önce sağlığının bozulması, arkasından da Constance meselesinin ortaya çıkması kızı perişan etti. Lollie kocasını öylesine seviyor ki, onun sadece maddi varlığına değil, geçmişine de sahip çıkmak istiyor. Bir zamanlar, yani daha Lollie ortada yokken, Wick'le Costance'ın evlenecekleri söylenirdi. Gerçekleşmemiş bile olsa, işte bütün bunlar Lollie'yi deli ediyor.»</span></p>

    <p class="MsoNormal3"><span class="calibre1">Benim daha önce duyduğum ve büyük bir heyecan ve hayretle dinlediğim bu haber doğruymuş meğer...</span></p>

    <p class="MsoNormal3"><span class="calibre1">«Nell, sen o zamanlar küçüktün, bilmezsin. Wick bunların evinden dışarı çıkmazdı. Evleneceklerinden söz edilirdi. Tam bu sırada Avrupa'dan Wick'in annesinin hastalandığı haberi geldi. O da kalktı, kadının yanına gitti, dönüşünde de Lollie'yle nasıl oldu bilinmez, evleniverdi.»</span></p>

    <p class="MsoNormal3"><span class="calibre1">Herhalde Lollie sonradan bunları duymuş olacaktı ve şimdi de Constance'ı bunun için kıskanıyordu.</span></p>

    <p class="MsoNormal3"><span class="calibre1">Böyle düşününce biraz rahatladım. Ben Wick'le Rita'nın seviştiğini zannederken karşıma Constance çıkıyordu. Dan'ın anlattıkları da akla daha yakındı. Rita ona eski günlerini hatırlattığı için heyecanlanıyor olabilirdi.</span></p>

    <p class="MsoNormal3"><span class="calibre1">Dan, kurşunun kaybolduğunu benden duyduğu zaman durumu anlamış ve Lollie'yi sıkıştırıp gerçeği öğrenmiş. Yine de Lollie, bütün bunları Wick'in bilmesini istemiyordu.</span></p>

    <p class="MsoNormal3"><span class="calibre1">«Nell!» dedi Dan. «Bu hikâye gittikçe karışıyor ve garipleşiyor. Şimdi senin yapacağın en akıllıca iş, Şerif'i çağırmak ve kurşunu bulduğunu söylemektir.»</span></p>

    <p class="MsoNormal3"><span class="calibre1">Bunu söyledikten sonra da sustu. Artık yorulmuştu. Ben de meselenin üzerinde daha fazla düşünmek istemiyordum. Arka arkaya gelen sürprizlerden bitkin hale düşmüştüm. Başımı yastığa koyar koymaz uyumuşum.</span></p>

    <p class="MsoNormal3"><span class="calibre1">Saatlar sonra birdenbire başımda bir ağırlıkla yatağın ortasında dikildim. Dişlerim birbirine kenetlenmiş ve vücudum gerilmişti. Kendimi yatağın ortasında oturuyor buldum. Başka hiçbir şey hatırlamıyorum.</span></p>

    <p class="MsoNormal3"><span class="calibre1">Gürültü birden kesildi. Sadece duvarın içindeki ufak farelerin koşuşmaları duyuluyor, bir yandan da kalbim gümbür gümbür atıyordu. Evin içinde birşeyler olduğu muhakkaktı. Yavaşça başucumdaki lambanın düğmesini çevirdim. Yanmadı. Işıklar sönmüştü. Çevrede korkunç bir karanlık ve sessizlik hüküm sürüyordu. Fosforlu saatim, gecenin üç buçuğunu gösteriyordu. Yavaşça kalktım, sallanarak üzerime mantomu aldım, terliklerimi giydim. Korkudan bayılmak üzereydim. Işıkların sönmüş olmasının son derece normal birşey olduğuna kendimi inandırmaya çalışıyor, bir yandan da gürültünün nedenini anlamak istiyordum. Korkudan ölecek halde olmama rağmen, sanki kan çekiyordu... Belki de dışarda bir kalas devrilmişti. Veya Dan uyurken yataktan düşmüştü.</span></p>

    <p class="MsoNormal3"><span class="calibre1">Aynanın yanındaki mumu alıp yaktım. Rüzgârın şiddetinden, kapılar hafifçe gıcırdıyor ve yukardaki panjurlardan biri vuruyordu. Başka hiçbir ses yoktu.</span></p>

    <p class="MsoNormal3"><span class="calibre1">Gidip Dan'ı uyandırmak istiyordum. Korkumu ancak o yatıştırabilirdi... Buna rağmen mumla odanın ortasında dikilmiş titriyordum.</span></p>

    <p class="MsoNormal3"><span class="calibre1">Birşeyler yapmam gerektiğini anlamıştım. Kendimi toparladım. Arka taraftaki panjurlardan biri daha vurdu. Artık dışarıya bakamıyordum. Korkunç bir suratla karşılaşıverecekmişim gibi bir duygu içindeydim. Kendi kendime Dan'ın bütün kapıları ve pencereleri yatmadan önce iyice kontrol ettiğini hatırlatıyor, korkumu bu şekilde yenmeye çalışıyordum. Fakat bu çok zorlama bir düşünceydi.</span></p>

    <p class="MsoNormal3"><span class="calibre1">Sonunda kapıyı yavaşça açtım. Adımımı atmadan önce biraz bekledim. Kapının arkasında saklanan birinin çığlık atarak üzerime fırlamasını bekliyordum. Bütün sinirlerim gerilmişti ve arkamdan biri elini omzuma dokunsa düşüp ölüverecek haldeydim.</span></p>

    <p class="MsoNormal3"><span class="calibre1">Yemek odasından ayaklarımı sürüyerek geçip, penceresiz koridora geldim. Mumun ışığı duvarlarda uzun gölgeler bırakıyordu. Anna'nın odasının önünden geçerken onu uyandırmak geldi içimden. Ama zavallı kadın birgün önce çok yorulmuştu. Hem de çok garip bir durum olsa benden önce o kalkardı. Demek her şey normaldi... Her şey normaldi ve ben böylece kendi kendimi aldatıyordum...</span></p>

    <p class="MsoNormal3"><span class="calibre1">Koridorun sonundaki kapıyı açıp yukarı kata çıkmaya başladım. Her basamakta biraz duruyor, etrafı dinliyordum. Her yerde hayaletler dolaşıyordu sanki.</span></p>

    <p class="MsoNormal3"><span class="calibre1">Üst kat daha da karanlık ve esrarengiz bir havadaydı. Rüzgârın sesi burdan daha çok duyuluyordu. Dişlerim birbirine çarparak, Dan'ın kapısını çaldım. Cevap gelmedi.</span></p>

    <p class="MsoNormal3"><span class="calibre1">Biraz bekledim ve gıcırdayan kapıyı ardına kadar açtım. Yatağı boştu. Allah Allah, Dan bana haber vermeden gitmiş olamazdı. Ağzım kurumuştu. Tükürükle yumuşatmaya çalıştım olmadı. Küçük mumun ışığım etrafta dolaştırdım. Karanlık, ışığı yeyip yutuyordu.</span></p>

    <p class="MsoNormal3"><span class="calibre1">Birdenbire arkamdan bir gıcırtı geldi. Olduğum yerde dikildim. Gıcırtı biraz daha yaklaştı ve küt diye bir ses oldu.</span></p>

    <p class="MsoNormal3"><span class="calibre1">Baktım, kapıydı vuran. Derin bir soluk aldım. Dan, acaba yandaki odaya geçmiş de orada düşmüş olabilir miydi?</span></p>

    <p class="MsoNormal3"><span class="calibre1">Ellerim titreyerek öbür kapıyı açtım. Yatak dümdüz duruyordu. Sadece odanın bir köşesinde, ayaklarından biri ezilmiş bir iskemleyle yere düşmüş bir kadın resmi görülüyordu.</span></p>

    <p class="MsoNormal3"><span class="calibre1">İskemle nasıl kırılmıştı?... En önemlisi Dan neredeydi?</span></p>

    <p class="MsoNormal3"><span class="calibre1">Odanın çok soğuk olduğunu farkettim, bir yerden rüzgâr geliyordu. Dikkat edince dip taraftaki pencerelerden birinin açık olduğunu gördüm. Rüzgârın hızı saçlarımı uçurmaya başlamıştı ve elimdeki mumu söndürmek üzereydi.</span></p>

    <p class="MsoNormal3"><span class="calibre1">«Daaaan... Daaaaan...»</span></p>

    <p class="MsoNormal3"><span class="calibre1">Güya evdeküere duyurmadan bağırıyordum. Sesime hiçbir cevap gelmedi.</span></p>

    <p class="MsoNormal3"><span class="calibre1">Pencere küçük bir avluya açılırdı. Çocukken burada saklanır ve borulara asılarak aşağıya kayardık.</span></p>

    <p class="MsoNormal3"><span class="calibre1">Gittikçe artan bir dehşet havası içinde mumu etrafta dolaştırmaya başladım. Odanın iki kapısı vardı. Biri hole çıkıyor, öteki de küçük bir aralıktan sonra boşluğa açılıyordu.</span></p>

    <p class="MsoNormal3"><span class="calibre1">O sıra aralığa açılan kapının yerinden oynamaya başladığını gördüm. EVet, kapı yavaş yavaş aralanıyordu. Çığlık atmamak için kendimi güç tutuyordum. Biraz sonra kapıyı rüzgârın oynattığını anladım. Titreyerek yaklaşıp açmaya çabaladım. Kapı açılır açılmaz elimdeki mum boşluğa düştü ve karanlık beni yutuverdi. İlk kez ölmek üzere olduğumu hissettim. Evet, evin içinde biri vardı...</span></p>

    <p class="MsoNormal3"><span class="calibre1"> </span></p>

    <p class="MsoNormal3"><b class="calibre2"><span class="calibre9"><span class="calibre1">SEKİZİNCİ BÖLÜM</span></span></b></p>

    <p class="MsoNormal3"><span class="calibre1">ADAMIN İŞİ ŞANTAJMIŞ.</span></p>

    <p class="MsoNormal3"><span class="calibre1">Dan, yüzükoyun yerde yatıyordu. Üzerinde pijamalar vardı ve altında genişçe bir kan tabakası birikmişti. Ayakları birbirine kenetlenmiş, kolları da öne doğru açılmıştı. Pencereden vuran yarım yamalak aydınlıkta nasılsa bunları seçebildim.</span></p>

    <p class="MsoNormal3"><span class="calibre1">Mumu tekrar bulmak için elerimle yeri yoklarken, Anna elinde bir lambayla çıkageldi. Onu görür görmez boşandım:</span></p>

    <p class="MsoNormal3"><span class="calibre1">«Dan ölmüş... Anna bak, Dan ölmüş...»</span></p>

    <p class="MsoNormal3"><span class="calibre1">Çocuklar gibi hüngür hüngür ağlıyordum.</span></p>

    <p class="MsoNormal3"><span class="calibre1">«Onun ölümüne ben sebep oldum. Kabahat benimdir Anna...»</span></p>

    <p class="MsoNormal3"><span class="calibre1">Anna beni ayağa kaldırdı, büyük bir soğukkanlılıkla Dan'ı arkaüstü çevirdi. Yüzü tamamen kan içindeydi. Gözleri kapalı ve kendinden geçmiş yatıyordu. Nabzını dinledim. Hafifte olsa bir hareket vardı. Demek ölmemişti...</span></p>

    <p class="MsoNormal3"><span class="calibre1">Ben, hıçkırıklarımı tutmaya çalışırken Anna doktora telefon etti. Dan'a daha fazla dokunmaktan çekiniyorduk. Belki de bilmeyerek kötü bir hareket yapar ve ölümünü çabuklaştırabilirdik.</span></p>

    <p class="MsoNormal3"><span class="calibre1">Anna doktordan sonra dayısına da telefon etti. Bert Myatt, gözlerinden uyku akarak birkaç dakika içinde çıkageldi. Üstünde pijaması vardı.</span></p>

    <p class="MsoNormal3"><span class="calibre1">Bert'in arkasından kapıyı kapatırken peşisıra da Liam Fogarty'nin geldiğim gördüm. Fogarty, Bert'in aksine giyimliydi ve hiç uyumamış bir hali vardı.</span></p>

    <p class="MsoNormal3"><span class="calibre1">İkisi yavaşça Dan'ı aşağıya indirdiler ve salondaki geniş divanın üzerine yatırdılar.</span></p>

    <p class="MsoNormal3"><span class="calibre1">Dan hâlâ çok yavaş nefes alıyor ve bir türlü kendine gelemiyordu. Başını kucağıma aldım, durmadan kanayan ağzımı temizleyerek, doktorun gelmesini beklemeye başladım. Aralıksız titriyor, derin derin hıçkırıyordum. En büyük korkum, doktor gelmeden Dan'ın ölüvermesiydi.</span></p>

    <p class="MsoNormal3"><span class="calibre1">Tam bir saat sonra doktor göründü.</span></p>

    <p class="MsoNormal3"><span class="calibre1">Beni dışarı çıkardıktan sonra Dan'ı iyice muayene etti. Suratının üzerine düştüğü için bir beyin sarsıntısı olup olmadığım hemen anlamak imkânsızdı. Birkaç saat beklemek gerekiyordu. Yerdeki kan da önemli değildi. Taşa çarpan suratından ve yaralanan ağzından gelmişti. Doktor görünüşte durumu çok tehlikeli bulmadığını söylediği zaman dünyalar benim oldu.</span></p>

    <p class="MsoNormal3"><span class="calibre1">Dan'ın muayenesini beklerken, gözüm yemek odasındaki pencereye üişmişti. Camın kenarında küçük bir kırık vardı ve ardına kadar açık bırakılmıştı. Demek adam buradan elini içeri sokup mandalı açmış ve yavaşça mutfağa girip sigortayı çıkartmıştı. Anna yenisini takınca elektriklerin yanmasından bunun böyle olduğu anlaşılıyordu.</span></p>

    <p class="MsoNormal3"><span class="calibre1">Dan'ın odasına çıkınca, küçük avluya açılan pencereden kaçtığını anlamak da zor değildi zaten.</span></p>

    <p class="MsoNormal3"><span class="calibre1">Sabah saat 6'ya doğru Şerif geldi. Gözleri uykusunun ortasında uyandırıldığı için yumuk yumuk olmuştu. Hikâyeyi baştan sona dikkatle dinledi. Anna da uykusunun arasında bir gürültü duymuş, uyanmış fakat benim çığlığım üzerine ayaklanmıştı.</span></p>

    <p class="MsoNormal3"><span class="calibre1">Beraberce yukarı çıktık. Birkaç saat önce gecenin karanlığında korkunç görünen oda, şimdi sabahın ilk ışıklarında son derece tabii görünüyordu. Dışardan kuşların sesi geliyor ve içersi tatlı bir toprak kokusuyla dolup taşıyordu.</span></p>

    <p class="MsoNormal3"><span class="calibre1">Dan'ın yatak odasının hemen yanındaki bu oda gece bıraktığım gibiydi. Kenarda ayağı kırılmış sandalye, yatak, lavabo ve açık kapılar.</span></p>

    <p class="MsoNormal3"><span class="calibre1">Gus kapının yanında durdu ve «Gece yarısı sandalyede neden oturur bu adam? Belki de sandalyenin üzerine çıkmıştı ve ayakları kırılınca kaçtı...» diye konuştu.</span></p>

    <p class="MsoNormal3"><span class="calibre1">Hiç kimsenin birşey anlayamadığı bu tahmin ve garip konuşmanın sözleri havada kaldı.</span></p>

    <p class="MsoNormal3"><span class="calibre1">Şerif kırık sandalyeyi kaldırdı. Arkalığın dayandırıldığı duvarın üstünde kırmızılı bir kadın resmi vardı. Resme dikkatlice bakınca, camının üzerinde üçgene benzer bir kırık olduğunu gördüm. Sanki biri resmi almak için sandalyenin üzerine çıkmış ve o delikten parmağım içeri geçirmeye çalışmıştı. Resimdeki kadını tanımıyordum bile. Yıllardan beri orada dururdu...</span></p>

    <p class="MsoNormal3"><span class="calibre1">Şerif, odanın kapısını kapattı, bana yaklaşarak şüpheü bir sesle sordu:</span></p>

    <p class="MsoNormal3"><span class="calibre1">«Bayan Nell, bu Liam Fogarty denilen adam kimdir? Geçen gün size tavuk getirirken, yolda birine çarptığını anlatmıştı, değil mi?»</span></p>

    <p class="MsoNormal3"><span class="calibre1">«Benim bildiğime göre Liam Fogarty, Anna'nın dayısı olan Bert'in yanında tatilini geçirmektedir. Bundan önce bir defa elinde silahıyla gördüm. Söylendiğine bakılırsa, Constance'ın kuzeni Rita'ya âşıktır. Gördüğüm kadarıyla da Wick'ten pek hoşlanmamasına rağmen, Lollie'yi çok seviyor.»</span></p>

    <p class="MsoNormal3"><span class="calibre1">Bangall'daki bütün yabancılardan şüphelenildiğini bilirdim fakat bu kadarını değil... Liam Fogarty konusunda benim de içime bir şeytan girdi.</span></p>

    <p class="MsoNormal3"><span class="calibre1">Anna, hepimizi aşağıya çağırdı... Dan yavaş yavaş kendine gelmeye başlamıştı.</span></p>

    <p class="MsoNormal3"><span class="calibre1">Başındaki beyaz bandajla, askercilik oynayan küçük çocuklara dönmüştü. Sesi titreyerek çıkıyordu. Kollarına atıldım.</span></p>

    <p class="MsoNormal3"><span class="calibre1">«Dan, çok özür dilerim. Hepsi benim hatam, seni dinleyip burada kalmasaydım bunlar olmayacaktı.»</span></p>

    <p class="MsoNormal3"><span class="calibre1">«Nell, yine saçmalamaya başladın. Ne ilgisi var bunlarla?...»</span></p>

    <p class="MsoNormal3"><span class="calibre1">Ölmediğine nasıl memnun olduğumu tahmin edemezsiniz. Aksi halde hayatım boyunca kendimi affetmeyecektim.</span></p>

    <p class="MsoNormal3"><span class="calibre1">Dan da kafasına kimin vurduğunu görmemişti. Gece yarası benim gibi; bir çıtırtıyla uyanmıştı. Ne olduğunu anlayabilmek için elektrikleri denemiş, yakamaymca mumla odasından çıkmış, koridor üzerindeki öteki tek odaya girmişti. Gürültünün, kırılan sandalyeden geldiğini anlamış ve avluya açılan kapıya doğru ilerlediği sırada kafasına bir muşta yemesiyle kendini kaybetmesi bir olmuştu. Bir kadın olabileceği gibi bir erkek de vurmuş olabilirdi...</span></p>

    <p class="MsoNormal3"><span class="calibre1">Bir kadın...</span></p>

    <p class="MsoNormal3"><span class="calibre1">Davetsiz misafirim siyahlı kadın geldi aklıma. Şerif acaba onun kimliğim ortaya çıkarabilmiş miydi? Öğrenebileceği kadarıyla kadın Polly motele inmiş. Adı Irma Brown'muş. Bir hafta kadar kalmış motelde. Zaten ilk gelişi değilmiş bu. Daha önce de 13 Martta gelmiş, fakat sadece 24 saat kalıp gitmiş.»</span></p>

    <p class="MsoNormal3"><span class="calibre1">«13 Mart,» ölü bulunan Bay Ausburg'dan, Polly motelden ayrıldığı tarihti. Demek biri gelmiş, öteki gitmişti.</span></p>

    <p class="MsoNormal3"><span class="calibre1">Gus, soruşturmasının en canalıcı noktasım atlamıştı :</span></p>

    <p class="MsoNormal3"><span class="calibre1">«Dün gece motele gittiğimde kadının uyuduğunu söylediler. Uyandırmadım. Şimdi gidip konuşacağım.»</span></p>

    <p class="MsoNormal3"><span class="calibre1">Liam, Şerif'e; gitmeden önce bir telefon etmesini tavsiye etti.</span></p>

    <p class="MsoNormal3"><span class="calibre1">«O da, doğru» dedi. «İşimizi sağlama bağlayalım.»</span></p>

    <p class="MsoNormal3"><span class="calibre1">Ve biraz sonra Gus, suratı bir karış asılmış geri geldi.</span></p>

    <p class="MsoNormal3"><span class="calibre1">Irma Brown'un odasına çıkan resepsiyon memuru odayı bomboş bulmuştu. Yatağa hiç dokunulmamiş ve komodinin üzerinde yirmi dolar bırakılmıştı. Zaten Brown'un borcu da yirmi dolar tutuyordu.</span></p>

    <p class="MsoNormal3"><span class="calibre1">Böylece benim esrarengiz siyahlı kadın, beklenmedik bir şekilde, gece yarısı bavullarım toplayıp yok oluvermişti.</span></p>

    <p class="MsoNormal3"><span class="calibre1">Güneş bulutların arasından başını iyice gösterdi. Hâlâ konuşmakta zorluk çeken Dan'ın başucunda, heyecanlı geçen bir geceden sonra benim bir tek kelime daha edecek halim kalmamıştı. Ayrıca hepimizin sinirleri gevşemiş halde, odanın içinde derin bir sessizliğe gömülmüştük.</span></p>

    <p class="MsoNormal3"><span class="calibre1">Siyahlı kadının gece yarısı bavullarını toparlayıp kaçması, suçlu olduğunu göstermeye yeter delildi. Kimse durup dururken bu şekilde hareket edemezdi. «Sevgilim...» diye seslendiği adamla beraber Bay Ausburg'u öldürüp benim bahçeye gömmüşler ve beni bu evden uzaklaştırmak için de korkutma hareketlerine girişmişlerdi. Ama niçin yeniden eve dönüp Dan'ı yaralamışlardı? Ne arıyorlardı acaba?</span></p>

    <p class="MsoNormal3"><span class="calibre1">Gus Spanion, kadın hakkında biraz daha bilgi toplayabilmek amacıyla saat on buçuğa doğru evden ayrıldı. Dan, önce almak istemedi, fakat Anna'nın, içkisine gizlice döküp gizlice içirttiği ilâçların etkisiyle uyumuştu. Doktor ve Anna'nın dayısı Bert de, işlerinin başına dönmek üzere ayrıldılar. Liam Fogarty gitmek istemiyordu. Yatıp uyuyacağını söyleyip onu da başımdan defettim. Dan'ın tam karşısındaki divana uzandım, uyuya kalmışım.</span></p>

    <p class="MsoNormal3"><span class="calibre1">Yıllarca uyumuş gibi hissediyordum kendimi. Vücudum saatlarca aynı yerde yatmaktan uyuşmuştu. Akşamüstü olmuş ve gölgeler yine yavaş yavaş uzamaya başlamıştı.</span></p>

    <p class="MsoNormal3"><span class="calibre1">Kafamı kaldırdım ve Dan'ın yattığı yerde olmadığım gördüm. Zihnimde birden şimşekler çaktı... Battaniye ve örtüler ayakucunda toplanmıştı. Anna da yoktu evde... Koca bina büyük bir sessizlik içindeydi. Kalbim çarpmaya başladı. Yine tek başıma kalıvermiştim.</span></p>

    <p class="MsoNormal3"><span class="calibre1">Birden arkamda yanan bir kibritin gürültüsüyle irkildim. Döndüm. Hiç tanımadığım bir adam, odanın öbür ucundaki bir koltuğa rahatça oturmuş beni seyrediyordu. Kırk yaşlarında var yoktu. Son derece şık giyinmişti. Koltukta sigarasını tüttürüyor, sert bakışlarla beni süzüyordu. Kumral sık saçları ve uzunca boyuyla «yakışıklı» diyebileceğiniz tiplerdendi. Adımı da biliyordu:</span></p>

    <p class="MsoNormal3"><span class="calibre1">«İnşallah sizi rahatsız etmedim Bayan Shevlin. Arkadaşınız Bay Fellows biraz önce doktorla beraber geldi ve yaralı dostunuzu alıp götürdü.»</span></p>

    <p class="MsoNormal3"><span class="calibre1">Heyecan içinde adamın söylediklerini dinliyordum.</span></p>

    <p class="MsoNormal3"><span class="calibre1">«Adım McKee. Manhattan cinayet masası detektiflerindenim.»</span></p>

    <p class="MsoNormal3"><span class="calibre1">Birden rahatlayıverdim.</span></p>

    <p class="MsoNormal3"><span class="calibre1">«Adımın Ausburg olduğu ileri sürülen adamın ölümüyle ilgili olarak tahkikatı yürütmek üzere buraya geldim.»</span></p>

    <p class="MsoNormal3"><span class="calibre1">Korkum tamamen geçti.</span></p>

    <p class="MsoNormal3"><span class="calibre1">Yine de bir gece önceki müthiş sahnelerin etkisinden henüz kurtulamamıştım. Üstüm başım darmadağınık, bakımsız bir haldeydim. Yerimden kıpırdayamadan sordum:</span></p>

    <p class="MsoNormal3"><span class="calibre1">«Nasıl yani, adı Ausburg değil miymiş?»</span></p>

    <p class="MsoNormal3"><span class="calibre1">«Hayır. 'Gerçek adı Green'di. Bizim şehirde özel detektiflik yapıyordu.»</span></p>

    <p class="MsoNormal3"><span class="calibre1">Detektifin işe el atması, konunun çok büyüdüğünü gösteriyordu. Bangall'a geldiğim andan itibaren başımdan geçenleri ve gördüklerimi en ince detayına kadar anlattım. Sadece önemli görmediğim kısımları kendime sakladım. Wick'le Constance'ın atla dolaşmalarını, Constance'ın benim evi dürbünle seyretmesini... v.b.</span></p>

    <p class="MsoNormal3"><span class="calibre1">«Bayan Fellows cesedi görür görmez bayıldı değil mi?»</span></p>

    <p class="MsoNormal3"><span class="calibre1">Az daha itiraz edecektim. Fakat bakışları galip geldi adamın:</span></p>

    <p class="MsoNormal3"><span class="calibre1">«Evet, hiç hoş bir sahne değildi.»</span></p>

    <p class="MsoNormal3"><span class="calibre1">McKee kafasını salladı.</span></p>

    <p class="MsoNormal3"><span class="calibre1">«Benimle yukarıya gelebilir misiniz Bayan Shevlin. Size ilginç birşey göstereceğim.»</span></p>

    <p class="MsoNormal3"><span class="calibre1">McKee'nin balistlik konusundaki bilgisi gece eve neden girildiğini açığa çıkarıverdi. Detektifin verdiği bilgi beni epey şaşırtmıştı:</span></p>

    <p class="MsoNormal3"><span class="calibre1">«New York'ta yaşayan ve özel detektiflik bürosu işleten Charles Green, bu küçük odada vuruldu. Kurşun, adamı öldürdükten sonra duvardaki kırmızılı kadının resmini de delmiş ve duvara saplanmış. Dün gece katil bu kurşunu elde etmek için eve gelmişti. Fakat sandalyenin, ayakları altında dayanamayarak kırılması üzerine, içeri giren kimse de Dan'ı öldürmek istedi. Ancak işini tam olarak başaramadığı gibi, kurşunu da alamadan kaçmak zorunda kaldı.»</span></p>

    <p class="MsoNormal3"><span class="calibre1">McKee'nin elinde ufak bir kurşun görülüyordu: «Eğer tabancayı bulabilirsek, katili de ele geçirmiş olacağız. Çünkü bunun hangi tabancadan çıktığım anlamak çok kolaydır.»</span></p>

    <p class="MsoNormal3"><span class="calibre1">Her şey beklenmedik bir şekilde ortaya çıkmıştı. McKee devam etti:</span></p>

    <p class="MsoNormal3"><span class="calibre1">«Eviniz bomboştu. Charles Green, motelden ayrıldıktan sonra sizin evinize yerleşmişti.»</span></p>

    <p class="MsoNormal3"><span class="calibre1">Böylece, ilk gün gaz bidonunun yarı yarıya boşalmış olması nedenini ve masanın üzerindeki yiyeceklerin nereden geldiğini anlamıştım.</span></p>

    <p class="MsoNormal3"><span class="calibre1">«...Bir gün pencerenin önünde dururken, dışardan çağrıldığını duydu. Başını dışarı çıkarır çıkarmaz da kurşunu kafasına yiyiverdi.»</span></p>

    <p class="MsoNormal3"><span class="calibre1">Detektif elimden tutup, camın hemen kenarındaki pıhtılaşmış kan lekelerini gösterdi:</span><span class="calibre10"> </span></p>

    <p class="MsoNormal3"><span class="calibre1">«...Katil, Green'i sürükleyerek aşağıya indirdi ve bahçenin bir köşesine gömdü. Kurşunu vücudunda bıraktığını zannediyordu. Olayın hemen ertesi günü siz geldiniz. Evde bulunmanız tehlikeli olabilirdi. Sizi korkutup kaçırmak için silah kullandı. Fakat yağmur yüzünden ceset ortaya çıkıp da kurşunun cesette olmadığını anlayınca eve girdi...»</span></p>

    <p class="MsoNormal3"><span class="calibre1">Her şey çırılçıplak ortadaydı. Lollie'nin evinde oturan gruptan biri, gece evime girmiş ve Dan'ı da öldürmek istemişti.</span></p>

    <p class="MsoNormal3"><span class="calibre1">«Bayan Shevlin, kurşunun cesetten çıkmadığım bilen biri, Bay ve Bayan Fellows'un evinde toplanan grubun içindeydi. Katil aranızdadır ve bu kurşunu elde etmek için her şeyi yapabilecek güçtedir.»</span></p>

    <p class="MsoNormal3"><span class="calibre1">Vücudum buz gibi olmuştu.</span></p>

    <p class="MsoNormal3"><span class="calibre1">«Peki, bayan Irma Brown hakkında ne düşünüyorsunuz?»</span></p>

    <p class="MsoNormal3"><span class="calibre1">«Irma'yı bulmayı çok istiyorum. Bize çok ipucu verebilecektir. Her şeyi bildiğini tahmin ediyorum. Bir de öldürülen Charles Green'in burada ne aradığım öğrenebilsem, mesele halledilecek. Acaba kimi görmeye gelmişti?»</span></p>

    <p class="MsoNormal3"><span class="calibre1">Aman Allahım, korktuğum başıma geliyordu. Green'in, Wick'i aradığını söylemeli miydim? Bu durumda ister istemez Lollie işin içine giriyordu. Hem de bana evden çıkmam için ısrar edip dururken...'Fakat Dan'ın söylediklerine bakılırsa Wick, Green'le karşılaşmamıştı.</span></p>

    <p class="MsoNormal3"><span class="calibre1">«Green'in neden buraya geldiğini ve kiminle görüştüğünü bilemiyorum,» dedi. Adamın sesi son derece kesindi. Kapıyı açtı ve yol gösterdi. Kalbimin atışı odanın içinde duyuluyor olmalıydı:</span></p>

    <p class="MsoNormal3"><span class="calibre1">«Bayan Shevlin, Green'in işi şantajdı. Özellikle başkalarının zayıf noktalarını yakalar ve onlardan para sızdırırdı. Aile meseleleri veya karıkoca arasındaki konularla uğraşırdı.»</span></p>

    <p class="MsoNormal3"><span class="calibre1">Karıkoca arasındaki işler, adamın Wick'e gelmesi... Kafam elektronik beyin gibi işliyor ve Lollie gözümün önünden gitmiyordu. Merdivenlerden hem iniyor, hem de bunları düşünüyordum. Üst kattan soğuk gelmemesi için yemek odası bir kapıyla ayrılmıştı ve kapalıydı. Açamadım... Bir daha zorladım. Hayır, kilitlenmişti. Oysa biz odaya girerken bu kapıyı kilitlememiştik.</span></p>

    <p class="MsoNormal3"><span class="calibre1">«Kapı kilitlenmiş...» dedim.</span></p>

    <p class="MsoNormal3"><span class="calibre1">Aptal bir sesle söylemiştim bu sözleri... Detektif cevap vermedi. Kafasını kaldırıp dinlemeye başladı. Ben de dikkat ettim. Uzaktan bir otomobilin kapısı kapandı. McKee birden geldi ve kapıya omuz vurdu. Açılmadı. Ancak dördüncü yüklenişinde dıştaki tahta mandal koptu, dışarı fırladık. Yolun yüz metrelik kısmı rahatça görülebiliyordu. Görünürde de kimseler yoktu. Anlaşılan birisi biz yukarda konuşurken altımızdaki odaya girmiş, dinlemişti. Sonra da vakit kazanabilmek için merdivenlerle yemek odası arasındaki kapının mandalını kapatmıştı. Bunda şüphe yoktu.</span></p>

    <p class="MsoNormal3"><span class="calibre1">McKee hemen telefona gitti. Ancak sesine karşılık alamadı.</span></p>

    <p class="MsoNormal3"><span class="calibre1">Koparılmış teller duvardan aşağı doğru sallanıyordu.</span></p>

    <p class="MsoNormal3"><span class="calibre1"> </span></p>

    <p class="MsoNormal3"><b class="calibre2"><span class="calibre9"><span class="calibre1">DOKUZUNCU BÖLÜM</span></span></b></p>

    <p class="MsoNormal3"><span class="calibre1">MEZARLARDAKİ LAMBALAR YANIYOR</span></p>

    <p class="MsoNormal3"><span class="calibre1">HERHALDE rüya görüyor olacaktım. Güpegündüz bu tip olayların Bangall gibi yerde geçebileceğini tahmin edemiyordum. Sessizlik içinde dinlenmek üzere seçilen bir yerde, bir katil büyük bir cüretle dolaşıyor ve evin içinde polis varken içeriye kadar girebiliyordu.</span></p>

    <p class="MsoNormal3"><span class="calibre1">«Irma'nın arabası var mıydı Bay McKee?»</span></p>

    <p class="MsoNormal3"><span class="calibre1">«Evet... Bana bıçak ve bant verir misiniz Bayan Shevlin?»</span></p>

    <p class="MsoNormal3"><span class="calibre1">Sanki hiçbir şey olmamış gibi telefonun kopuk tellerini tamir etmeye başlamıştı. Ben heyecandan ölmek üzereyken McKee'nin soğukkanlılığına hayran olmuştum. Biran önce Dan'a gidip olup bitenleri anlatmak istiyordum. McKee telefonu tamir etmeye uğraşırken odama gidip giyindim ve Lollie'den yanlışlıkla aldığım eldivenleri elime geçirip paltomu aldım. Tam çıkarken, arkamdan detektifin sesi geldi.</span></p>

    <p class="MsoNormal3"><span class="calibre1">«Ne yapmayı düşünüyorsunuz Bayan Shevlin?»</span></p>

    <p class="MsoNormal3"><span class="calibre1">Önce nereye gittiğimi soruyor zannettim. Fakat birden, evde kalıp kalmayacağımı öğrenmek istediğini anlayıverdim. Şimdiye kadar hiç düşünmemiştim bunu. Dan, Lollie'lerle kaldığına göre orada bana yer yoktu. Her şeyi bırakıp, akşamına New York'a da dönemezdim. Üst katımda bir adam öldürülüp, bahçeme gömülmüş, bu arada üstüme ateş edilmiş gece de evime girilmişti. Bangall'ı terk edemezdim, fakat başka bir yere gitmek istiyordum. Bir kenara sıkıştırılmış gibi bir halim vardı.</span></p>

    <p class="MsoNormal3"><span class="calibre1">Anna kalmayı kabul ettiği takdirde, bu geceyi] evde geçirebileceğimi söyledim. McKee, Şerif'i bekleyecekti. Onu yalnız bıraktım ve arabama atlayıp Lollie'ye gittim.</span></p>

    <p class="MsoNormal3"><span class="calibre1">Görünürde kimseler yoktu. Dan da uyuyordu herhalde, içimden, Wick'in arka bahçedeki çalışma odasını görmek geldi. Sanki birşey beni oraya çeki' yordu. Bir gün önce penceremden içeri giren kurşunu, Dan'la anlaştığımız şekilde Şerife vermiştim. Şimdi, detektifte de Green'i öldüren kurşun vardı...'</span></p>

    <p class="MsoNormal3"><span class="calibre1">İçeri girdim. Etraf darmadağınıktı. Çalışma masasının üstünde bir dürbün ve denizci şapkası vardı. Wick'in, bir gece önce elinde oynadığı yabancı menşeü tabanca yerinde yoktu. Herhalde ya hizmetçi ya da Lollie başka bir yere kaldırmıştı, iyice görebilmek için masanın altına eğildiğim sırada arkamdan bir ses gürledi:</span></p>

    <p class="MsoNormal3"><span class="calibre1">«Birşey mi arıyordunuz Bayan Shevlin?»</span></p>

    <p class="MsoNormal3"><span class="calibre1">Detektif kapımn yamnda duruyordu. Beni takip etmişti demek... Hemen arkasında da Şerif vardı.</span></p>

    <p class="MsoNormal3"><span class="calibre1">Ayağa kalktım ve sonradan benim bile aptalca bulduğum cevabı verdim:</span></p>

    <p class="MsoNormal3"><span class="calibre1">«Hayır. Hiçbir şey aramıyorum.»</span></p>

    <p class="MsoNormal3"><span class="calibre1">Gus, bir gece önceki toplantıya geldiği zaman tabancayı masanın üzerinde görmüştü. O, McKee'ye bunları anlatırken ben anlamsız bir şekilde kazık gibi katılmış dışarıya bakıyordum. Dan'ın arabasının köşeyi döndüğünü gördüm. Wick geliyor olmalıydı. Hayır, direksiyonda Dan vardı. Ama, dışarda nasıl olabilirdi? Yatakta yatmıyor muydu? Dikkatle bakınca gözlerinin altındaki siyah şişlerin biraz daha artığım gördüm.</span></p>

    <p class="MsoNormal3"><span class="calibre1">Arabadan indi ve biraz ilerimizdeki büyük pencerelerin birinden içeriye girdi. Beni görünce birden şaşırdı:</span></p>

    <p class="MsoNormal3"><span class="calibre1">«Nell, ben de seni arıyordum. Çok korkunç şeyler oldu.»</span></p>

    <p class="MsoNormal3"><span class="calibre1">Şerifle, detektif McKee'yi görünce birden sustu. Rengi uçmuştu. Korkum gittikçe artıyordu. Neler olmuştu acaba? Dan'ın tabancadan haberi bile yoktu.</span></p>

    <p class="MsoNormal3"><span class="calibre1">Biraz soma gelen Lollie ve Belinda da tabancayı görmemişlerdi:</span></p>

    <p class="MsoNormal3"><span class="calibre1">«Hangi tabanca?» dedi Lollie. «Wick'in dışardan getirdiğini mi soruyorsunuz?»</span></p>

    <p class="MsoNormal3"><span class="calibre1">McKee şüpheli gözlerle Lollie'yi süzmeye başlamıştİ.</span></p>

    <p class="MsoNormal3"><span class="calibre1">«Dün gece bu masanın üstündeydi.</span></p>

    <p class="MsoNormal3"><span class="calibre1">Lollie paltosunu çıkarmış ve bir sigara yakıp McKee'yle dostça konuşmaya başlamıştı.</span></p>

    <p class="MsoNormal3"><span class="calibre1">Detektif en tatlı halini alıp havayı değiştirmek için başka bir soru sordu:</span></p>

    <p class="MsoNormal3"><span class="calibre1">«Hanımefendiler, bugün öğleden sonra beraber miydiniz?»</span></p>

    <p class="MsoNormal3"><span class="calibre1">Hayır, Belinda Milbrook'a alışverişe çıkmış, Lollie'yse araba kullanmak ve hava almak için kırlarda dolaşmıştı. Yani çiftliğin yakınlarında değillerdi.</span></p>

    <p class="MsoNormal3"><span class="calibre1">McKee teşekkür etti. Neden bu soruyu sorduğunu anlamamıştım. Belinda adama sert bir şekilde bakıyordu. Kendilerinden şüphelenilmesine kızmıştı.</span></p>

    <p class="MsoNormal3"><span class="calibre1">Wick'e telefon edildi. Kaybolan tabancadan onun da haberi yoktu. Belinda, bir gece önce Liam Fogarty gelmeden, Bretta marka tabancayı kütüphanenin üstünde görmüştü. Sonra Fogarty'nin tabancayı alıp incelediğini ve bir yere nişan alıp oynadığını farketmiş, sonra ne yaptığını görmemişti.</span></p>

    <p class="MsoNormal3"><span class="calibre1">McKee, Belinda'nın verdiği açıklamaya teşekkür etti ve tüfekleri görmek istedi. Çiftlikte bana atılan kurşun bir tüfekten çıkmış, Green'se Bretta tipli bir tabancayla öldürülmüştü. McKee'nin tabanca üzerinde fazla durmasının nedenini o zaman daha iyi anladım. Yoksa şüpheler gittikçe Wick'in üzerinde toplanmaya mı başlıyordu?</span></p>

    <p class="MsoNormal3"><span class="calibre1">Wick, tüfekleri Lollie için almıştı. Bunların kısa bir süre incelemek için götürülmesine Lollie'nin hiçbir itirazı olamazdı. Nitekim son derece sakin görünüyordu. Belinda, detektifi hizmetçilerle görüştürmek üzere aşağıya indirdi. Şerif de tüfekleri toplarken biz başbaşa kaldık. Lollie o zaman birdenbire değişti:</span></p>

    <p class="MsoNormal3"><span class="calibre1">«Nell, sizin evden kurşunu kaçırmakla aptallık ettiğimi biliyorum. Özür dilerim. Polise Green adındaki şantajcının Wick'i görmeye geldiğini söyledin mi? Kimbilir, proje hakkında birşeyler sormak istiyordu belki. Fakat emin ol görüşmediler.»</span></p>

    <p class="MsoNormal3"><span class="calibre1">Lollie'yle aramızdaki duvar tekrar genişlemişti. Bana güvenip doğruyu söyleyemiyordu. Fena halde kırıldığımı ve ürktüğümü hissettim. Lollie benden olayları saklamakta ısrar ediyor, gözleri de donuk donuk bakıyordu. Durup dururken ayakkabılarına gözüm ilişti. Topuklu, son derece şık krokodil derisinden yapılmıştı. Elbiseleri de Paris modasına uygun kesilmişti. Demek Lollie, öğleden sonrası için detektife yalan söylemişti. Yürüyüş elbisesi değildi bunlar. Ayakkabıları tertemizdi. Başka yere gitmişti. Belinda da yalan söylemişti. Bu evin içinde bazı gerçeklerin saklandığı gün gibi ortaya çıkıyordu artık. Lollie'nin gözlerindeki korku işaretini görür gibi oldum. Elleri titriyordu.</span></p>

    <p class="MsoNormal3"><span class="calibre1">O sırada Belinda, çay tepsisiyle içeri girdi:</span></p>

    <p class="MsoNormal3"><span class="calibre1">«Haydi bakalım çay içelim. Belki daha iyi gelir. Dan, siz de yatağa girseniz iyi olur. Şerifle Bay McKee'ye de hazırladım.»</span></p>

    <p class="MsoNormal3"><span class="calibre1">Dikkat ettim, o da sinirliydi. McKee'yse, yukarı çıktığı zaman biraz sararmıştı ve ikram edilenlerin hiçbirini kabul etmedi.</span></p>

    <p class="MsoNormal3"><span class="calibre1">Hizmetçilerden işe yarar hiçbir şey öğrenememişti. Öğleden sonraki kapı konusuna aklım takıldı.' Wick, Belinda ya da Lollie, gayet kolaylıkla eve girip bizi üstümüzden kilitleyebilir di.</span></p>

    <p class="MsoNormal3"><span class="calibre1">Tabanca konusunda da iki şık vardı: Green'i öldüren tabanca buysa bir gece önce çalınmıştı. Değilse, konuşmayı dinleyen kimse, gelip tabancayı çalmış ve şüpheyi de Wick'in üstüne atmak istiyordu.</span></p>

    <p class="MsoNormal3"><span class="calibre1">Aklıma siyahlı kadın geldi. Bizi dinleyip tabancayı çalan o da olabilirdi. Çünkü evde kimseler yoktu, hizmetçiler de oldukça uzakta çalışıyorlardı. Gus benim bu fikrimi doğru buldu. McKee hiçbir şey söylemedi.</span></p>

    <p class="MsoNormal3"><span class="calibre1">Lollie'yle başbaşa kalıp aramızdaki duvarı yıkmak istiyordum. Elimden geldiği kadar ona yaklaşmak ve gerçeği ağzından almak için âdeta ölüyordum.</span></p>

    <p class="MsoNormal3"><span class="calibre1">McKee ayağa kalktı:</span></p>

    <p class="MsoNormal3"><span class="calibre1">«Bayan Shevlin, benimle eve kadar gelir misiniz? Sizinle bazı noktaları aydınlatmak istiyorum.»</span></p>

    <p class="MsoNormal3"><span class="calibre1">Dışarı çıkarken, detektifin vedalaşmasından faydalanan Dan, yanıma yaklaştı ve öğleden sonra olanları bir solukta anlattı:</span></p>

    <p class="MsoNormal3"><span class="calibre1">«Kalktığım zaman Lollie'yi hazırlanmış, bavullarını toplamış gitmek üzereyken buldum. Kalması için ikna edene kadar neler çektiğimi ben bilirim.»</span></p>

    <p class="MsoNormal3"><span class="calibre1">Aramızda derin bir sessizlik oldu.</span></p>

    <p class="MsoNormal3"><span class="calibre1">«Bir daha gelmemek üzere mi gidiyordu?»</span></p>

    <p class="MsoNormal3"><span class="calibre1">«Evet Nell. Bir daha gelmemek üzere...»</span></p>

    <p class="MsoNormal3"><span class="calibre1">Birbirlerini deli gibi seven çift ayrılacaktı demek. Ama neden? Bu hem Wick'i, hem de Lollie'yi öldürürdü. Olayın ciddiyeti karşısında titrediğimi hissettim.</span></p>

    <p class="MsoNormal3"><span class="calibre1">McKee yavaş yavaş bana doğru yürüyordu. Bu adamdan çekiniyordum. Bakışlarından, hareketlerinden, konuşmalarından âdeta korkuyordum. İnsanın kafasından geçenleri okur gibi bir hali vardı.</span></p>

    <p class="MsoNormal3"><span class="calibre1">Şerif, direksiyona geçti. McKee'yle beraber arkaya oturduk. Tepeleri kıvrılarak bizim eve doğru giderken, arkada bıraktıklarımızdan hiç söz etmedi. Aksine Constance'ı sordu:</span></p>

    <p class="MsoNormal3"><span class="calibre1">«Daha önceden tanır mıydınız Bayan Constance'ı?»</span></p>

    <p class="MsoNormal3"><span class="calibre1">Annesi ve üç kardeşinin arka arkaya ölüşünü, babasının da ölüp gitmesinden sonra Constance'ın tek başına kalışım, müthiş zenginliğine rağmen felâketlerle yıkıldığını, bir süre sonra da Ten Eyck adında, bir çocuklu dul bir adamla evlenişini anlattım. Şimdi üvey oğluyla burada yaşıyorlardı.</span></p>
  </div>
</body>
</html>
