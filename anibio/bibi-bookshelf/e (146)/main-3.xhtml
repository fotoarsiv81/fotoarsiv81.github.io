<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>\ş\e. burada tahsil durumlar &lt;^ıkar ortaca</h3>
<p>O mevsim deniz açık, (kışın deniz kapalı ve fırtınalıyken yola çıkanlar bile bile göze&#160;alırlar tehlikeyle riski) rüzgâr lütufkârdı.&#160;Efendi Dandolo daha önce sayısız kereler&#160;izlemişti bu rotayı; uzun lafın kısası her şey&#160;yolunda gidiyordu. Fakat denizdeyken asla&#160;büyük konuşulmaz, genel olarak söz konusu&#160;doğa ise asla ama asla büyük konuşulmaz.</p>
<p>Tahminlerde bulunmamak, kendini kandırmamak çok daha iyidir. En sakin durumlarda, her şey basbayağı yolunda giderken kimi zaman bir terslik, bir zorluk, bir sürpriz,&#160;beklenmedik bir şey çıkar ortaya ve durum&#160;bir anda kötüleşiverir.</p>
<p>Tam da böyle olmuştu işte, kabahat sudaydı, hatta onun eksikliğindeydi. Uzun bir yolculuğa çıkmak üzere limandan ayrılan bir&#160;gemi, yeteri kadar yiyecek ve su ile yüklüdür;&#160;yolculuk uzasın, durur ve yeniden yükler&#160;erzaklarını. Gemiye alman su içmek içindir,&#160;yıkanmak için değil. Ancak deniz suyuyla&#160;yıkanmak, tüm tuz teninde birikerek kaşıntı&#160;yaptığından, beter bir şeye dönüşür. Yıkanmak için tatlı su olmadığından, denizcilerin&#160;tümü etraflarını saran o işe yaramaz su bolluğunun ortasında bir süre sonra bırakırlar&#160;yıkanmayı. Efendi Dandolo, bir beyefendi&#160;olduğundan ve temiz olmayı da sevdiğinden&#160;kendisi için ayırdığı ufak bir deposu vardı.&#160;Ağır işler yapmadığından diğerleri gibi terlemiyordu ama yine de uzun süre duş almadan kalamıyordu. Diğerlerininse yıkanmak&#160;umurlarında bile değildi. Tüm gün güneşin&#160;altında çalıştıklarından geceleyin mis gibi&#160;kokmuyorlardı tabii. Onca ter üstüne terleyip&#160;yıkanmadıklarından tenleri ilk günküne göre&#160;birkaç ton koyulaşıyor ve etrafa bariz bir şekilde rahatsızlık veren kokular yayıyorlardı.</p>
<p>Efendi Dandolo'yu etkileyen şeylerden</p><div>
<p>Beatrice Masini GİZEMLİ MİÇO</p></div><div><div><img src="main-17.jpg" alt=""/></div></div>
<p>bir tanesinin Orso'nun temizliği olduğunu başta söylemiştik.</p>
<p>Bir süre sonra gömleği yolculuğun başındaki gibi tertemiz değildi pek tabii. O da bohçasından bir yenisini çıkarmış, ilkini yıkayıp kurusun diye halatlara asmış, böylece&#160;denizcilerin kıkırdamalarına neden olmuştu.&#160;&quot;Bundan sonra geminin adı Karbeyazı olsun&#160;bari,&quot; diyorlardı. &quot;Beyaz yakalı korsanlarız&#160;biz,&quot; diye üsteleyip bu tip laçkalıklarla devam&#160;ediyorlardı. Halata asılı yeni bayraklarına bir&#160;dizi beyaz iç çamaşırı ve çorap eklendiğini&#160;gördüklerinde iyiden iyiye gülmüşlerdi. Aralarından teki bile iç çamaşırı kullanmıyordu.&#160;Çoraplara gelecek olursak ne diyelim, onların çorapları kirden kaskatı kesilmişti ancak&#160;ne değiştiriyorlar ne de yıkıyorlardı. Orso,&#160;kilerin arkasındaki ufacık kamarasında çamaşırlarını kurutmayı denemiş ama orada&#160;hava akımı olmadığı için hiçbirini kurutmayı&#160;başaramamıştı.</p>
<p>Şimdi bu kitabı dikkatsizce okumaya başlayanlar hiçbir şeyin farkına varamayacak; ancak daha dikkatli olanlarsa Aheste'nin&#160;hikâyenin kahramanı olabileceğini düşünecek; okumaya devam edip onun geminin adı&#160;olduğu anlaşıldığında, şu mübarek kahraman sahneye çıksa da görsek diye beklemeye başlayacaklar. Üstelik pek de sıkılacaklar&#160;çünkü &quot;Güzel, Açıkgöz, Cesur Kızlar&quot; isimli&#160;seriden bir kitap almıyorsa kahramanın bir&#160;oğlan değil, kız çocuğu olması beklenir.&#160;Halbuki şu ana dek ufukta görünmüş tek bir&#160;kız çocuğu bile yok. Diğer yandan, dikkatli&#160;okurların olayın özünü anlayabilmeleri için&#160;bu hikâyenin başına, yeterince ipucu saçmış&#160;bulunuyorum: Orso bir kız çocuğu... Şu dakikaya dek neden bir oğlan kılığında olduğunun açıklamasını, tansiyonu yüksek tutmak&#160;adına, bir sonraki bölüme erteliyorum. Şu&#160;an zorunluluklardan dolayı kaptana açılmak</p><div>
<p>Beatrice Masini GİZEMLİ MİÇO</p></div><div>
<p>Beatrice Masini GİZEMLİ MİÇO</p></div>
<p>zorunda kaldığını söyleyebilirim sadece. Öyleyse şu açılma sahnesine geçelim.</p>
<p>Orso kıyafetleriyle iç çamaşırlarını zorlukla ve denizci arkadaşlarının kahkahaları arasında yıkayabiliyordu; ancak kendini yı-kayamıyordu. Anlaşıldığı üzere bir problemdi&#160;bu. Hem de öyle bir problemdi ki bir akşam&#160;kaptan, oğlanı kamarasının önünde beklerken bulmuştu.</p>
<p>&quot;Ne işin var burada? Uyuman gerekmiyor mu senin? Hem de o kadar yorulduktan sonra,&quot; demişti o babacan ses tonuyla.</p>
<p>&quot;Kaptan efendim, affedin beni. Bir derdim var.&quot;</p>
<p>&quot;Derdin nedir çocuk? Birileri alay mı etti seninle? Birileri...&quot;</p>
<p>Efendi Dandolo'nun kaşları çatılmışti:</p>
<p>&quot;Kötülük mü yaptı sana?&quot;</p>
<p>&quot;Hayır, hayır...&quot;</p>
<p>&quot;Peki, ne oldu?&quot;</p>
<p>&quot;Olan şu... Ben... Yıkanmak istiyordum.&quot;</p>
<p>Yirmi yıllık kaptanlık hayatında ilk defa bir miço, Efendi Dandolo'dan böyle bir şey&#160;istiyordu. Öte yandan onu anlıyordu. Hem&#160;de nasıl anlıyordu: O da şöyle adamakıllı,</p><div><div><img src="main-18.jpg" alt=""/></div></div><div>
<p>Beatrice Masini GİZEMLİ MİÇO</p></div><div><div><img src="main-19.jpg" alt=""/></div></div>
<p>olması gerektiği gibi bir banyonun ihtiyacını duymaya başlamıştı. Ancak Orso'nun isteği&#160;gerçekten de bir acayipti.</p>
<p>&quot;Yıkanmak mı istiyorsun? Hmm... Biliyorsun ki su stoğumuz sınırlı.&quot;</p>
<p>&quot;Evet ama...&quot;</p>
<p>&quot;Anlıyorum. Tamam. Diğer denizciler daha önce bana böyle bir şey sormuş değil. Şöyle&#160;yapalım: Yarın sabah, köprünün üzerindeki&#160;leğende yıkanabilirsin. Bir şartla, sonra o&#160;suyu köprüyü yıkamak için kullanacaksın,&#160;böylece bir damla bile ziyan olmayacak.&quot;</p>
<p>&quot;Hayır!&quot; demişti Orso. Ve tekrar etmişti: &quot;Hayır.&quot;</p>
<p>Efendi Dandolo şaşkın şakın yüzüne ba-kakalmıştı. Orso ilk defa, &quot;Hayır,&quot; diyordu. Üstelik miçoların &quot;hayır&quot; demeye hakları&#160;yoktu. Olur ya biri duymuş olsaydı kaptanın&#160;yeterince söz sahibi olmadığını düşünebilirdi. Ve bu noktadan toplu isyana gidecek yol,&#160;bir adımdan kısaydı.</p>
<p>Tüm bu düşünceler Efendi Dandolo'nun zihninde fırıl fırıl dönüp onu enikonu zor bir&#160;duruma sokarken Orso gözlerinin tam içine&#160;bakmış:</p>
<p>&quot;Size yalan söyledim Efendi Dandolo,&quot; demişti.</p>
<p>İşte çok daha ağırdı bu.</p>
<p>Sicili temiz bir miço bir anda, &quot;Hayır,&quot; diyor, üstüne bir de yalan söylüyordu. Büyük&#160;felaketti. Acımasız bir kaptan, iki kere düşünmeden, oğlanı tuttuğu gibi denize atar,&#160;köpekbalıklarına yem yapardı. Basbayağı&#160;saygısızlıktı. Asilikti... Başkaldırıydı...</p>
<p>Fakat Efendi Dandolo başka türlü bir kaptandı ve bu yüzden ona sordu:</p>
<p>&quot;Neden?&quot;</p>
<p>Orso bir anda gözyaşlarına boğulup tüm hikâyesini anlatmaya başladı.</p><div>
<p>Beatrice Masini GİZEMLİ MİÇO</p></div>
<p>üc,üv\cü Bölüm</p>
</body>
</html>