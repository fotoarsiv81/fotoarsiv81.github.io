<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h1 class="calibre5"><a id="bookmark0" class="calibre9"></a><span class="calibre6">Bölüm 12</span></h1>

  <p class="calibre3"> Olabilirdi. Tinerci kılıklı Taksim kopillerinden biri, sustalısını açıp tırnaklarını temizlemek için eski apartmanımın girişini seçmiş olabilirdi. Burası İstanbul'du. Her şey olabilirdi.</p>

  <p class="calibre3">O yüzden önce telaşlanmadım çok fazla. Az telaşlandım yani. Hafif geri dönüp nereye gittiğini bilmediğim patika tarafına baktım.</p>

  <p class="calibre3">O zaman durum belli oldu açıkça. İyice telaşlanabilirdim göründüğüne göre.</p>

  <p class="calibre3">Patika tarafı, duvara yaslanan kopilin kuzeni gibi duran iki başka kopil tarafından tutulmuştu. Bir tanesinin başında bu yaz sıcağında ne işe yaradığını anlamadığım yün bir kukuleta vardı. Ötekinin saçları sıfır numara tıraş edilmişti. Etti üç dedim kendi kendime. Bunların elinde açık sustalı yoktu. Ama niyetleri açıktı. Durduğum yerden anladığıma göre. Açık ve kötü.</p>

  <p class="calibre3">Elimi Selma Karaca'nın omzuna götürüp durdurdum onu. Bunu biraz da güven aşılamak için yapmıştım. Durdu ve yüzüme baktı. Tamamdır, hallederiz işareti çektim kopillere çaktırmadan. İnanıp inanmadığını bilmiyorum.</p>

  <p class="calibre3">Hafif yan döndüm. Sırtımı apartmana verdim. Kafamı sağa çevirip elinde sustalı olana seslendim. Patronun o olduğu açıktı.</p>

  <p class="calibre3">"Hayırdır aslanlar," dedim. "Bir durum mu var?" Eli sustalı kopil yaslandığı duvardan güç alarak yürüyüş yolunun ortasında dikildi. İki ayağını birbirinden hafifçe açmıştı yere sağlam basmak niyetiyle. Teknik olarak doğru değildi pek ama biraz sonra yapacaklarını tartışılmayacak biçimde açıklıyordu, patika yolu tutanlar da birer adım attılar bize doğru. Hadi bakalım dedim içimden. Soruma henüz cevap vermediklerini fark ettim sonra. Bak bu kötüydü. Cevap verseler konuşmayı uzatır, bir punduna getirip durumu lehime çevirebilirdim belki. Hareket ederek o kapıyı kapadıkları açıktı. Selma Karaca'yı sağ elimle yönlendirerek arkama geçmesini ağladım. Uyumlu davrandı. Benden biraz uzaklaşması için elimle işaret ettim gözlerimi kopilden ayırmadan.</p>

  <p class="calibre3">Beklediğim cevap geldi. Eli sustalı kopilden elbette. Aniden itildi. Sustalıyı tutan eli, dümdüz bir mızrak gibi, göbeğimin ortasını şişlemek için hareketlendi. Gözleri kısılmıştı. Kılığının verdiği izlenime tümüyle aykırı bir çeviklikle gerçekleştirmişti atağını. Selma Karacamın bir çığlık attığını duydum. Kesik bir korku çığlığı.</p>

  <p class="calibre3">Tamam, sustalının kendisi çok öldürücüydü ama aleti kullanan saldırganın hareketine benzer ataklarla çalışmalarda yüz on milyon kere karşılaşmıştım. Dert etmedim çok. Önce sol ayağımın üzerinde yarım bir dönüş yapıp kopilin yolunu açtım önümden çekip gitsin der gibi. Sol kolumu yukardan sustalı bıçağı tutan elinin üstüne getirdim, hamlesinin boşa gittiğini fark dip aşağıdan yukarı sallamasına izin vermeden tuttum. Üzerine kapandım vücudumla. Sonra sağ bacağımı arkadan öne getrdim hızla. Bu dönüş hareketi sonucunda bileği kıvrıldı geriye doğru, ağzından kesik bir çığlık fırladı, bıçağı bıraktı.</p>

  <p class="calibre3">Dönüş hareketimi, ikiye katlanmış dizimi kopilin suratına gömerek tamamladım. Bak, bu hakiki bir darbeydi. Kopil kıçımın üstüne düştü ve bağırdı. "Ananı sikeyim! Ananı sikeyim! Ne duruyorsunuz lan ibneler!"</p>

  <p class="calibre3">Sonra elini burnuna götürüp dudaklarından aşağı inmeye yan kanları sildi.</p>

  <p class="calibre3">Sadece arkadaşlarını değil, beni de uyarmıştı bağırarak, hataydı bu belki. Belki değil apaçık hataydı. Geri döndüm.</p>

  <p class="calibre3">Kopiller bana doğru geliyorlardı. Yüzlerindeki kendinden emin ifade biraz kararmıştı. Yine de işlerini yapmaktan başka çareleri olmadığını biliyorlardı. Bunu ben de biliyordum.</p>

  <p class="calibre3">Birbirlerine baktılar önce. Hangisinin harekete geçeceğini kararlaştırmak ister gibi.</p>

  <p class="calibre3">"Hadi koçlar," dedim. "Korkmayın yahu. Babanız buradayım. Hadi."</p>

  <p class="calibre3">Bir kere daha baktılar birbirlerine. Galiba biraz öfkeliydiler. İşime geliyordu bu.</p>

  <p class="calibre3">Kel kafalı hangi filmde gördüyse, hatırladığı kadarıyla uçan tekme denedi. Aslı astarı olmayan bir uçan tekme, yeni havalanmıştı ki, ben ondan hızlı davranıp sol elimi öne doğru fırladım. Arkadaki ayağının boşluğundan girdim içeriye. Biraz ön tarafıma doğru eğilmiştim. Avucumun kökü havadaki çenesine çarptı olanca hızıyla. Bir çatırtı duyuldu Benim elimde bir şey olmadığına göre, biçarenin çenesi gitti diye düşündüm. Sonra kıçının üstüne düştü. Hangi bölgesi daha çok acıdı kestireme-dim.</p>

  <p class="calibre3">Yanındaki kukuletalı kopil hareket etmedi. Bir şeyler yapmak için kararlılığı varsa, bir an içinde çekip gitmiş gibiydi. Gözleri önce yerde çenesini tutarak ovunan arkadaşına gitti, sonra hafif arkamdaki sustalısı olan kopile. Onun gözlerim takip ederek ben de döndüm. Hıyarağası ağır ağır dikiliyordu. Olanları tam olarak kavrayamamış bir ifade vardı suratında. Eğilip yerden bıçağını aldı. Sağ elinden sol eline geçirdi herhangi bir şey yapmış olmaktan başka bir mana ifade etmediğini kendisi de bilerek.</p>

  <p class="calibre3">Bir ona, bir arkadaki kukuletalıya baktım. Sonra yenildi bıçağı tutana.</p>

  <p class="calibre3">Sonra gülümsedim. Hakiki bir gülümsemeydi bu. Bayâğı keyifli.</p>

  <p class="calibre3">Otoparktan apartmana ulaşan yürüme yolunda bize doğru bir grup geliyordu. Sanırım altı kişi kadarlardı, tam sayamadım. Sol başta üst katımızda oturan delikanlı vardı. Elinde basketbol topunu yerde sektirerek yürüyordu. Delikanlılar yaşları gereği taşıdıkları gürültücülükleriyle ilk kez gözüme girdiler.</p>

  <p class="calibre3">Arkama döndüm. Gelen grubu gören ayaktaki kopil yerde kalmaya devam eden arkadaşına bağırdı.</p>

  <p class="calibre3">“Kalk lan, kalk. Yürü. Herif sikecek anamızı." Arkadaşının ne yaptığını görmeyi beklemeden döndü ve patikanın ilerisinde kayboldu. Yerdeki arkadaşı da aynı yapacaktı, o yüzden o tarafta oyalanmayıp, geri döndüm.</p>

  <p class="calibre3">Bizim tarafta alışılmadık bir durum olduğunu gören basket takımı aniden durdu. Eli bıçaklı kopil bir o tarafa bir benim olduğum tarafa baktı. Ben denenmiş bir rakiptim onun için. Basketbol cular çoktu ama tecrübesizlerdi. Gençtiler. Motivasyonları düşük olabilirdi. O yüzden onları seçti.</p>

  <p class="calibre3">Basketbolcuların arasında en küçük duranı duvarın tarafındaydı. Bıçaklı kopil zincirin en zayıf halkasını seçerek iyi bir stratejist olduğunu gösterdi. Bıçağını sağa sola hedefsiz ama korkutucu bir biçimde sallayarak grubun ufaklığı ile duvar arasından geçmeye çalıştı. Ufaklığın yüzünün endişeyle karardığını gördüm. Yana, arkadaşlarına doğru çekildi kollarıyla vücudunun üst tarafını korumaya çalışarak. Bıçaklı kopil neredeyse geçecekti oluşan aralıktan. Ama geçemedi.</p>

  <p class="calibre3">Üst katımda oturan komşu delikanlı, elindeki basketbol topunu yere paralel bir pas gibi kopilin kafasına doğru fırlattı. Pas kopilin kafasına çarptı yandan. Sert bir pastı. Hızlı.</p>

  <p class="calibre3">Neye uğradığını anlamadı kopil önce. Duvara doğru itildi pasın şiddetiyle. Sol eliyle duvara tutunmaya, dengesini kokmaya çalıştı. Ama koşusunun ritmi bozulmuştu bir kere. sendeledi. Bıçağını sallamaya ara vermek zorunda kaldı. Gayriihtiyari sol elini ağzına götürerek yokladı.</p>

  <p class="calibre3">O aradan yararlanan takım çullandı üstüne kopilin. Altısı binden. Ufaklık bile bacağına sarılıp çekmeye uğraşıyordu kalabalığın arasında. Kopil direnemedi. Sırtüstü düştü. Bıçağı elinden kurtuldu. Basketçilerden dördü oturdu üzerine kopilin gövdesinin. Üst kattaki komşu delikanlı ise kafasına yerleşmişti.</p>

  <p class="calibre3">Kopil yattığı yerden bir şeyler bağırdı. Küfür etti. Kimse etkilenmedi. Takımın yüzünde üst üste dört üçlük atmış gibi bir gülümseme vardı.</p>

  <p class="calibre3">Dönüp Selma Karaca'ya baktım. Apartmanın duvarına yaslanmıştı. Eli ağzındaydı. Ama rengi iyiydi. Sonra kopili enterne etmiş olan takıma doğru ilerledim.</p>

  <p class="calibre3">"Tamam beyler," dedim. "Şahanesiniz."</p>

  <p class="calibre3">Üst katımda oturan delikanlı beni tanıyor olmanın verdiği üstünlüğün keyfiyle cevap verdi.</p>

  <p class="calibre3">"Eyvallah Remzi Ağbi," dedi. "Ne zaman gerekirse. "</p>

  <p class="calibre3">"Tamam," dedim. "Şu işi bir halledelim, hepinize benden bir Burger King ziyafeti."</p>

  <p class="calibre3">"Vouv, man! Oh man!" diye bağırdı takım. Elimi havaya kaldırdım şamatayı kessinler diye. Eğilip yerden sustalı çakıyı aldım. Sahibi efelenmeyi kesince sabah ağlara yakalanıp öğlene doğru tezgâhta sergilenen bir kılıç balığı gibi uslu ve tehlikesiz duruyordu. Kapadım. Cebime yerleştirdim.</p>

  <p class="calibre3">Sonra kopilin aralıktan görünen kafasına doğru eğildim. Elimi uzatıp saçlarından yakaladım. Yağlıydı. Biraz yukarı çektim. Görmediğim ağzından ufak bir inilti çıktı. Sonra ağır bir küfür. Ağzını bozmasını saçını iyice yukarı çekerek cezalandırdım.</p>

  <p class="calibre3">Aslında bu durumda kimin patron olduğunu fark etmesi içindi bu. Ben de az çok strateji bilirdim.</p>

  <p class="calibre3">"Dur abi dur, yapma kurbanın olayım," dedi sonra.</p>

  <p class="calibre3">Saçlarını tutan parmaklarımı gevşetmedim ama yukarı çekmeyi bıraktım.</p>

  <p class="calibre3">"Daha kötüsü de gelir, haberin olsun," dedim.</p>

  <p class="calibre3">Saçını tutan elim izin verdi ğince salladı kafasını aşağı yukarı.</p>

  <p class="calibre3">Başımla kafasının üstünde oturan komşu çocuğuna işaret ettim. Onayladı başıyla. Hafifçe kalktı yerden eliyle alarak. Öteki eliyle kopilin üzerinde oturan arkadaşlarını kaldırdı. Oğlanlar disiplinli bir şekilde, sırayla kalktılar. Kopilin sırtına ben oturdum hepsi kalkmaya yakın. Ve bir ses geldi altımdan, yere yapıştırdım kafasını kopilin saçından bastırak ağzı sürtüldü tam anlamıyla.</p>

  <p class="calibre3">"Ağbi, Ağbi Aman Ağbi!" dedi. Sesinde abartılı bir tonla “Çenem gitti zaten..." hafiflettim baskıyı. Kafasından. Gövdesinden değil, kim yolladı lan sizi?" dedim.</p>

  <p class="calibre3">Cevap gelmedi aşağıdan. Kaldırdım kafayı saçlarından çekip. Vuruyorum ha!" dedim. "Cevap!" ses gelmedi. Deniyordu beni kafasına göre. Denemese iyi olurdu. Saçından tuttuğum kafayı yürüyüş yolunun çakıllı, zeminine çarptım.</p>

  <p class="calibre3">“Ayy" diye bir ses geldi arkamdan. Selma Karaca'nın sesi. Dönüp bakmadım. İşim vardı. “Cevap!" dedim kopilin yüzünü kaldırmadan. 'Ahhhh!" dedi altımdaki kopil. Cevap," dedim bir kez daha.</p>

  <p class="calibre3">Tamam ağbi, tamam," dedi. "Kurbanın olayım tamam, sürtme. Tamam. Ne istiyorsan."</p>

  <p class="calibre3">Ödül olarak saçlarını tutmayı bıraktım. Hâlâ üstünde oturuyordum ama.</p>

  <p class="calibre3">Sizi kim saldı üstüme?" dedim. Kimin patron olduğunu hatırlatmak için şakacıktan vurdum kafasına. "Çarpık Sülo," dedi. "Sülo Ağbi..." Çarpık Sülo kim lan?" dedim.</p>

  <p class="calibre3">“Çarpık Sülo işte," dedi üstüne oturduğum kopil. Nefesi ağzından zorlukla çıkıyor gibiydi. Biraz öne doğru kaydırdım verdiği bilgiye karşı küçük bir hediye olsun diye. Devam," dedim. "Kim bu senin Sülo Ağbi? İşi gücü ne? Nerde bulunur aranırsa?"</p>

  <p class="calibre3">Sözlüye yeterince hazırlanmamış bir lise öğrencisi gibi a sola baktı üstüne yarım oturduğum kopil. Sanki cevaplayabilecek arkadaşlarına yalvarıyordu. Basketçiler güldüler cevap yerine, “Çakıyorum," dedim.</p>

  <p class="calibre3">"Çarpık Sülo," dedi. Gerisini getiremedi. Öyle için için cezalandırılmaktan korktuğunu sanmıyordum, prensip meselesiydi aşmaya çalıştığı olsa olsa.</p>

  <p class="calibre3">O yüzden bir çözülse arkası gelecek gibiydi. Bu ke edici bir şey yapmamaya karar verdim. Bekledim c**6<sup class="calibre8">A</sup> nuşması Allah'ın emriydi de, zamanlamasını kindi gibi bir şey hissetsin istedim.</p>

  <p class="calibre3">İşe yaradı.</p>

  <p class="calibre3">"Ağbi dur da bir nefes alayım," dedi yattığı yerden soluklanayım. Bir sigara..."</p>

  <p class="calibre3">"Tamam," dedim kontrollü bir biçimde üstünden inerken "Oynaşmak yok ama. Sakin ol."</p>

  <p class="calibre3">Kafasını salladı ses etmeden. Elleriyle yerden destek alarak doğruldu. Yüzünü sıvazladı sonra. Bir soluk verdi. Sırtını dayadı yeşilliklerle dolu yan duvara. Elinin iki parmağını "Hani sigara nerde?" der gibi oynattı.</p>

  <p class="calibre3">"Var mı sigaranız çocuklar?" dedim basketbol takımına.</p>

  <p class="calibre3">İki delikanlı birden eğildi ayakkabılarına doğru. Geç kalan doğruldu sonra. Yerdeki çorabının içinden bir Cam el çıkardı Hafif buruş buruştu sigara. Sırtı duvara dayalı oturan kopile vereceğine, fazladan üç adım attı, paketi bana verdi.</p>

  <p class="calibre3">İçinden tek bir sigara çıkardım. Heyecanlanıp heyecanlanmadığımı denetledim sigara elimde. Yok, ellerim falan titremiyordu.</p>

  <p class="calibre3">"Beyler," dedim basketçilere. "Teşekkür ederim, gerçekten. Makbule geçti. Ama artık sizi tutmayayım. Keyfinize bakın. Biz arkadaşla biraz sohbet edeceğiz."</p>

  <p class="calibre3">"Remzi Abi, iyiydik be..." dedi üst katımdaki gürültücü oğlan. Basket topunu sanki bir kez daha fırlatacakmış gibi evirip çeviriyordu elinde.</p>

  <p class="calibre3">"Tamam," dedim dudaklarımda espri yapacakların pis gülümsemesiyle. "İnşallah gerisi başka sefere."</p>

  <p class="calibre3">Fazla gülmediler. Apartmanın giriş kapısına ilerlediler.</p>

  <p class="calibre3">"Bir dakika!" diye bağırdım arkalarından.</p>

  <p class="calibre3">Dördü birden döndü.</p>

  <p class="calibre3">"Biriniz bu arkadaşı benim arabaya götürsün," dedim Selma’yı göstererek. "Etrafa da bir bakın, başkaları olmasın." döndüm sonra.</p>

  <p class="calibre3">“Arabada otur lütfen," dedim. "Bana sözün var, unutma. Sonra seninle laflayacağız."</p>

  <p class="calibre3">Karaca kafasını salladı. Delikanlıların en uzun boylusu çıktı. Elini uzattı. Cebimden otomobilimin anahtarlarını çıkartıp oğlanın avucuna bıraktım. Birlikte otoparka yürüdüler. Kopile döndüm. 'Bak, yalnız kaldık," dedim, sigarayı uzattım. Ardından paketin içinden çıkardığım çakmağı yakıp uzattım kopile. Tam karşısında çömeldim Seiza oturuşunda değil, dizlerim havadaydı.</p>

  <p class="calibre3">Kopil sanki ben çekiyormuşum gibi çekti sigarayı içine. Sonra elini çevirip sigaranın ateşine baktı. "Evet!" dedim. "Çarpık Sülo... "</p>

  <p class="calibre3">Sigaranın dumanını acelesi varmış gibi boşalttı ciğerlerinden. Elini ağzına götürdü. Yüzündeki tozla karışmış kanları öksürdü. Bacaklarının arasından elini uzatıp yerden bir çakıltaşı aldı. Karşısındaki duvara fırlattı. Duvardan sekip düşüşünü izledi.</p>

  <p class="calibre3">"Çarpık Sülo," dedi yerden bir çakıltaşı daha alarak, "bizim İdris Ağbi'nin adamı olur. Koşturması yani... Siirtlinin..." Hassiktir dedim içimden. Sevgili yolcular diye anons etti havayolu hostesimiz Çarpık Sülo'nun muhterem işvereni Siirtli İdris. Hayırlı yolculuklar dilerim hepinize." "İdris Abi'n kim lan?" dedim. "Ne iş tutar?" Sonra aklıma geldi Arnavutköy'deki küçük itiş kakış. "Otoparkçı mı?"</p>

  <p class="calibre3">“Yok Ağbi. Otoparkçı değil." Tamam," dedim. "Devam et."</p>

  <p class="calibre3">Selma Karaca'yı otomobilime götüren delikanlı geri geldi. Ama Çıkma teklifi reddedilmiş gibi omuzları çökmüştü.</p>

  <p class="calibre3">Uzattığı anahtarları aldım. Cebime koyarken teşekkür mahiyetinde bir göz kırptım oğlana. Düzelmedi morali, yürüdü gitti.</p>

  <p class="calibre3">Bıçağını aldığım kopil duvara bir çakıltaşı daha attı, film seyreder gibi seyretti taşın duvara çarpınca düşmesini. Sonra sigarasından bir nefes daha çekti, bu nefesin dumanını tuttu ciğerlerinde bir süre. Sonra verdi dışarı çıkması için. Dumanın yarısı ciğerlerine yapışmış gibiydi sanki, öyle cılızdı ağzından süzülenler.</p>

  <p class="calibre3">"Evet," dedim hafif bir sabırsızlık tonuyla. "İdris Abi'n gelsin." "Gelemez Ağbi," dedi kafasını kaldırıp. "Rusya'ya gitti."</p>

  <p class="calibre3">Gülmedim.</p>

  <p class="calibre3">"Öyle değil oğlum," dedim. "İdris Abi'yi anlat demek istedim. Ne iş yapar, nerdedir yeri yurdu?"</p>

  <p class="calibre3">"İdris Ağbi duvarcıdır," dedi. Sonra Kennedy'yi kimin vurdurttuğunu istemeden açıklamış gibi boştaki eliyle kapadı ağzını.</p>

  <p class="calibre3">"Duvarcı ne lan?" dedim. "Duvar ustası mı? Hani inşaatlarda falan."</p>

  <p class="calibre3">Kopil güldü. Kanlı suratına daha da sevimsiz bir ifade getirdi bu gülümseme.</p>

  <p class="calibre3">"Yok Ağbi," dedi. "Afiş duvarcısı... Duvar afişçisi... Bilirsin ya."</p>

  <p class="calibre3">"Çok bilmem," dedim.</p>

  <p class="calibre3">“İdris Ağbi var ya..." dedi kopil. "Hani duvarlara parti, konser, şu bu afişleri asılır ya. Kurs murs. Onları astırır Ağbi'm."</p>

  <p class="calibre3">"Billboard mı?" dedim.</p>

  <p class="calibre3">"Yok Ağbi. Billboard büyük şirketlerin işi," dedi billboard sözcüğünü Türkçe okunuşuyla söyleyerek. "Onlar işi yekden bağlarlar. İdris Ağbi'ninki öyle değil. Duvar duvar paylaşılır. Kim nereyi kaparsa."</p>

  <p class="calibre3">Apartmanın kapısı gürültüyle açıldı. Arada sırada selamlaştığım ama hangi dairede oturduğunu bilmediğim bir çift çıktı apartmandan. Sinemaya gidecek gibi giyinmişlerdi. Gözleri bize takıldı. Tempoları düşmedi hiç ama. İyi aksamlar Remzi Bey," dedi adam yanımdan geçerken, gülümsedi.</p>

  <p class="calibre3">“İyi akşamlar," dedim. Arkalarından baktım.</p>

  <p class="calibre3">“Her akşamüstü bu saatlerde, apartmanın önünde ağzı burnu kan içinde, bir tinerci bozmasını sorguya çekermişim gibi yürüyüp çıktılar görüş alanımdan. Kopile döndüm.</p>

  <p class="calibre3">“Tamam. Anladım," dedim. "Sen de bu afişleri asanlardasın."</p>

  <p class="calibre3">Sigarasını haşin bir ifadeyle yerde söndürdü. Ezdi iyice.</p>

  <p class="calibre3">“Eski tütünler, kirlenmiş filtre ortalığa saçıldı. Ayıp ettin şimdi Ağbi," dedi. "Ayıp ettin. Elinde fırça dolaşacak adam mıyım ben be... Benim elime sustalı yakışır."</p>

  <p class="calibre3">"Eyvallah," dedim. Sustalısının benim cebimde olduğunu "Hatırlatmayayım dedim içimden. Kopil havaya girer gibiydi. Bozmayayım. Başımı salladım söylediklerini onaylıyormuş gibi.</p>

  <p class="calibre3">"Senin duvara başkası gelip yapıştırırsa çalıştırmak lazım hafiften Bursa işini," dedi kopil.</p>

  <p class="calibre3">Bir on PS daha şişireyim diye düşündüm.</p>

  <p class="calibre3">Kukuletalıyla kel kafa da senin adamların herhalde."</p>

  <p class="calibre3">"Analarını eşek kovalasın onların," dedi kopil. Üstüne bir de yere tükürdü. Tükürük parçalanmış sigara izmaritinin üzerine düştü.</p>

  <p class="calibre3">Ama ben sizin afişlerin üzerine afiş yapıştırmadım hiç," dedim. "Benimle derdiniz ne?" Hafif şımarık bir gülümseme geldi üzerine.</p>

  <p class="calibre3">Ağbi kusura bakma," dedi. "İdris Ağbi'nin yenge bizden isteyecek de, olamaz mı diyeceğiz? Sığar mı delikanlı O kim?" dedim. "İdris denilenin karısı mı?"</p>

  <p class="calibre3">Karısı değil Ağbi," dedi. "Öyle. Birlikte takılırlar yıllardır.</p>

  <p class="calibre3">"Adı ne?" dedim. "Serra Abla," dedi.</p>

  <p class="calibre3">"Serra Abla'nız..." dedim. "O mu istedi? Niye ki? niçin yapıyor?"</p>

  <p class="calibre3">"Bilmem," dedi kopil.</p>

  <p class="calibre3">"Benimle ne alıp veremediği varmış?" dedim. Bana bir tür hayranlıkla baktı. Yapamadığı bir şeyi istemişim gibi.</p>

  <p class="calibre3">"Demek ki canını sıktın sen Serra Abla'nın," dedi. "Bir meseleden dolayı..."</p>

  <p class="calibre3">"Demek ki öyle," dedim.</p>

  <p class="calibre3">"Herhalde..." dedi kopil ayağa kalkma zamanı gelmiş de geçiyor gibi kıpırdanarak. "Kim bilir hangi dalgasına çomak soktun? Ağbi gidebilir miyim?"</p>

  <p class="calibre3">Omzuna bastırıp yere yapıştırdım kıçını yeniden.</p>

  <p class="calibre3">"Dur bir dakika," dedim. "Heyecanlanma."</p>

  <p class="calibre3">Yüzüme baktı soru dolu. Direnmedi ama kalkmak için. Bir tür tevekkül gelmişti belki üstüne.</p>

  <p class="calibre3">"Nereyi ve kimi basacağınızı kim söyledi?" dedim. "Nasıl tarif etti adresi?"</p>

  <p class="calibre3">Oldu olacak der gibi eliyle boşluğu dövdü.</p>

  <p class="calibre3">"Sülo Ağbi," dedi. "Has adamıdır. İdris Ağbi'nin yani Çarpık Sülo derler. O getirdi buraya bizi kamyonetle. Seni tarif etti. Şöyle uzun boylu falan. Biraz uzun sürdü ama."</p>

  <p class="calibre3">Yalnızca kendisinin anlayacağı bir espriye güler gibi güldü.</p>

  <p class="calibre3">Gevşemenin yeri olmadığını hatırlatan bir sesle konuştum.</p>

  <p class="calibre3">"Ne yapmanızı söyledi?" dedim. "Korkutmak yeter mi dediler yoksa dalağını alın mı?"</p>

  <p class="calibre3">Kopil burnunu sildi yeniden elinin tersiyle. Sonra elini bacağına sildi. Gözlerime baktı.</p>

  <p class="calibre3">"Remzi Ağbi," dedi. "Adın Remzi'ydi değil mi? Ağbi kalkabilir miyim? Sonra kaldıysa bir sigara daha ver. ?</p>

  <p class="calibre3">Elimle kalkması için işaret ettim. Sonra ben de dikildim.</p>

  <p class="calibre3">Çömelişe göre bacaklarım idare eder durumdaydı, kendimle iftihar ettim. Sonra Camel'ı çıkardım yeniden gömlek cebinden. İki tane kalmıştı. Birini uzattım.</p>

  <p class="calibre3">“Evallah Remzi Ağbi," dedi sigarasını yakarken tuttuğum çakmağın alevinde. Sonra devam etti. ,öyle bir yoklayın dedi Süleyman," dedi. "Korkarsan üstüne gitmeyecektik fazla. Yok, adam gibi adamsan... "</p>

  <p class="calibre3">Hangi kategoriye girdiğimi sormanın yeri değildi şimdi, Camel paketini yerine koydum düşünürken. «Serra Abla'yı nerden bildin peki?" dedim. "Onu Çarpık Sülo söyledi. 'Serra Abla'nın bir işi' dedi. Öyle bindik kamyonetine." "Peki, koçum," dedim. "Seni sevdim." Sözümü kesti kopil.</p>

  <p class="calibre3">"Eyvallah Ağbi," dedi. "Kurbanın olayım."</p>

  <p class="calibre3">"Seninle bir derdim yok," diye devam ettim. "Polis molis aymaz. Çek git işine bak. İdris Ağbi'ne de nasıl istersen anlat olanları. Belki görüşürüz, belki görüşmeyiz. Hadi, savuş."</p>

  <p class="calibre3">"Eyvallah Remzi Ağbi," dedi kopil yeniden. "Tuttuğun altın olsun. Allah ne muradın varsa versin." Gözlerinde yalaka bir ifade belirdi. "Dilediğin karı altına yatsın." Sonra ciddileşti "Bir emrin olursa... "</p>

  <p class="calibre3">"Yok, emrim memrim," dedim. "Hadi git. Eğer beni dinleyeceksen başını beladan uzak tut." "Zor o dediğin ama koçum be Remzi Ağbi," dedi. "Kelek yaptik sana ama insanlığını elden bırakmadın. Eyvallah." Otoparka giden yolun tam aksindeki uyduruk patikaya doğru yönlendi. Kafası önünde iki adım attı. Arkasından seslendim.</p>

  <p class="calibre3">'Hey, bir dakika," dedim. "Ararsam nerde bulurum seni?" Döndü. Gözlerinde heveskâr bir ışık yanıp sönmüştü. Kolay Remzi Ağbi," dedi. Rambo43567 at hotmail nokta kom bir email salla, anında biterim istediğin yerde." Sonra döndü ve yürümeye başladı yeniden.</p>

  <p class="calibre3">"Tamam," dedim arkasından. "Sallarım."</p>

  <p class="calibre3">Patikanın ağaçların altında kaybolduğu noktaya kadar baktım arkasından. Öbür iki kopilin oralarda bir yerde bekleme ihtimali vardı. İki ile biri ne zaman toplarsanız toplayın hep üç ederdi. Ben de her zaman yardım etmeye hevesli bir takım bulamazdım yakınlarda.</p>

  <p class="calibre3">Sonra geri döndüm. Otoparkta, müşterimin evini gözetlemek için müsait bir yere park ettiğim otomobilime doğru yürüdüm. İçinde biraz da onunla sohbete zaman ayırmam gereken birisi vardı. İnşallah sıkıntıdan torpido gözünü falan karıştırmamıştır dedim içimden. Çevredeki evlerin artık iyiden iyiye çoğalmış ışıklarına bakarak yürüdüm.</p>

  <p class="calibre3">Remzi Ünal dedim kendi kendime. Toparlandın mı ne? Hah şöyle... Eğer birkaç saat önce aynı yerde sigarayı bırakmış olmasaydın, şimdi otomobiline doğru yürürken yakardın bir tane. Dünyaya karşı savururdun dumanı. Yürüyüşün bile değişirdi hafiften, gizleme kendinden. Bir sonra gideceğin verin şeklini şemailini getirirdin gözlerinin önüne. Hazırlanırdın.</p>

  <p class="calibre3">Bilirdin çünkü sana söylenen her şey, istemeden de olsa, söyleyenin niyetlerinin dışında bilgiler verir. "Ben değilim," diyen, ben olabilirim icabında der aslında. "Seni seviyorum," diyenin "beni sev," dediği gibi. Sonra ikiyle biri, ikiyle ikiyi toplamak kolay olur. İkiyle ikiyi doğru topladın mı, çıkan sonuç bir sonraki işlemin ne olması gerektiğini sana söyler.</p>

  <p class="calibre3">Bir sonraki işlem gönderdiğim yerde duruyordu. Otomobilimin içinde. Otomobilim de bıraktığım yerde duruyordu. Uzaktan yolcu koltuğunda genç bir kadının siluetini görmek mümkündü. Bir süre önce sık sık görmeye alıştığım bir görüntüyü hatırlattı bana. Yumuşama Remzi Ünal dedim kendi kendime. Kafamı bazı düşünceleri kovmak ister gibi sağa sola sertçe salladım. Otomobilime yaklaştım.</p>

  <p class="calibre3">Selma Karaca emektarın içinde, ön koltuğa mümkün olduğunca gömülmüş bir şekilde oturuyordu. Boynunu kısmış doğrudan karşıdaki apartmanlara dikmiş gibiydi yüzünü</p>

  <p class="calibre3">Yaklaştığımı ayak seslerimden algıladı. Önce bir irkildiğini sezdim uzaktan, sonra kimin geldiğini anlayınca rahatladığı kafamla küçük bir selam verdim otomobilimin direksiyonuna geçerken. Görmedi. Kapıya elimi attım, açamadım.</p>

  <p class="calibre3">Camı hafif tıklattım. Bana telaşla bakınca kapının kolunu işaret ettim elimle. Hareketlendi. Uzanıp direksiyon tarafınla kapının kilidine dokundu. Ben içeri girmek için kapıyı açarken geriye çekildi.</p>

  <p class="calibre3">"Sıkıldın mı?" dedim koltuğuma otururken.</p>

  <p class="calibre3">"Daha çok korktum," dedi.</p>

  <p class="calibre3">Buna cevap vermedim. Cebimden Rambo43567 at hotmail nokta komün sustalısını çıkardım. Torpidoyu açmayayım akşam akşam dedim kendi kendime, direksiyonun altındaki kapaksız boşluğa yerleştirdim. Otomobilimin anahtarı kontağa takılmıştı. Çevirdim. Hiç teklemeden çalıştı. Işıkları yaktım.</p>

  <p class="calibre3">"Nereye gidelim?" dedim.</p>

  <p class="calibre3">"Sorgulama devam edecek yani..." dedi.</p>

  <p class="calibre3">"Üstüne alınma," dedim. "İşim bu benim."</p>

  <p class="calibre3">"Sorgulanacaksam lüks bir yerde sorgulanmak isterim," dedi Selma Karaca. "Üstelik epeyi açım."</p>

  <p class="calibre3">"Sen seç," dedim debriyaja basıp otomobilimi birinci vitese takarken.</p>

  <p class="calibre3">"Boğaz'a gidelim," dedi. “Emrin olur," dedim.</p>

  <p class="calibre3">Zeytinoğlu Caddesi trafiğine katılmak için yokuştan yukarı çıktım. Sonra sağa döndüm. İlerledim. Çok uzunca bir süredir önünden geçtiğim evlerin, otobüs duraklarının, marketin ve gazete bayiinin önünden geçerken buraların hayatımdan silineceğini fark ettim birden. Sonra işime devam edeceksem aha çok geçerim bu caddeden dedim kendi kendime. İnsanlar kendi yapamayacakları şeyleri yapacak insanlara muhtaçtır ve İstanbul küçük şehir.</p>

  <p class="calibre3">Selma Karaca konuşmuyordu. Beşiktaş Belediyesi'nin Akatlar Kültür Merkezi'nin hizasındayken araç telefonum çaldı.</p>

  <h1 id="sigil_toc_id_7" class="calibre5"><a id="bookmark1" class="calibre9"></a><span class="calibre6">Bölüm 13</span></h1>

  <p class="calibre3"> Bu kez bir daha çalmasına izin verdim telefonun. Çevreme baktım bir yandan. Sağda, Akatlar Kültür Merkezi'nin karşısında, küçük dükkânların sıralandığı tarafta otomobilimi duraklatacak kadar bile yer yoktu. Zil ikinci kez çalarken biraz hızlandım. Selma Karaca, Arkeoloji Müzesi'nde Büyük İskender'in lahdinin karşısında imiş gibi baktı araç telefonuma.</p>

  <p class="calibre3">Sağa sola dönmeden devam ettim telefon üçüncü kez çalarken. Selma bu kez bana baktı neden açmadığımı anlamak ister gibi. Akmerkez'in karşısındaki kırmızı ışıkta, bir Audi Quattro'nun arkasında sol şeritte durdum. Telefonun dördüncü kez çalması sona ermeden ahizeyi kaldırdım, kulağıma götürdüm.</p>

  <p class="calibre3">Ses, reklamcı arkadaşımın sesiydi. Kendine güvenen, rahat, başarıya odaklı bir meslek yaşamının alışkanlığıyla karşısındakini küçümseyen bir insanın sesi. Neon cennetinin kurucularından biri olduğunu iddia etse başı ağrımayacak birinin sesi. Cana yakın yani.</p>

  <p class="calibre3">"Nerdesin lan?" dedi sözcüklerin aralarında boşluk bırakmadan peş peşe sıralayarak. "Hani çalışma aşkı? Hani 0 Sensei'ye sadakat? Hani..."</p>

  <p class="calibre3">"Kes," dedim. "Kes."</p>

  <p class="calibre3">"Bugün acayip çalıştık biz ama yokluğunda," dedi, iki kişiyi birden savurmanın yolunu gösterdi geyik olsun diye. İşe yarıyor ama. Kaybın büyük. Keşke gelseydin." “Hangi konuda ben de çalıştım biraz demin," dedim sesime hafif bir eğlence rengi katarak.</p>

  <p class="calibre3">"O işte?" dedi reklamcı arkadaşım. "Bir şeyler mi oldu yine? hareketlendi mi ortalık? Haber versene..." Birden değişiverdi sesi Endişeli, meraklı, arkadaşça.</p>

  <p class="calibre3">“Telaşa gerek yok," dedim. "Hallettim. Oeshiba sağolsun." "Bir dakika, bir dakika," diye bağırdı bu kez reklamcı arka, "Yani aikido kullandın... Öyle mi? Sokağın ortasında?</p>

  <p class="calibre3">“Resmen."</p>

  <p class="calibre3">Sesimi alçalttım.</p>

  <p class="calibre3">"Belki biraz. Sayılmaz," dedim. "Öyle çok sokağın ortasında da değildi."</p>

  <p class="calibre3">"Kime karşı?" dedi. "Hangi teknikler? Anlat! Davayla ilgisi ne?</p>

  <p class="calibre3">"Git başımdan," dedim. "Mustafa Aygün Hoca duysa dalga geçer valla." "Yahu ne bileyim, heyecanlandım," dedi. "Dert değil," dedim. "Hallettim."</p>

  <p class="calibre3">"Eminim halletmişsindir," dedi derin bir nefes vererek telefonun öteki ucunda. Bir şey söylemedim artık. Bıraktım dumanı iyice çıksın. "Ama bu kez beni de karıştırdın işe," diye devam etti kısa bir ilgisizlikten sonra. "Başından. Durduk yerde belaya girdim boğazıma kadar diye bir hisse kapılıyorum. Sen de beni olan bitenden öyle habersiz bırakıyorsun. Ödüm kopuyor vallahi." "Korkma," dedim. "Avukatına haber vermen gerektiğinde seni uyarırım."</p>

  <p class="calibre3">"Hıyarağası!" dedi reklamcı arkadaşım. "İnşallah daha korsenin başına gelir."</p>

  <p class="calibre3">“Amin... Cemii cümleye..." dedim.</p>

  <p class="calibre3">“Dalga geçme, zaten canım sıkkın," dedi. "Yok mu gerçek tutulur bir gelişme?"</p>

  <p class="calibre3">Dönüp Selma Karaca'ya baktım. Sanki otomobilimin yolcu koltuğunda kimse oturmuyormuş gibi ileri bakıyordu. Ama olmazdı.</p>

  <p class="calibre3">"Yok," dedim.</p>

  <p class="calibre3">"Gerçekten mi," dedi reklamcı arkadaşım. "Beni korumak için mi böyle davranıyorsun? Biliyorsun büyük bir adamla takılıyorum ben uzun süredir."</p>

  <p class="calibre3">"Biliyorum," dedim. "Ama daha da büyüyebilirsin kirşe. Hapse girmeyenin adamdan sayılmadığı çevrelere takılıyorum. Tanıştı-rabilirim."</p>

  <p class="calibre3">"Zevzek!" dedi reklamcı arkadaşım.</p>

  <p class="calibre3">"Sonra konuşuruz," dedim yeniden Selma Karaca'ya bakıp. "Tamam."</p>

  <p class="calibre3">Kapattı telefonu karşıda. Ahizeyi yerine koydum ben de ışık yeşile döndü. Audi Quattro lastiklerini öttürerek fırladı Arkamdakiler arıza çıkarmadan ben de hafifçe gaza bastım Sola döndüm. Etiler'e giden yolda yeniden kırmızı ışıkta durmak zorundaydım. Durdum. Selma Karaca bana baktı.</p>

  <p class="calibre3">"Ne zaman ciddi ne zaman şaka olduğu anlaşılmıyor söylediklerinizin," dedi. "Gerçek miydi o avukat, hapis lafları falan?"</p>

  <p class="calibre3">"Eski arkadaşım," dedim.</p>

  <p class="calibre3">Buradaki kırmızı ışık bizi o kadar çok bekletmedi. Yeniden hızlandım. Sağdaki şeride girdim. İlerliyordu çünkü.</p>

  <p class="calibre3">Etiler Caddesi her geçişimde değişiyordu sanki ve mutlaka. Bugünkü banka şubesi yarın bir teknoloji marketine, iri kıyım, siyah takım elbiseli adamların girdiği kebapçı incecik kadınların doluştuğu giyim mağazasına dönüşüyordu. Yollarda yürüyen kızlar ve oğlanlarla, illegal park etmiş otomobilleri ilen geri götüren küçük mafyaların havası değişmiyordu bir tek Markalar değişse bile. Sanki bir tür Etiler İstanbullusu vardı memlekette. Cadde değişiyor, giyim kuşamları değişiyor da onlar değişmiyordu.</p>

  <p class="calibre3">Önüme bakıyordum, o yüzden göz ucuyla izledim ve koltuğunu önüme bakarken. Selma Karaca çantasını açtı, rujunu çıkardı. Hiç tereddüt etmeden elini uzattı, kendi taratın ki güneşliğin arkasını çevirdi. Aynada şöyle bir baktı kendine, sonra dudaklarının görünüşünü tamire girişti.</p>

  <p class="calibre3">“Bilmem ne Bankası'nın yanından sağa, aşağıya döndüm, yokuştan aşağı vurdum. En dik yerinde otomobilimin freni vaklamaya başladı. Birinci vitese geçtim hafif zorlana. Selma Karaca işini bitirdi, önce rujunu kapadı ve çantasına yerleştirdi, sonra endişeyle bana baktı. Yüzümde ne gördüyse rahatladı sanki, güneşliği eski haline getirip arka yaslandı.</p>

  <p class="calibre3">"Bu hep böyle bağırır mı?" dedi iyice yanından geçtiğimiz binaların pencerelerine bakarak. "Evet," dedim.</p>

  <p class="calibre3">"Asıl siz almalısınız yeni bir araba," dedi. "Bu sizi yarı yolda bırakacak bir gün."</p>

  <p class="calibre3">"Beni yarı yolda bırakan bırakana bu aralar," dedim. Umarım bu bırakmaz."</p>

  <p class="calibre3">Anında pişman oldum bunu söylediğime. Benim işimde bildiklerini ya da bilmediklerini kendine saklamalıydı. Duygularını da. Sigarayı bırakmanın yan etkileri diye düşündüm kendi kendime. Şimdi olsa bir tane yakardım dedim. Sonra bu düşüncemden utandım. Karar karardır ve bu kadar ara yeter dedim kendi kendime. Sağ ayağım fren pedalında, konuştum.</p>

  <p class="calibre3">"Anlat bakalım," dedim. "Başla."</p>

  <p class="calibre3">Selma Karaca hayretle baktı yüzüme. Yarım saat kadar önce olanları unutmuş gibiydi. Kendi zihninde çoktan Boğaz'a inmiş bu dedim kendi kendime kocaman açılmış gözlerini görünce, ikinci Votka Redbull'u götürmüş bile.</p>

  <p class="calibre3">"Neye başlayayım?" dedi.</p>

  <p class="calibre3">Bebek Caddesi'ne açılan yolun köşesinde sola baktım. Gelen yoktu. Fırladım, karşıya geçip sola döndüm. "Örneğin," dedim direksiyonum kendi kendine düzelirimin altında, "Hülya Abla'n ne dedi tam olarak? Senden eğirmeni istediğinde..." Yol Rumelihisarı yönüne doğru da açıktı, hızla ilerledim, Semra Karaca Bebek Camii'nin tarafına baktı. Sonra bana döndü orada ne gör-düyse.</p>

  <p class="calibre3">"Bir dakika, bir dakika," dedi. "Hani doğru dürüst bir yere gidip oturacaktık?"</p>

  <p class="calibre3">Taksi durağının hizasındaydık. "Vazgeçtim," dedim.</p>

  <p class="calibre3">"Ben de konuşmaktan vazgeçtim o zaman," dedi Semra Karaca. "Lütfen indirin beni buralarda bir yerde." Hay Allah, yeniden başlıyoruz dedim içimden. "Emin misin?" dedim Ambassador Restaurant'ın hızsında.</p>

  <p class="calibre3">Selma Karaca dosdoğru karşıya bakarak cevap verdi "Eminim," dedi.</p>

  <p class="calibre3">Aniden sağa yanaştım. Manavın hizasında durdum şehrin içine göre sertçe bir fren yaparak. Elimle sol tarafı gösterdim</p>

  <p class="calibre3">"Tamam," dedim. "Sen inersin, ben de karşıya geçerim"</p>

  <p class="calibre3">Selma Karaca işaret ettiğim yöne baktı. Gözleri kısıldı kapıda elinde MP 5K makineli tabanca nöbet tutan polisi görünce. Binanın alınlığındaki tabelayı okuduğunu sanmıyorum. Dudakları çizgi halini aldı sonra. Yüzüme baktı ciddi olup olmadığımı anlamak için.</p>

  <p class="calibre3">"Sahibinden izinsiz bir eve girmek ciddi suçtur," dedim. "Ev boş olsa bile."</p>

  <p class="calibre3">Yolcu penceresi tarafından, ne almak istediğimizi anlamak için pencereye eğilen manava kafamla hayır işareti yaptım.</p>

  <p class="calibre3">"Evinize girmedim derim," dedi aceleyle Selma Karaca. "Size mi inanırlar polisler bana mı?"</p>

  <p class="calibre3">Manavın yüzü gerildi. Eliyle öyleyse çek git hareketi yaptı. Oralı olmadım. Dur bakalım, belki karar değiştirirdim.</p>

  <p class="calibre3">"Evin anahtarı hâlâ çantanda," dedim. "Gördüklerine inanırlar."</p>

  <p class="calibre3">Selma Karaca kucağındaki çantasını mıncıkladı söylediğimin doğru olup olmadığını denetlemek istercesine. Sonra kafasını geriye doğru attı. İçtenlikle güldü. Ya da ben öyle düşündüm.</p>

  <p class="calibre3">"Telefon etti," dedi. "Polislerin yüzünü bir daha görmek istemiyorum. Bugün yeterince gördüm."</p>

  <p class="calibre3">Ayağımı debriyajdan kaldırdım. Bebek Caddesi bütün haşmetiyle geri gitmeye başladı gözlerimin önünde. Ne dedi?" dedim.</p>

  <p class="calibre3">“Telaşlıydı" dedi Selma Karaca konuşmalarını hatırlamak ister gibi elini alnına götürerek. "Polis gelecek biraz sonra gibi bir şeyler söyledi. Tam anlamadım. Evi tarif etti. İçini, salonu şu bu... 'Boş’ dedi. 'Kimse gelmez,' dedi. "Anahtarı git yukarıdaki emlakçıdan al,' dedi. 'Ben konuşurum telefonda... Gelecek derim.’ dedi..."</p>

  <p class="calibre3">“Zarfın içinde ne olduğunu söyledi mi?" dedim. Başını iki yana doğru salladı hafif hafif. "Sen sormadın mı?" dedim.</p>

  <p class="calibre3">Sallamaya devam etti. "Hayır," dedi hareketine ek.</p>

  <p class="calibre3">Otomobilimi iki, sonra üçüncü vitese aldım. Sahil boştu. Yolda, geniş kaldırım da. İki fotoğrafçı deniz taksisi iskelesinin yanında laflıyorlardı.</p>

  <p class="calibre3">"Bunun camı nasıl açılır?" dedi Selma Karaca. "Biraz Boğaz havası alayım."</p>

  <p class="calibre3">Sağ elimle her iki camı da açtım sonuna kadar. İçeri Galatasaray Hamamı'nın havasından daha nemli bir hava girdi. Öyle boğucu, ıslak, yapışkan. Selma Karaca çantasını açtı.</p>

  <p class="calibre3">"Sigara içebilir miyim?" dedi.</p>

  <p class="calibre3">"İç," dedim bir sonraki sorumu düşünürken. Buldum sonra. Epeydir merak ediyordum galiba. Selma Karaca çantasının sigarasını çıkardı. Benim tarafa bakmadan yaktı. Pencereden gelen rüzgârı engellemek için öne doğru eğilmişti.</p>

  <p class="calibre3">Boğaziçi Üniversitesi'nin denize bakan kapısının hizasında durdum.</p>

  <p class="calibre3">Karşılığında ne vaat etti?" dedim. "İşi bitirdiğinde."</p>

  <p class="calibre3">Şaşkınlıkla yüzüme baktı.</p>

  <p class="calibre3">"Hiç," dedi. "Ne vaat etsin ki? Niye?"</p>

  <p class="calibre3">“Anladım," dedim. Anlamamıştım oysa. Anlamadığın şey çoğaldı Remzi Ünal dedim kendi kendime. Ucunu bırakmaya karar verdim. İçine girdiğim yenilgi serisini kırmama belki bir başlangıç olur diye düşündüm.</p>

  <p class="calibre3">"Aslında anlamadım," dedim. "Senden bunu isteyen patronunun birlikte yaşadığı kadın. Karısı bile değil. Karşılığı bir şey almadan, neden tanımadığın birisinin evine giresin onun için. Tehlikeli üstelik. Ne olur ne olmaz. Şekilde görüldüğü gibi. Daha kötüsü de olabilirdi."</p>

  <p class="calibre3">Selma Karaca hayatın bütün yüklerini üstünden atmış &lt;j yenilerini istemiyormuş gibi bir soluk verdi. Derinden. Sigara dumanıyla birlikte. Kokusu hava hareketiyle o pencereden bu pencereye zerre kadar kaybolmadan geldi, burnumun üzerin den geçti, otomobilden dışarı çıktı. Ben de içimi çektim.</p>

  <p class="calibre3">Sol tarafımızda mezarlık yükseliyordu şimdi. Yükselsin dedim kendi kendime. Takma kafana. Selma Karaca'dan ses gelmedi.</p>

  <p class="calibre3">"Eeee?" dedim.</p>

  <p class="calibre3">"Çok fazla kötülük görmüşsünüz siz," dedi sigarasından bir nefes daha çekerek. "Herkesi öyle sanıyorsunuz. Her zaman karşılığında bir şey alarak yapılmaz böyle şeyler."</p>

  <p class="calibre3">Kaşlarımın yukarı kalktığını hissettim. Kimse görmüyordu direksiyonun ardında ama kaşlarım yukarı kalkmıştı.</p>

  <p class="calibre3">"Yukarda bir şey verip bir şey almayı denedin ama” dedim sesime tarafsız bir eda vermeye çalışarak.</p>

  <p class="calibre3">"Becerdim mi?" dedi Selma Karaca.</p>

  <p class="calibre3">"Hayır," dedim.</p>

  <p class="calibre3">"Tuvalette yanımda bir şey olsaydı kendimi öldürürdüm o sıra," dedi.</p>

  <p class="calibre3">Cevap vermedim. Başımı çevirip yüzüne baktım. Ağlıyor olabilirdi, tam anlamadım ağlayıp ağlamadığını. İyi dedim kendi kendime. Devam. İstim üstündeyken.</p>

  <p class="calibre3">"Galerideyken," dedim, "Beni telefonuna çektin. Neden?</p>

  <p class="calibre3">Kafasını sert bir hareketle bana çevirdi. Ağlamamıştı. Yalnızca bunu anladım.</p>

  <p class="calibre3">"Niye çekeyim ki sizi?" dedi.</p>

  <p class="calibre3">"Ben de onu diyorum ya," dedim. "Neden çektin?"</p>

  <p class="calibre3">Neden bahsettiğimi anlamıyormuşçasına basını iki yan salladı kesik kesik.</p>

  <p class="calibre3">“Biri mi istedi bunu yapmanı?" dedim. Rumelihisarı bütün görkemiyle yanımızdaydı. Yerinde duruyordu biz yanından geçerken. Yerden göğe doğru yükselen sarı ışıldak huzmeleri biraz sonra Cüneyt Arkın çıkıp gelecekmiş gibi bir his veriyordu insana. Peşinde baştan aşağı siyah giymiş figüranlar...</p>

  <p class="calibre3">"Yooo..." dedi sanki bir sonraki sorumun ne olacağını hesaplar-casına.</p>

  <p class="calibre3">“Peki, o zaman," dedim, "biz galeriden ayrıldıktan sonra, kime telefonla rapor etmedin geldiğimizi de." "Ne, ne, ne?" dedi kesik kesik. "Ne raporu, kime rapor verı? Hem siz nereden..."</p>

  <p class="calibre3">Restauranta dönüştürülmüş Rumelihisarı vapur iskelesinin hizasında frene bastım. Dört oğlan iki kız karşıya geçtiler gülüşerek. Fazla içmemişlerdi ama.</p>

  <p class="calibre3">“Tekrar gittim galeriye," dedim. "Epeyi sonra. Siz yoktunuz.”</p>

  <p class="calibre3">Ne demek istediğimi anlamamıştı. Yüzümdeki bakışlarında bir değişiklik olmamasından anladım bunu. Trafiğin izin verdiği hızla ilerledim.</p>

  <p class="calibre3">"Şu şarkıcı oğlanı da almışsın kamerana," dedim. "Hadi onu anladım ama beni? Yakışıklı bile değilim üstelik. Bir nedeni olmalı."</p>

  <p class="calibre3">Yüzü aydınlanır gibi oldu birden. Ya da bana öyle geldi. “Ser-dar'ı kim bulsa çeker kameraya," dedi. "Millete gösteririm diye çektim. Çok şeker."</p>

  <p class="calibre3">Sonra yeniden karardı yüzü. Kaşları çatıldı. "Siz nereden..." dedi.</p>

  <p class="calibre3">Sigarasına asıldı sonra. Otomobilin içine saldığı dumanı bir kez daha çektim içime.</p>

  <p class="calibre3">“Dedim ya," dedim. "Sonradan gittim galeriye. Güvenlik kameralarının çektiklerini gördüm."</p>

  <p class="calibre3">Yüzünde sıkı bir gülümseme belirdi Selma Karaca'nın. Patronunun paltosunun cebinden sigara çalarken yakalamış gibi beni.</p>

  <p class="calibre3">"İçeri nasıl girdiniz?"</p>

  <p class="calibre3">"Müşterim verdi," dedim. Sonra ben de güldüm. Selma Karaca gülmek serbest der gibi elini salladı. Rahatlamış gibiydi.</p>

  <p class="calibre3">"Başkasının mekânına, sahibi olmayan birisinin verdiği anahtarla giren tek ben değilmişim demek ki," dedi. "Oraya ne almaya geldiğinizi sormuyorum ama."</p>

  <p class="calibre3">Hak ettim bunu dedim içimden.</p>

  <p class="calibre3">"Hak ettim bunu," dedim.</p>

  <p class="calibre3">"Yok canım," dedi Selma Karaca. Alçak bir sesle ama. Belli belirsiz. Otomobilimin motor hacmi biraz daha büyük olsaydı, duymazdım.</p>

  <p class="calibre3">Sigarasını pencereden dışarı attı sonra. Yol biraz hızlanmama izin verdi. Yalıların arkasından ilerledim. Boğaz'a bakmayıp yalıların pencerelerinde oturanlara bıraktım. Mecburen.</p>

  <p class="calibre3">"Bu oğlan alacak mıydı gerçekten yeni bir araba?" dedi sonra yolun iki yanında park etmiş 4x4'lere bakarak.</p>

  <p class="calibre3">Selma Karaca, konunun neden buralara sıçradığını takip edemediğini belli eden bir biçimde kaşlarını çattı yeniden. Torpido gözüne doğru eğdi kafasını.</p>

  <p class="calibre3">"Bilmem," dedi. "İşlerle ilgili pek bir şey açıklamaz bana Kötü olduğunda söylenir, o başka." Hakkında konuştuğu adamın öldüğünü hatırladı sanki sonra. Elini yüzüne götürdü. Dudağına dokunmamaya dikkat ettiğini fark ettim yandan ağlayacak mı diye bakarken. Ağlamadı. Sonra çekti ellerini yüzünden. Bana baktı.</p>

  <p class="calibre3">"Onu kimin öldürdüğünü bulacak mısınız?" dedi dik dik gözlerime bakarak.</p>

  <p class="calibre3">Altı ay önce olsa örneğin, ne söyleyeceğimi bilirdim. Şimdi bilemedim. Sanki benim de başımı öne eğmeye ihtiyacım vardı. Seri halinde yenilgiler meselesi.</p>

  <p class="calibre3">"Bilmiyorum," dedim.</p>

  <p class="calibre3">Önümüzde giden taksinin içindeki kadınla erkek öpüşüyorlardı. Taksici arabasından atar mı acaba diye düşündüm. Atmazdı. Burası İstanbul'du. Yönümüz Boğaz. Vakit geceyi dönüyordu iyiden iyiye. Atmazdı.</p>

  <p class="calibre3">“Çalışıyorsunuz bulmaya ama değil mi?" dedi Selma Karaca</p>

  <p class="calibre3">Altı ay önce olsa buna da ne cevap vereceğimi iyi bilirdim, bildiğimi söylemezdim belki ama iyi bir cevabı hak ederdi Bugün parlak bir şey bulamadım, galiba," dedim.</p>

  <p class="calibre3">Kemik Hastanesi'nin önündeki kırmızı ışıkta durdum. Çok otomobil vardı. Çok ışık. Önümdeki taksici öpüşen çifti aradan atmamıştı. Durakta arkadaşlarına anlatacaktı. Pezevenk esprileri yapılacaktı. Espriyi en çok tekrarlayan arkadaşıyla kavga edecekti. Eskiden kalma bir tatsızlıkları olduğu içjn normaldi bu. Adamı öldürmeyecekti ama. “Çok cinayet çözdünüz mü?" dedi Selma Karaca.</p>

  <p class="calibre3">Buna doğru bir cevap vermek için duraksadım. Buldum da. Cevabı kime verdiğim önemli değildi. Kendi kendime çözüyordum aslında. Yüksek sesle.</p>

  <p class="calibre3">"Cinayetler kendi kendini çözer," dedim. "En azından benim bulaştıklarım öyleydi."</p>

  <p class="calibre3">Selma Karaca yüzüme baktı bir kez daha bu gece. Tam bir merak vardı yüzünde. Ne tür bir merak olduğunu anlatacak bir benzetme bulamadım o an. Kendimle meşguldüm daha çok. “Ne demek bu?" dedi. "Kendi kendini çözer..."</p>

  <p class="calibre3">"Bir cinayete yeterince bakarsan," dedim, "kimin öldürüldüğünü anlarsın. Kimin öldürüldüğünü anlayabilirsen, neden öldürüldüğünü... Onu da anlarsan kimin öldürdüğü apaçık çıkar ortaya."</p>

  <p class="calibre3">Selma Karaca kendisine yetişkin dünyasının kapılarını açabilecek birikimde olduğuna iman ettiği bir üniversite profesörüne bakar gibi baktı yüzüme.</p>

  <p class="calibre3">“Cemal Bey'i kimin öldürdüğü ne zaman çıkacak ortaya?" dedi.</p>

  <p class="calibre3">“Cemal Bey'in kim olduğunu daha bilmiyorum," dedim, yeterince bakmadınız demek ki..." dedi Selma Karaca. Kendime bakmaktan ona bakamadım," dedim gözümü öndeki trafikten ayırmadan.</p>

  <p class="calibre3">Başka yöne bakmaya hakkım yokmuş gibi önüme bakıyordum. Konuşur konuşmaz alt dudağımı ısırdım. Kanamadı yeterince acıdı ama. Evde denemeyin. Taksinin arka koltuğunda öpüşen çiftin birbirinden ayrıldığını fark ettim onca acı arasında. Taksici uyarmıştır belki dedim kendi kendime.</p>

  <p class="calibre3">Selma Karaca cevap vermedi.</p>

  <p class="calibre3">Işık yeşile döndü. Önümüzdeki taksi fırladı. Yanımdan belediye otobüsü de. Biraz geç kaldım ilerlemekte. Arkamda bir inek böğürdü. Bir daha sonra. Selma Karaca dönüp baktı. Ben başımı sağ tarafa döndürmeden hareketlendirdim otomobilimi.</p>

  <p class="calibre3">Benzin istasyonunu geçtiğimizde elini çantasına attı Selma Karaca. Bir sigara daha çıkardı. Ağzına yerleştirdi. Paketi bana doğru tuttu.</p>

  <p class="calibre3">"İçmediğinizi görüyorum ama..." dedi. "Belki dedim."</p>

  <p class="calibre3">Başımı istemem anlamında salladım.</p>

  <p class="calibre3">Elini indirdi. Paketi çantasına yerleştirdi, sonra kendisininkini yaktı.</p>

  <p class="calibre3">Akıllı kız dedim kendi kendime. İlk izlenimlere güvenme. Dönüp yüzüne baktım. "Akıllı kızsın," dedim.</p>

  <p class="calibre3">Sigarasından kocaman bir nefes çekti pencereden dışarıya bakarak. Sonra bana döndü.</p>

  <p class="calibre3">"Bir akıllılık daha yapayım mı?" dedi.</p>

  <p class="calibre3">"Yap," dedim.</p>

  <p class="calibre3">"Merak ediyorum," dedi.</p>

  <p class="calibre3">"Neyi?" dedim.</p>

  <p class="calibre3">"Şu zarfın içinde ne olduğunu," dedi dumanı dişlerinin arasından salarak. "Bakmayı unutmayacaksınız, değil mi?</p>

  <p class="calibre3">Gülümsedim. İçten bir gülümsemeyle gülümsedim. Sağ elimi kalbimin üzerine vurdum hafif bir biçimde. İyi geldi. Sağa işaret verdim sonra. Arkama bakarak yavaşladım Selma Karaca'ya cevap niyetine. Bir nefes daha çekti sigarasından. İstanbul Üniversitesi'nin sosyal tesislerine giden dar yola soktum otomobilimi. Arkamdan gelecek birini engellemeyecek bir yere sokulunca durdum. Motoru durdurdum. Arka planda bir sese ihtiyacım olmadığını düşündüm. Selma da sigarasını açık pencereden dışarı attı. Kafamı yolcu koltuğuna çevirip misafirime baktım. Akıllı dedim kendi kendime. Elimi göğüs cebime attım. Zarfı çıkarttım. İlk gördüğümden bu yana biraz kırışmıştı.</p>

  <p class="calibre3">Selma Karaca sigara dumansız bir soluk verdi zarfı görünce ağzından 'hıh' sesi çıktı. Ona gülümsedim. Benimse içim gidiyordu. Zarfı üçgen kapağından açtım. Kolayca açıldı. Bu zarfların yapışkanı gerçekten zayıf dedim içimden. İki parmağımı daldırdım.</p>

  <p class="calibre3">Sihirli torbasından tavşan çıkaran bir sihirbaza hiç benzeyen bir hareketle çıkardım elime gelen katlanmış kâğıt parçasısını. Açtım sonra. Hafif filigranlı, boşlukları doldurulmuş, ciddi suratlı kâğıt parçasını. Ne olduğunu görsün diye önünü arkasına çevirdim iki elimin baş ve işaret parmaklarıyla tutarak.</p>

  <p class="calibre3">"Kime?" dedi Selma Karaca heyecanını belli eden bir ses</p>

  <p class="calibre3">Akıllı kız dedim bir kere daha içimden. Miktarı sormadı önce.</p>

  <p class="calibre3">"Hamiline," dedim sanki başka bir şansın olmadığını biliyormuş gibi.</p>

  <p class="calibre3">“Kim yazmış peki?" "Önce miktarı sor," dedim.</p>

  <p class="calibre3">"Kim yazmış?" dedi Selma Karaca sesini epeyce yükselterek.</p>
</body>
</html>
