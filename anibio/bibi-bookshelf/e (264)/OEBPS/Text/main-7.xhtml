<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h1 class="calibre5"><a id="bookmark0" class="calibre9"></a><span class="calibre6">Bölüm 17</span></h1>

  <p class="calibre3"> Sabah güneş hiçbir tarafa gelmedi beni uyandırmak için. Başkalarını aydınlatıyordu o sıra. Benim de çok umurumda değildi yeni evimde yeni bir güneş tarafından uyandırılmak. Gözlerimi açar açmaz saatime baktım. Makul bir saatti. Bir yere yetişmem gerek de geç kalmışım gibi bir duygu içindeydim yine de uyanır uyanmaz. Nerede olduğumu önce unuttum, sonra hatırladım. Hangi çıkmaz sokakların neresinde olduğumu da. Sonra kendime söz verdiğim ödül geldi aklıma. Hayatınızda kötü giden bir şeyin üzerine uyuduğunuzda, uyanmaktan daha berbat bir şey yoktur, bilirsiniz. Ayaklarımı divandan aşağı indirdim içimden peş peşe küfrederek. İlgili herkese. Eskiden olsaydı paketim olurdu ayakkabımın içinde dedim kendi kendime. Sigaram yoksa da yeterince şey vardı beni daha da uyandıracak. Onları sırayla hatırlayınca evet, uyandım. Ayakkabımın içindekileri cebime doldurdum. Bir şeyleri kanepenin altına iteledim. Pantolonumu, ayakkabımı, giydim. Otomobilimden daha güvenli olması, yeni evimin şimdilik tek işe yarar tarafıydı.</p>

  <p class="calibre3"> Perdesiz bir evde uyanmak neye benzer unutmuşum. Neyin nerede olduğunun belli olmadığı bir evde uyanmak neye benzer unutmuşum. Yıldız Turanlı'yla sabah görüşmesi yapmadan güne başlamak neye benzer unutmuşum. O gün nereye gideceğimi, ne yapacağımı tam olarak kestiremeden tuvaletin yolunu tutmak nasılmış, unutmuşum. Kahvemi yapmak için gerekli malzemeyi hangi delikte bulacağımı bilemen mutfağa girmek neymiş, unutmuşum.</p>

  <p class="calibre3">Hepsini hatırladım.</p>

  <p class="calibre3">Kahve yapabilmek için koliler arasında verdiğim kahramanca mücadeleyi kazanıp, elimde kupamla pencerenin önüne itelediğim komodinin üzerine oturduğumda epey zaman geçmişti. Saate bakmadım kaç dakika geçtiğini anlamak için. Bir an baktım.</p>

  <p class="calibre3">Alıştığım manzara değildi dışarıdaki. Öyle dördüncü kattan Akmerkez'e baktığım günler sona ermişti Kuşbakışı önümdeki park alanını seyredip kim gelmiş kim gitmiş kayda geçirmeden seyrettiğim günler bitmişti.</p>

  <p class="calibre3">Elimi yere paralel tutup, ilerideki bulutlardan yağmur yağıp yağmayacağını kestirebildiğim günler tarihe karışmıştı.</p>

  <p class="calibre3">Yalnızca on beş metre kadar ilerideki caddeyle neredeyle aynı hizadaki bir pencereden bakıyordum şimdi dışarıya. Emlakçıların bahçe katı dedikleri düzeydeki bir apartmanın penceresinden. Gökyüzüne doğru bakmak istediğinizde yalnızca ikinci katın çıkıntısını görebildiğiniz bir dairenin penceresinden. Düşmenin sonu yok dedim içimden. Caddeden tek tük araçlar geçiyordu. İstanbul'un eli yüzü düzgünce bir semtinin caddesinden geçebilecek türde araçlar, mütevazı aile arabaları, saldırgan müteahhit karısı 4x4'leri, servis otobüsleri, gürültücü taksiler, damacana su kamyonetleri, tüpgaz kamyonları, kurye şirketi minibüsleri. İnsan az. Geçenlerin ellerinde cep telefonu oluyordu. Konuştukları duyuluyordu. Madem buralara geldik, modaya uyup bir cep telefonu da ben alsam mı diye aklımdan geçirdim. Ya da kedi. Ya da ikisi birden. Bir kez daha. Kahvemi hızla bitirdim. Pencerenin önüne sürüklediğim komodinin üzerine bıraktım kupamı. Deprem geçirmiş bir evden az biraz hallice gözüken salonumun kapısını kapadım aradan. Holde de zaman yitirmedim. Salonun kapısını neden Sadığım diye düşünecek kadar yalnızca. Çektim kapıyı çıktım. Sokağın nemi biraz dayanılabilir düzeydeydi sabah sabah, alamet dedim kendi kendime. Otomobilimi nereye park ettiğimi düşündüm sonra. Çok ağır olmayan bir küfürle hatırladım. Yürüdüm. Fazla hızlı değil. Terletmeyecek tempoda</p>

  <p class="calibre3">Bıraktığım yerde duruyordu. Kapısını açtım. İçeri oturdum. Kendimi evime gelmiş gibi hissettim nedense motoru çalıştırdım önce. Nereye gideyim diye sonra düşündürdüm.</p>

  <p class="calibre3">Karnım açtı. Kahve iyi gelmişti, gözüm açılmıştı ama karnım açtı. Otomobilimi hareket ettirdim. Nereye gideceği tam olarak bilmeden.</p>

  <p class="calibre3">Yeni evimin önünden geçen cadde, sağa kıvrıldı, sola kıvrıldı. Işık bekletti, yaya zıplattı. 4. Levent. Otobüs durağının yanındaki simit satıcısı. Yanaştım. Bir simit aldım. Yemeye hazırlandım. Sağdan aşağı inmeye yeltendim.</p>

  <p class="calibre3">İnemedim. Yiyemedim. Araç telefonum çaldı.</p>

  <p class="calibre3">Son sekiz on saattir başka bir dünyada imişim de kendi dünyama geri dönmek için beklediğim işaretmiş gibi çaldı telefon. Kendine gel der gibi. Daha yapacak bir sürü iş var der gibi. Hoş geldin der gibi.</p>

  <p class="calibre3">Yavaşladım. Simidi yolcu koltuğunun üstüne bıraktım. Araç telefonunun ahizesini kaldırdım ikinci çalışının ortasında. İşaret verdim. Sağa yanaştım. Kulağıma götürdüm ahizeyi iyice yavaşladığımda.</p>

  <p class="calibre3">"Efendim," dedim. Sesime profesyonel bir eda vermeye çalıştım. Yıldız Turanlı değildi arayan nasıl olsa.</p>

  <p class="calibre3">"Remzi Bey?" dedi Nazan Akdoğan'ın sesi.</p>

  <p class="calibre3">"Günaydın," dedim sesime, eğer başardıysam, profesyonelliğe ek olarak rahatlatıcı bir ton vermeye çalışarak. "Nasılsın?"</p>

  <p class="calibre3">"Günaydın," dedi Nazan Akdoğan. Sanki aradığı numaranın doğru olduğunu görmek sevindirmiş gibi şakıyordu. "İyiyim.</p>

  <p class="calibre3">İyiyim. Teşekkür ederim. Düne göre çok iyiyim. Annem geldi, o yüzden."</p>

  <p class="calibre3">"Çok iyi haber bu," dedim. "Ne zaman?"</p>

  <p class="calibre3">"Sabaha karşı bırakmışlar," dedi Nazan Akdoğan. "Geldiğinde aramayı düşündü annem ama çok geç oldu diye engelledim..."</p>

  <p class="calibre3">“Engellemeseydin” dedim, içimden öyle geçirmedim. "Bir ko-nuşsaydık iyi olurdu dediğini söylememi istedi uygun bir zamanda."</p>

  <p class="calibre3">“Neden konuşmuyoruz öyleyse?" dedim.</p>

  <p class="calibre3">Nazan Akdoğan annesi değil, çocuğu hakkında konuşuyormuş gibi yumuşak bir sesle cevap verdi. "Çok uykusuzdu, yatırdım zorla," dedi. "Uyuyor şimdi."</p>

  <p class="calibre3">"İyi etmişsin," dedim. "Anlattı mı polislerle olan biteni?"</p>

  <p class="calibre3">"Hayır. Daha doğrusu ağzının içinde bir şeyler geveledi. Sanki konuşmazsa unutacakmış gibi olanları. 'Fena yer, Allah kimseyi düşürmesin' deyip durdu. İşte başka gözaltına alınış kadınlar falan... "</p>

  <p class="calibre3">"Boş ver," dedim. "Üstüne gitme. Toparlasın kendisini, anlatır sonra."</p>

  <p class="calibre3">"Emin misiniz?" dedi. "Bıraktılar ama yeniden alırlarsa..."</p>

  <p class="calibre3">"Merak etme," dedim. "Almayacaklar."</p>

  <p class="calibre3">Sesinde yüksek perdeden bir sevinç titreşimi oldu.</p>

  <p class="calibre3">"Emin misiniz?" dedi yeniden. "Duyduğum en iyi haber bu günlerdir ama emin misiniz?"</p>

  <p class="calibre3">"Emin gibiyim," dedim. Bir an bekledim konuşmadan önce dikkatini çekmek için. "Şu anda annen yanında değil, değil mi?" "Hayır," dedi Nazan Akdoğan. Sesindeki şaşkınlık ifadesi gerçekti. "Neden sordunuz? Uyuyor dedim ya."</p>

  <p class="calibre3">"Biliyorum," dedim. "Bazen söylediklerimin yalnızca koruduğum kimsenin kulağına gidiyor olduğundan emin olmak isterim."</p>

  <p class="calibre3">Galiba derin bir nefes verdi telefonun öteki ucunda. Kötü Şey duymaya hazırlanıyormuş gibi. "Emin olabilirsiniz," dedi. "Dinliyorum." Söyleyeceklerimi iyice sindirsin diye bir kez daha es verdim konuşmadan önce.</p>

  <p class="calibre3">“Duyduğun en iyi haber başka bir şey aslında," dedim.</p>

  <p class="calibre3">“Canını sıkan her neyse Serdar Kara konusunda, artık olmayacak."</p>

  <p class="calibre3">"Hıh!" diye bir ses geldi önce karşı taraftan. Bana de bu, orasını anladım elbette. Bana da sıra gelecek nasıl olsa bekledim. Galiba dudağımda bir gülümseme vardı.</p>

  <p class="calibre3">"Ne...Ne...Ne..." dedi sonra Nazan Akdoğan. "Nerden biliyorsunuz da... Ne, ne... Nasıl yani? Muazzam bir şey Ama nasıl yani?"</p>

  <p class="calibre3">"Öyle işte," dedim. "O konu seni bir daha rahatsız etmeyecek."</p>

  <p class="calibre3">"Aman Allahım," dedi Nazan Akdoğan. "Aman Allahım"</p>

  <p class="calibre3">"Sana daha kıyak bir şey söyleyeyim mi?" dedim sonra sesimde kontrol edemediğim bir film kahramanı tonuyla.</p>

  <p class="calibre3">"Bundan daha kıyak ne olabilir?" dedi Nazan Akdoğan.</p>

  <p class="calibre3">Telefonun ahizesini sağ kulağımdan sol kulağıma taşıdım. Yolun kenarındaki orman müsveddesini izledim gözlerimle bunu yaparken. Huzur veriyordu insana. Çalının tekinin altına birikmiş çöp torbaları hariç. Kokuyorlardır bu yaz gününde dedim kendi kendime.</p>

  <p class="calibre3">"Şu..." dedim telefona. "Seni rahatsız eden Serdar Kara mevzuu her ne idiyse, hallettim onu, gerçekten seni bir daha rahatsız etmeyecek o iş ama işin kıyak tarafı konunun ne ile ilgili olduğunu bilmiyorum tam olarak."</p>

  <p class="calibre3">"Ay düşüp bayılabilirim şuracığa," dedi Nazan Akdoğan telefonun öteki ucunda. Sesi televizyonda arada sırada duyduğum liseli kızlar kadar incelmişti.</p>

  <p class="calibre3">"Bayılma," dedim. "Uyandığında annene kahve falan yapman gerekebilir."</p>

  <p class="calibre3">"Olur, yaparım," dedi Nazan Akdoğan sesinde hiçbir televizyon programında duymadığım sevinç dolu titreşimlerle "Şu anda yanımda olsaydınız öperdim sizi. Yanağınızdan”</p>

  <p class="calibre3">"Teşekkür ederim," dedim. "Ben sonra ararım seni Annenle de konuşurum. Uygun olursa yüz yüze."</p>

  <p class="calibre3">"Tamam," dedi Nazan Akdoğan. "Tekrar teşekkürler. Bütün kalbimle."</p>

  <p class="calibre3">Başka bir şey söylememe izin vermeden kapadı telefonu</p>

  <p class="calibre3">Ahize elimde, yoldan gelip gidene baktım bir süre.</p>

  <p class="calibre3">Ulan Remzi Ünal dedim kendi kendime. Daha işin bitmedi</p>

  <p class="calibre3">Simide döndüm. Sanki telefonum bir kez daha çalacakmış gibi geliyordu bana. Çalmasını istiyormuşum gibi daha çok. Ağır ağır yedim simidimi hareketsiz otomobilimin içinde beklerken Susamlar tam da Yıldız Turanlımın nefret ettiği gibi döküldü koltukların ve pantolonumun üstüne. İki lokmada bir elimle süpürdüm susamları. Telefon çalmadı. Zihnimin bir rota çizmeye çalıştım kendime simidimi bitirmeye çaılışırken. Yanında neden bir Karper peynir almadım diye hayıflandım. Gelecek sefere alırım, adamın yerini öğrendim dedim kendi kendime.</p>

  <p class="calibre3">Başka bir şey istesem olacakmış. Araç telefonum simidimin son lokmasını yutup, kalıntılarını da üstümden attıktan sonra çaldı. Sesim iyi çıksın diye ağzımın içini dilimle temizledim. Sonra kaldırdım telefonu. Hayra karşı dedim kendi kendime.</p>

  <p class="calibre3">Asuman Yamanın sesini ablasınınkiyle karıştırma eğilimimin hemen farkına vardım. Kadının kızıyla daha iki dakika önce konuştuğumu bilmemin katkısı oldu bunda elbette.</p>

  <p class="calibre3">"Efendim," dedim yine de. Ne olur ne olmazdı.</p>

  <p class="calibre3">"Asuman ben," dedi telefonun öteki ucundaki ses.</p>

  <p class="calibre3">"Buyrun," dedim. "Günaydın. Nasılsınız?"</p>

  <p class="calibre3">"İyiyim," dedi Asuman Yaman. "Keyfim yerine geldi sabah sabah."</p>

  <p class="calibre3">"Allah bozmasın," dedim.</p>

  <p class="calibre3">"Size de haber vermek istedim," dedi. "Ablam evde. Bırakmışlar." "Biliyorum," dedim.</p>

  <p class="calibre3">Cevabımı sindirmek ister gibi bir an durdu Asuman Yaman.</p>

  <p class="calibre3">"Nereden biliyorsunuz?" dedi sonra. "Ben her şeyi bilirim," dedim doğru olmadığını bile bile. “Şimdi uyuyor Hülya Hanım."</p>

  <p class="calibre3">"Evet," dedi Asuman Yaman sanki bir sonraki cümle ne olması gerektiğini düşünüyormuş gibi. "Perişan oldu, zavallı oralarda."</p>

  <p class="calibre3">"Tahmin ederim," dedim. "Zordur."</p>

  <p class="calibre3">Bu kız beni neden aradı diye düşünerek sol elimle otomobilimin direksiyonunu sıvazladım yukarıdan aşağıya. Korunu içinden gelen bir Opel Astra, çalının dibindeki çöp torbasının yanına geldiğinde yavaşladı. Asuman Yaman'ın konuşmasın, beklerken izledim gözlerimle. Hızlandığında eski çöp torbasının yanında bir yenisi vardı. Daha diri, daha derli toplu duru.yordu eskisine göre.</p>

  <p class="calibre3">"En zorunu geride bıraktı ama" dedi Asuman Yaman "Ablamın aşması gereken başka zorluklar da var. Bitmedi dertleri yani."</p>

  <p class="calibre3">Aşağıdan yukarıya sıvazladım direksiyonu.</p>

  <p class="calibre3">"Ne gibi?" dedim.</p>

  <p class="calibre3">Bu kez ara vermedi ne söyleyeceğini düşünmek için.</p>

  <p class="calibre3">"Çok emin değilim," dedi sesine inişli çıkışlı bir hava vererek. "Sizinle paylaşmayı yani. Belki kızabilir bana. Ne de olsa yabancısınız."</p>

  <p class="calibre3">"Tabanca konusunda öyle düşünmemiştin," dedim.</p>

  <p class="calibre3">"O başka," dedi Asuman Yaman. "O zaman başkaydı. Mesele de bu zaten."</p>

  <p class="calibre3">"Nedir mesele?" dedim.</p>

  <p class="calibre3">"Kurtuldunuz mu tabancadan?" dedi.</p>

  <p class="calibre3">Evet demem gerektiğini düşündüm nedense. Üstelik yemin etsem başım ağrımazdı. Ne üstümde ne de otomobilimdeydi.</p>

  <p class="calibre3">"Evet," dedim.</p>

  <p class="calibre3">"Ohh..." dedi Asuman Yaman. "Dünyanın yükü kalktı üstümden. Sabah sabah aramamın sebebi de oydu." "Hayırdır?" dedim.</p>

  <p class="calibre3">"O tabanca ablamındı," dedi Asuman Yaman. "Size yalan söylemiştim dün."</p>

  <p class="calibre3">Bu bilgi karşılığında heyecanlanmam gerektiğini düşündüm kendi kendime.</p>

  <p class="calibre3">“Ciddi misin?" dedim, "iyi ki zamanında vermişsin bana. Ablanın başına dert açabilirdi." "Onun için aradım ya sizi," dedi Asuman Yaman.</p>

  <p class="calibre3">“Neden fikrini değiştirdin peki?" dedim. Bunu sormam gerekiyordu. Kendim için de, onun için de. Bir düşünme molası daha gelir diye düşünüyordum karşıdan. Öyle olmadı. "O zaman size tam olarak güvenip güvenemeyeceğimi bilmiyordum. Belki doğruyu söylemem ablamın aleyhine olabilirdi Nazan'ı ele verseniz bile bir şeyden haberi olmadığı için kurtulurdu. Bir de yaşı küçük filan. Sizin başınız derde girerdi tam tersine. Ablamı kurtarmak için yani. Aklıma öyle geldi telaş içinde. Yapmamalıydım belki. Özür dilerim."</p>

  <p class="calibre3">"Özür dilemeni gerektiren bir şey yok," dedim. "Kötü bir şey olmadı."</p>

  <p class="calibre3">"Ne bileyim ben..." dedi Asuman Yaman sesini söylediklerinden emin olmayan kimselerin yaptığı gibi düşürerek. "İyi bir şey yaptığımı sanıyordum."</p>

  <p class="calibre3">"İster inan ister inanma," dedim. "Bana verdiğin 6.35lik tabancanın sizin ailede kime ait olduğuyla zerre kadar ilgilenmiyorum. Senin olsa bile."</p>

  <p class="calibre3">Sinirli bir kahkaha duydum telefonun karşı tarafından. Sözlü bir yanıt gelmedi ama.</p>

  <p class="calibre3">"Tamam," dedim. "Teşekkür ederim bana güvenebileceğini anladığın için. Görüşürüz."</p>

  <p class="calibre3">"Görüşürüz," dedi Asuman Yaman. Sanıyorum telefonu birlikte kapadık.</p>

  <p class="calibre3">İki elimi direksiyonun altından başlayarak yukarıya doğru götürdüm. Tam saat on iki noktasında buluştu ellerim birbiriyle. Eskiden olsaydı bir sigara yakardım dedim kendi kendime. Kocaman bir sigara. Zaman değişti Remzi Ünal dedim sonra. Bir hayli değişti. Otomobilimi çalıştırdım.</p>

  <p class="calibre3">Otomobilimi ne yaptığımı düşünmeden çalıştırdığımı fark ettim sonra. İnsan otomobilini bir yere gitmek istediği için çalıştırır. En azından olduğu yerden başka bir yere gitmek istediği için. Benimse ne için çalıştırdığımı bildiğim yoktu. Çalıştırdım işte. Motorun hırıltısı içime bir tür rahatlık duygusu veriyordu. Çok eski zamanlarda olduğu gibi. O motorların hırıltısı bu motorun hırıltısı birbirine benzemiyordu ama sonuçta ikiside motor sesiydi. Duyabilen için. Elinin altında bir güç olduğunu hissettiriyordu insana. Bir şeyler yapmak üzere olduğu duygusunu. Omuzlarında birtakım insanların sorumluluğu olduğu düşüncesini getiriyordu insanın aklına. Atacağı her adımın bir bedeli olduğu düşüncesini.</p>

  <p class="calibre3">Madem motoru çalıştırdım, gideyim o halde dedim kendi kendime. Otomobilimi birinci vitese taktım. Bak bunu belli bir bilinçle, bir dizi eylemin ilki olarak yaptım. Ardından ikinci vites gelecekti. Peşinden Uğur Mumcu Caddesi izin verirse üçüncü, belki dördüncü vites. Beşinciyi sonraya saklamalıydım. Motor bayılabilirdi. Motoru bayıltmadan gitmeliydi gidilecek yere. Dikkatli dikkatli. Sağa sola bakarak.</p>

  <p class="calibre3">Kırmızı ışıkta bekleyen otomobillere içimden nanik yaparak küçük yokuşu çıktım. Bana göre soldaki Mustafa Kemal Kültür Merkezimden çıkan olmadığını gözümün ucuyla tespit edip hızımı azaltmadan düze kavuştum. Düz değildi aslında, daha düşük açılı bir yokuş. Karşıdan belediye otobüsü gelmiyorsa caminin önüne kadar vitesi küçültmeden çıkabilirdiniz. Caminin önünde yol genişliyor, neredeyse küçük bir meydan oluyordu. Meydanın orasında burasında mutlaka ikinci sıra park etmiş araçlar olurdu. Dikkat etmeliydi. Dikkat ettim. Otomobilimi artık gidemeyecek hale geldiğinde, bir keresinde götürdüğüm eski usul tamircinin önünden geçtim. Gidiyordu şimdilik. Hiç ilaç satın almadığım eczaneyi, eskiden eve giderken sigaram yoksa mutlaka uğradığım tekel bayisini ve mahalledeki en kötü müşterisi olduğum tüp gazcıyı geçtim. Evde daha çok tek başıma olduğum sıralar iki günün birin de kıymalı pide ısmarladığım kebapçıyı geçtikten hemen sonra sağa döndüm. Oraya gelene kadar birkaç kez değiştirdim otomobilimin vitesini, motorun hırıltısını.</p>

  <p class="calibre3">Yokuştan aşağı dikkatlice indim. Biraz bağırttırdım motoru, frenleri gıcırdattım. Yıldız Turanlı duymayacaktı nasıl olsa. Sağa sola baktım. Günün bu erken saatinde otoparkın yarıdan çoğu boştu. Evimin açık pencerelerini gören bir boşluğa yerleştim. Otomobilimin motorunu kapattım. Dünya sessizleşti birden.</p>

  <p class="calibre3">Sanki yapayalnızdım. Hiç kimsem, hiçbir tanıdığım yoktu, herkes çekip gitmişti beni tek başıma bırakıp. Çok yakından tanıdığım fazla kimse yoktu zaten hayatta şimdiye kadar, iyiden iyiye dımdızlak kaldığımı hissediyordum. Ben de çok iyi davranmadım hayata dedim içimden. Çoktandır oturduğun evden çıkıp gitmek iyi bir fikir değildi. Yer bulma ihtimalinin yüksek olduğu otoparkı terk etmek ise daha salakça.</p>

  <p class="calibre3">Pekâlâ dedim kendi kendime. Madem buralara kadar geldim, bir zahmet inip konuşayım bakalım şu Hülya Yaman'la son bir iki gün neler olup bittiği hakkında. Aslında neler olup bittiği hakkında. Sonra ne yapacağımı sonra düşünürdüm.</p>

  <h1 id="sigil_toc_id_10" class="calibre5"><a id="bookmark1" class="calibre9"></a><span class="calibre6">Bölüm 18</span></h1>

  <p class="calibre3">Otomobilimden çıktım. Kapıları kilitlemedim içimden gelen bir sese uyarak. Burası benim memleketim diye düşünüyordum herhalde kendi kendime. Otoparkı çevreleyen apartmanlara şöyle bir baktım. Daha önce hiç bakmadığım gibi. Alıcı gözlerle bir bakıma. Bayağı yakışıklı apartmanlarmış dedim kendi kendime. Ne çok süslü, ne çok alçakgönüllü. Kendi halinde, karınla, iki çocuğunla yaşayıp gideceğin türden bir apartman. Hop hop, kendine gel Remzi Ünal dedim sonra içimden.</p>

  <p class="calibre3">Hiç gereği yokken öksürdüm. Sonra sırtımı dikleştirdim, Hülya Yaman'ın oturduğu apartmana doğru yürüdüm. Adımlarımı kararlı atmaya çalışıyordum. Biraz başardım bunu, biraz başaramadım.</p>

  <p class="calibre3">Ana kapı açıktı bu kez. Kiracı değil, bir ev sahibi gibi içeri girdiğimde kendi kendimi tebrik ettim. Duvardaki panoda işime yarayacak bir duyuru var mı diye baktım. Yoktu. Sekiz numaralı posta kutusunun içi boştu. Posta kutularının yanından hızla geçtim, merdiven otomatiğine bastım, merdivenlere saldırdım.</p>

  <p class="calibre3">Çok eskilerde yaptığım gibi nefesimi ve kalbimin atma hızını kontrol ettim amaçladığım katın düzlüğüne geldiğimde. İyiydi durum. Ne kadar çalışma kaçırırsam kaçırayım. Kaçırmamam gerekiyordu ama kaçmıyordum. Bundan sonra belki kaçırmazdım. Kaçırmamaya karar verdim içimden, Hülya Yaman'ın, Kemal Çakır ve kızı Nazan Akdoğan’la bir oturduğu evin zilini çalarken.</p>

  <p class="calibre3">Kapının dışında beklenen ya da belki beklenmeyen, istenen belki istenmeyen birinin durduğunu içerdekilere bildiren elektronik ses yankılanırken, derin bir nefes alıp toplamaya çalıştım. Sanki biraz uğraşırsam basımdaki bütün dertleri halledecekmişim gibi hissediyordum kendimi, biraz uğraşırsam ama. Kuyruğu dik tutarsam ve öfkemi dizginlersem. Bir tür son düzlüğün başına gelmiş bir yarış atı gibi. Etraftan daha hızlanmam için bağıran yoktu ama. Ayrıda geleceksem bunu kendi kendime yapacaktım. Üstüme oynayanlardan çok ben kazanacaktım, zile bir kez daha bastım. Merdivenlerin ışığı söndü tam ben zilin düğmesinden çekerken. Sol ayağımla yana kaydım, sol elimi kaldırıp duvarın ortasındaki düğmeye bastım. Sonra gözetleme deliğinin tam karşısındaki yerime geçtim, yüzüme polislerin yüzünde olmayacağını düşündüğüm bir ifade yerleştirmeye çalıştım. Becerdim mi bilmiyorum.</p>

  <p class="calibre3">Kapı beni umduğum hızda içeri buyur etmedi. Tamam, esas ev sahibi uyuyordu, anladık ama koruyucu meleğinin onun yanına kıvrıldığını sanmıyordum. Kendi kendine bir kutlama içinde olmalıydı. O yaşta kızların başlarını vakibeladan kurtardıklarında ne yaptıklarını bilmiyordum, oynamak yerine bir şeyler yapıyorlardır dedim kendi kendime.</p>

  <p class="calibre3">Kapı açılmadı.</p>

  <p class="calibre3">Bir kez daha bastım.</p>

  <p class="calibre3">İçimde, otomobilimden bu kapının önüne yürüyene kadar yeşertmeye çalıştığım iyimserliği dibinden alıp götüren bir pırpır-lanma başladı. Benliğimi bütünüyle eline geçirmesin diye bildiğim kadar büyük bir nefes aldım. Tuttum içimde, saydım içimden. On ikiye geldiğimde saldım nefesimi. Sanki sabahın ilk sigarasını içmiş gibi oldum.</p>

  <p class="calibre3">Şimdi ne yapacağım diye düşünmeye başlamıştım ki, kapı açıldı. Gözetleme deliğini izlemeyi unuttuğum için açılmadan önce önünden bir gölge geçip geçmediğini algılayamadım. Nazan Akdoğan'ın yüzündeki merakı algıladım ama.</p>

  <p class="calibre3">"Ne oldu?" dedi beni görür görmez. "Kötü bir şey mi var?”</p>

  <p class="calibre3">İki elimi her şeyin yolunda olduğunu göstermek için avuçlarım havaya dönük iki yana doğru açtım.</p>

  <p class="calibre3">"Hayır, hayır," dedim. "Kötü bir şey falan yok. Yalnız annenle konuşmak istedim biraz. Aklıma takılan bir şey oldu."</p>

  <p class="calibre3">"Uyanmadı daha," dedi Nazan Akdoğan. Ne yapması gerektiğini tam olarak bilemiyormuş gibi başını salladı iki yana. Sonra gözlerimin içine baktı dediklerimin doğru olup olmadığını anlamak istiyormuş gibi. Sonra kararını verdi galiba</p>

  <p class="calibre3">"Girsenize içeri," dedi kapıdan geriye doğru çekilerek</p>

  <p class="calibre3">İkiletmedim.</p>

  <p class="calibre3">Evin girişindeki alanda değişiklik yoktu. Polislerin gelip gittiklerine işaret eden bir iz de. Bildiğiniz bir İstanbul evinin girişiydi. Bildiğim bir İstanbul evinin girişi.</p>

  <p class="calibre3">Nazan Akdoğan eliyle daha önce oturduğumuz salona girmemi işaret etti. Annesinin aynı jesti daha önce daha isteksizce yaptığını hatırladım. Koridorda durup bana yol verdi. İçeri girmedi. Ben girdim. Daha önce oturduğum noktaya doğru ilerledim.</p>

  <p class="calibre3">Oturamadım ama.</p>

  <p class="calibre3">Hülya Yaman'ın sesini duydum arkamda. Döndüm. Salonun kapısına omzuyla yaslanmış duruyordu.</p>

  <p class="calibre3">Gözlerinde uykudan yeni kalkmış birinde görebileceğiniz türden bir mahmurluk yoktu. Daha çok hayattan beklediklerini elde edememiş birinde olan cinsinden bir kırıklık belki, içerdeki adamın ben olduğumu anlayınca parladı gözleri ama.</p>

  <p class="calibre3">"Remzi Bey..." dedi. "Hoş geldiniz. Hoş, siz mi daha çok hoş geldiniz ben mi pek belli değil duruma bakarsanız?"</p>

  <p class="calibre3">Üzerinde koyu yeşil bir eşofman vardı şimdi. Çok süslü olmayan. Saçının bir santimetrekaresini açık bırakmayan bir örtü vardı kafasında. Yüzünün ovalliğini iyice ortaya çıkarmıştı. Ayaklarında pelüş terlikler vardı. Eşofmanıyla aynı renkteki cinsi belirsiz hayvanlar yere yapışmıştı sanki. Onlara bakmamaya çalıştım.</p>

  <p class="calibre3">“Geçmiş olsun," dedim ayakta. Elini sıkmak için bir hareket yapmadım.</p>

  <p class="calibre3">“Teşekkür ederim," dedi Hülya Yaman. Kendisi salonun kapısında belirince ortalıktan kaybolan kızını arar gibi koridora baktı. Sonra bana döndü.</p>

  <p class="calibre3">“Ne yaptınız kızıma?" dedi sorusunun sempati yüklü oluğunu belli eden kocaman bir gülümsemeyle.</p>

  <p class="calibre3">"Odasının camını temizledim," dedim. "Dışardan."</p>

  <p class="calibre3">Gülümsemesi küçüldü. Bütünüyle silinmedi ama. Biraz ciddileşti belki.</p>

  <p class="calibre3">"Hak ettim bunu," dedi. "Gerçekten teşekkür ederim size. Ne yaptıysanız yaptınız, keyfi yerine gelmiş kızımın."</p>

  <p class="calibre3">Yavaşça salonun içine doğru yürüdü.</p>

  <p class="calibre3">"Sizin için çok bir şey yapamadım ama," dedim.</p>

  <p class="calibre3">"Önemli değil," dedi Hülya Yaman. Tam karşıma gelmişti. Otursanıza lütfen."</p>

  <p class="calibre3">Oturdum. Bacak bacak üstüne atmadım. Kim önce konuşacak oyununu oynadım duvarlara bakarak. Hülya Yaman da oturdu.</p>

  <p class="calibre3">"Çok aptalım," dedi, sonra ayağa kalkması gerekirmiş gibi yerinde öne doğru kımıldayarak. "Bir şey içer misiniz diye sormadım. Bir sabah kahvesi?"</p>

  <p class="calibre3">Önceki gelişimdeki kahveyi hatırladım.</p>

  <p class="calibre3">"Teşekkür ederim," dedim. "Rahatsız olmayın. Biraz laflasak yeter."</p>

  <p class="calibre3">Hülya Yaman hemen kalkacakmış gibi koltuğun önüne iliştirmişti poposunu.</p>

  <p class="calibre3">"Konuşacak ne var?" dedi. "Beni bıraktılar Allah'ıma şükür. Kızım iyi. Köşemde acımı yaşamaktan başka bir dileğim yok. Size de bir borcum yok diye düşünüyorum. Zarfımı geri girmediğiniz için." içimden bir kumar oynadım. Aralarında büyük bir yakınlık olmadığına. Sabahın köründe haberleşmediklerine. Paramı Hülya Yaman'ın hâlâ zarfın içine bakmadığıma inanması yönünde sürdüm masaya.</p>

  <p class="calibre3">"İsterseniz getirebilirim zarfı," dedim.</p>

  <p class="calibre3">Yüzüme baktı. Gülümsemesi büyüdü biraz. Haberi kadar sakin karşılamasına şaşırdım. Bahsi kaybettin belki Remzi Ünal dedim kendi kendime.</p>

  <p class="calibre3">"Gerçekten mi?" dedi boynunu hafif sola doğru büküldü. Hafif, çok hafif.</p>

  <p class="calibre3">"Evet," dedim. "Zaman zaman iyi bir cam silicisi olabiliyorum görüldüğü gibi."</p>

  <p class="calibre3">"Orası öyle," dedi hızlı hızlı o konu hiç önemli değil decesine. Sonra kaşlarını hafif çatarak konuştu. "İçine baktın mı?"</p>

  <p class="calibre3">Elimi kolumu denetlemeye çaba göstererek cevap verdim. Başardım galiba. En iyi yalanın en kısa yalan olduğunu tekrarladım kendime sonra.</p>

  <p class="calibre3">"Hayır," dedim.</p>

  <p class="calibre3">"Güzel," dedi Hülya Yaman. Arkasına yaslandı. Bacak bacak üstüne attı. İki elini birleştirerek dizinin etrafına doladı.</p>

  <p class="calibre3">"Ne hakkında konuşmak istiyordunuz?" dedi bir sürü filmde, bir sürü kadının yüzünde gördüğüm bir ifadeyle. Aklımda, hakkında konuşabileceğimiz bir sürü şey vardı. Sıraya koymaya çalıştım. Mantıklı bir sıraya. Ben de arkaya yaslandım.</p>

  <p class="calibre3">Sormam gereken ilk soruyu soramadım ama. Benim suçum değildi bu.</p>

  <p class="calibre3">"Anne, Anne!" diye bağırarak salona girdi Nazan Akdoğan. Yüzünde gerçekten kötü bir şey olduğunu düşündüren bir ifade vardı. Küçülmüştü sanki yüzü, öylesine gergindi. Kocaman kız olmasa ayağını yere vuracaktı sanki konuşurken.</p>

  <p class="calibre3">Annesi de ben de ona baktık. Ne oluyor diye sormamız gereksizdi. Anlatacaktı. Mecburen.</p>

  <p class="calibre3">"Anne," dedi aynı telaş tonlamasıyla. "Polisler aşağıda. Buraya doğru geliyorlar. Anne..."</p>

  <p class="calibre3">Hülya Yaman elini ağzına götürdü. Sesi çıkmadı, çıkaramadı belki de.</p>

  <p class="calibre3">"Teyzem haber verdi," dedi kız. "Anne, aşağıdalar diyorum sana."</p>

  <p class="calibre3">Hülya Yaman eli hâlâ ağzında bana baktı. Gözlerinde şimdi gördüğüm çeşitli ifadelerin en çok yardım isteyeni Derin bir umutsuzlukla beslenen bir yardım isteği, “Gidemem bir daha oraya," dedi elini ağzından çekmeden, “Gidemem"</p>

  <p class="calibre3">"Anne!" diye bağırdı Nazan Akdoğan. Bu kez ayağını yere vurdu.</p>

  <p class="calibre3">Ayağa kalktım. Hülya Yaman'ın bileğinden tuttum. Yapanın için tutmam gerekmiyordu ama alarm durumu bitene kadar kimin patron olduğunu bilsin istemiştim. Kapıya doğru çekiştirdim kadını. Direnmeden geldi peşimden. Kızı da bizi takip etti. Giriş holünde askılığa işaret ettim. "Ne giyecekseniz giyin çabuk," dedim. "Geliyorlar ama," dedi Nazan Akdoğan. Ona döndüm. Annesi giyiniyordu.</p>

  <p class="calibre3">"Kapıyı çaldıklarında bekletmeden aç," dedim. "Annem evde yok de. Biraz yalan söylüyor gibi davranırsan iyi olur. İçeri girmek isterlerse direnme."</p>

  <p class="calibre3">Başını salladı. Hülya Yaman üzerine ince bir trençkot gibi bir şey almıştı. Eğilmiş ayakkabılarını giyiyordu. Sesi çıkmıyordu. Ben içimden saymaya başladım.</p>

  <p class="calibre3">Sonra doğruldu Hülya Yaman. Gözlerime baktı. Gözlerinin ta içine.</p>

  <p class="calibre3">Bu kez bileğinden tutmadım. Evin kapısını açtım. Kulağımı verdim dışarıya. Yakınlardan gelen bir ses yoktu. Elimle peşimden gelmesini işaret ederek dışarı çıktım. Merdiven otomatiği yanıyordu. Bu eve ilk gelişimde yukarı çıkarken Kaça kadar saydığımı hatırlamaya çalıştım. Hatırladım. Kapı arkamızdan kapandı. Aniden evde bira kalmadığını fark edip bakkala çıkıyor olsam, gideceğim yönün tersine yürümeye başladım. Hülya Yaman bir an duraksadı, sonra perden geldi. Yukarıya çıkan merdivenlerin dibine geldik. İlk basamağa adımımı attım.</p>

  <p class="calibre3">"Yukarıda çalabileceğim bir kapı yok hiç," Hülya Yaman. Aşağıdan gelen polisler duymasın diye fısıltıyla. Gülmedim haline.</p>

  <p class="calibre3">"Kimsenin kapısını çalmayacağız," dedim. "Gelin "</p>

  <p class="calibre3">Merdivenlerden çıkmaya başladık. İki merdiven sonra geliyordu Hülya Yaman. Tam ortadayken, birden çok ayak sahibinin çıkardığı sesleri duydum. Daha çıktığımız kapının altına gelmemişlerdi ama. Hızımı artırmadan çıkmaya devam ettim. Dönüp bakmadım Hülya Yaman ne ölçüde telaşlı diye.</p>

  <p class="calibre3">Merdiven otomatiğinin yanma süresi bitmeden bir üst kaç çıktık. Daha ileri, köşedeki kapıya doğru ilerledim. Aşağıdan demin üç kere dinlediğim kapı zilinin sesini duydum.</p>

  <p class="calibre3">Geri döndüm. Hülya Yaman son merdiveni çıktıktan sonra, sahanlığın başında kalakalmıştı. Tırabzanın başını tutan eli titriyordu. Gözlerinde bundan sonra ne olacağını bekleyen bir bakış vardı. Geriye doğru bir adım attım. Tırabzanı tutan elini tuttum. Kaldırdım. Peşimden, sahanlığın ilerisine doğru gelmesini işaret eden bir biçimde çektim. Geldi.</p>

  <p class="calibre3">Sonra geriye döndüm. Aşağıdan birtakım konuşmalar geliyordu ama kimin kime ne dediği üzerinde durmadım. Hülya Yaman'ın dikkatini çekmek için elimi havada salladım. Beni izlediğini belli etmek için başını salladı.</p>

  <p class="calibre3">Kafasındaki örtüye işaret ettim uzaktan.</p>

  <p class="calibre3">"Çıkarın," dedim normalden birazcık düşük bir sesle.</p>

  <p class="calibre3">Önce anlamadı ne istediğimi. Sonra başını iki yana salladı şiddetle.</p>

  <p class="calibre3">Ben kafamı aşağı yukarı indirip kaldırdım. Ardından bir kez daha. Kararlı ve ciddi.</p>

  <p class="calibre3">Aslında çok daha fazla direneceğini bekliyordum fikre. Öyle olmadı. Gözlerinde bir ışık parladı parlamadı, kabul ettiğini belli eder biçimde hafifçe başını salladı. Sonra arkamı dönmemi işaret etti.</p>

  <p class="calibre3">İkiletmeden döndüm.</p>

  <p class="calibre3">İçimden saymaya başladım yeniden. Arkamdaki sanki soyunuyordu. Birtakım kumaş hışırtıları geliyordu.</p>

  <p class="calibre3">Ne yaptığımı düşleyecek kadar deneyimim yoktu. Saymaktan başka çarem yokmuş gibi hissediyordum.</p>

  <p class="calibre3">Eli omzuma dokundu. Kaça geldiğimi anında unutup döndüm. Beş saniye önce aynı kadına mı bakıyordum diye düşündüm ilk anda. Aynı kadına bakıyordum ama aynı kadına az beş yıl kadar gençleşmişti. Yüzünü çerçeveleyen sınırı ortadan kalktığı için eskisi kadar oval durmuyordu. Alnı daha geniş, çenesi daha sevimliydi. Saçlar. Sır saçlardaydı.</p>

  <p class="calibre3">Pek de bakamadım ama. Kızdırmaya çekindim galiba. Yüzüne bir gülümseme belirmiş olmalı, çekingen bir gülümsemeyle bakıyordu cevaben bana Hülya Yaman. Eşarbını nereye atacağını bilemiyormuş gibi tutuyordu elinde, elimi uzattım, trençkotunun yakasına dokunup çıkarmasını işaret ettim. Bunu ikiletmedi nedense. Eşarbını eşofmanının cebine koydu sonra. Daha da başka birisi oldu iyice. Tanıdık birisi gibi. Sevdiğim birisi. Trençkotu sahanlık demirinin köşesine bıraktım. Dirseğinden tuttum kolunu. Direnmedi. Birlikte, yan yana yürümeye basladık. Merdivenin başına geldik. Aşağıdan sesler gelmeye a ediyordu. Aradan çok süre geçmediğinin bilincine varırken. Gözümün önünde iki saniyede değişmişti Hülya Yaman. Hülya Yaman'dı ama başka biriydi. Değişikliğin işe yarayacağını biliyordum ama bu kadar büyük olacağı doğrusu benim bile aklıma gelmemişti.</p>

  <p class="calibre3">Merdivenlerden inmeye başladık. Hülya Yaman giderek güvenli atıyordu adımlarını. Biraz önümden inmesine izin verdim o yüzden. İki basamak önden. İki basamak daha önden yalnızca.</p>

  <p class="calibre3">Merdivenler bittiğinde köşeyi dönerken yavaşladı Hülya Yaman. Ben hızlandım. Hizasına gelince koluna girdim. Koridor kenarında sürükledim. Sekiz numaralı dairenin kapısında curcuna sürüyordu. İki erkek polis ve bir kadın polis vardı.</p>

  <p class="calibre3">Kadın polis öndeydi ama konuşmuyordu. Hülya Yaman kolunun titrediğini hissettim elimin altında. Hafifçe sıktım kolunu. Birlikte yürüdük.</p>

  <p class="calibre3">Oturduğumuz evin altındaki dairenin kapısına polis dayandığında olabileceğimiz kadar meraklı ama bizi ilgilendirmeyen bir duruma karışmayacak kadar sağduyulu bir İstanbullu çiftin erkeğiydim ben. O yüzden polislerin ve kapıda polislerle konuşan Nazan Akdoğan'ın yüzüne baktım, ama adımlarımı yavaşlatıp meselenin ne olduğunu sormaya hiç niyetim olmadı. Nazan Akdoğan da böyle şeyleri olağan karşılayan bir İstanbul genç kızıydı, önünden geçmemize hiç aldırmadı yüzümüze bile bakmadı.</p>

  <p class="calibre3">Kızla konuşan polisler bize bakmadılar. Açıkta duran üçüncü polis tam yanlarından geçerken duvara doğru sıkıştırdı kendisini bize yol vermek için. Hafif bir baş hareketiyle teşekkür ettim, ağzımı bile açmadım beklenebileceği gibi. Eşlik ettiğim kadını o katın merdivenlerinden aşağı sürükledim. Arkamızdan kimse bakmadı sanıyorum.</p>

  <p class="calibre3">Aşağı inerken gözüm yanımdaki Hülya Yaman'da, kulağım yukarıdan gelecek seslerdeydi. Anlamlı bir konuşma duymadım birtakım mırıltıların dışında. Sonra bir kapı kapanması sesi.</p>

  <p class="calibre3">Hülya Yaman'ı hızlanması için uyardım. Anında merdivenlere koşmazdı polisler. Bir an birbirlerinin yüzüne bakar, belki bir iki kelime konuşurlardı aşağıya yönelmeden önce. Yavaş da yürürlerdi. Düşüne düşüne. Ne aceleleri vardı ki. Yine de aramızdaki mesafenin kapanmasını istemezdim. Birlikte hızlandık.</p>

  <p class="calibre3">Apartman komşularından biriyle karşılaşsak ne olur diye düşündüm bir an. Kolumu çektim kolundan. Tempomuz aynıydı. Dedikodunun ilerlemesine gerek yoktu. Apartmanın dış kapısına kimseye rastlamadan ulaştık.</p>

  <p class="calibre3">Dışarıda bizi karşılayan sıcak ve nemli İstanbul öğleden öncesini sevinçle selamladım. Yanı başımda yürüyen Hülya Yaman’a baktım. Dudaklarının üstü terlemişti. Başımı onay anlamında salladım. Gülümsedim hafifçe.</p>

  <p class="calibre3">Hiç duraksamadan otomobilime doğru ilerledim. Hülya Yaman peşimden geldi. Elleri eşofmanının cebindeydi ben kapının kilidini açarken.</p>

  <p class="calibre3">Pencereleri açtım koltuğuma oturur oturmaz. Ellerimi direksiyonda gezdirdim.</p>

  <p class="calibre3">Üç polis biraz önce Çıktığımız kapıdan çıktı.</p>

  <p class="calibre3">"Geçmiş olsun” dedim Hülya Yaman'a dönüp.</p>

  <p class="calibre3">Polisler Hülya Yaman'ın oturduğu apartmana en yakın otomobilin önünde ikinci sıra park etmiş siyah renkli bir Hyundai Accent'e bindiler.</p>

  <p class="calibre3">Hülya Yaman bana cevap vermedi. Dönüp baktım. Serçe parmağını ağzının kenarına almış, tırnağını dişliyordu.</p>

  <p class="calibre3">Tebdili mekânda ferahlık vardır dedim içimden. Cebimden aldığım anahtarı kontağa soktum. Çevirdim.</p>

  <p class="calibre3">"Nereye gidelim?" diye sordum daha çok kendi kendime.</p>

  <h1 id="sigil_toc_id_11" class="calibre5"><a id="bookmark2" class="calibre9"></a><span class="calibre6">Bölüm 19</span></h1>

  <p class="calibre3"> Cevap gelmedi soruma. İçinde üç polisle siyah renkli bir Hyundai tam hizamızdayken cevap gelmesini beklemek belki abesti. Gelmedi sonuç olarak. Dönüp baktım bir kez daha. Serçeparmak tırnağı dişlenmeye devam ediliyordu.</p>

  <p class="calibre3"> Siyah Hyundai çekti gitti. İçindekilerle. Demek biraz nefes almaya ihtiyacımız var dedim kendi kendime. Aklıma gelen sigara içme isteğini kovalamaya çalıştım. Biraz başardım, biraz başaramadım. İki elimle tempo tuttum direksiyonda. Bekledim esas.</p>

  <p class="calibre3"> Hülya Yaman iki elini iki yandan geçirerek yüzünü sıvazladı yukarıya doğru. Sonra saçlarından geçirdi ellerini. Parmakları açık havada açık saçlarına değince aniden çekti ellerini. Sanki yanmış gibi. Kucağına indirdi.</p>

  <p class="calibre3"> Bekledim.</p>

  <p class="calibre3"> Sol elini eşofmanının cebine soktu sonra, yukarıda çözdüğü eşarbı çıkardı. Avucunda top yaptı. Sıktı. Sonra bıraktı. İpek eşarp fışkırdı elinden. Toplamadı. Sağ eliyle saçlarını bir kez daha sıvazladı.</p>

  <p class="calibre3"> Bana döndü.</p>

  <p class="calibre3">"Bana neden bu kadar yardım ediyorsunuz?" dedi yüzünde cevabı gerçekten bilmek istediğini belli eden bir ifadeyle.</p>

  <p class="calibre3"> Hülya Yaman'a yardım etmemin nedenlerini hızla geçirdim kafamdan. Çok fazla yoktu. Ona yardım etme nedenlerimin çoğu kendime yardım etmemle ilgiliydi. Yine de esas nedeni söylemeye karar verdim. Hakkıdır diye düşündüm herhalde.</p>

  <p class="calibre3">“Dün bana yardım ettiniz çünkü" dedim, dönüp baktı bana. Kaşları havaya kalkmıştı. “Anlamadım," dedi. "Nasıl yani?" "Ettiniz” dedim. "Ölümden kurtardınız belki." Havaya kalkan kaşlarına gözlerindeki bıçak gibi keskin merak ışığı da eklendi.</p>

  <p class="calibre3">"Ölümden mi?" dedi. "Ne zaman?"</p>

  <p class="calibre3">«Epey oldu," dedim. "Farkında olmadan kurtardınız. Birisi burnuma tabanca tutuyordu. Siz telefonu çaldırınca..."</p>

  <p class="calibre3"> Sustum ve kendi kendime düşündüm.</p>

  <p class="calibre3"> İnsan; burnuna tutulan tabancanın patlamasından bir an, bir tek an önce, tesadüfen telefon çaldığında, aklının nükleer bir santral gibi nasıl çalıştığını, telefonu açıp dinleyerek kazandığı bir iki saniyeye nasıl sevindiğini, kazandığı bu bir iki saniyeyi o gün ölmemek için nasıl kullanmaya çalıştığını, aklına gelen çılgın ve yerinde fikri uygulama cesaretini nerden bulduğunu, "telefon sana," dediğinde tabancayı tutan yeni yetmenin yüzünün aldığı hali, yeni yetmenin üzerine atlarken patlayan tabancanın sesini, gövdesine doğru sanki ağır çekim gelen merminin hâlâ duyduğu vızıltısını, salonun ortasında alt alta üst üste dönmenin sersemle-tici etkisini ve yardıma gelenlerin sesini duyduğunda yaşadığı sevinci nasıl anlatır diye düşündüm.</p>

  <p class="calibre3"> Anlatamazdı. Anlatılamazdı. Kimselere anlatmamıştım zavallı Yaman'a da anlatmayacaktım. Ama yolunda gitmeyen bir şey vardı.</p>

  <p class="calibre3"> Hülya Yaman'ın yüzündeki küçücük bir şey, belki de zamanın gerektiğini hissettirdi bana. Yandık diye düşündüm.</p>

  <p class="calibre3"> Hülya Yaman'ın yüzündeki şey, hayatımı kurtarmak konusu ile ilgili hiçbir şey bilmediği değildi yalnızca. Epeyce önce sergileyeceğimiz bir zaman dilimi içinde telefonumu çaldırma konusu ile ilgili hiçbir şey bilmediği idi galiba.</p>

  <p class="calibre3"> Söylediklerimi sanki ona söylememişim gibi bakıyordu yüzüme. Böyle bir kadın unutmaz dedim içimden. Evdeki telefona bıraktığı sayısız yardım mesajını, mesajlara kendi numarasını eklemeyi üst üste ihmal etmesini, çaldırdığı son kezinde verdiğim kısa cevabı, telefon açıkken patlayan tabancanın sesini unutmaz diye düşündüm. Ben olsam unutmazdım.</p>

  <p class="calibre3"> Eee, dedim kendi kendime.</p>

  <p class="calibre3"> Çok ama çok ağır biçimde, yanılma ihtimalimin çok ama çok yüksek olduğunu Asuman Yaman otomobilimin sağ arka kapısını açıp içeri oturduğunda tam olarak anladım.</p>

  <p class="calibre3"> Sabah dibine çöp torbası bırakılmış çalılıklara bakarak telefonda konuşurken anlamalıydım dedim kendi kendime. Hele ağzından bir iki cümle çıksın, kesinleşir dedim.</p>

  <p class="calibre3">"İyi sıyırttın," dedi Asuman Yaman ablasına.</p>

  <p class="calibre3"> Kesinleşti.</p>

  <p class="calibre3"> Galiba Hülya Yaman da anladı hayatımı epeyi önce kurtaran telefon konuşmasını kimin yaptığını.</p>

  <p class="calibre3">"Sayende," dedi oturduğu yerden arka koltuğa doğru dönerek. "Pencerelerin meydana bakıyor olması büyük şans."</p>

  <p class="calibre3"> Sonra bana döndü. Başını salladı hiç gereği yokken. Ben de salladım cevap yerine.</p>

  <p class="calibre3"> İyi ki Yıldız Turanlı vefa duygumun öznesinin bu kadar keskin bir dönüşümüne şahit olmadı diye düşündüm. Asuman Yaman bir bana, bir ablasına baktı. Bazı şeyleri anlamamış ve asla anlamayacakmış gibi.</p>

  <p class="calibre3">"Neyse ne," dedi. "İyi sıyırttın gerçekten."</p>

  <p class="calibre3">Sonra fark etti ablasının saçının her isteyen tarafından görülebilir halde olduğunu. Yerinde nasıl sıçradığını görmekten çok duydum neredeyse. Dönüp her şey yolunda mı diye bakmak zorunda kaldım.</p>

  <p class="calibre3">"Hey, hey hey," dedi. "Abla? Hey!"</p>

  <p class="calibre3">Sanki beyninde kullanacak baş ka sözcük kalmamı ş da bütün depoların envanterini çıkarmaya çalışıyormuş gibiydi sesi. Şaşkın, korkulu, denetimsiz.</p>

  <p class="calibre3">"Remzi Bey'in aklı," dedi Hülya Yaman." İşe yaradı ama "Eee?" dedi Asuman Yaman.</p>

  <p class="calibre3">"Tamam tamam," dedi Hülya Yaman. Sol avucundaki eşarbı iki elini kullanarak açtı, kafasına geçirdi. Benim annemin yaptığı gibi iki yandan düğümledi, sıkıladı. Eşarbın dışına taşma eğilimindeki saçlarını içeri tıkıştırdı.</p>

  <p class="calibre3">"Nereye gidiyoruz," dedi bana dönüp.</p>

  <p class="calibre3">"Evet, buradan gidelim," dedim kontak anahtarını çevirirken. "Bir fikriniz var mı?" dedim arkaya dönüp.</p>

  <p class="calibre3">"Doğru, gidelim," dedi Asuman Yaman. "Neresi olursa. Nazan'ı evde mi bırakacağız peki? Sesi titriyordu korkudan telefonda."</p>

  <p class="calibre3">"Bırakalım ne var?" dedi Hülya Yaman. "Eşek kadar kız. Bir şey olmaz evde bir iki saat yalnız kalırsa. Beni alamadıklarını telefonda söyleriz."</p>

  <p class="calibre3">“Tamam," dedim Asuman Yaman'ın telefonunun yanında olduğunu umarak. Bir yandan da acılarını yaşamaktan çok daha heyecanlı bir ikinci güne başlamış olan bu kadınları götürecek en iyi yer neresidir diye düşünmeye çalışıyordum. Otomobilimin motorunun hırıltıları her zamankine benzemiyordu sanki. Daha kesik kesikti. Düşünce akışım gibi.</p>

  <p class="calibre3"> Asuman Yaman'ın elinde bir cep telefonu belirdi. Tuşlarına sanki bakmadan basmaya başladı. Ben aklıma iyi bir öneri gelmemesinin sıkıntısıyla yanımdaki ablasına baktım. Galiba ondan da bir öneri beklemek yersiz olacaktı. Asuman Yaman konuştu telefonuna. Tam o sırada benim araç telefonum çaldı. Sanki sevindim çalmasına. İkinci kez zırlamasına izin vermeden açtım. "Nerdesin lan?" dedi reklamcı arkadaşım. Cevap vermeden önce kendi telefonunu kulağına yapıştırmış olan Asuman Yaman'a baktım hafifçe geri dönüp. Bana baktı, başını salladı, kapıyı açıp indi otomobilimden. "Evimin önündeyim," dedim.</p>

  <p class="calibre3">"İyi," dedi. "Söyle bakalım öğle namazı kaçta?"</p>

  <p class="calibre3">"Ne bileyim ben..." dedim. "...Öğle namazı kaçta?"</p>

  <p class="calibre3">Hülya Yaman bana baktı. Kaşları yine yukarı kalktı. Sonra indi. Saatine baktı eşofmanının kolunu sıyırıp. Ben susup onu izlerken düşünüyormuş gibi kaşlarını birleştirdi</p>

  <p class="calibre3">"Aloo!" diye bağırdı reklamcı arkadaşım telefonun öteki tarafından.</p>

  <p class="calibre3">"Bir dakika," dedim. "Hem senin ne işin var öğle namazıyla." Hülya Yaman kulağıma fısıldadı.</p>

  <p class="calibre3">"Biri biraz geçe," dedi. Bir yandan da bütün dikkatini elimdeki ahizeye yöneltmişti, sanki biraz uğraşsa karşıdan söylenenleri duyabilecekmiş gibi.</p>

  <p class="calibre3">Reklamcı arkadaşımızla ikimiz aynı anda konuştuk.</p>

  <p class="calibre3">"Biri biraz geçeymiş," dedim ben.</p>

  <p class="calibre3">"Cenaze öğlen kaldırılacakmış," dedi reklamcı arkadaşım.</p>

  <p class="calibre3"> Çok uzun yıllardır yüz yüze konuştuğumuzdan çok telefonla konuşuruz onunla, ilk kez başımıza geliyordu böyle bir koordinasyonsuzluk. Baştan almak için ikimiz de sustuk. Birbirimizin görmediğimiz suratına aptal aptal bakıyorduk sanki sessizlik içinde. Hülya Yaman da bize bakıyordu.</p>

  <p class="calibre3">"Konuş," dedim ahizeye sessizlik uzayınca.</p>

  <p class="calibre3">"Bizim zavallının cenazesi bugün öğlen namazından sonra kaldırılacakmış," dedi reklamcı arkadaşım birden bir tür ciddiyete dönerek. "Şişli Camii'nde. Ben de gitmeyi düşünüyorum."</p>

  <p class="calibre3">"Ciddi misin?" dedim.</p>

  <p class="calibre3">"Evet," dedi. "Adamın göçüp gitmesinden sanki biraz da ben sorumluymuşum gibi geliyor bana. Aklına uyup seninle gelme-seydim. Sonra sanki adamın en son konuştuğu kimse benim galiba."</p>

  <p class="calibre3">"Esas sorumluluk bende o zaman," dedim.</p>

  <p class="calibre3">"Sen de gel istersen diye aradım zaten," dedi reklamcı arkadaşım.</p>

  <p class="calibre3"> Başımı salladım sanki karşımdaymış da önerisini değerlendirdiğimi görmesini istiyormuşum gibi. Bir bakıma haklıydı. İnsanların hayatını değiştirmemek konusunda ısrarlı olmayan biri olarak, hayatına girişimin üzerinden iki saat geçmeden hayata veda etmesinde parmağı olmak cenazesine gitmek için yeterli nedendi.</p>

  <p class="calibre3"> Kendimle uğraştığımı hissetmiş gibi bir sav daha ileri sürdü raklamcı arkadaşım, bilmem kaç kilometre öteden.</p>

  <p class="calibre3">"Hem katiller gelirlermiş öldürdükleri adamın cenaze törenine," dedi. "Belki gözüne bir şey çarpar." Buna cevap verecek gücü bulamadım kendimde. "Tamam," dedim. "Gelirim herhalde. Sonra konuşuruz nerede buluşacağımızı eğer geleceksem."</p>

  <p class="calibre3"> Biraz kısa kesmek isteyen biri gibi konuşmuştum. Reklamcı arkadaşım anladı. Ama söylemeyi planladığı şeyi söylemeden kapatmayacağını hissettiren bir sesle konuştu. Meslek defor-masyonu diye düşündüm içimden.</p>

  <p class="calibre3">"Üstelik sana bir sürprizim bile olabilir," dedi. "Cenazeden sonra."</p>

  <p class="calibre3"> Aklıma gelen sürprizse hiç de eğlendirici olmaz diye düşündüm kendi kendime. Belli sonuçları alabilmek için belli mücadeleler daha keyifli olurdu. Adamımın ne yapacağı belli olmazdı elbette. Oluruna bırakmaya karar verdim, “Tamam," dedim. "Konuşuruz."</p>

  <p class="calibre3"> Araç telefonumun ahizesini yerine koydum. Hülya Yaman daha minik elektron parçaları yerlerinde sabitleşmeden atladı.</p>

  <p class="calibre3">“Nereye gidiyorsunuz?"</p>

  <p class="calibre3"> Nereye gitmeyi planladığımızı gizlemenin bir anlamı yok diye düşündüm. Reklamcı arkadaşımın yüklediği anlamlara içimden küfürler etsem bile. Üstelik zaten biliyor gibi konuşmuştu.</p>

  <p class="calibre3">“Cemal Bey'in galerisine o ilk sefer beraber gittiğimiz arkadaşım," dedim. "Cenazesine gitmeyi düşünüyor. Beni de çağırdı."</p>

  <p class="calibre3">“Sizde gideceksiniz," dedi Hülya Yaman. "Kesin konuşmanızdan ben öyle anladım." “Evet," dedim.</p>

  <p class="calibre3">"Hangi camide?" "Şişli," dedim.</p>

  <p class="calibre3">Başını önüne eğdi Hülya Yaman. Başörtüsünün iki ucunu sıkıladı iki yandan. Zor bir durum dedim içimden. Kocası olsaydı cenaze evinin baş yıldızı olacaktı şu bir iki gün için, olmadığı için üzüntü değişmiyordu, starlık değişiyordu anca. Yani bana öyle geldi. Sağa iyice dönüp arkama baktım. Asuman Yaman hâlâ telefona konuşuyordu iki adım sağa iki adım sola atarak. Ne dediğini duymuyordum.</p>

  <p class="calibre3">Sağ elinin başparmağını işaret parmağıyla didikledi. Canı acır gibi olunca durdu. Devam etse kan çıkardı parmağından diye düşündüm. Önemli bir şey geliyor dedim içimden. Neyin geliyor olduğunu da biliyordum sanki.</p>

  <p class="calibre3">"Camiye ben de gelmek istiyorum," dedi.</p>

  <p class="calibre3">Konuşurken otomobilimin zeminindeki yıpranmış lastik paspasa bakıyordu. Cümlesi bitince kafasını kaldırdı. Önce karşıya baktı. Yıllardır her gün gördüğü apartmanlara ilk kez görüyormuş gibi bakıyordu. Sonra bana döndü. Bir şey söylemedi.</p>

  <p class="calibre3">Sanki çok önemli bir şey yapıyormuşum gibi otomobilimin motorunu kapattım. Elim kontak anahtarının üstünde, kalakaldım. Hızlı düşünmeye çalışarak. Otomobilin içini belli belirsiz bir sessizlik sardı.</p>

  <p class="calibre3">"Sizinle gelebilir miyim?" dedi. "Çok rica ederim."</p>

  <p class="calibre3">Aklıma bir sürü sakınca gelebilirdi düşünmeye kalkışsam. Kalkışmadım. Üzerime vazife olmayan bir yorum da yapmadım.</p>

  <p class="calibre3">"Sizden son isteğim bu," dedi Hülya Yaman hemen cevap vermediğimi görünce. Sesinde hafif bir titreme vardı.</p>

  <p class="calibre3">"Olur," dedim sadece. Vurgusuz. Duygusuz.</p>

  <p class="calibre3">Arka kapının açılma sesini duydum. Asuman Yaman içen girip oturdu. Telefonu elindeydi.</p>

  <p class="calibre3">"O zaman ben yukarı çıkıp bir aptes alayım," dedi Hülya Yaman. "Belki Nazan da gelmek ister. Haber vereyim."</p>

  <p class="calibre3">"Ne aptesi? Ne Nazan’ı?" dedi Asuman Yaman bir ablasına bir bana bakarak. "Ne oluyor?"</p>

  <p class="calibre3">Cevabı ben vermesem iyi olur diye düşündüm. Sustum. Hülya Yaman bir kez daha sıkıladı başörtüsünün uçlarını geriye dönüp kardeşine konuşmadan önce. Yine de biraz rahatlamış gibiydi.</p>

  <p class="calibre3">“Remzi Bey beni Kemal'in cenazesine götürüyor," dedi. “Sen de gel istersen."</p>

  <p class="calibre3">"Saçmalık," dedi Asuman Yaman. "Deli misin sen?"</p>

  <p class="calibre3">"Neden?" dedi Hülya Yaman aslında kardeşinin ne düşündüğünü bildiğini belirten bir sesle.</p>

  <p class="calibre3">"Ne demek neden..." dedi kardeşi. "O kadın orada olacak. Daha dün... Kaldırabilir misin?"</p>

  <p class="calibre3">“Kaldırırım," dedi Hülya Yaman. "O adam benim eşimdi. Deftere imza atmamış olsak bile."</p>

  <p class="calibre3">"Sen kaldırırsın ama belki o kadın kaldıramayacak. Bağırıp çağırmaya başlarsa? Birilerini kışkırtırsa caminin ortasında? Üstüne gelirlerse?"</p>

  <p class="calibre3">Hülya Yaman örtüsünü bir kez daha sıkılayıp başını dikleştirdi.</p>

  <p class="calibre3">"Remzi Bey beni korur," dedi. Tayin edildiğim son mesleğim konusunda şimdi yorum yapmasam çok daha iyi olur dedim kendi kendime. Duyarlılıklar arasında duyarlılık yarıştırmaya gerek yok. Sesimi çıkarmadım ama. Ellerim direksiyonun iki yanında, karşımda park etmiş otomobillerin arkasındaki apartmanların pencerelerine bakıyordum. Bundan epeyi önce olsaydı ne yapardım diye düşündüm. Yardım ederdim dedim kendi kendime. Bir sigara yakıp öteki tarafa bakar, yardım ederdim. Çok tantana etmezdim yaptığım şey için, yaptıktan sonra da arkamı dönüp bakmazdım. Aynısını yapmaya karar verdim.</p>

  <p class="calibre3">"Bir şey olmaz," dedim yeni mesleğimin bütün inceliklerinin doktorasını yapmış birinin ses tonuyla,</p>

  <p class="calibre3">"İkiniz de delisiniz," dedi Asuman Yaman.</p>

  <p class="calibre3">İkimiz de ses çıkarmadık.</p>

  <p class="calibre3">“Ben de geleyim o zaman bari sizinle," dedi sonra. Bana baktı.</p>

  <p class="calibre3">Yorum yapmadım. İkisi de iki kapıyı aynı anda açtı. Dışarı çıktılar. Asuman Yaman hâlâ başını sallıyordu galiba. Kendi kapısını, kocasıyla kavga ettikten sonra yatak odasının kapısını çarpar gibi kapattı. Hülya Yaman'ınki daha yumuşaktı iki kadının yirmi metre kadar yan yana yürümesini seyrettim arkalarından. Zihnimden bazı hesaplar yaptım. Görsel hesaplar. Sonra karşımdaki pencerelere bakarak bekledim. İkiyle ikinin kaç ettiğini hesaplamaya çalıştım pencerelere bakarak. Biraz başardım biraz başaramadım. Peş peşe sigara içme isteğimi söndürdüm. Biraz daha dayan dedim kendi kendime. Az kaldı.</p>

  <p class="calibre3">Ne kadar zaman geçtiğinin farkında değildim. Önce yolcu tarafının kapısı açıldı. Hülya Yaman içeri girdi. Bir an sonra da sağ arka kapı.</p>

  <p class="calibre3">"Selam," dedi Nazan Akdoğan girerken, daha oturmadan.</p>

  <p class="calibre3">"Selam," dedim ona hafif kafamı geriye çevirip. Atkuyruğunun yerine iki yana doğru düzgünce taramıştı saçlarını. Yüzü hafifçe örtülmüştü o yüzden. Gülümsüyordu sanki. Bana mı bilmiyorum. Daha çok hayata belki. Üzerinde koyu mavi bir bluz vardı. Çizgisiz, kıvrımsız. Genç kızların cenazelerde giymesi için tasarlanmış gibi sanki. Gideceğimiz yere gitmek için sabırsızlanı-yormuş gibi yaylandı yerinde.</p>

  <p class="calibre3">Sonra yana döndüm. Hülya Yaman'a baktım. Koyu uzun etekli gri bir tayyör vardı üstünde. Başını eskiden beri yaptığı gibi örtmüştü. Eşarbı da koyu renkliydi. Belki hafif bir makyaj vardı yüzünde. Belli belirsiz. Kendini iyi hissetmesini sağlayacak kadar. Elindeki gri çantayı kucağının üzerinde tutuyordu.</p>

  <p class="calibre3">Üçümüz de konuşmadık.</p>

  <p class="calibre3">Karşımızdaki pencerelere bakarak bekledik. Hülya Yaman iki kere saatine baktı yalnızca. Ben bir şey yapmamaya çalıştım. Düşünmek dışında yani.</p>

  <p class="calibre3">Sonra bu kez sol arka kapı açıldı, kapandı.</p>

  <p class="calibre3">"Hazırım ben," dedi Asuman Yaman arkamdan. Dönüp bakmadım. Ablası da bakmadı. Nazan Akdoğan'dan ses çıkmadı.</p>

  <p class="calibre3">Ben elimi kontak anahtarına götürüp çevirdim.</p>

  <p class="calibre3">Otomobilimin motorundan da ses çıkmadı, içinde oturup duran dördümüzün de beklentilerinin aksine.</p>
</body>
</html>
