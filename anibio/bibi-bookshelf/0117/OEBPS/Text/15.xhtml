<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">15.</p>

  <p>15.</p>

  <p>Reich’in beyninde, düşüncelerinin okunmasını engelleyebilmek için ezberlediği şarkının nağmeleri vardı.</p>

  <p>Reich :</p>

  <p>— Sus! diye haykırdı.</p>

  <p>Nağmeler...</p>

  <p>— Allah aşkına sus! Kes sesini!</p>

  <p>Nağmeler...</p>

  <p>— Düşünmelisin. Neden düşünmüyorsun? Sana ne oldu? Neden düşünmüyorsun?</p>

  <p>Nağmeler..</p>

  <p>— Yalan söylüyordu. Yalan söylediğini biliyorsun. İlk andan beri haklıydın. Büyük bir tuzak. WWHG. Red red. Fakat neden yalan söyledi? Yalan söylemesinin ona yararı nedir?</p>

  <p>Nağmeler....</p>

  <p>— Suratı Olmayan Adam. Breen, söyleyebilirdi. Gus Tate, söyleyebilirdi. Düşün !</p>

  <p>Nağmeler...</p>

  <p>— Yüzü Olmayan Adam olamaz. Sadece bir rüya. Bir kâbus!</p>

  <p>Nağmeler....</p>

  <p>— Fakat kurulan mayınlar? Mayınlardan ne haber? Evinde yapma ördek gibi yakaladı. Neden fitili ateşlemedi? Bana özgür olduğumu söyledi. Niyeti nedir? Düşün!</p>

  <p>Nağmeler....</p>

  <p>Omzuna bir el dokundu.</p>

  <p>— Bay Reich?</p>

  <p>— Ne?</p>

  <p>— Bay Reich!</p>

  <p>— Ne? Kim o?</p>

  <p>Reich’in aklı başına geldi. Yağmur yağıyordu. Yanağını yere dayamış, dizlerini göğsüne doğru çekmiş, kollarını göğsünde kavuşturmuş çamurun içinde yatıyordu. Sırılsıklam olmuştu ve soğuktan titriyordu. Bir bomba çukurunun içinde yatıyordu. Etrafında ıslak ve rüzgârdan inleyen ağaçlar vardı. Üzerine doğru eğilmiş bir insan vardı.</p>

  <p>— Kimsin sen?</p>

  <p>— Galen Chervil, Bay Reich.</p>

  <p>— Ne?</p>

  <p>— Galen Chervil, efendim. Maria Beaumont’un partisinden. Size borcumu ödeyebilir miyim, Bay Reich</p>

  <p>Reich :</p>

  <p>— Düşüncelerimi okumaya kalkma! diye haykırdı.</p>

  <p>— Böyle bir şey yapmıyorum, Bay Reich. Genellikte biz...</p>

  <p>Genç Chervil, kendisini tuttu.</p>

  <p>— Telepat olduğumu bildiğinizi bilmiyordum. Kalksanız iyi olacak, efendim.</p>

  <p>Elini Reich’in koltuk altına soktu ve çekti. Reich, inleyerek, genç Chervil’in elinden kurtuldu. Genç Chervil, bu kez ellerini Reich’in koltuk altlarına soktu ve kaldırdı.</p>

  <p>— Soyguna mı uğradınız, Bay Reich?</p>

  <p>— Ne... Hayır, hayır...</p>

  <p>— Kaza mı, efendim?</p>

  <p>— Hayır. Hayır, ben... Of, Allah kahretsin! Cehennem ol başımdan!</p>

  <p>— Peki, efendim. Yardıma ihtiyacınız olduğunu sandım ve size borçluyum, fakat...</p>

  <p>Reich, Genç Chervil’in sözünü kesti.</p>

  <p>— Bir dakika, gel buraya.</p>

  <p>Ağacın birine dayandı. Kilometrelerce yol koşmuş gibi soluk soluğaydı. Nihayet, başını kaldırıp kanlı gözlerini Chervil’e dikti.</p>

  <p>— Bana borcunu ödemek mi istiyorsun?</p>

  <p>— Tabiî, Bay Reich.</p>

  <p>— Soru sorma yok mu? Kimseye söylemek yok mu?</p>

  <p>— Muhakkak, Bay Reich.</p>

  <p>— Öğrenmek istediğim bir cinayet, Chervil, Beni öldürmek isteyenin kim olduğunu öğrenmek istiyorum. Bana yardım eder misin? Birisini benim yararım için kontrol eder misin?</p>

  <p>— Polisin buna yetkili oldu...</p>

  <p>— Polis mi?</p>

  <p>Reich, sinirli bir kahkaha attı. Kırık kaburgası acıyınca elini böğrüne bastırdı.</p>

  <p>— Benim yararım için bir polisin düşüncelerini incelemeni istiyorum. Büyük bir polisin, Chervil. Polislerin Senatörü. Anladın mı?</p>

  <p>Ağacı bıraktı ve Chervil’e doğru bir adım attı.</p>

  <p>— Dostum olan senatörü ziyaret etmek, birkaç soru sormak istiyorum. Bana doğruyu söylemen için orada bulunmanı istiyorum. Crabbe’ın bürosuna benimle gelip, düşüncelerini yoklar mısın? Bu iyiliği yapabilir misin?</p>

  <p>— Evet, Bay Reich... Yapacağım..</p>

  <p>— Ne? Namuslu bir telepat. Nasıl? Haydi, gel, hemen gidelim.</p>

  <p>Reich, sallanarak yürümeye başladı. Chervil, yaralı ve yorgun bu adamın iradesi karşısında şaşırdı. İkisi beraber polis karargâhına kadar yürüdüler. Reich, polislerin şaşkın bakışlarına aldırmadan karargâha daldı ve Senatör Crabbe’ın bürosunun kapısını itip içeri girdi.</p>

  <p>Crabbe, şaşırmıştı.</p>

  <p>— Reich! Yanlış görmüyorum ya, sensin değil mi? Ben Reich!</p>

  <p>Reich :</p>

  <p>— Otur, Chervil, dedi.</p>

  <p>Sonra Crabbe’a döndü.</p>

  <p>— Yanılmadın, benim. Yarı ölüyüm, Crabbe. Gördüğün kırmızı lekeler, kandır, gerisi çamur. Büyük bir gün geçirdim. Ve bu arada polisin nerede olduğunu merak ettim? Tanrı gibi sevilen Powell nerede? Senin...</p>

  <p>— Yarı ölü mü? Ne söylüyorsun, Ben?</p>

  <p>— Söylemek istediğim, bugün üç kere beni öldürmeye teşebbüs ettiler. Bu çocuk..</p>

  <p>Chervil’i işaret etti.</p>

  <p>— Beni bir bomba çukurunda yarı ölü bir vaziyetle buldu. Bana bak, Crabbe, şu halime bak!</p>

  <p>— Öldürmek mi?</p>

  <p>Crabbe, masasına vurdu.</p>

  <p>— Ah, tabiî, şu Powell salağı. Onu hiç dinlememeliydim. D’Courtney’i öldüren adam şimdi de seni öldürmeye çalışıyor.</p>

  <p>Crabbe’ın arkasına geçen Reich, Chervil’e işaret etti.</p>

  <p>Crabbe :</p>

  <p>— Suçsuz olduğunu Powell’a söylemiştim, dedi. Ama beni dinlemek istemedi. Hatta, savcının odasındaki makine senin suçsuz olduğunu söylediği halde inanmadı.</p>

  <p>— Makine suçsuz olduğumu mu söyledi?</p>

  <p>— Evet. Hakkında dava yok. Zaten seni suçlayacak bir şey yoktu. Her vatandaş gibi sen de polis tarafından korunacaksın.</p>

  <p>Crabbe, kapıya doğru yürüdü.</p>

  <p>— Ve bu, Powell’la hesaplaşmam için yeterli olacak. Beni bekle, Ben, Solar senatörlüğünün desteklenmesi hakkında seninle konuşmak istiyorum...</p>

  <p>Kapı açılıp kapandı. Reich, Chervil’e baktı.</p>

  <p>— Sonuç?</p>

  <p>— Doğru söylüyor, Bay Reich.</p>

  <p>— Benim hakkımda mı? Powell hakkında mı?</p>

  <p>Chervil, bir saniye kadar tereddütle durakladı.</p>

  <p>Reich:</p>

  <p>— Çabuk ol, çabuk, dedi. Tepem atmadan daha ne kadar bekleyebilirim sanıyorsun?</p>

  <p>Chervil, aceleyle :</p>

  <p>— Sizin hakkınızda doğru söylüyor, dedi. Makine, D’Courtney cinayeti için hakkınızda soruşturma yapılmamasına karar vermiş. Bay Powell, davayı bırakmak zorunda kalmış ve.</p>

  <p>Reich, sarsak adımlarla Chervil’e yaklaştı ve omzundan tutup sarstı.</p>

  <p>— Doğru mu, Chervil? Temize mi çıktım? İşimin başına dönebilir miyim? Beni kimse rahatsız etmeyecek mi?</p>

  <p>— Evet, Bay Reich. İşinizin başına dönebilirsiniz. Sizi kimse rahatsız edemez.</p>

  <p>Reich, katıla katıla gülmeye başladı. Gülerken canının acısına aldırmıyordu. Senatörün odasından hızla çıktı. Koridoru koşarak geçti ve çıkış kapısının basamaklarında durarak yağmurdan ıslanmış caddeye baktı.</p>

  <p>Ellerini gökyüzüne doğru kaldırdı.</p>

  <p>— Sana sahip olacağım! diye haykırdı. Her şeyinle sana sahip olacağıml</p>

  <p>Sonra bakışları, meydanı geçen uzun boylu, tanıdık birine takıldı. Adam omzunun üzerinden kaçamak bakışlar fırlatıyordu. Omuzlarına çarpan yağmur damlacıkları gümüşî pırıltılarla etrafa saçılıyordu. Bakıyor, gölge gibi yürüyor ve susuyordu. Suratı Olmayan Adam.</p>

  <p>Reich’in gırtlağından boğuk bir haykırış fırladı. Yıldırım çarpmış bir ağaç gibi devrildi.</p>

  <p class="ortali">⁂</p>

  <p>Saat dokuza bir kala, Esper Lonca Kurulunun on beş üyesinden on üyesi Başkan T’sung’un bürosunda toplantı. Dokuzu bir geçe, karar verilmiş, toplantı bitmişti. Yüz yirmi saniye süren Esperlerin toplantısı şöyle geçmişti :</p>

  <p><b>OLAĞANÜSTÜ TOPLANTI</b></p>

  <p>Lincoln Powell’ın Mass Cathexis için yaptığı teklifin incelenmesi.</p>

  <p>(Derin Hayret)</p>

  <p>T’sung: «Ciddi olamazsın, Powell. Böyle bir teklifi nasıl yapabildin? Böylesine olağanüstü ve tehlikeli bir tedbirin istenmesi için sebep ne olabilir?»</p>

  <p>Powell: «İncelenmesini istediğim D’Courtney olayında olağanüstü ve şaşırtıcı bir gelişme.»</p>

  <p>(İnceleme)</p>

  <p>Pawell: «Reich’in en tehlikeli düşmanımız olduğunu biliyorsunuz. Anti-esper kampanyasını destekliyor, önlenmediği takdirde ciddî tehlikeler doğabilir.»</p>

  <p>Atkins: «Doğru.»</p>

  <p>Powell : «Aynı zamanda Muhalefet Partisini de destekliyor. Önlenmediği takdirde bir iç savaşa yönelebiliriz.»</p>

  <p>Franion : «Bu da doğrudur.»</p>

  <p>Powell : «Hepinizin halen incelemiş olduğunuz yeni bir gelişme daha var. Reich, Güneş Sisteminin odak noktası olmaya başlıyor... Pozitif bir geçmişle muhtemel bir geleceğin birleştiği nokta. Şu dakikada yeniden güçlü bir örgütlenmeyi tamamlarsa, kimse tarafından yıkılamayacak kadar güçlenmiş olacaktır. Tabiî, sonuç olarak Güneş Sisteminin baş belâsı haline gelecektir.»</p>

  <p>(Alarm)</p>

  <p>Atkins : «işi büyüttüğünden eminim, Powell.»</p>

  <p>Powell: «Acaba? Durumu benim görüşümle incelemeye çalışın. Zaman ve uzayda Reich’in durumuna bakın. Onun inançları Dünya’nın inançları olmayacak mı? Kendi kabul ettiği gerçekler, Dünya’nın kabul edeceği gerçekler olmayacak mı?»</p>

  <p>(Kabul)</p>

  <p>T’sung: «Doğru. Böyle de olsa Cathexis için emir vermekten kaçınıyorum. Geçmişte yapılan denemelerde insan enerji kanalının tahrip olduğunu biliyorsun. Bizim için kaybedilemeyecek bir değerdesin, Powell.»</p>

  <p>Powell: «Tehlikeyi göze almam için izin verilmeli. Reich, gelmiş geçmiş en tehlikeli anarşistlerden biridir... Henüz bir çocuk sayılır, ama büyüdüğü zaman ne olacak? Bütün gerçekler... Esperler, Normaller, hayat, Dünya, Güneş sistemi, Evren Bütün bunlar, onun uyanışıyla doğacak tehlikelere bağlı. İsteğimi tekrarlıyorum.</p>

  <p>Franion : «Ölümün için karar vermemizi istiyorsun.»</p>

  <p>Powell: «Bütün dünyanın mahvolmasına karşı benim ölümüm. Teklifi ısrarla tekrarlıyorum.»</p>

  <p>Atkins: «Bırakın Reich istediği gibi uyansın. Zamanımız ve önceden tedbir alabilecek kadar bilgimiz var. Ona başka bir yoldan saldırabiliriz.»</p>

  <p>Powell: «Teklifimi tekrarlıyorum!»</p>

  <p>(Teklif kabul edilmiştir.)</p>

  <p class="ortali">⁂</p>

  <p>Powell, bir saat sonra evine döndü. Vasiyetnamesini hazırlamış, borçlarını ödememiş gerekli bütün hazırlıklarını yapmıştı. Lonca’da şaşkınlık vardı. Evine geldiği zaman evinde de şaşkınlıkla karşılaştı.</p>

  <p>Mary, Powell’ın yaptıklarını zihninden okudu.</p>

  <p>«Linc!»</p>

  <p>«İşi büyütme. Yapılması gerekiyordu.»</p>

  <p>«Fakat...»</p>

  <p>«Beni öldürmemesi ihtimali var. Oh... aklıma geldi. Öldüğüm zaman laboratuvar bir beyin otopsisi istiyor... tabiî ölecek olursam. Bütün gerekli kağıtları imzaladım, ama zorluk olduğu takdirde senin yardım etmeni istiyorum. Kan pıhtılaşmasından önce cesedimi istiyorlar. Eğer cesedimi alamazlarsa, sadece başım da olabilir. Zorlukla karşılaşmamalarına dikkat et, olur mu?»</p>

  <p>«Linc!»</p>

  <p>«Kusura bakma. Şimdi, hemen hazırlanıp, bebeği de alıp Kingston Hastanesine gitsen iyi olacak. Burada güvenlik içinde olmayacaktır.»</p>

  <p>«Artık bebek değil. O...»</p>

  <p>Mary, gözlerine dolan yaşları saklamak için koşarak üst kata çıktı. Powell, içini çekti, sonra merdivenin başında beliren genç kızı görünce gülümsedi.</p>

  <p>— Ah, Bay Powell! Yanılmıyorum, değil mi?</p>

  <p>— Yanılmadın. Günaydın, Barbara.</p>

  <p>— Nasıl oldu da bu sabah erkenden gelebildin!</p>

  <p>Barbara, merdivenlerden ağır ağır inerken :</p>

  <p>— Pip! dedi.</p>

  <p>— Pop.</p>

  <p>— Bim.</p>

  <p>— Bam.</p>

  <p>Barbara, basını kaldırıp Powell’a baktı. Sonra onu itip bir koltuğa oturttu ve kendisi de kucağına oturdu. Powell, inledi.</p>

  <p>— Yavaş, Barbara. Yaşın ilerledikçe ağırlığın da artıyor.</p>

  <p>— Benim babam olduğunu ne sebeple düşünüyorsun?</p>

  <p>— Bir baba olarak ne hatam var?</p>

  <p>— Samimi olalım.</p>

  <p>— Peki.</p>

  <p>— Bana karşı bir baba sevgisi mi besliyorsun? Çünkü, ben sana karşı bir baba sevgisi duymuyorum.</p>

  <p>— Oh? Peki, ne hissediyorsun?</p>

  <p>— Önce ben sordum.</p>

  <p>— Sana karşı hislerim, görevini yerine getirmeye çalışan bir çocuğun hisleri gibi.</p>

  <p>— Şaka ediyorsun. Biraz ciddi ol.</p>

  <p>— Bütün kadınlara karşı görevini yerine getiren bir erkek çocuk...</p>

  <p>Barbara, öfkeyle Powell’in kucağından kalktı.</p>

  <p>— Ciddî olmanı söylemiştim. Danışmak istediğim bir şey vardı, oysa sen..</p>

  <p>— Özür dilerim, Barbara, sormak istediğin nedir? Barbara, Povvell’ın yanına diz çöktü ve elini avuçlarının içine aldı.</p>

  <p>— Senin üzerine olan düşüncelerim çok karışık.</p>

  <p>— Nasıl?</p>

  <p>Barbara, gözlerini Powell’ın gözlerine dikti.</p>

  <p>— Biliyorsun.</p>

  <p>Powell, bir saniye kadar tereddütten sonra başını salladı.</p>

  <p>— Evet, biliyorum.</p>

  <p>— Sen de şaşkınsın. Bunu da ben biliyorum.</p>

  <p>— Evet, Barbara. Doğru. Şaşkınım.</p>

  <p>— Hatalı mı?</p>

  <p>Powell, oturduğu yerden kalktı ve huzursuz bir tavırla dolaşmaya başladı.</p>

  <p>— Hayır, Barbara, hatalı değil. Ancak... zamansız..</p>

  <p>— Bana anlatmanı istiyorum.</p>

  <p>— Anlatmamı mı? Evet, anlatsam iyi olacak. Şöyle başlayayım, Barbara. İkimiz dört kişi ediyoruz. İki sen, iki ben.</p>

  <p>— Neden?</p>

  <p>— Hastaydın, güzelim. Bunun için seni bebekleştirdik ve yeniden büyüttük. Bu sebeple iki kişisin. İç yapınla büyük, dış yapınla küçük Barbara.</p>

  <p>— Peki, sen?</p>

  <p>— Ben büyük iki insanım. Biri ben... Powell. Diğeri de Esper Loncasının yönetim kurulu üyesi.</p>

  <p>— Anlayamadım?</p>

  <p>— Açıklanmasına lüzum yok. Benim karışık olan parçam Lonca’ya ait olan parçam.</p>

  <p>— Sana karşı bir baba sevgisi duymadığım zaman, hangi Barbara’nın rolü oluyor?</p>

  <p>— Bilmiyorum, Barbara.</p>

  <p>— Biliyorsun. Neden söylemiyorsun?</p>

  <p>Powell’ın yanına geldi ve kollarını boynuna doladı.</p>

  <p>— Eğer hatalıysam, neden söylemiyorsun? Eğer seni seviyorsam...</p>

  <p>— Aşktan söz eden kim?</p>

  <p>— Üzerinde konuştuğumuz konu aşk değil mi? Seni seviyorum, sen de beni seviyorsun. Öyle değil mi?</p>

  <p>Powell, çaresizlikle düşündü:</p>

  <p>«Hoppala! Şimdi ne yapacağız. Gerçeği itiraf mı edeceğiz?»</p>

  <p>Merdivenlerden, elinde bir yol çantasıyle inmekte olan Mary’nin düşünceleri Powell’a yansıdı.</p>

  <p>«Evet! Gerçeği itiraf et!»</p>

  <p>«Barbara, telepat değil ki!»</p>

  <p>«Bos ver. Bir kadın ve seni seven bir kadın. Sen de onu seviyorsan. Lütfen, Linc, hiç değilse kendine bir şans tanımalısın.»</p>

  <p>«Ne için şans tanıyacak mışım? Reich olayından sağ kurtulduğum takdirde sürdüreceğim bir hayat için mi?</p>

  <p>«Razı olacak. Canı gönülden razı olacak. Biliyorum.»</p>

  <p>«Ya sağ kurtulamazsam? Yarım aşkımdan başka hiç bir şeyi olmayacak...»</p>

  <p>— Hayır, Barbara, dedi. Düşündüğün gibi değil.</p>

  <p>Barbara, ısrarla :</p>

  <p>— Düşündüğüm gibi, dedi.</p>

  <p>— Hayır. Konuşan senin bebek olan parçan. Bu sebeple beni sevdiğini sanıyorsun. Kadın olarak hayır.</p>

  <p>— Bebek parçam da büyüyüp kadın olacak.</p>

  <p>— Ve beni tamamen unutacak.</p>

  <p>— Kendini hatırlatırsın.</p>

  <p>— Neden hatırlatmamı istiyorsun, Barbara?</p>

  <p>— Çünkü sen de benim için aynı şeyleri hissediyorsun. Bunu biliyorum.</p>

  <p>Powell, bir kahkaha attı.</p>

  <p>— Bebeğim! Seni sevdiğimi düşünmene sebep nedir? Seni sevmiyorum ve hiç de sevmedim.</p>

  <p>— Sevdin!</p>

  <p>— Gözünü aç, Barbara, Bana bak. Mary’ye bak. Daha da açık mı söylememi istersin?</p>

  <p>«Allah aşkına, Linc.»</p>

  <p>«Kusura bakma, Mary, seni kullanmak zorundayım.»</p>

  <p>«Vedalaşmaya hazırlanıyorum... Belki bir daha görüşemeyeceğiz... Bu kadar acı benim için yeterli değil mi?»</p>

  <p>«Şşşşş. Üzülme, güzelim...»</p>

  <p>Barbara, Mary’ye sonra Powell’a baktı. Sonra ağır ağır başını salladı.</p>

  <p>— Yalan söylüyorsun.</p>

  <p>— Öyle mi sanıyorsun? Bana bak.</p>

  <p>Powell, ellerini Barbara’nın omuzlarına koydu ve gözlerinin içine baktı.</p>

  <p>— Hayır! diye haykırdı. Yüzün yalan söylüyor. Ben..</p>

  <p>Hıçkırmaya başladı.</p>

  <p>— Oh, git karşımdan, git. Neden gitmiyorsun?</p>

  <p>Mary :</p>

  <p>— Biz gidiyoruz, Barbara, dedi.</p>

  <p>Barbara’nın koluna girerek onu kapıya doğru götürdü.</p>

  <p>«Araba bekliyor, Mary.»</p>

  <p>«Ben de bekliyorum, Linc. Seni bekliyorum. Her zaman da bekleyeceğim.»</p>

  <p>«Biliyorum, biliyorum. Hepinize sevgiler..»</p>

  <p>Kapıda durup, Mary ve Barbara’yı Kingston hastanesine götüren aracın uzaklaşmasını seyretti.</p>

  <p>İlk itici güç geldi. İnce, gizli kuvvet. Çok hafif olarak hissediyordu. Saatine bir göz attı. On-yirmi. Bu kadar çabuk mu? Eh, iyi. Hazırlanması yerinde olurdu.</p>

  <p>Koşarak üst kata çıktı ve yatak odasına daldı. İtici güçler, yağmur başlamadan evvel düşen damlacıklar gibi seyrek olarak geliyordu. Bu küçük enerji damlacıklarını zihnen emerken bütün vücudu zonkluyor, titriyordu. Sırtına bütün mevsimlerde giyebileceği bir elbise geçirdi.</p>

  <p>İtici güçler şimdi serpeleyen yağmur damlacıkları gibi devamlı geliyordu. Nutrient kapsülünden almalıydı. Hemen mutfağa indi, plastik bir ampul buldu, kırdı ve birkaç kapsül yuttu. Şehirdeki bütün Esperlerin neşrettiği itici güç, akın halinde Powell’ın zihnine geliyordu. Powell, zihnindeki bütün perdeleri açtı ve zihnini zorlayan enerji akımını hazmetmeye çahştı. Beyni dönüyor, kulakları uğulduyordu.</p>

  <p>Sokağa çıktı ve kararsız bir tavırla yürümeye başladı. Beyni, akın akın gelen enerjiden yanacakmış gibi zonkluyordu. Powell, bütün zihin gücünü kullanarak hepsini hazmetmeye çalışıyordu.</p>

  <p>Zihine gelen bütün enerjileri doğruca Reich’e yöneltiyordu.</p>

  <p>Powell, kendisine gelen enerjiyi, Reich’e aktaran büyük bir vericiden başka bir şey değildi.</p>
</body>
</html>
