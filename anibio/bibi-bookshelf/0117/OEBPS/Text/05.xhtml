<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">5.</p>

  <p>Kanapenin üzerinde ot gibi kuru, yaşlı bir adam vardı. D’Courtney’den başkası olmayan bu adam, kanapenin üzerine bir ceset gibi uzanmıştı.</p>

  <p>Reich, kapıyı öfkeyle kapadı.</p>

  <p>— Henüz ölmedin, hergele, diye öfkeyle bağırdı.</p>

  <p>D’Courtney, şaşkınlıkla doğruldu. Reich’i görünce gülümsedi.</p>

  <p>Reich, sevinçle haykırdı.</p>

  <p>— Henüz ölmemişsin!</p>

  <p>D’Courtney, kollarını açıp, gülümseyerek Reich’e doğru yürüdü. Sanki uzun zamandan beri görmemiş olduğu bir oğlunu karşılıyordu.</p>

  <p>Reich, yine korkuyla homurdandı.</p>

  <p>— Sağır mısın?</p>

  <p>Yaşlı adam başını salladı.</p>

  <p>Reich:</p>

  <p>— Konuşmasını biliyorsun, diye bağırdı. Beni işitebiliyorsun. Ama beni anlayamıyorsun. Benim ben, Reich. Monarch’lı Ben Reich.</p>

  <p>D’Courtney, gülümseyerek başını salladı. Dudakları kımıldadı. Gözlerinde yaşlar belirdi.</p>

  <p>— Neyin var, be ? Ben Reich olduğumu söyledim. Beni tanıyor musun? Cevap ver.</p>

  <p>D’Courtney, başını salladı ve boğazını gösterdi. Dudakları yine kımıldadı. Gırtlağından pürüzlü bir ses yükseldi. Sonra, kelimeler ancak duyulabilecek kadar hafif bir sesle konuştu.</p>

  <p>— Ben... sevgili dostum... Çok bekledim. Şimdi... konuşamıyorum. Boğazım... Konuşamıyorum.</p>

  <p>Reich’i tekrar kucaklamak istedi.</p>

  <p>Reich, ensesindeki tüyler diken diken olmuş, öfkeli bir hayvan gibi geri sıçradı.</p>

  <p>— Bana yaklaşma, deli moruk!</p>

  <p>D’Courtney’in dudakları büzüldü ve kelimeler zorlukla ağzından döküldü.</p>

  <p>— Sevgili Ben...</p>

  <p>— Burada neden bulunduğumu biliyorsun. Ne yapmak niyetindesin ? Beni sevecek misin ?</p>

  <p>Reich, bir kahkaha attı.</p>

  <p>— İhtiyar serseri bunak! Bana yutturacağını mı sanıyorsun? Hemen yumuşamamı mı istiyorsun?</p>

  <p>Sert bir tokat vurunca, ihtiyar D’Courtney, geri geri giderek bir koltuğa çöktü.</p>

  <p>Reich, ihtiyarın peşinden gitti ve başında durarak bağırmaya başladı.</p>

  <p>— Beni dinle, koca bunak! Bu hesaplaşma gününü yıllardan beri bekliyordum. Şimdi sen kalkmış, beni kandırmaya çalışıyorsun. Katil, tokat vurman için öbür yanağını da çevirir mi? Çevirirse, bana sarıl, kardeş katil. Ölümü öp! Ölüme sevgiyi öğret. Hayır... Dur bir dakika. Ben...</p>

  <p>Boynuna dolanan ipten kurtulmaya çalışan azgın bir boğa gibi başını şiddetle salladı.</p>

  <p>D’Courtney, korkuyla fısıldadı.</p>

  <p>— Ben, dinle, Ben...</p>

  <p>— On yıldan beri boğazıma sarılmış duruyorsun. Her ikimiz için de bu dünya yeterliydi. Monarch ve D’Courtney. Hem zaman hem de yer vardı, ama sen benim kanımı emmek istiyordun, ha? Kalbimi yerinden söküp almak, karnımı deşmek istiyordun, değil mi, pis bunak? Suratı Olmayan Adam!</p>

  <p>D’Courtney, şaşkınlıkla başını salladı.</p>

  <p>— Hayır, Ben, hayır...</p>

  <p>— Bana, Ben deme. Senin arkadaşın değilim. Geçen hafta sana son bir fırsat erdim. Ben Reich... ortaklık teklif etti, birleşme teklif etti, bir karı gibi yalvardı. Eğer babam sağ olsaydı, suratıma tükürürdü. Fakat sulh istedim, değil mi? Ha? Değil mi?</p>

  <p>Reich, kaba bir tavırla parmağını D’Courtney’in göğsüne bastırdı.</p>

  <p>— Cevap ver.</p>

  <p>D’Courtney’in yüzünde şaşkınlık ifadesi vardı. Nihayet fışıltılı bir sesle:</p>

  <p>— Evet, dedi. İstedin... Ben de kabul ettim.</p>

  <p>— Ne yaptın, ne yaptın?</p>

  <p>— Kabul ettim! Yıllarca bekliyordum. Kabul ettim.</p>

  <p>— Kabul ettin, ha?</p>

  <p>D’Courtney, başıyla evetledi. Dudakları büzüldü ve «WWHG» harflerini kekeledi.</p>

  <p>— Neee? WWHG, ha? Kabul mu?</p>

  <p>İhtiyar adam, yine başıyla evetledi.</p>

  <p>Reich, tiz bir kahkaha attı.</p>

  <p>— İhtiyar pis yalancı! Bu red kelimesidir. Savaş kabulü demektir.</p>

  <p>— Hayır, Ben. Hayır...</p>

  <p>Reich, uzandı ve ihtiyar D’Courtney’in yakasına sarılarak ayağa kaldırdı. İhtiyar çok zayıf olmakla beraber Reich, kolunun acıdığını, ihtiyar adamın tenine dokunan parmaklarının alev alev yandığını hissetti.</p>

  <p>— Demek savaşalım, ha? Ölümle mi savaşalım?</p>

  <p>D’Courtney, başını sallayarak bir şey işaret etmek istedi.</p>

  <p>— Birleşme yok. Anlaşma yok. Ölüm var, ha? Bunu seçtin, ha?</p>

  <p>— Ben... Hayır.</p>

  <p>— Teslim olacak mısın?</p>

  <p>D’Courtney, fısıldadı.</p>

  <p>— Evet, evet. Ben, evet.</p>

  <p>— Yalancı! Pis yalancı!</p>

  <p>Reich, çirkin bir kahkaha attı.</p>

  <p>— Fakat sen çok tehlikelisin. Gözlerinden okuyorum. Yumuşak davranışlarla karşındakini kandırır, sonra sokarsın, pis yılan. Fakat beni asla kandıramayacaksın.</p>

  <p>— Senin... düşmanın değilim, Ben.</p>

  <p>Reich, tükürür gibi:</p>

  <p>— Değilsin, ha? dedi. Değilsin, çünkü sen artık bir ölüsün. Bu odaya girdiğimden beri tabutun içinde sayılırsın. Suratı Olmayan Adam! Beni son defa haykırırken görmek ister misin? Artık sonun geldi!</p>

  <p>Reich, cebindeki tabancayı çıkardı. Düğmeye dokunarak sustalıyı açtı. D’Courtney, tabancayı görünce dudaklarından acılı bir inilti döküldü. Korkuyla geriledi. Reich onu tekrar yakaladı ve kımıldayamayacak şekilde tuttu. D’Courtney, kurtulmak için kıvrandı, yüzünde yalvarır gibi bir ifade vardı, gözleri korkuyla irileşmişti. Reich, ihtiyarı birden, bıraktı, sonra tekrar ensesinden kavradı ve başını kendisine doğru eğdi. Yapacağı oyunun yürümesi için D’Courtney’in ağzından ateş etmesi gerekiyordu.</p>

  <p>Tam bu sırada kapılardan biri açıldı. Reich, açık kapıdan koridoru ve açık duran yatak odalarından birinin kapısını görüyordu, incecik bir gecelik giymiş, yarı çıplak bir kız odaya daldı. Kızın sarı saçları dağılmış, kara gözleri korkuyla açılmıştı. Bu haliyle, vahşi bir panteri andırıyordu.</p>

  <p>Genç kız:</p>

  <p>— Baba! diye haykırdı. Baba!</p>

  <p>D’Courtney’e doğru koştu. Reich, ihtiyarı bırakmadan kızı önledi. Kız durdu, geriledi, sonra haykırarak Reich’in sol tarafından kaymaya çalıştı. Reich, topukları üzerinde döndü ve sustalıyı salladı. Kız darbeden kurtulup kanepenin arkasına kaçtı. Reich, hançerin ucunu ihtiyar D’Courtney’in dişleri arasına sokup ağzını zorla araladı.</p>

  <p>Genç kız, haykırdı.</p>

  <p>— Hayır! Hayır! Baba!</p>

  <p>Saklandığı kanepenin arkasından sıyrıldı ve tekrar babasına doğru koştu. Reich, tabancanın namlusunu D’Courtney’ın ağzına soktu ve tetiği çekti. Boğuk bir patlama duyuldu ve D’Courtney’in başının arkasından kan fışkırdı. Reich, D’Courtney’i bıraktı ve genç kıza doğru sıçradı. Kızı yakaladı.</p>

  <p>Kız kurtulmak için çabalıyor, aynı zamanda haykırıyordu. Reich de haykırdığını fark etti. Öylesine titriyordu ki kızı bırakmak zorunda kaldı. Kız, diz üstü düştü ve babasına doğru süründü. Babasının ağzındaki silahı çekerken inliyordu. Olduğu yerden kımıldamadan bir an donmuş ğibi durdu ve babasının balmumu gibi sararmış yüzüne baktı.</p>

  <p>Reich, geniş bir nefes alarak yumruklarını birbirine vurdu. Kulaklarındaki uğultu dağılınca kıza doğru saldırdı. Birkaç saniye düşünerek kurduğu planında küçük bir değişiklik yapması gerektiğine karar vermişti. Bir tanık bulunabileceğini hiç düşünmemişti. Kimse, D’Courtney’in bir kızı olduğundan söz etmemişti. Tate, Allah cezanı versin, emi!, diye düşündü. Kızı da öldürmek zorundaydı.</p>

  <p>Kız başını döndürdü ve omuzunun üzerinden korkulu bir bakış fırlattı. Sarı saçları yine sallandı, kara gözleri korkuyla açıldı. Birden ayağa fırladı, Reich’in saldırısından kurtuldu, büyük kapıya doğru koştu, kapıyı açtı ve giriş holüne çıktı.</p>

  <p>Kapı sessizce tekrar kapanırken, Reich, fedailerin hâlâ oturdukları yerden kımıldamadıklarını ve genç kızın uçar adımlarla merdivenlerden indiğini gördü.</p>

  <p>Reich, kımıldadı. Uyuşukluğu geçmiş, damarlarında donan kanı tekrar harekete başlamıştı. Üç adımda kapıyı buldu, sonra merdivenlere saldırdı ve resim galerisine indi. Galeri boştu, ama tam karşısındaki kapısı kapanmak üzereydi. Kız hâlâ haykırmamıştı! Etrafa derin bir sessizlik hakimdi. Kız acaba ne zaman haykırmağa başlayacaktı?</p>

  <p>Bir solukta galeriyi geçti ve koridora daldı. Ortalık koyu karanlıktı. Müzik odasına inen merdivenlerin başında durdu ve dinledi. Ev hâlâ sessizdi, henüz alarm verilmemişti.</p>

  <p>Merdivenleri indi. Sessizlik ve karanlık sinir bozucuydu. Kızı neden haykırmıyordu? Neredeydi? Reich, Batı kemerine doğru yürüdü ve fıskiyenin sesini duyduğu zaman büyük salona yaklaştığını anladı. Kız neredeydi? Bu koyu karanlık içinde nereye saklanmıştı? Ve tabanca! Allah! Hileli tabanca!</p>

  <p>Bir el koluna dokundu. Reich, heyecanla sarsıldı.</p>

  <p>Tate, fısıldadı.</p>

  <p>— Bekliyordum. Tam...</p>

  <p>Reich, öfkeyle patladı.</p>

  <p>— Köpek dölü! Bir kızı varmış. Neden söy...</p>

  <p>Tate, terslendi.</p>

  <p>— Kes sesini de etrafı kontrol edeyim.</p>

  <p>On beş saniyelik sessizlikten sonra titremeye başladı. Korkudan titreyen bir sesle:</p>

  <p>— Allahım, Allahım! diye inledi,.</p>

  <p>Reich, gittikçe sakinleşiyordu.</p>

  <p>— Sus, diye homurdandı. Henüz kaybetmiş değiliz.</p>

  <p>— Kızı da öldürmelisin, Reich. Sen...</p>

  <p>— Kes zırıltıyı! Sen önce kızı bul. Evi araştır. Kızın düşünce şeklini benden öğrendin. Onu bul. Fıskiyenin yanında bekliyorum. Çabuk ol!</p>

  <p>Tate’i itti ve sallanarak fıskiyeye doğru yürüdü. Havuzun üzerine eğildi. Su olarak Burgandi şarabı kullanılmıştı. Tatlı şarapla yüzünü yıkadı, saçlarını ıslattı. Havuzun diğer kenarından da ses duyulduğuna göre, başka biri de kendisi gibi yıkanıyor olmalıydı.</p>

  <p>Reich, aceleyle düşündü. Kızı bulmalı ve hemen öldürmeliydi. Eğer Tate, onu bulduğu zaman tabanca hâlâ elindeyse, aynı tabancayı kullanmalıydı. Eğer tabanca kızda değilse? Ne? Boğmak mı? Hayır... Fıskiyenin havuzu var. İpekli bir gecelikle yarı çıplaktı. Gecelikten kurtulmak kolaydı. Havuzda boğulmuş olarak bulunabilirdi... konuklardan biri şarap banyosu almak isteyebilirdi. Fakat acele etmesi gerekirdi... Çabuk davranmalıydı... Bu Sardine oyunu bitmeden işi halletmeliydi. Tate nereye gitmişti? Kız neredeydi?</p>

  <p>Tate, nefes nefese geldi.</p>

  <p>Reich, fısıldadı.</p>

  <p>— Ne oldu?</p>

  <p>— Yok.</p>

  <p>— Bir kızı bulabilecek kadar uzun zaman kalmadın ki. Eğer beni aldatmaya çalışıyorsan...</p>

  <p>— Kimi atlatabilirim? Seninle aynı yoldayım. Kızın düşünce şekline benzer kimse yok. Kız gitmiş.</p>

  <p>— Evden ayrıldığını gören var mı ?</p>

  <p>— Hayır.</p>

  <p>— Evden kaçtı, ha!</p>

  <p>— Biz de gitsek iyi olacak.</p>

  <p>— Evet, fakat kaçamayız. Buradan ayrıldıktan sonra kızı arayıp bulabilmemiz için bütün gecemiz var. Fakat, hiç bir şey olmamış gibi ayrılmamız gerekiyor. Gilt Corpse nerede?</p>

  <p>— Projeksiyon odasında.</p>

  <p>— Temsil mi seyrediyor?</p>

  <p>— Hayır. Hâlâ Sardine oynuyor. Bir kutudaki balıklar gibi oraya dolmuşlar. Sona kalan sadece ikimiziz.</p>

  <p>— Karanlıkta dolaşıp duruyoruz, ha? Yürü.</p>

  <p>Tate’nin titreyen koluna yapıştı ve projeksiyon odasına doğru sürükledi.</p>

  <p>Yürürken yüksek sesle bağırdı:</p>

  <p>— Hey... Neredesiniz? Maria! M-ari-aaa! Neredesiniz?</p>

  <p>Tate, sinirli sinirli öksürdü.</p>

  <p>Reich, onu, kaba bir tavırla sarstı.</p>

  <p>— Kendini toparla! Beş dakika sonra buradan gitmiş olacağız. Ondan sonra istediğin kadar endişelen.</p>

  <p>— Fakat kapana kısılmış fareler gibi burada kalacak olursak kız kaçacak. Biz...</p>

  <p>— Yakalanmayacağız, Gus. ABC, atılganlık, beceriklilik, cesaret...</p>

  <p>Reich, projeksiyon odasının kapısını açtı. İçersi karanlıktı, ama toplu bir yerde duran vücutların asısı, odanın havasını nemlendirmişti.</p>

  <p>— Hey... Neredesiniz? Yalnız ben kaldım.</p>

  <p>Cevap veren olmadı.</p>

  <p>— Maria, karanlıkta tek başıma kaldım.</p>

  <p>Odayı korkunç bir kahkaha tufanı kapladı.</p>

  <p>Maria:</p>

  <p>— Sevgilim, sevgilim, sevgilim! dedi. Zavallı sevgilim, oyunun bütün zevkini kaçırdın.</p>

  <p>— Neredesin, Maria? İyi geceler dilemek üzere geldim.</p>

  <p>— Oh, henüz gidemezsin.</p>

  <p>— Kusura bakma, güzelim. Çok güzel oldu. Yarın yapılacak işlerim çok. Neredesin, Maria?</p>

  <p>— Sahneye çık, sevgilim.</p>

  <p>Reich, sırayla dizilmiş koltukların arasından geçerek sahneye çıktı.</p>

  <p>Bir ses duyuldu.</p>

  <p>— Tamam! Artık oyun bitti. Işık!</p>

  <p>Reich’in arkasından doğru parlak bir ışık vurdu. Konuklar sahnedeki sandalyelere oturmuşlardı. Ortalığın aydınlanması üzerine hoşnutsuz homurdanmalar duyuldu.</p>

  <p>Maria:</p>

  <p>— Oh, Ben, bizi aldattın, dedi. Hâlâ giyiniksin. Yaptığın doğru değil.</p>

  <p>— Başka bir zaman, Maria güzelim.</p>

  <p>Reich, elini uzattı ve eğildi.</p>

  <p>— Hürmetkârınızım, Madam. Teşekkürlerimi sunmak...</p>

  <p>Şaşkınlıkla sustu. Gömleğinin beyaz kol kapağında kırmızı bir leke belirdi.</p>

  <p>Bu damlayı, ikinci ve üçüncü damlalar izledi. Reich, elini çekince, kırmızı leke sahnenin döşemesinde belirdi.</p>

  <p>Maria:</p>

  <p>— Bu kan! diye haykırdı. Bu kan! Yukarda kanayan biri var. Allah aşkına, Ben... Beni yalnız bırakamazsın. Işık! Işık! Işık!</p>
</body>
</html>
