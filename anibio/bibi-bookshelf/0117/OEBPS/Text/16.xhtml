<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">16.</p>

  <p>LABİRENTİ ORTADAN KALDIR.</p>

  <p>LABİRENTİ TAHRİP ET.</p>

  <p>BİLMECEYİ SİLİP ÇIKAR.</p>

  <p>(UZAY/d! Zaman)</p>

  <p>DAĞIT.</p>

  <p>(İŞLETME, ANLATIM, FAKTÖRLER, KESİRLER, GÜÇLER, YORUMLAR, RADİKAL, EŞİTLİKLER, TANIMLAMALAR, İLERLEMELER, DEĞİŞİKLİKLER ve ÇÖZÜMLER)</p>

  <p>SİLİNTİ.</p>

  <p>(ELEKTRON, PROTON, NUTRON, MESON ve FOTON) SİL.</p>

  <p>(CAYLEY, HENSON, LILLIENTHAL, CRANUTE, LANGLEY, WRIGHT, TURNBUL ve ERSON)</p>

  <p>SİL.</p>

  <p>(NEBULA, YILDIZ SALKIMI, KAYNAKLAR, DEVLER, ANA SEKANS ve BEYAZ CÜCELER)</p>

  <p>DAĞIT.</p>

  <p>(SÜRÜNGENLER, KUŞLAR, MEMELİLER VE İNSANLAR)</p>

  <p>ORTADAN KALDIRMAK.</p>

  <p>TAHRİP ETMEK.</p>

  <p>YIKMAK.</p>

  <p>SİLİP ÇIKARMAK.</p>

  <p>BÜTÜN EŞİTLİKLERİ SİLMEK.</p>

  <p>SONSUZLUK SIFIR.</p>

  <p>ARTIK YOK...</p>

  <p>Reich :</p>

  <p>— Yok olan nedir diye haykırdı.</p>

  <p>Yatak çarşafını üstünden atıp, kendisine mani olan ellerden kurtulup kalkmaya çalıştı.</p>

  <p>— Yok olan nedir?</p>

  <p>Duffy :</p>

  <p>— Artık kâbus görmek yok, dedi.</p>

  <p>— Kimsin?</p>

  <p>— Ben, Duffy.</p>

  <p>Reich, gözlerini açtı. Eski biîr karyolada, eski bir yatağın üstünde yatıyordu. Üstüne bir battaniye örtülmüştü. Duffy, ellerini Reich’in omzuna koymuş karşısında duruyordu. Duffy, bir kere daha onu iterek yatırmak istedi.</p>

  <p>Reich:</p>

  <p>— Uykudayım, dedi. Uyanmak istiyorum.</p>

  <p>— En güzel şeyleri söylüyorsun. Yat ve yine rüya görmeye başla.</p>

  <p>Reich, sırt üstü düştü.</p>

  <p>— Uyanıktım. Hayatımda ilk olarak uyanığım, işittim. Ne işittiğimi bilmiyorum. Sonsuzluk ve zero. Önemli şeyler. Gerçek. Sonra derin bir uykuya dalıyorum ve kendimi burada buluyorum.</p>

  <p>Duffy, gülümsedi.</p>

  <p>— Düzeltme... Gözlerini burada açıyorsun.</p>

  <p>Reich :</p>

  <p>— Uykudayım! diye haykırdı.</p>

  <p>Doğrulup oturdu.</p>

  <p>— Uyarıcı bir şey var mı, Duffy? Gerçeğe dönmem gerekiyor.</p>

  <p>Duffy, eğildi ve Reich’i dudaklarından kuvvetle öptü.</p>

  <p>— Şimdi nasıl? Gerçek değil mi?</p>

  <p>— Anlamıyorsun. Hepsi hayal ürünüydü. Her şey. Yeniden ayarlamam lâzım, yeniden örgütlemem gerekiyor... Çok geç kalmadan, Duffy. Çok geç kalmadan..</p>

  <p>Duffy, kollarını açtı.</p>

  <p>— Şu ilaçların nesi var anlayamadım, dedi. Önce, Allahın cezası doktor, seni korkutup bayıltıyor. Sonra, hastalığının geçtiğini söylüyor... şimdi de şu haline bak. Psikotik!</p>

  <p>Diz çöktü ve parmağını Reich’in burnunun dibinde salladı.</p>

  <p>— Bir kelime daha söyleyecek olursan Kingston’a telefon ederim.</p>

  <p>— Ne? Kim?</p>

  <p>— Kingston Hastanesi. Senin gibi insanları oraya gönderirler.</p>

  <p>— Hayır. Beni kimin bayılttığını söylemiştin?</p>

  <p>— Dost bir doktor.</p>

  <p>— Polis karargâhının önündeki meydanda mı?</p>

  <p>— Tam yeri.</p>

  <p>— Emin misin?</p>

  <p>— Onunla beraber seni arıyordum. Uşağından patlama olayını öğrenince endişelenmiştim. Tam zamanında yetişmişiz.</p>

  <p>— Yüzünü gördün mü?</p>

  <p>— Görmek mi? Öptüm bile.</p>

  <p>— Yüzü neye benziyordu?</p>

  <p>— Sadece bir yüzdü. İki göz, iki dudak, iki kulak, bir burun. Çukur çeneli. Bana bak, Ben, eğer böyle saçmalayacaksan.</p>

  <p>— Beni buraya sen mi getirdin?</p>

  <p>— Tabiî. Fırsatı kaçıracağımı mı sanmıştın? Seni yatağıma ancak bu şekilde alabildim.</p>

  <p>Reich, sırıttı, rahatladı ve arkasına yaslandı.</p>

  <p>— Duffy, beni şimdi öpebilirsin.</p>

  <p>— Bay Reich, biraz önce öpmüştüm. Yoksa, seni öptüğüm zaman hâlâ uyanık mıydın?</p>

  <p>— Boş ver. Kâbuslar. Sadece kâbuslar.</p>

  <p>Reich, kahkahalarla gülmeye başladı.</p>

  <p>— Neden kâbus görüyorum diye sıkılıp duruyorum? Dünyanın geri kalan kısmı da artık elimde. Rüyalarıma da hakim olacağım. Bir keresinde su oluğuna sürüklenmek istememiş miydin, Duffy?</p>

  <p>— Çocukca bir istekti. Belki daha yüksek bir halk tabakasıyla karşılaşacağımı ummuştum.</p>

  <p>— Söyle, istediğin su oluğunu elde edebilirsin, Duffy. Altın mı, gümüş mü, mücevherden mi yapılmış istersin? Buradan ta Merih’e kadar uzansın mı istersin? Sahip olacaksın. Bütün sistemi oluk mu yapayım? Yaparım. Eğer istersen bütün Güneş Sistemini su oluğu yaparım.</p>

  <p>Parmağının ucuyla göğsüne vurdu.</p>

  <p>— Tanrı’yı görmek ister misin? İşte, buradayım, Haydi, bakabildiğin kadar bak.</p>

  <p>— Sevgili dostum, yavaş yavaş keçileri kaçırıyorsun, galiba?</p>

  <p>— Sarhoş muyum sanıyorsun? Tabiî, sarhoşum.</p>

  <p>Reich, ayağa kalktı. Hafifçe sallanıyordu. Duffy, hemen yanına koştu. Reich, düşmemek için kadının beline sarıldı.</p>

  <p>— Neden sarhoş olmayayım? D’Courtney’i yendim. Powell’ı yendim. Kırk yaşındayım. Altmış yılım daha var, Duffy. Evet, Duffy.. bütün dünya elimde!</p>

  <p>Duffy’yle beraber odada dolaşmaya başladı.</p>

  <p>— Benimle bir hanedan başlatmak ister misin, Duffy?</p>

  <p>— Hanedanların nasıl başlatıldığını bilmiyorum.</p>

  <p>— Ben Reich’le başla. Önce onunla evlen. Sonra..</p>

  <p>— Yeter. Ne zaman başlıyorum?</p>

  <p>— Çocukların olur. Erkek çocuklar. Bir düzine erkek çocuk...</p>

  <p>— Kız çocuk. Yalnız üç çocuk.</p>

  <p>— Sonra Ben Reich’in D’Courtney’i alıp Monarch’la birleştirmesini seyret. Düşmanların sapır sapır dökülüşünü seyret.. Böyle!</p>

  <p>Önündeki sehpaya bir tekme yapıştırdı ve üzerindeki kristal şişelerle beraber yere yuvarladı.</p>

  <p>— Monarch’la D’Courtney birleştikten sonra, Ben Reich’in Dünya’yı yutuşunu seyret. Küçükleri böyle ezeceğim.</p>

  <p>İri yumruğunu küçük bir masanın üzerine indirip masayı parçaladı.</p>

  <p>— Ganymede, Callisto, Titan.. Kimyasal ve atomik maddeler kralı! Hepsini, hepsini yiyip yutacağım.</p>

  <p>Narin bir sandalyeyi yere yuvarladı. Mermer bir heykeli parçaladı.</p>

  <p>Duffy, Reich’in boynuna sarıldı.</p>

  <p>— Kendine gel, köpek. Neden bu güzel şeyleri parçalıyorsun? Beni biraz pataklasana!</p>

  <p>Duffy, Reich’in boynuna sarıldı.</p>

  <p>— Dünya yaşamanın ne olduğunu öğrenecek... Senin gibi güzel kadınların değerini anlayacak...</p>

  <p>Bir kahkaha atarak Duffy’yi kollarının arasında sıktı.</p>

  <p>— Neden hoşlandığımı biliyorum, Duffy. Her şeyin önümde ezildiğini göreceksin. Her şeyi yıkacağız, Duffy. Kendimize yeni bir dünya kuracağız. Sen, ben ve hanedanımız.</p>

  <p>Duffy’yi kollarının arasına alarak pencerenin önüne götürdü. Bir çekişte perdeleri aşağı aldı, bir tekmede camı parçaladı. Şehir, kadife gibi yumuşak bir karanlığa gömülmüştü. Yağmur dinmiş, ay pırıldamaya başlamıştı. Arada sırada geçen araçların jetlerinden çıkan sönük alevler görülüyordu.</p>

  <p>— Hey, sen, oradaki! diye kükredi. Beni duyuyor musun? Herkes... uyuyan ve rüya görenler. Bundan sonra benim gördüğüm rüyadan başka rüya görmeyeceksiniz. Siz..</p>

  <p>Birdenbire sustu. Duffy’yi tutan kolları gevşeyince Duffy, yere doğru süzüldü. Reich, pencerenin pervazını kavrayarak uzandı ve gökyüzüne baktı. Başını tekrar içeri çektiği zaman yüzünde şaşkın bir ifade vardı.</p>

  <p>— Yıldızlar, diye mırıldandı. Yıldızlar nerede?</p>

  <p>Duffy, anlayamamıştı.</p>

  <p>— Neler nerede?</p>

  <p>— Yıldızlar.</p>

  <p>— Yıldızlar, Yıldızlar yok.</p>

  <p>Duffy, merakla Reich’in yüzüne baktı.</p>

  <p>— Neler yok?</p>

  <p>Reich :</p>

  <p>— Yıldızlar! diye bağırdı. Gökyüzüne bak. Yıldızlar kaybolmuş. Burçlar yok! Büyük Ayı... Küçük Ayı... Cassiopeia... Draco... Pegasus... Hepsi kaybolmuşlar! Ay’dan başka bir şey kalmamış! Bak!</p>

  <p>Duffy :</p>

  <p>— Her zamanki gibi, dedi.</p>

  <p>— Değil! Yıldızlar nerede?</p>

  <p>— Hangi yıldızlar?</p>

  <p>— İsimlerini bilmiyorum... Kutup yıldızı ve... Vega... ve... yıldızların isimlerini bilemem ki? Astronot değilim. Bize ne oldu? Yıldızlara ne oldu?</p>

  <p>Duffy, sordu :</p>

  <p>— Yıldız nedir?</p>

  <p>Reich, kaba bir tavırla Duffy’nin koluna yapıştı.</p>

  <p>— Güneşler... Kaynayan, parlayan yıldızlar. Milyonlarcası, milyarlarcası... Geceleri gökyüzünde parıldayan yıldızlar. Sana da ne oluyor? Anlamıyor musun? Uzayda bir şeyler oldu. Yıldızlar kaybolmuş!</p>

  <p>Duffy, başını salladı. Yüzünde büyük bir korkunun izleri vardı.</p>

  <p>— Neden söz ettiğini bilmiyorum, Ben. Neden söz ettiğini anlamıyorum.</p>

  <p>Duffy’yi itip kendisinden uzaklaştıran Reich, hızla banyoya koştu. Kapıyı üstünden kilitledikten sonra aceleyle bir duş aldı, giyindi, Duffy, banyonun kapısını yumrukluyor ve yalvarıyordu. Duffy, nihayet kapıyı yumruklamaktan vazgeçti. Reich, onun Kingston Hastanesine telefon ettiğini duydu.</p>

  <p>Kendi kendisine :</p>

  <p>— Bırak yıldızları anlatıp dursun, dedi.</p>

  <p>Öfkeyle korkunun arasında bocalayıp duruyordu. Nihayet tuvaletini tamamladı ve yatak odasına girdi. Duffy, aceleyle telefonu kapadı.</p>

  <p>— Ben, dedi.</p>

  <p>— Beni burada bekle. Gidip ne olduğunu öğreneceğim.</p>

  <p>— Neyi öğreneceksin?</p>

  <p>— Yıldızların ne olduğunu.</p>

  <p>Reich, aceleyle apartımandan ayrıldı. Kaldırımda durup tekrar başını kaldırdı ve gökyüzüne baktı. Ay, parlıyordu. Kırmızı nokta gibi bir ışık vardı... Merih. Bir kızıllık daha gördü... Jüpiter. Başka hiç bir şey yoktu. Karanlık, karanlık, karanlık. Başının üzerinde koyu koyu bir karanlık asılı duruyordu.</p>

  <p>Gözlerini gökyüzünden ayırmadan koşmaya başladı. Bir köşeyi döndüğü zaman bir kadınla çarpıştı ve kadını kıç üstü yere düşürdü. Elini uzatıp kalkmasına yardım etti.</p>

  <p>Kadın, şapkasının tüyünü düzeltirken:</p>

  <p>— Dikkatsiz adam, dedi. Gökte ne araştırıyorsun?</p>

  <p>Reich, kolunu tuttu. Parmağıyla gökyüzünü işaret etti.</p>

  <p>— Bakın. Yıldızlar kaybolmuş. Fark ettiniz mi? Yıldızlar yok.</p>

  <p>— Ne yok?</p>

  <p>— Yıldızlar. Görmüyor musunuz? Kaybolmuşlar.</p>

  <p>— Neden söz ettiğini anlayamadım, yavrum. Çeneyi bırak da bana bir şeyler ısmarla, yakışıklı delikanlı.</p>

  <p>Reich, kadının elinden kurtuldu ve biraz ilerdeki v-fon kulübesine girdi ve Danışma Servisinin numarasını çevirdi.</p>

  <p>Ekran aydınlandı ve robot ses sordu :</p>

  <p>— Soru?</p>

  <p>Reich :</p>

  <p>— Yıldızlara ne oldu? diye sordu. Ne zaman oldu? Fark edilmiş olmalı. Durum nedir?</p>

  <p>— Lütfen, tekrarlar mısınız?</p>

  <p>— Yıldızlar. Y-ı-l-d-ı-z...</p>

  <p>— İsim mi, fiil mi?</p>

  <p>— Allah cezasını versin! İsim!</p>

  <p>— Böyle isimde bilgi yok.</p>

  <p>Reich, küfür etti, sonra öfkesine hakim oldu.</p>

  <p>—En yakın rasathane nerede?</p>

  <p>— Hangi şehir?</p>

  <p>— Burada. New York’ta.</p>

  <p>— Otuz mil Kuzey’de, Croton Park’taki Lunar Rasathanesi. Kuzey Koordinat 227 yoluyla gidilebilir.</p>

  <p>Reich, v-fonu öfkeyle kapadı.</p>

  <p>— Böyle isimde kayıtlı bir şey yokmuş! Allahım! Hepsi keçileri kaçırdı mı, ne?</p>

  <p>Taksi aramak üzere tekrar kaldırıma çıktı. İçinde pilota olan bir taksi göründü, Reich’in işareti üzerine hemen indi. Reich, kapıyı açıp bindi.</p>

  <p>— Kuzeyko 227, dedi. Otuz mil. Lunar Rasathanenesi.</p>

  <p>Şoför:</p>

  <p>— Primli yolculuk, dedi.</p>

  <p>— Ödeyeceğim. Çabuk olalım!</p>

  <p>Taksi yükseldi. Reich, biraz bekledikten sonra:</p>

  <p>— Gökyüzüne dikkat ettin mi? dedi.</p>

  <p>— Neden, Bayım?</p>

  <p>— Yıldızlar kayıp.</p>

  <p>Şoför kıkır kıkır güldü.</p>

  <p>Reich :</p>

  <p>— Şaka yapmıyorum, dedi. Yıldızlar kayıp.</p>

  <p>— Eğer şaka değilse, açıklama yapılması gerekir. Yıldızlar ne demek?</p>

  <p>Reich’in cevap vermesine fırsat kalmadan araç, rasathanenin bahçesine indi.</p>

  <p>Reich:</p>

  <p>— Beni bekle, dedi.</p>

  <p>Sonra, rasathanenin taş merdivenlerine doğru koştu.</p>

  <p>Kapı aralıktı. Rasathaneye girdi ve çalışan makinelerin uğultusunu duydu. Her taraf karanlıktı. Teleskobun başında biri vardı, gözünü objektife uydurmuş gökyüzüne bakıyordu.</p>

  <p>Reich, adama doğru yürüdü.</p>

  <p>— Rahatsız ettiğim için özür dilerim, dedi. Astronot olduğunuza göre farkına varmış olmalısınız. Yıldızları fark ettiniz mi? Hepsi kaybolmuş. Ne oldu? Neden hiç alarm verilmedi? Neden herkes umursamaz görünüyor? Yıldızlar nerede?</p>

  <p>Teleskopla bakan, yavaşça yerinden doğruldu ve Reich’e döndü.</p>

  <p>— Yıldız yoktur, dedi.</p>

  <p>Suratı olmayan Adam!</p>

  <p>Reich, bir çığlık attı. Topuklarının üzerinde döndü ve kaçtı. Kapıdan yıldırım gibi çıktı, basamakları atlayarak indi ve çimenlerin üzerinden, bekleyen araca doğru koştu. Hızını alamayıp taksinin kristal kabin camına çarpıp yuvarlandı.</p>

  <p>Şoför, Reich’in kolundan tutarak kalkmasına yardım etti.</p>

  <p>— Bir şeyin yok ya, arkadaş?</p>

  <p>— Bilmiyorum. Keşke bilseydim.</p>

  <p>Şoför:</p>

  <p>— Beni ilgilendirmez, ama, dedi. Bir telepata görünsen iyi olacak. Deli gibi konuşuyorsun.</p>

  <p>— Yıldızlar hakkında mı?</p>

  <p>— Evet.</p>

  <p>Reich, şoförün koluna sarıldı.</p>

  <p>— İsmim Ben Reich. Monarch’ın sahibi Ben Reich.</p>

  <p>— Evet, arkadaş. Seni tanıdım.</p>

  <p>— İyi. Bana bir iyilik yaparsan, nasıl karşılık göreceğini biliyor musun? Para... Yeni iş... Her ne istersen...</p>

  <p>— Benim için yapabileceğin bir şey yok, arkadaş. Kingston’da durumum evvelce ayarlandı.</p>

  <p>— Daha iyisini yapabilirim. Allah rızası için ya da sevdiğin birinin başı için bana yardım eder misin?</p>

  <p>— Tabiî, arkadaş.</p>

  <p>— Şu binaya gir. Teleskopun başındaki adama bir göz at. İyice bak! Sonra gel adamı bana tarif et.</p>

  <p>Şoför gitti ve beş dakika sonra döndü.</p>

  <p>— Evet?</p>

  <p>— Alelade bir adam, arkadaş. Altmışa yakın. Kabak kafalı, yüz hatları oldukça derin. Kulakları biraz sivrice, çenesi ince. Ne bileyim ben, adamın biri işte.</p>

  <p>Reich:</p>

  <p>— O hiç kimsedir, diye mırıldandı. Kimse. .</p>

  <p>— Ne?</p>

  <p>Reich:</p>

  <p>— Şu yıldızlar, dedi. Yıldız diye bir şey duymadın mı? Hiç görmedin mi? Neden söz ettiğimi bilmiyor musun?</p>

  <p>— Hayır.</p>

  <p>Reich, inledi.</p>

  <p>— Oh, Allahım... Oh, Allahım...</p>

  <p>— Saçmalama, arkadaş.</p>

  <p>Reich’in sırtına vurdu.</p>

  <p>— Bir şey söyeyeyim mi? dedi Kingston’da çok şey öğrettiler. Onlardan biri... Bazen delice bir fikre saplanırsın. Tamamen yeni bir şey olduğunu sanırsın. Yani... nasıl söylesem bilmem ki... Hani, insanları hep tek gözlü olarak düşünürsün, bir de bakarsın ki hepsinin iki gözü var. İşte bunun gibi bir şey.</p>

  <p>Reich, bir şey söylemeden şoföre baktı.</p>

  <p>Şoför konuşmasına devam etti.</p>

  <p>— Başlarsın etrafta koşmaya. Hay, Allah, herkesin iki gözü var, nasıl olur bu! diye bağırırsın. Herkesin iki gözü vardı, diye cevap verirler. İtiraz edersin. Nasıl olur, herkesin bir gözü vardı. Ondan sonra uğraşıp dururlar ve seni her insanın iki gözü olduğuna inandırırlar. Sen de böyle bir nöbet geçiriyorsun zannederim, arkadaş.</p>

  <p>Reich, mırıldandı.</p>

  <p>— Bir göz. İki göz. Şarkının nağmeleri...</p>

  <p>— Ne?</p>

  <p>— Bilmiyorum. Bilmiyorum. Geçen ay çok zor durumlar geçirdim. Belki de... Belki de haklısın. Fakat...</p>

  <p>— Kingston’a gitmek ister miydin?</p>

  <p>— Hayır.</p>

  <p>— Burada kalıp yıldızlarla mı uğraşmak istersin?</p>

  <p>Reich, birden haykırdı.</p>

  <p>— Yıldızlar kimin umurunda!</p>

  <p>Korkusu öfkeye dönüşmüştü. Arabaya atlarken:</p>

  <p>— Dünya benim elimde, dedi. Birkaç yıldız kaybolmuş kime ne?</p>

  <p>— Haklısın, arkadaş. Şimdi nereye?</p>

  <p>— Kraliyet sarayına.</p>

  <p>— Nereye nereye?</p>

  <p>Reich, gülümsedi.</p>

  <p>— Monarch’a, dedi.</p>

  <p>Sonra kahkahalarla gülmeye başladı.</p>

  <p>Monarch, üç vardiye üzerinden çalışıyordu. Son vardiye işe başlamıştı. Memurlar Reich’in böyle vakitsiz ziyaretlerine alışkın oldukları için, böyle geç saatte gelişini yadırgamamışlardı. Reich, masasına doğru giderken sekreterleri de peşinden yürüdü. Ellerinde son günün ajandaları vardı.</p>

  <p>Reich:</p>

  <p>— Onlar şimdi kalsın, dedi. Bütün şube şeflerini çağırın. Bir bildiri yayınlamak istiyorum.</p>

  <p>Bütün personel masasının çevresinde toplandığı zaman, Reich:</p>

  <p>— Bildiğiniz gibi Monarch, D’Courtney Cartel’le ölüm kalım savaşındaydı, dedi. Craye D’Courtney bir süre önce katledildi. Yollar şimdi bizim için açılmış demektir. Plan AA’yı uygulayarak D’Courtney Cartel’i devir alabiliriz.</p>

  <p>Heyecanlı konuşmaları dinlemek üzere durdu, fakat personelin hiç bir tepkisi olmadığına dikkat etti.</p>

  <p>— Belki de içinizden bazıları işin önemini ve değerini kavrayamamıştır. Şöyle anlatayım... Şehir işi şefleri, kıtalar şefleri olacaklar. Kıtalar şefleri, gezegenler şefleri olacaklar. Bugünden itibaren Monarch, Güneş Sistemine doğru yayılıyor. Bugünden itibaren...</p>

  <p>Reich, çevresinde duran personelin yüzlerindeki ifadeyi görünce sustu ve baş sekreterine işaret etti.</p>

  <p>— Ne var? Ne oluyor? Haber almadığım kötü bir haber mi var?</p>

  <p>— Ha-hayır, Bay Reich.</p>

  <p>— Şu halde derdiniz nedir? Şimdiye kadar böyle bir fırsatın çıkmasını bekliyorduk. Şimdi iş kapıya gelip çatınca neden şaşırıyorsunuz?</p>

  <p>Baş sekreter kekeledi.</p>

  <p>— Biz... Ben... Özür dilerim, efendim. Ne-neden söz et-ettiğinizi anlamıyorum.</p>

  <p>— D’Courtney Cartel’den söz ediyorum.</p>

  <p>— Bö-böyle bir örgüt duymadım, Bay Reich. Ben... Biz...</p>

  <p>Baş sekreter, destek görmek için çevresine bakındı. Bütün personel Reich’in şaşkın bakışları altında başlarını iki yana salladılar.</p>

  <p>Reich:</p>

  <p>— Merih’teki D’Courtney! diye haykırdı.</p>

  <p>— Nerede, efendim?</p>

  <p>— Merih. Merih. M-e-r-i-h. On gezegenden biri. Güneşten sonra dördüncü gezegen.</p>

  <p>Reich, öfkesine hakim olamayarak haykırdı.</p>

  <p>— Mertküri, Venüs, Dünya, Marih, Jüpiter, Satürn. Merih! Merih! Merih! Güneşten yüz kırk bir milyon mil uzaklıkta bulunan, Merih!</p>

  <p>Personel yine başını salladı.</p>

  <p>Reich, öfkeyle atıldı ve sekreterlerinin elindeki kâğıtları parçalayıp yere attı.</p>

  <p>— Merih’te bulunan D’Courtney hakkında yüzlerce mektup dosyalarda yatıyor. On yıldan beri D’Courtneyle mücadele halindeydik! Biz...</p>

  <p>Öfkeyle masasının üstündeki kâğıtları teker teker yere savurdu. Sonra gözleri çekip karıştırdı. Ani bir patlamayla gerisin geriye savruldu.</p>

  <p>— Suratı Olmayan Adam! diye haykırdı.</p>

  <p>Sonra başını şiddetle salladı.</p>

  <p>— Hepinize göstereceğim. Dosyalar nerede? Dosyalarda göreceksiniz. D’Courtney, Merih ve diğer kayıtların hepsi dosyalarda var. Ona da gösteseceğim. Suratı Olmayan Adam... Haydi, yürü!</p>

  <p>Bürosundan çıkıp dosyaların saklandığı kasaya daldı. Bütün dosyaları parçalayarak karıştırdı, fakat hiç birinde D’Courtney veya Merih’e ait bir kayıt yoktu. Hatta, Venüs Jüpiter, Merküri, peykler gibi bir kayıt da yoktu.</p>

  <p>Büroda genel bir kaynaşma vardı. Monarch’ın güvenlik servisinden iri yarı üç adam dosyaların bulunduğu kasaya girdiler.</p>

  <p>Kan içinde kalmış olan sekreter:</p>

  <p>— Zorunluyuz, dedi. Bütün sorumluluk bana ait!</p>

  <p>Üç adam, Reich’i tutmak istediler.</p>

  <p>Reich, öfkeyle haykırdı.</p>

  <p>— Çekin ellerinizi, pis herifler!</p>

  <p>— Üzülmeyin, efendim. Sinirlenmeyin! Bir şey yok!</p>

  <p>Her kafadan bir ses çıkıyordu.</p>

  <p>— Doktoru kim?</p>

  <p>— Doktorunu çağırın.</p>

  <p>— Kingston’a telefon edin.</p>

  <p>— Polise haber verildi mi?</p>

  <p>— Hayır, polise haber verilmesin. Rezalet çıkmasını istemeyiz.</p>

  <p>— Hukuk Danışmanlığını bulun, acele!</p>

  <p>Reich, öfkeyle saldırdı, başını eğdi ve kalabalık arasından kurşun gibi geçti. Koridora çıkınca havalı asansöre doğru koştu. Laboratuvar katını gösteren düğmeye bastı ve boşluğa girdi.</p>

  <p>Laboratuvarların bulunduğu katta indi. Bütün ışıklar sönüktü. Memurlar onun caddeye indiğini düşüneceklerinden henüz vakti vardı. Laboratuvar kitaplığına daldı ve üzerine birçok düğmelerin, tuşların bulunduğu masanın başına oturdu.</p>

  <p>HAZIR tuşuna bastı. Ekran aydınlandı ve mekanik bir ses duyuldu.</p>

  <p>— Konu?</p>

  <p>Reich, BİLİM tununa bastı.</p>

  <p>— Bölüm?</p>

  <p>Recih, ASTRONOMİ tuşuna bastı.</p>

  <p>— Soru?</p>

  <p>— Evren.</p>

  <p>Klik-duraklama-klik.</p>

  <p>— Evren deyimi, mevcut olan varlıkların barındığı dünya.</p>

  <p>— Mevcut olan varlıklar neler?</p>

  <p>Klik-duraklama-klik.</p>

  <p>— En küçük atomlardan astronomların bildikleri en büyük maddelere kadar her şey.</p>

  <p>— Astronomlar tarafından bilinen en büyük maddeler nelerdir?</p>

  <p>Reich, DİYAFRAM tuşuna bastı.</p>

  <p>Klik-duraklama-klik. Kristal bir küre göründü.</p>

  <p>— Güneş.</p>

  <p>— Fakat diğerleri ne oluyor? Yıldızlar?</p>

  <p>Klik-duraklama-klik.</p>

  <p>— Yıldız yoktur.</p>

  <p>— Gezegenler?</p>

  <p>Klik-duraklama-klik.</p>

  <p>— Yerküre var.</p>

  <p>Resim değişti ve Yerküre göründü.</p>

  <p>— Diğer gezegenler? Merih? Jüpiter? Satürn...</p>

  <p>Klik-duraklama-klik.</p>

  <p>— Başka gezegen yok.</p>

  <p>— Ay?</p>

  <p>Klik-duraklama-klik.</p>

  <p>— Ay yok.</p>

  <p>Reich, derin bir nefes aldı.</p>

  <p>— Yeniden deneyeceğiz. Güneşe dönelim.</p>

  <p>Ekranda güneş yine belirdi.</p>

  <p>Mekanik! ses konuşmaya başladı.</p>

  <p>— Güneş, astronomlar tarafından bilinen en büyük cisimler ve...</p>

  <p>Ses birden kesildi.</p>

  <p>Klik-duraklama-klik.</p>

  <p>Ekranda görünen güneş yavaş yavaş silindi ve kayboldu.</p>

  <p>— Güneş yoktur.</p>

  <p>Ekranda, Suratı Olmayan Adam belirdi, Reich’in yüzüne bakarak konuşmadan, sessizce duruyordu.</p>

  <p>Reich, bir çığlık atarak ayağa fırladı. Sandalyeyi kaptığı gibi ekranı parçaladı. Sonra çılgın gibi koşarak koridora çıktı ve caddeye inen havalı asansöre atladı, CADDE düğmesine bastı.</p>

  <p>Caddeye çıktığı zaman her tarafın karanlık olduğunu gördü.</p>

  <p>— Güneş! Güneş! diye haykırdı.</p>

  <p>Parmağıyla gökyüzünü gösteriyordu, ama kimsenin ona aldırdığı yoktu.</p>

  <p>— Güneş! Güneş nerede? Anlamıyor musunuz? Sersemler, güneş nerede?</p>

  <p>Arabaların park ettiği yere doğru koştu ve bir arabaya atladı.</p>

  <p>— Terminale!</p>

  <p>Paris’te bir evi vardı. Orada dinlenip yeniden örgütlenmek için plan kurabilirdi. Terminalde indi ve gişeye sokuldu.</p>

  <p>— Paris için bir bilet. Çok acele!</p>

  <p>— Paris diye bir şehir yok.</p>

  <p>Reich, şaşkınlıkla gişedeki adama baktı.</p>

  <p>Suratı Olmayan Adam!</p>

  <p>Birden haykırarak döndü ve kendisini caddeye attı. Karşıdan gelen bir arabanın çarpmasıyla yere yuvarlandı ve bayıldı.</p>

  <p class="ortali">⁂</p>

  <p>— Ne? Ne? Ne?</p>

  <p>Ağzına bir el kapanınca gözlerini açtı. Tahta bir masanın üzerinde yatıyordu. Bir polis karakolunda olduğunu anladı.</p>

  <p>Ağzındaki el çekildi. Yabancı bir adam üzerine doğru eğildi.</p>

  <p>— Heyecanlanmayın, ben doktorum...</p>

  <p>— Telepat mı?</p>

  <p>— Ne ?</p>

  <p>— Telepat mısınız? Bir telepata ihtiyacım var. Haklı olduğumu anlatabilmem için bir telepatın zihnimi okuması lâzım. Allahım! Haklı olduğumu anlamalıyım. Ücreti ne olursa olsun. Ben...</p>

  <p>Bir polis sordu:</p>

  <p>— Ne istiyor?</p>

  <p>— Bilmiyorum. Bir telepat dedi</p>

  <p>Doktor, Reich’e döndü.</p>

  <p>— Ne demek istemiştiniz? Söyleyin yeter. Telepat nedir?</p>

  <p>— Bir Esper. Düşünceleri okuyan adam. Bir...</p>

  <p>Doktor gülümsedi.</p>

  <p>— Şaka ediyor. Birçok hasta böyle yapar. Kazada geçirdiği şok sebebiyle olacak. Biz buna...</p>

  <p>Reich:</p>

  <p>— Beni dinleyin, dedi. Kalkmak istiyorum. Bir şey anlatmak istiyorum.</p>

  <p>Kalkmasına yardım ettiler.</p>

  <p>Reich, polise:</p>

  <p>— İsmim Ben Reich, dedi. Monarch’ın sahibi Ben Reich. Beni tanırsınız. İtiraf etmek istiyorum. Lincoln Powell’a her şeyi anlatmak istiyorum. Polis başkanı. Beni onun yanına götürün</p>

  <p>— Powell kim?</p>

  <p>— Ne itiraf etmek istiyorsun?</p>

  <p>— D’Courtney cinayetini. Craye D’Courtney’i ben öldürdüm, geçen ay. Maria Beaumont’un evinde... Powell’a söyleyin. D’Courtney’i ben öldürdüm.</p>

  <p>Polisler hayretle balkıştılar. Polislerden biri, eski model bir telefona doğru yürüdü.</p>

  <p>— Komiserim, burada bir adam var. Monarch’ın sahibi Ben Reich olduğunu söylüyor. Powell isminde bir polis başkanıyla görüşmek istediğini söylüyor. Geçen ay içinde D’Courtney adında birini öldürdüğünü anlatıyor.</p>

  <p>Polis, birkaç dakika dinledikten sonra:</p>

  <p>— Kaçık, diye mırıldandı.</p>

  <p>Telefonu kapayıp Reich’e döndü.</p>

  <p>Reich:</p>

  <p>— Beni dinleyin, dedi.</p>

  <p>Polis, Reich’e bakmadan doktora sordu.</p>

  <p>— Bir şeyi var mı bu adamın?</p>

  <p>— Biraz sarsılmış o kadar</p>

  <p>Reich:</p>

  <p>— Beni dinleyin! diye haykırdı.</p>

  <p>Polis, Reich’in yakasından tuttu ve onu ayağa kaldırdı.</p>

  <p>— Tamam, ahbap, haydi yallah dışarı!</p>

  <p>— Beni dinlemelisiniz! Ben...</p>

  <p>— Sen beni dinle, ahbap. Poliste Powell adında biri yok. D’Courtney cinayeti diye bir şey de kayıtlı değil. Haydi... yallah dışarı!</p>

  <p>Reich’i iteleyerek kapıdan sokağa çıkardı ve kapıyı kapadı.</p>

  <p>Reich, çevresine bakındı. Kaldırımlar eğri büğrüydü. Havada uçan taksiler yoktu. Sokaklar cılız ışıklarla aydınlatılmıştı.</p>

  <p>Reich inledi.</p>

  <p>— Hastayım... Hastayım. Yardıma ihtiyacım var...</p>

  <p>Midesini tutarak bozuk kaldırımda ilerlemeye başladı.</p>

  <p>— Şu allahın belâsı hava taksileri nereye gitti ? Taksi!</p>

  <p>Hiç bir şey yoktu.</p>

  <p>— Hastayım... hasta. Eve gitmeliyim Hastayım...</p>

  <p>Tekrar haykırdı.</p>

  <p>— Beni duyan kimse yok mu? Hastayım. Yardıma ihtiyacım var... İmdat! İmdat!</p>

  <p>Hiç bir hareket yoktu.</p>

  <p>Yine inledi. Çatlak bir sesle, ezberlemiş olduğu şarkıyı söylemeye başladı.</p>

  <p>Sonra seslendi.</p>

  <p>— Halk nerede? Maria! Işıklar! Mari-aaa! Şu Allahın cezası Sardine oyununa son ver!</p>

  <p>Tökezlendi.</p>

  <p>Reich:</p>

  <p>— Geri dön! diye bağırdı. Geri dön, yalnızım!</p>

  <p>Cevap yoktu.</p>

  <p>South Park 9 numarayı arıyordu.</p>

  <p>Hiç bir şey yoktu.</p>

  <p>Siyah bir tundra. Siyah bir gökyüzü. Kendisine yabancı olan bir bölge.</p>

  <p>Hiç bir şey.</p>

  <p>Reich, bir kere daha haykırdı, ama sesi gitikçe zayıflıyordu.</p>

  <p>Cevap veren yoktu. Yalnız, kendi sesinin yankısını dinledi.</p>

  <p>— Allah kahretsin! Nereye gitti bunlar? Etrafımda boşluktan başka bir şey yok...</p>

  <p>Karanlıklardan doğru bir gölge dev gibi ilerledi. Bakıyor, densizce duruyordu. Suratı Olmayan Adam. Reich, büyülenmiş gibi durup baktı.</p>

  <p>Gölge konuştu.</p>

  <p>— Boşluk yok. Hiç bir şey yok.</p>

  <p>Reich’in kendi çığlığı kulaklarında çınladı. Körlemesine koşmaya başladı...</p>

  <p>Körlemesine karanlıklara daldı. Suratı olmayan birine çarptı.</p>

  <p>Gölge:</p>

  <p>— Zaman yok. Hiç bir şey yok, dedi.</p>

  <p>Reich geriledi, döndü ve düştü. Haykırarak sürünmeye başladı</p>

  <p>— Powell! Duffy! Quizzard! Tate! Neredesiniz? Allah rızası için...</p>

  <p>Reich, Suratı Olmayan Adam’la yüzyüze geldi.</p>

  <p>Gölge:</p>

  <p>— Tanrı yok. Hiç bir şey yok, dedi.</p>

  <p>Reich, artık kaçış olmadığını anladı. Suratı Olmayan Adam’dan kaçmasının imkânsız olduğunu anladı</p>

  <p>Suratı Olmayan Adam’a dikkatle baktı.</p>

  <p>Suratı Olmayan Adam, kendisinden başkası değildi</p>

  <p>D’Courtney’in ve kendi yüzü, birbirine karışmış, karşısında duruyordu.</p>

  <p>Ben D’Courtney. Craye Reich.</p>

  <p>D’Courtney-Reich</p>

  <p>Reich, sesini çıkartamadı. Kımıldayamadı. Ne zaman, ne de yer vardı.</p>

  <p>Ölmek üzere olan düşüncelerinden başka hiç bir şey yoktu.</p>

  <p>«Baba?»</p>

  <p>«Oğlum.»</p>

  <p>«Anlayamıyorum... Ne oldu?</p>

  <p>«Oyunu kaybettin, Ben.»</p>

  <p>«Sardine oyununu mu?»</p>

  <p>«Hayır, Kozmik oyununu.»</p>

  <p>«Kazandım. Dünyanın her şeyine sahibim. Ben...»</p>

  <p>«İşte bunun için kaybettin. Kaybettik.</p>

  <p>«Neyi kaybettik?»</p>

  <p>«Yaşama hakkını.»</p>

  <p>«Anlamıyorum.»</p>

  <p>«Benliğinde taşıdığın benim kişiliğim anlıyor, Ben. Eğer beni kendinden uzaklaştırmaya çalışmasaydın, sen de anlardın.»</p>

  <p>«Seni kendimden nasıl uzaklaştırdım?»</p>

  <p>«İçindeki kötülüklerle.»</p>

  <p>«Bunu sen mi söylüyorsun? Sen... hain, beni öldürmeye çalışan kimdi?»</p>

  <p>«Duygusal değildi, Ben. Bizi tahrip etmeden önce, seni tahrip etmek içindi. Yaşama hakkını kazanmak içindi Dünyayı kaybedip oyunu kazanman içindi, Ben.»</p>

  <p>«Ne oyunu? Hangi Kozmik oyunu?»</p>

  <p>«Güneş Sistemi, gezegenler, yıldızlar. Gerçek olan yalnız bizleriz. Gerisi kuklalardan başka bir şey değildir.»</p>

  <p>«Her şeye sahiptim. Her şey benimdi.»</p>

  <p>«Ama çözümleyemedin. Çözüm yolunu hiç bir zaman öğrenemeyeceğiz.»</p>

  <p>«Şimdi biz ne olacağız?»</p>

  <p>«Mahvolacağız. Seni uyarmaya çalıştım. Seni durdurmaya çalıştım. Fakat bütün çabalarım boşa gitti.»</p>

  <p>«Fakat neden? Sen kimsin? Biz kimiz?»</p>

  <p>«Kim bilir? Ekilen bir tohum mümbit arazi bulamazsa, meyva verir mi? Ne olduğumuz, kim olduğumuz önemli mi? Başaramadık. Uğraşımız boşa çıktı. Artık sonumuz geldi.»</p>

  <p>«Hayır!»</p>

  <p>«Eğer güçlüklerimizi çözümlemiş olsaydık, Ben, gerçekleri öğrenebilirdik. Fakat sonumuz geldi artık. Nihayet uyandın, ama... iş işten geçtikten sonra...»</p>

  <p>«Geri döneriz! Tekrar deneriz!»</p>

  <p>«Artık geri dönüş olamaz!»</p>

  <p>«Bir yolunu buluruz. Bir yolu olmalı...»</p>

  <p>«Hiç bir yolu yok, Ben. Yolun sonundasın.»</p>
</body>
</html>
