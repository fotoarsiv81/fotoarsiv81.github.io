<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">10.</p>

  <p>Kingston Hastanesinin genç doktorlarından Jeems, Powell’ın oturma salonunda, durumu Powell’la Mary Noyes’e anlatıyordu.</p>

  <p>— İsterik hatırlama nöbeti geçiriyor. Anahtar kelimesi «Yardım» harekete geçmesine sebep oluyor ve geçirmiş olduğu korkunç bir tecrübeyi hatırlayarak tekrarlıyor.</p>

  <p>Powell:</p>

  <p>— Babasının ölümü, dedi.</p>

  <p>— Oooo ? Anlıyorum. Bunun dışında Catatonia.</p>

  <p>Mary Noyes, sordu:</p>

  <p>— Devamlı mı?</p>

  <p>Genç doktor Jeems, şaşırarak baktı.</p>

  <p>— Bu çağda mı? ölümden başka hiç bir şey devamlı değildir, Bayan Noyes. Kingston’da ölümün üzerine de çalışmalarımız var. Semptomatik görüşten ölümün incelenmesinde, gerçekten......</p>

  <p>Powell, doktorun sözünü kesti.</p>

  <p>— Daha sonra, doktor, bu gece ders vermek yok. Çalışmamız lâzım. Kızı kullanabilir miyim?</p>

  <p>— Nasıl kullanmak istiyorsun?</p>

  <p>— Zihnini araştırmak için.</p>

  <p>Doktor Jeems, biraz düşündü, sonra:</p>

  <p>— Bir sakıncası olmasa gerek, dedi. Catatonia için kendisine bazı ilaçlar vermiştim, ama yapacağın işe engel olacağını sanmam. Verdiğimiz ilâç, yirminci yüzyılda denenmiş, fakat geliştirilmemişti. Bu ilâcı alan hasta, özgeçmişine doğru döner ve hayata yeniden doğar.</p>

  <p>— Yani Barbara D’Courtney bebek olacak, konuşmasını öğrenecek... yürüyecek...</p>

  <p>— Evet. Üç hafta kadar sürer. Kendisini bulduğu zaman kaçmak istediği gerçeği kabul etmeye hazır olacaktır. Bütün bunlar sadece bilinç seviyesinde olur. Zihnini istediğiniz gibi araştırabilirsiniz. Ancak... bilinç altına indiğiniz zaman onu korkutabilirsiniz. Tabiî, telepat olduğunuza göre nasıl davranacağınızı benden iyi bilirsiniz.</p>

  <p>Jems, birden kalktı ve iyi geceler dileyerek evden ayrıldı.</p>

  <p>Povvell’la Mary Noyes, telepatiyle konuşmaya başladılar.</p>

  <p>«Büyük dostumuz Ben Reich, telepatlar aleyhinde bir kampanya açmış.»</p>

  <p>«Evet, Linc. Muhalefet partisini de desteklediğini duydum. Tehlikeli bir adam.»</p>

  <p>«Tehlikeli olduğu muhakkak. Belki Reich’i zamanında önleyebiliriz. Barbara’yı aşağı getir, Mary.»</p>

  <p>Mary, Barbara’yı aşağı getirdi ve alçak divanın üstüne oturttu. Mary, kızın sırtına mavi kumaştan bir elbise giydirmiş, saçlarını taradıktan sonra at-kuyruğu yaparak mavi bir kurdeleyle bağlamıştı.</p>

  <p>«Dış görünüşü sevimli, içi darmadağınık. Reich’in Allah belâsını versin!»</p>

  <p>«Reich’in ne ilişkisi var?»</p>

  <p>«Söylemiştim, Mary, Chooka Frood’un evinde öyle sinirlenmiştim ki, Quizzard ve karısından kurtulmak istedim. O sırada Reich’in yukarda olduğunu anladım ve hiç tereddüt etmeden dişlerimi gösterdim.»</p>

  <p>«Ouizzard’a ne yaptın?»</p>

  <p>«Basit felç şoku. Bir gün laboratuvara gelirsen sana gösteririm. Yeni bir buluş. Eğer birinci sınıfa yükselirsen sana da öğretiriz. Aynen Felç ışınları gibi, ama telepatik.»</p>

  <p>«Öldürücü mü?»</p>

  <p>«Yemini unuttun mu? Tabiî ki değil.»</p>

  <p>«Demek Reich’i döşemeden bile izleyebildin, ha? Nasıl ?»</p>

  <p>«Telepatik yansıma. Hücrenin akustik kanatları vardı, Reich’in hatası. Kanaldan doğru yansıyordu. Yemin ederim ki bana ateş edecek cesareti bulmasını isterdim. Basit felç şokuyla onu yakıp mahvedecektim. O zaman tarihe geçecek, unutulmaz bir isim olacaktı.»</p>

  <p>«Neden ateş etmedi, dersin?»</p>

  <p>«Bilmiyorum, Mary. Bilmiyorum. Bizi öldürmek için birçok nedeni olduğunu düşünüyordu. Kendini güvenlik içinde sanıyordu... basit felç şokundan haberi yoktu. Hatta Quizzard’la karısının düştüğünü gördüğü halde aklına gelmedi.»</p>

  <p>«Korkuyor muydu?»</p>

  <p>«Reich hiç de korkak bir erkek değil. Korkmuyordu. Neden olduğunu bilmiyorum. Belki gelecek defa daha değişik düşünür. Zaten bu nedenle Barbara D’Courtney’i evimde saklıyorum. Burada güvenlik içinde olur.»</p>

  <p>«Kingston Hastanesinde de güvenlik içinde olur.»</p>

  <p>«Fakat yapmak istediğim iş için yeterli olmazdı.»</p>

  <p>«Anlayamadım?»</p>

  <p>«Cinayetin bütün gidişi kızın zihninde. Bulup çıkarmalıyım... parça parça. Cinayetin geçiş şeklini öğrendiğim an, Reich avucumun içindedir.»</p>

  <p>Mary, kalktı.</p>

  <p>«Mary Noyes’e gitmek düşüyor.»</p>

  <p>«Otur, telepat! Seni neden çağırdığımı zannediyorsun? Kızla beraber kalacaksın. Yalnız bırakamayız. İkiniz benim yatak odamı alırsınız. Çalışma odasında kendime bir yer bulabilirim.»</p>

  <p>«Boş ver, Linc. O kadar acele etme. Belki ben onun zihnine girebilirim.»</p>

  <p>«Bana bak...»</p>

  <p>«Ha, anladım, beni dadılık için istiyorsun. Sen de ataların gibisin, Linc.»</p>

  <p>«Doğru değil. Çevremde...»</p>

  <p>«Evet, şu görüntü neydi? Oh, Yuvarlak Masa Şövalyesi Sir Galahad Powell. Ve bunun altında...»</p>

  <p>Mary, birden sarardı ve sustu.</p>

  <p>«Ne bulmuştun?»</p>

  <p>«Boş ver.»</p>

  <p>«Nazlanma, Mary.»</p>

  <p>«Boş ver, Linc. Hem zihnimi bunu öğrenmek için araştırma. Eğer kendin uzanamazsan, ikinci bir elden öğrenmiş olma. Özellikle benden öğrenmiş olma.»</p>

  <p>Powell, bir saniye kadar merakla Mary’ye baktı, sonra omuz silkti.</p>

  <p>«Pekâlâ, Mary. Şu halde işe başlasak iyi olacak.»</p>

  <p>Powell, Barbara D’Courtney’e:</p>

  <p>— Yardım, Barbara, dedi.</p>

  <p>Birden oturduğu yerde doğrulan Barbara, dinlermiş gibi durdu. Powell, büyük bir dikkatle kızın zihnini yokladı... Yatak örtüsünün verdiği duygu... Uzaktan doğru seslenen bir ses...</p>

  <p>«Kimin sesi, Barbara?»</p>

  <p>Barbara, bilinç dışı cevap verdi</p>

  <p>— Kim o?</p>

  <p>«Bir dost, Barbara.»</p>

  <p>— Kimse yok. Kimse yok. Yalnızım.</p>

  <p>Kız yalnızdı, koridorda bir kapıyı açmak üzere koşuyordu. Zifaf odasına dalacak ve...</p>

  <p>«Ne görecektin, Barbara?»</p>

  <p>— Bir adam, iki adam.</p>

  <p>«Kim?»</p>

  <p>— Git. Lütfen, git. Sesten hoşlanmıyorum. Bir ses haykırıyor. Kulaklarıma haykırıyor...</p>

  <p>Babasına ulaşmasını önleyen birinden kaçacakmış gibi eğildi ve haykırmaya, yerinden kalkıp odada dönmeye başladı.</p>

  <p>«Baban ne yapıyordu, Barbara?»</p>

  <p>— O... Hayır. Sen buraya ait değilsin. Yalnız üçümüz varız. Babam, ben ve...</p>

  <p>Belirsiz bir insan şekli tarafından yakalandı... Hepsi bu kadarla kaldı.</p>

  <p>«Bir kere daha bak, Barbara. İri gözler, küçük bir burun. Ufak, hassas görünüşlü bir ağız. Çizgi gibi ince dudaklar. Adam bu mu? Resme bak. Adam bu mu?»</p>

  <p>— Evet, evet, evet.</p>

  <p>Barbara, yine yere diz çöktü, süründü ve hareketsiz kaldı.</p>

  <p>Powell, terleyen yüzünü kuruladı ve Barbara’yı tekrar alçak divanın üstüne kaldırdı. Barbara D’Courtney’den çok daha fazla sarsılmıştı. İsteriyle desteklenen duyguları ortaya çıkartmaya, kızın korkusunu onunla beraber yaşamaya çalışmıştı ve yaşamıştı.</p>

  <p>«Ben Reich’ti, Mary. Sen de resmi izleyebildin mi?»</p>

  <p>«Yeteri kadar uzun kalamadım, Linc. Saklanmak zorunda kaldım.»</p>

  <p>«Reich’ti. Asıl sorun, babasını nasıl öldürdüğü? Ne kullandı? D’Courtney, kendisini savunmak için neden karşı koymadı? Tekrar denemek zorundayım. Bunu yapmak istemem, ama...»</p>

  <p>«Kendi kendine işkence etmene de benim gönlüm razı olmuyor.»</p>

  <p>«Zorunluyum.»</p>

  <p>Powell, derin bir nefes aldı ve:</p>

  <p>— Yardım, Barbara, dedi.</p>

  <p>Kız tekrar oturduğu yerden doğruldu ve dinlermiş gibi bir durum aldı. Powell, aceleyle kızın zihnine girdi.</p>

  <p>«Acele etme, güzelim. Acele etme. Zamanımız bol.»</p>

  <p>— Yine mi sen?</p>

  <p>«Beni hatırladın, mı, Barbara?»</p>

  <p>— Hayır, hayır, seni tanımıyorum. Çık dışarı.</p>

  <p>«Fakat senin bir parçanım, Barbara. Koridorda beraber koşuyoruz. Gördün mü? Kapıyı berabar açıyoruz. Beraber olursak daha kolay değil mi? Birbirimize yardım edebiliyoruz.»</p>

  <p>— Biz mi?</p>

  <p>«Evet, Barbara, sen ve ben.»</p>

  <p>— Peki, bana şimdi neden yardım etmiyorsun?</p>

  <p>«Sana nasıl yardım edebilirim, Barbara?»</p>

  <p>— Babama bak! Onu engellememe yardım et. Onu durdur. Onu durdur. Haykırmama yardım et. Yardım et! Allah rızası için, yardım et!</p>

  <p>Barbara, yine diz çöktü ve hareketsiz kaldı.</p>

  <p>Powell, kolunun altına giren bir el fark etti. Diz çökmemesi gerektiğini kavradı. Gözlerinin önündeki vücut kayboldu, oda döndü. Mary Noyes, onu yerden kaldırmak için bütün gücünü harcıyordu.</p>

  <p>Mary Noyes:</p>

  <p>— Önce sen kalkacaksın, dedi.</p>

  <p>Powell, başını salladı ve Barbara’yı kaldırmak istedi, Başaramayıp yere oturdu.</p>

  <p>«Pekâlâ, Sir Galahad. Biraz sakinleş.»</p>

  <p>Mary, Barbara’yı yerden kaldırdı ve alçak divana götürdü. Sonra Powell’a döndü.</p>

  <p>«Şimdi yardım ister misin, yoksa erkekliğine mi dokunur?»</p>

  <p>«Yiğitliğime demek istiyorsun. Bana yardım etmeye çalışma. Bütün ihtiyacım beyin kuvveti. Başımız dertte.»</p>

  <p>«Ne öğrendin?»</p>

  <p>«D’Courtney öldürülmesini istiyordu.»</p>

  <p>«Olamaz!»</p>

  <p>«Bal gibi olur. Ölmek istiyordu. Bütün bildiğim, Reich’in gözleri önünde intihar etmiş olması ihtimali. Barbara’nın anıları karışık. Bu noktanın aydınlatılması gerekir. D’Courtney’in doktorunu görmeliyim.»</p>

  <p>«Sam Atkins değil mi? Geçen hafta karısı Sally’yle beraber Venüs’e gitti.»</p>

  <p>«Şu halde bu yolculuğu benim de yapmam gerekecek. Saat on roketine yetişecek kadar vaktim var mı? Idlewild’a haber ver.»</p>

  <p class="ortali">⁂</p>

  <p>Powell, Sally’yi Venüs’teki evlerinin serin ve rahat döşenmiş oturma odasında buldu. Bahçede çalışmakta olan Doktor Atkins, aceleyle odaya girdi ve buzlu suya sarıldı.</p>

  <p>«Lincoln Powell! Burada ne işin var? Seni buraya hangi rüzgâr attı?»</p>

  <p>«Lodos, Sam. Bir şey konuşmak üzere geldim ve çok kalmayacağım.»</p>

  <p>«Gezegenler arası telefonu kullanamaz mıydın?»</p>

  <p>«Durum çok karışık, Sam. Yüz yüze konuşmak çok daha iyi olacaktı. D’Courtney olayı.»</p>

  <p>Powell, durumu anlattı. Barbara D’Courtney’in babasının ölümünden ötürü geçirdiği kriz iki şekilde yorumlanabilirdi. Ya babasının intiharına tanık olmuş, ya da babasının öldürülmesini görmüştü. Reich de, ya D’Courtney’i öldürmüş, ya da intiharına tanık olmuştu. İhtiyar Mose’un açıklama isteyeceğine hiç kuşku yoktu.</p>

  <p>«Anlıyorum. Cevabım evettir. D’Courtney, intihar etmeye niyetliydi.»</p>

  <p>«Niyetli mi? Neden?»</p>

  <p>«Ruhen çökmüştü. Ruhî bir depresyon geçiriyordu. Onu vazgeçirmek için palas pandıras Dünya’ya geldim.</p>

  <p>«Hımmm. Kötü bir darbe oldu, Sam. Şu halde, kafasının arkasını da uçurabilirdi, ha?»</p>

  <p>«Neee? Kafasının arkasını mı uçurmak?»</p>

  <p>«Evet, durum şu. Hangi silâh kullanıldığını bilmiyoruz, ama...»</p>

  <p>«Bir dakika. Sana kesin olarak bir şey söyleyebilirim. Eğer, D’Curtney’in ölümü söylediğin şekilde olduysa, intihar etmediği muhakkak.»</p>

  <p>«Neden ?»</p>

  <p>«Çünkü kendisini zehirlemek suretiyle intihar etmek itiyordu. Narkotik ilâçlarla kendisini öldürecekti. İntiharları bilirsin, Linc. Kafalarına koyduklarını yaparlar ve hiç bir zaman değişik bir intihar yolu aramazlar. D’Courtney, katledilmiş olmalı.»</p>

  <p>«Neden D’Courtney, zehirle intihar etmek istiyordu, Sam, söyleyebilir misin.»</p>

  <p>«Şaka mı ediyorsun? Bilseydim, şimdi ölmezdi. Durum hoşuma gitmiyor, Powell. Reich, başarımı baltaladı. D’Cortney’i kurtarabilirdim. Ben...»</p>

  <p>« D’Courtney’in ruhsal durumu neden sarsılmıştı?»</p>

  <p>«Suçluluk hissinden kurtulmak için çabalıyordu.»</p>

  <p>«Neden suçluluk hissine kapılmıştı, dersin?»</p>

  <p>«Çocuğu sebebiyle»</p>

  <p>«Barbara mı? Nasıl? Neden?»</p>

  <p>«Bilmiyorum. Zihninden korkaklık... ihmal... utanç gibi şeyler geçiriyordu. Bir çeşit kompleks de denebilir.»</p>

  <p>«Reich’in bunlardan haberi olabilir miydi? ihtiyar Mose, bunu da soracaktır.»</p>

  <p>«Reich, tahmin etmiş... Hayır. İmkânı yok. Bunu tahmin edebilmesi için bir ekspere ihtiyaç gösterecekti.»</p>

  <p>«Bir dakika, Sam. Bu düşüncenin altında saklı bir şey var. Mümkünse yüze çıkarmak isterim...»</p>

  <p>«Buyurun. Zihnim tamamen açık.»</p>

  <p>«Bana yardım etmeye çalışma. Karışıklıktan başka bir şey yapmıyorsun. Yavaş... Parti... Benim verdiğim partide... Geçen ay. Gus Tate... kendisi de bir eksper olduğu halde, seninkine benzeyen bir hastası için seninle konuşmuş. Eğer Tate’in ihtiyacı varsa, Reich’in de sana ihtiyacı olduğunu düşünmüşsün.»</p>

  <p>Powell, öylesine şaşırmıştı ki, kendisini tutamayarak yüksek sesle:</p>

  <p>— Vay canına! dedi. Ne haber, telepat!</p>

  <p>— Ne demek istedin?</p>

  <p>— D’Courtney’in öldürüldüğü gece, Tate de Beaumont’un verdiği partideydi. Reich’le birlikte gelmiş, fakat umuyordum ki...</p>

  <p>— İnanamam, Linc!</p>

  <p>— Ben de inanamıyorum, ama açıkça belli değil mi? Gus Tate, Reich’in esperliğini yapıyordu. Senden aldığı bilgiyi katile aktardı.</p>

  <p>Evin başka bir odasından Sally’nin düşünceleri Powell’a kadar uzandı.</p>

  <p>«Linc, telefon.»</p>

  <p>— Hay Allah! Burada bulunduğumu sadece Mary biliyordu. İnşallah D’Courtney bebeğine bir şey olmamıştır.</p>

  <p>Powell, v-fonun bulunduğu koridorda yürürken, başyardımcısının ekranda belirdiğini gördü. Beck, Powelı’ı görünce elini salladı ve Powell daha duyacak uzaklığa gelmeden konuşmaya başladı.</p>

  <p>— ... bana numaranı verdi. Seni bulduğum için şanslı sayılırım, Patron. Ancak yirmi altı saatimiz var.</p>

  <p>— Şunu baştan anlatsana, Jax</p>

  <p>— Şu Rodopsin adamın, Doktor Wilson Jordan, Callisto’dan döndü. Ben de baraber geldim. Bir takım işlerinin tamamlanması için geldi, yirmi altı saat sonra yeni evine yerleşmek üzere tekrar gidecek.</p>

  <p>— Konuştu mu?</p>

  <p>— Konuşmuş olsaydı, seni arar mıydım? Hayır, patron. Elini çabuk tutsan da Dünya’ya bir an önce dönsen iyi olacak.</p>

  <p class="ortali">⁂</p>

  <p>Powell.</p>

  <p>— Ve burası da bizim Lonca Labaratuvarımız, Doktor Jordan, dedi. Gezelim mi?</p>

  <p>— Çok vaktim yok, Bay Powell, fakat...</p>

  <p>Dr. Jordan, tereddütle sustu.</p>

  <p>Powell:</p>

  <p>— Tabiî, biliyorum, dedi. Bir saatinizi bize ayırdığınız için çok teşekkür ederim, fakat size ihtiyacımız büyük.</p>

  <p>Jordan:</p>

  <p>— Eğer bana ihtiyacınız, D’Courtney’le ilgiliyse, dedi. Ben...</p>

  <p>— Kim? Ah, evet. Cinayet. Bu da ner’den aklınıza geldi?</p>

  <p>Jordan, asık suratla:</p>

  <p>— Palas pandıras buraya getirildim, dedi.</p>

  <p>— Sizi temin ederim, Doktor Jordan. Araştırmalarımız için rehber istiyoruz. Amacımız cinayet için bilgi almak değil. Cinayetin bir bilginle ne ilgisi olabilir?</p>

  <p>Jordan, biraz rahatlamış göründü.</p>

  <p>— Çok doğru, dedi. Bunu anlamak için şu laboratuvara, bakmak yeterli.</p>

  <p>Powell, Jordan’un koluna girdi.</p>

  <p>— Dolaşacak mıyız?</p>

  <p>Powell, telepatiyle bildirdi:</p>

  <p>«Doktor Willson Jordan. Görme psikolojisi üzerinde ihtisas yapmış. Öğrenmek istediklerimi kendiliğinden bildirmesini arzu ediyorum. Görme problemleri üzerine birtakım şeyler sormanızı ve yardım istemenizi rica ediyorum. Onu mümkün olduğu kadar çok konuşturun.»</p>

  <p>Ekstra Duygusal Boğum üzerinde eksper olan bir Japon takımı, Boğum’un Optik Sinir devresinde olduğunu ısrarla söylüyordu. Sonuç olarak, Doktor Jordan’dan kendilerine yardımcı olmasını rica ettiler.</p>

  <p>Saat 1’de, Powell.</p>

  <p>— Sözünüzü kesiyorum, ama doktor, dedi. Saatiniz doldu ve yapılacak önemli işleriniz var...</p>

  <p>Jordan, Powell’in konuşmasını yarıda kesti.</p>

  <p>— Ziyanı yok, ziyanı yok. Şimdi sayın doktorlar, eğer optik sinir kesimi...</p>

  <p>Saat 1.30’da, Powell:</p>

  <p>— Saat bir buçuk oldu, Doktor Jordan, dedi. Saat beşte yola çıkacaksınız. Gerçekten de...</p>

  <p>— Zamanımız çok. Kadınları ve uçakları bilirsiniz, dostum. Her zaman bir başkasını bulmak mümkün. Gerçekten de, dostum, buradaki çalışmalarınızdan çok memnunum. Evet beyler, nerede kalmıştık... canlı bir boya...</p>

  <p>Saat 2’de sandviç dağıtıldı ve konferans kesilmedi.</p>

  <p>Saat 2.30’da, Doktor Jordan, Callisto’ya gitmesinin nedenini açıkladı. Orada bilgin yoktu, zihinleri okuyan telepatlar yoktu. İnsanın rahat rahat çalışabilmesi mümkündü.</p>

  <p>Saat 3’te, Powell’a, Callisto’daki mirası nasıl aldığını anlattı. Aslında, malikâne Craye D’Courtney’e aitti. Ben Reich’in babası şu veya bu şekilde malikâneye sahip olmuş ve karısının üzerine geçirmişti. Kadın öldüğü zaman, Ben Reich’e miras kalmıştı. Ben Reich, vicdanen rahatsız olduğu için malikâneden vazgeçmişti. Sonuç olarak, orası şimdi Jordan’ındı.</p>

  <p>— Bütün pâra sahipleri hep hırsızdır, öyle değil mi?</p>

  <p>Powell:</p>

  <p>— Ben Reich’in hırsız olabileceğini sanmıyorum, dedi. Onu takdir ederim.</p>

  <p>Jordan, aceleyle başını salladı.</p>

  <p>— Tabiî, tabiî. Nihayet, onun da vicdanı var. Hakkımda kötü düşünmesini istemem.</p>

  <p>Powell:</p>

  <p>— Sizi çok iyi anlıyorum, sayın doktor, dedi. Ayrıca, bir bilgin olarak sizi hepimiz takdir ediyoruz.</p>

  <p>Jordan, sevinçle Powell’ın eline sarıldı.</p>

  <p>— Ah, beni anlıyorsunuz, değil mi?</p>

  <p>Saat 4’de, Dr. Jordan, gelecek nesile büyük bir armağan hediye ediyordu. Görme sinirleri üzerine etkin olan Rodopsin İyonizeri, Monarch hesabına nasıl genişletmiş olduğunu balandıra ballandıra anlatıyordu.</p>

  <p>Saat 5’te, Callisto’ya doğru uçarken, vicdanen çok rahattı, çünkü Ben Reich, aleyhinde tek kelime dahi söylememişti.</p>

  <p class="ortali">⁂</p>

  <p>Barbara, oturma odasında emekliyordu. Yemeğini henüz yediği için, ağzı burnu yumurta içindeydi.</p>

  <p>— Bayayayaya, dedi. Baya.</p>

  <p>Powell, telepatiyle konuştu:</p>

  <p>«Mary! Çabuk gel! Barbara konuşuyor.»</p>

  <p>Mary, koşarak mutfaktan geldi.</p>

  <p>«Sahi mi? Ne söylüyor?»</p>

  <p>«Bana, baba dedi.»</p>

  <p>Barbara:</p>

  <p>— Baya, dedi. Bayayayahaya.</p>

  <p>Mary, öfkeyle Powell’a baktı.</p>

  <p>«Böyle bir şey söylemiyor. Baya dedi.»</p>

  <p>Topuklarını vura vura mutfağa döndü.</p>

  <p>«Baba demek istedi. Kelimeleri doğru söyleyemediği için kabahatli değil.»</p>

  <p>— Baba de, bebeğim. Baba? Baba? Baba de.</p>

  <p>— Baya.</p>

  <p>Powell, vazgeçti. Bilinç seviyesinden bilinçaltına indi.</p>

  <p>«Merhaba, Barbara.»</p>

  <p>— Yine mi sen?</p>

  <p>«Beni hatırladın mı?»</p>

  <p>— Bilmiyorum.</p>

  <p>«Hatırlıyorsun. Küçük dünyana girmeye çalışan adam benim. Beraber mücadele ettik unuttun mu?»</p>

  <p>— Sadece ikimiz mi?</p>

  <p>«Sadece ikimiz. Kim olduğunu biliyor musun? Neden burada bulunduğunu öğrenmek ister misin?»</p>

  <p>— Bilmiyorum. Söyle.</p>

  <p>«Bir zamanlar yine böyle bebek gibiydin. Bir annen ve baban vardı. Güzel bir kızdın. Büyüyünce sarışın, siyah gözlü bir dilber oldun. Merih’ten babanla beraber Dünya’ya geldin ve sen...»</p>

  <p>— Hayır. Senden başka kimse yok. Karanlıklarda yalnız ikimiz varız.</p>

  <p>«Baban vardı, Barbara.»</p>

  <p>— Kimse yoktu. Başka kimse yoktu.</p>

  <p>«Üzgünüm, güzelim. Gerçekten üzgünüm, fakat yine beraberce acı çekmemiz gerekiyor. Görmek zorunda olduğun bazı şeyler var.»</p>

  <p>— Hayır... Hayır, lütfen. Yalnız ikimiz varız. Lütfen...</p>

  <p>«Yine ikimiz olacağız, Barbara. Benden uzaklaşma, güzelim, öbür odada baban vardı... ve birdenbire bir ses duyduk...»</p>

  <p>Powell, derin bir nefes aldı ve haykırdı.</p>

  <p>— İmdat! Yardım et, Barbara!</p>

  <p>İkisi birden yerlerinden doğruldular ve dinlermiş gibi durdular. Çıplak tenlerinde yatak çarşafının hışırtısını hissettiler. Uzun koridorda koşarken çıplak ayaklarının altında koridorun soğuk döşemesi vardı. Kapıyı açıp içeri daldılar. Ben Reich, babalarının ağzına bir şey sokmaya çalışıyordu. Acaba bu nasıl bir şeydi? Allahım! Korkunç bir patlama! Çok sevdikleri adamın başının arkasından bir kapak açılıyor ve adam yere yıkılıyordu. Kalpleri sızlayarak babalarının üzerine kapanıyorlar ve babalarının ağzından bir çelik çiçek alıyorlardı...</p>

  <p>«Yerden kalk, Linc.»</p>

  <p>Powell, Mary Noyes tarafından çekiştiriliyordu.</p>

  <p>«Seni bir dakika olsun yalnız bırakamaz mıyım? Saçma!»</p>

  <p>— Burada uzun zamandan beri mi diz çökmüş duruyordum, Mary?»</p>

  <p>«En azından yarım saat, içeri girdiğim zaman seni bu şekilde buldum...»</p>

  <p>«Peşinde olduğum şeyi öğrendim... Bir tabancaydı, Mary. Eski, patlayıcı bir silâh. Tertemiz bir resim. Sen de bakabilirsin...»</p>

  <p>«Mmmmm. Bu bir tabanca mı?»</p>

  <p>«Evet.»</p>

  <p>«Reich bunu ner’den bulmuş? Müzeden mi?</p>

  <p>«Sanmıyorum. Uzun bir atış yapacağım. Belki iki kuşu birden vururum. Beni telefona kadar götür...»</p>

  <p>Powell, sallana sallana v-fona yürüdü. BD-12,232 numaranın tuşlarına bastı. Bir saniye sonra Church’un üzüntülü yüzü ekranda göründü.</p>

  <p>— Merhaba, Jerry.</p>

  <p>— Merhaba... Powell</p>

  <p>— Gus Tate senden bir tabanca satın aldı mı, Jerry?</p>

  <p>— Tabanca mı?</p>

  <p>— Patlayıcı bir silâh. Yirminci asır modeli, D’Courtney’in cinayetinde kullanılan silâh.</p>

  <p>— Hayır!</p>

  <p>— ...İnandım. Katilimiz sanıyorum ki Gus Tate’tir, Jerry. Acaba tabancayı senden mi aldı diye düşünüyordum. Resmi getirip seninle kontrol etmek istiyordum.</p>

  <p>Powell, bir saniye kadar tereddütle sustu, sonra:</p>

  <p>— Büyük bir yardım olacak, Jerry. Yardımını unutmayacağımı bilmelisin. Beni bekle. Yarım saat sonra oradayım.</p>

  <p>Powell, v-fonu kapadı. Mary’ye baktı.</p>

  <p>«Küçük Gus’ımıza yeteri kadar zaman bıraktık.»</p>

  <p>«Neden, Gus? Oysa, ben sanıyordum ki, Ben Reich... Oh, anlıyorum. Hem Tate ve hem Church için bir tuzak. Church, tabancayı Reich’e satmıştı.</p>

  <p>«Belki. Uzun bir atış. Fakat bir dükkânı var ve bu dükkân müzeye çok yakın.»</p>

  <p>«Tate, tabancanın D’Courtney üzerinde kullanılmasına yardım etti, ha? İnanamıyorum.»</p>

  <p>«Kesin olarak eminim, Mary.»</p>

  <p>«Şu halde birini diğerinin aleyhinde kullanıyorsun.»</p>

  <p>«Her ikisi de Reich’in aleyhinde kullanılmış olacak. Genel olarak bütün hatlarda yenilgiye uğradık. Bundan sonra telepatların hilesi olacak, yoksa ben bittim demektir.»</p>

  <p>«Ya, Reich’in aleyhinde kullanamazsan? Ya Reich’e haber verirlerse?»</p>

  <p>«Bunu yapamazlar, Reich’in şehirden uzaklaşmasına sebep olduk. Keno Quizzard, şehirden kaçtı ve Reich, onu susturmak üzere peşinden gitti.»</p>

  <p>«Sen gerçekten de bir hırsızsın, Linc. Havayı da senin çalmış olduğuna inanıyorum.»</p>

  <p>Powell, yüksek sesle:</p>

  <p>— Hayır, dedi. Şerefsiz Abe yaptı.</p>

  <p>Kızardı.</p>

  <p>Mary’yi, Barbara’yı öptü.</p>

  <p>Yine kızardı ve aceleyle evden ayrıldı.</p>
</body>
</html>
