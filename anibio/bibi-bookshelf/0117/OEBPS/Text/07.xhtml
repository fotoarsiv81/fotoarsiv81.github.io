<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">7.</p>

  <p><a id="bookmark5"></a>7.</p>

  <p>On yedi milyonluk bir şehrin Polis Başkanı masasına bağlanıp oturamazdı. Dosya, not, akıl defteri tutamazdı. Polis Başkanının üç Esper sekreteri vardı ve nereye gitse adım adım peşinden gelirlerdi. Üç sekreter, polislerin arasında takma adlarıyla tanınırlardı:. Wynken, Blynken ve Nod. Powell, üç sekreteriyle beraber dolaşıyor ve cinayet delillerini toplamaya çalışıyordu.</p>

  <p>Powell, Senatör Crabbe’ın bürosuna gitmiş, olayın ayrıntılarını bir kere daha açıklıyordu.</p>

  <p>— Cinayet için neden, metot ve fırsat gerekiyor, Sayın Senatör. Şimdiye kadar mümkün bir neden tahmin ettik, o kadar. İhtiyar Mose’yi tanırsınız. Gerçek deliller için ısrar edecektir.</p>

  <p>— İhtiyar da kim?</p>

  <p>Powell, gülümsedi.</p>

  <p>— İhtiyar Mose. Yargıç için kullandığımız takma isim.</p>

  <p>Grabbe, homurdandı.</p>

  <p>— Hesap makinesi gibidir.</p>

  <p>— Evet, efendim. Şimdi, Ben Reich ve Monarch’a gidip delil toplamak istiyorum, İhtiyar Mose için. Size bir sorum var. İşin sonuna kadar gidecek misiniz?</p>

  <p>Bütün Esperlerden nefret eden Senatör Crabbe’ın yüzü morardı. Gümüş işlemeli masasının etrafından dolaşıp Powell’in önünde durdu.</p>

  <p>— Ne demek istedin, Powell?</p>

  <p>— Sinirlenmeyin, efendim. Sadece, Reich ve Monarch’a bağlı olup olmadığınızı öğrenmek istedim. İşler kızışırsa, etkilenecek misiniz? Reich’in size gelip yardım istemesi mümkün mü?</p>

  <p>— Hayır, mümkün değil.</p>

  <p>Wynken, Powell’a telepatik bir mesaj yolladı.</p>

  <p>«Efendim, Aralık dört tarihinde, Senatör Crabbe, Monolith olayını sizinle tartışmıştı. Aranızdaki konuşma şöyle olmuştu:</p>

  <p>Powell: Bu işte hileli bir sermaye yatırımı var, Sayın Sanatör. Monarch bizi çekimser bırakabilir.</p>

  <p>Crabbe: Reich, böyle davranmayacağına dair söz verdi. Ben Reich’in sözüne her zaman güvenebilirim. Başsavcılık için beni destekledi.»</p>

  <p>«Doğru, Wynk. Crabbe’ın dosyasında bir şeyler bulacağımızı biliyordum.»</p>

  <p>Powell, taktik değiştirdi ve Crabbe’a baktı.</p>

  <p>— Peki, Başsavcılık kampanyasında sizi desteklemedi mi?</p>

  <p>— Destekledi.</p>

  <p>— Sizi desteklemesi devamlı olmadı, değil mi?</p>

  <p>— Allah kahretsin, Powell, haklısın. O zaman desteklemişti, ama sonra desteklemedi.</p>

  <p>— Şu halde Reich’i cinayetle suçlayabilirim.</p>

  <p>— Ben Reich’in o adamı öldürmüş olduğunu neden ısrarla söylüyorsun? Saçma. Elinde delil yok. Bunu sen de itiraf ediyorsun.</p>

  <p>Powell, Crabbe’a dik dik baktı.</p>

  <p>— Bu cinayet hususunda yardımınız olacak mı?</p>

  <p>— Pekâlâ, Powell.</p>

  <p>Powell, düşündü:</p>

  <p>«Not alın çocuklar, Ben Reich’ten çok korkuyor. Başka bir not daha alın. Ben de korkuyorum,»</p>

  <p class="ortali">⁂</p>

  <p>Powell, adamlarına:</p>

  <p>— Dinleyin, dedi. İhtiyar Mose’nin ne soğukkanlı bir canavar olduğunu bilirsiniz. Her zaman gerçekleri, delilleri ister. Bunun için, ihtiyarı tatmin edecek deliller bulmalıyız. Bunun için de Reich üzerinde, Sert ve Yumuşak metodunu deneyeceğiz. Metodun ne olduğunu biliyorsunuz. Peşindeki sert kuyruğu atlatınca rahatlayacak, fakat yumuşak kuyruğa yakalanacaktır. İşte, yapacağımız bu.</p>

  <p>Beck:</p>

  <p>— Anlaştık, dedi.</p>

  <p>— Bütün örgütü dolaş. En aptal yüz polis topla. Sivil elbise giydir ve Reich soruşturmasında görevlendir. Polisleri peşine saldığın zaman onları atlatmakta güçlük çekmeyecektir, fakat atlatmak iğin uğraşacaktır.</p>

  <p>— Belirli bir görev var mı?</p>

  <p>— Neden Sardine oynadılar? Oyunu kim teklif etti? Beaumont’un sekreterleri Reich’i kontrol etmek istedikleri zaman, zihninde saçma bir şarkının nağmeleri olduğu için beceremediler. Şarkı, hangi şarkıdır? Kim yazmıştır? Reich, o şarkıyı nerede dinlemiştir? Laboratuvarın söylediğine göre, fedailer bir çeşit iyonizerle körleştirilmişler. Böyle bir iyonizerin kaynağını araştırın. Silâh araştırması yapalım. Reich’le D’Courtney’in özgeçmişlerindeki ilişkileri araştıralım. Ticaret bakımından rakip olduklarını biliyoruz. Birbirlerine düşman mıydılar? Kazançlı bir cinayet miydi? D’Courtney’in ölümüyle Reich’in kazancı ne olabilir?</p>

  <p>Beck, hayretle:</p>

  <p>— Hay Allah, dedi. Bütün bunlara kaba iş mi diyorsun? Olayı karıştıracağız, Linc.</p>

  <p>— Belki. Ama sanmıyorum. Reich, başarıya ulaşmış bir adam. Bu kadar şımarık olmasının sebebi, fazla başarılı olması. Zokayı yutacaktır. Her adamımızı atlattığı zaman, bizi de atlattığını düşünecektir. Bırakın böyle düşünsün.</p>

  <p>Beck:</p>

  <p>— Peki, kız ne olacak? diye sordu.</p>

  <p>— Bütün polis örgütlerine bir saat içinde kızın bir resmini gönderin ve altına bir not ekleyin: Bu kızı bulan beş kademe birden atlayacaktır.</p>

  <p>Nod, telepatiyle:</p>

  <p>«Efendim, dedi. Üç kademeden fazla yükselmek yasalarımıza aykırıdır.»</p>

  <p>Powell, yüksek sesle:</p>

  <p>— Yasaların adı batsın, dedi. Barbara D’Courtney’i bulana beş terfi birden. O kızı ele geçirmeliyiz.</p>

  <p class="ortali">⁂</p>

  <p>Monarch Kulesinde, Ben Reich, masasının üzerindeki bütün notları şaşkın sekreterinin eline tutuşturdu.</p>

  <p>— Buradan defol ve bunları da beraberinde götür. Bugünden itibaren büroyu bensiz yönetin. Anlaşıldı mı? Beni rahatsız etmeyin.</p>

  <p>— Bay Reich, D’Courtney’in hisselerine sahip olmak istediğinizi düğünmüştük. Craye D’Courtney öldüğüne göre, siz...</p>

  <p>— Bu işi hemen yapacağım. Bu nedenle beni rahatsız etmemenizi istiyorum. Haydi, şimdi yallah!</p>

  <p>Sekreterler odadan çıktıktan sonra, Ben Reich, v-fona gitti ve BD 12, 232 numaralı tuşa bastı ve sabırla bekledi. Uzun bir süreden sonra Jerry Church’ün hayali ekran üzerinde belirdi.</p>

  <p>Church, hırıltılı bir sesle:</p>

  <p>— Yine mi sen? dedi ve v-fonu kapamak üzere elini kaldırdı.</p>

  <p>Reich, ona fırsat vermeden:</p>

  <p>— Evet, Ben, dedi. Eski durumunu tekrar almak ister misin?</p>

  <p>Church, dik dik baktı.</p>

  <p>— Ne olmuş?</p>

  <p>— Bir anlaşmaya vardım. Hemen çalışmaya başlayacağım. Bunu yapabileceğimi biliyorsun, Jerry. Esper muhalefet partisi elimde. Fakat karşılık istiyorum.</p>

  <p>— Ne istersen iste, Ben. Sadece iste, yeter.</p>

  <p>— Ben de bunu öğrenmek istiyordum.</p>

  <p>— Ne yapabilirim?</p>

  <p>— Hudutsuz hizmet. Ödediğim ücreti biliyorsun. Satıyor musun?</p>

  <p>— Satıyorum, Ben. Evet.</p>

  <p>— Keno Quizzard’ı da istiyorum.</p>

  <p>— Onu isteyemezsin, Ben. Sağlam ayakkabı değil Quizzard’ın kimseye faydası dokunmaz.</p>

  <p>— Bir toplantı düzenle. Eski yerde, aynı zamanda. Evvelce olduğu gibi başladık, Jerry, ha? Ama bu sefer sonumuz mutlu olacak.</p>

  <p class="ortali">⁂</p>

  <p>Lincoln Powell, Esper Lonca Enstitüsüne girdiği zaman, giriş odasında her zamanki gibi insanlardan meydana gelmiş kuyruk vardı. Her yaşta, her cinste insan, üzerine alacağı sorumluluğu düşünmeden sihirli yeteneğe sahip olabilmek sevinci içindeydi. Bu insanların kurdukları hayal, daima Powell’in gülümsemesine sebep olurdu, «Düşünceleri oku ve fiyat kırmak suretiyle yapılan ahşverişlerde para babası ol» (Oysa, Lonca Kanunu telepatların satın almalara girmesini veya kumar oynamasını yasaklardı.) «Düşünceleri oku ve bütün imtihan sorularının cevabını ver» (Oysa, okul idareleri böyle şeyleri engellemek için imtihanlara telepatlar sokardı.)</p>

  <p>Kabul memuru yorgun bir tavırla, en geniş telepat bantıyla yayın yapıyordu:</p>

  <p>«Beni okuyorsanız, lütfen sol taraftaki üzerinde YALNIZ GÖREVLİLER yazılı kapıdan girin... Beni okuyorsanız, lütfen sol taraftaki üzerinde YALNIZ GÖREVLİLER yazılı kapıdan girin...»</p>

  <p>Genç bir kadın memur, elinde çek defteri bulunan bir kadına:</p>

  <p>— Hayır, Madam, diyordu. Lonca, eğitim ve öğretim için para almaz. Teklifiniz değersiz oluyor. Lütfen, bizi meşgul etmeyin, Madam. Sizin için yapabileceğimiz bir şey yok.</p>

  <p>Lonca’nın, yaptığı yayınla denediği en basit teste karşı tepki gösteremeyen kadın öfkeyle yürüyüp gitti.</p>

  <p>«Eğer beni okuyorsanız, lütfen sol taraftaki...»</p>

  <p>Genç bir zenci, sıradan ayrıldı, kabul memuruna kararsızca baktı, sonra üzerinde YALNIZ GÖREVLİLER yazılı kapıdan girdi. Powell, heyecanlandığını hissetti. Bugünlerde ender yetenekleri olan Esperlere çok az rastlanıyordu. Bu mutlu dakikada geldiği için memnundu.</p>

  <p>Kabul memurunu başıyla selâmladıktan sonra zencinin girdiği kapıdan geçti. Lonca’dan iki görevli, şaşkına dönen zencinin elini sıkarak onu tebrik ediyorlardı. Powell da birkaç kelime söylemekten kendisini alamadı.</p>

  <p>Powell, Cumhurbaşkanının dairesine gitmek üzere koridordan aşağı doğru yürüdü. Otuz çocuğun ve on eğiticinin ders yaptığı bir anaokulunun önünden geçti. Anaokulunun karşısındaki duvar altın levhayla kaplanmış, levhanın üstüne Esperlerin kutsal antı iri harflerle kazılmıştı.</p>

  <p>«Esperlerin Kutsal Antı:</p>

  <p>Bu sanatı bana öğretmiş olanı ailemden biri olarak kabul edeceğim. Varlığımı onunla paylaşacak, gerekirse ihtiyaçlarını gidereceğim. Onun çocuklarını kendi çocuklarım bilecek ve onları eğiterek büyük sanatımı öğreteceğim. Bu sanatı diğer vatandaşlarıma da öğreteceğim.</p>

  <p>Kuracağım birlik, yeteneğime ve yargıma göre, insanların yararına kullanılacak. Benden istenmiş bile olsa kötü hiç bir fikir vermeyeceğim.</p>

  <p>İnceleyeceğim hangi zihin olursa olsun, incelememi hiç bir art düşüncem olmadan yapacağım. O zihinde bilinmesi gerekmeyen bilgilere rastlarsam, bu bilgileri bir sır olarak saklayacak ve kimseye açıklamayacağım.»</p>

  <p>Öğrenim salonunda üçüncü sınıf esperler basit sepet örgü sistemini uygulamaya çalışıyordu. On iki yaşındaki ikinci sınıfa yükselmek isteyen bir çocuk, bu sisteme birkaç zig-zag düşünce zinciri katmaya çalışıyordu. Powell, kendi kendisine gülümseyerek yürüdü.</p>

  <p>Cumhurbaşkanının dairesinde kıyamet kopuyordu. Bütün büroların kapıları açılmıştı ve sekreterler karıncalar gibi acele acele gidip geliyordu. Cumhurbaşkanı ihtiyar T’sung H’sai, kafası tıraşlı ve şişmanca bir Çinliydi. Aslında yumuşak huylu olan Başkan öfkeli bir tavırla bürosunun tam ortasında duruyordu. Öylesine öfkelenmişti ki, haykıra haykıra bağırıyordu. Sesinin öfkeyle gürlemesinden bütün personel tir tir titriyordu.</p>

  <p>T’sung H’sai:</p>

  <p>— Hainler kendilerine ne derlerse desinler umurumda değil, diye kükredi. Hepsi bencil, kendisini düşünen bir güruh. Irk saflığından söz ediyorlar, ha? Aristokrasiden söz ediyorlar, ha? Onlarla konuşacağım. Kulaklarına ziyafet çekeceğim. Bayan Prinn! Bayan Pr...i...nnnn!</p>

  <p>Sözlü konuşmadan dehşete kapılmış olan Bayan Prinn, ürkek adımlarla T’sung’un bürosuna girdi.</p>

  <p>— Şu şeytanlara bir mektup yaz. Esper Muhalefet Partisi Başkanlığına. Baylar...</p>

  <p>Powell’ı görünce telepatiyle konuştu.</p>

  <p>«Günaydın, Powell. Ne zamandan beri görüşmüyorduk. Şerefsiz Abe nasıl?»</p>

  <p>Yüksek sesle mektubu yazdırmaya devam etti.</p>

  <p>— Esperlerin öğrenimi için kendimize mal ettiğimiz vergi tarhını kesmek ve Esper öğreniminin insanlığa yayılmasını önlemek için örgütlediğiniz hizip kampanyanız ancak hainlik ve faşist bir ruhla düzenlenmiş hareket olarak nitelendirilebilir. Paragraf...</p>

  <p>T’sung, Powell’a göz kırptı.</p>

  <p>«Henüz rüyalarının telepat kızını bulamadın mı?»</p>

  <p>«Henüz hayır, efendim.»</p>

  <p>T’sung kükredi.</p>

  <p>— Beni şaşırtıyorsun, Powell. Evlen! Bu işi ömrümün sonuna kadar tutacak değilim. Paragraf Bayan Prinn: Vergi tarhının ağırlığından, Esper aristokrasisinin korunmasından, alelade bir insanın Esper olarak eğitiminin uygun olmadığından söz ediyorsunuz...</p>

  <p>Düşündü:</p>

  <p>«Ne istiyorsun, Powell?»</p>

  <p>«Gizli Haberleşme Servisini kullanmak istiyorum.»</p>

  <p>«Beni rahatsız etme, iki numaralı sekreterimle konuş.»</p>

  <p>Yüksek sesle devam etti:</p>

  <p>— Paragraf Bayan Prinn: Neden ortaya çıkmıyorsunuz? Siz parazitler dünyayı, kanı emilecek bir duruma getirmek istiyorsunuz. Siz sürüngenler..</p>

  <p>Powell, sesizce dışarı çıktı ve odanın kapısını kapadı. Sonra T’sung’un korkuyla titreyen iki numaralı sekreterine döndü.</p>

  <p>«Gerçekten de korkuyor musun?»</p>

  <p>Sekreter kızın hayalinde bir soru işareti canlandı.</p>

  <p>«T’sung baba, öfkelendiği zaman taş kesilmiş gibi görünürüz. Bu takdirde memnun olur. Bir Tanrı muamelesi görmekten nefret eder.»</p>

  <p>«Eh, biz de Tanrı muamelesi görmekten hoşlanmayız. İşte sana bir iş.»</p>

  <p>Powell, Barbara D’Courtney’in resmini sekreterin masasına attı.</p>

  <p>Genç sekreter hayretle baktı.</p>

  <p>«Ne güzel kız!»</p>

  <p>«Bu resmin gizli haberleşmeyle her tarafa yayılmasını istiyorum. Barbara D’Courtney’i bulan telepatin bir yıl süreyle vergiden muaf tutulacağı haberini de ekleyebilirsin.»</p>

  <p>Sekreter şaşkınlıkla ayağa fırladı.</p>

  <p>«Bunu yapabilir misin?»</p>

  <p>«Kurulda yeteri kadar sözüm geçer sanıyorum.»</p>

  <p>«Gizli haberleşme servisi şaşkına dönecek.»</p>

  <p>«Zaten benim istediğim de bu. Her telepatın hop hop oturup kalkmasını istiyorum. Bu kızı istiyorum.»</p>

  <p class="ortali">⁂</p>

  <p>Quizzard’ın gazinosu, öğleden sonraki moladan yararlanılarak temizlenmişti... Kumarbazların gününde ancak bir kere temizlenebilen gazino pırıl pırıldı. Bütün kumar masaları fırçalanmış, çuhalar temizlenmişti. Ben Reich, bilardo masasının başında Jerry Church ve kör krupiye Keno Quizzard’la beraber oturuyordu. Quizzard, dev gibi iri yarı, kızıl sakallı bir adamdı. Teni bembeyazdı. Beyaz perde inmiş gözlerinin evvelce kindar bakışlı olduğu, kaşlarının çatılışından belli oluyordu.</p>

  <p>Reich, Church’e:</p>

  <p>— Ücretini biliyorsun, dedi. Seni peşinen uyarıyorum, Jerry, eğer çıkarını düşünüyorsan benim düşüncelerimi telepati yoluyla araştırmaya kalkmazsın. Zehir gibi bir adamım. Eğer zihnime inersen mahvolacağını bilmelisin. Bir kere daha düşünmeni tavsiye ederim</p>

  <p>Quizzard, kaba bir sesle mırıldandı.</p>

  <p>— Hay Allah, durum bu kadar kötü mü? Ben mahvolmayı istemem, Reich.</p>

  <p>— Kim ister ki? Sen ne isterdin, Keno?</p>

  <p>— Bir soru.</p>

  <p>Kör olmasına rağmen, kendinden emin bir tavırla ellerini uzattı ve ıstakalardan birini tuttu.</p>

  <p>— Ne istediğimi söylemek isterim.</p>

  <p>— İstediğin en büyük ücreti iste, Keno.</p>

  <p>— Ne için?</p>

  <p>— Sen onu boş ver. Ödeyeceğim ücretle kayıtsız hizmet istiyorum. Bu hizmeti alabilmem için kaç para ödemem gerektiğini söyle yeter.</p>

  <p>— Oldukça büyük bir hizmet olacak sanıyorum.</p>

  <p>— Param bol. Bunu da biliyorsun.</p>

  <p>— Yüz binin var mı ?</p>

  <p>— Yüz bin. Tamam mı? Ücret tespit edildi.</p>

  <p>Church, şaşkınlıkla oturduğu yerden yarı doğruldu.</p>

  <p>— Şaka mı ediyorsun? Yüz bin mi dedin?</p>

  <p>— Kararını ver, Jerry. Para mı yoksa eski yerini mi almak istersin?</p>

  <p>— Hemen hemen... Hayır. Deli miyim? Eski yerimi isterim.</p>

  <p>— Şu halde, mızmızlanmayı bırak.</p>

  <p>Reich, Quizzard’a döndü.</p>

  <p>— Ücret yüz bindir.</p>

  <p>— Peşin mi?</p>

  <p>— Başka nasıl olabilir? Şimdi, parayı avans olarak, peşin mi istersiniz yoksa hemen işe başlayabilir miyiz?</p>

  <p>Quizzard, itiraz etti.</p>

  <p>— Allah aşkına, Reich...</p>

  <p>— Boş ver... Seni tanırım, Keno. Ne istediğimi biliyorsun, bunun için ücreti arttırmaya kalkma. Benimle hemen anlaşmanı istiyorum. Bu sebeple parayı peşin olarak söyledim.</p>

  <p>Quizzard, ağır ağır:</p>

  <p>— Evet, dedi. Anlıyorum.</p>

  <p>Gülümsediği zaman gözlerinin beyazlığı gözlerinin altından sarkan derinin içinde kayboldu.</p>

  <p>— Seni de ben tanırım, Reich.</p>

  <p>— Şu halde, bunu senden satın almak isteyecek olan kişi, Lincoln Powell olacaktır. Ne ödeyeceğini de bilmiyorum.</p>

  <p>Quizzard, nefretle yere tükürdü.</p>

  <p>— Ne öderse ödesin bana yaramaz.</p>

  <p>— Powell’a karşı duran benim, Keno. Ücretimi söyledim. Senden cevap bekliyorum.</p>

  <p>Quizzard:</p>

  <p>— Anlaştık, dedi.</p>

  <p>— Pekâlâ. Şimdi dinleyin. İlk iş. Bir kızı istiyorum, ismi Barbara D’Courtney.</p>

  <p>Quizzard, başını salladı.</p>

  <p>— Cinayet mi? Tahmin etmiştim.</p>

  <p>— İtirazın mı var?</p>

  <p>Quizzard, başını şiddetle salladı .</p>

  <p>Reich:</p>

  <p>— Bu kızı istiyorum, dedi. Dün akşam Beaumont House’tan kaçtı ve nerede olduğunu kimse bilmiyor. O kızı istiyorum, Keno. Polisin bulmasından önce onu ben bulmak istiyorum.</p>

  <p>Quizzard, başıyla evetledi.</p>

  <p>— Yaklaşık olarak yirmi beş yaşlarında. Bir altmış beş boyunda. Altmış kilo kadar var. Vücut dolgun, beli ince. Bacakları muntazam ve uzun...</p>

  <p>Quizzard’ın dolgun dudakları aralandı. Kör gözleri ışıldadı.</p>

  <p>Reich, devam etti.</p>

  <p>— San saçlı. Kara gözlü. Kalp biçimi yüzü var. Dudakları dolgun ve burnu minik... Karakterli bir yüzü var. Bakışları elektrikli, insanı çarpıyor.</p>

  <p>— Giyimi?</p>

  <p>— Onu son gördüğüm zaman sırtında kısacık bir gecelik vardı. Donuk beyaz ve şeffaf... buzlu cam gibi. Ayakkabısı yok. Çorapları yok. Şapka yok, mücevher yok. Aklını yitirmiş gibi... Yarı çıplak sokağa fırlayabilecek kadar deli. Bu kızı istiyorum.</p>

  <p>Reich, bir saniye kadar düşündükten sonra ekledi.</p>

  <p>— Ona zarar verilmesini istemiyorum. Anlaşıldı mı?</p>

  <p>— Ona kırılır eşya muamelesi mi yapacağız? Biraz insaf et, Reich.</p>

  <p>Quizzard, etli dudaklarını yaladı.</p>

  <p>— Böyle şey olmaz, Reich.</p>

  <p>— Yüz bini vermemin nedeni bu. Yeteri kadar çabuk bulursanız işime yarayacak.</p>

  <p>— Kız için çamura dalmam gerekecek.</p>

  <p>— Çekinmeden dalabilirsin. Her yeri araştırın. Şehirde aranmayan hiç bir yer kalmasın. Her yere haber salın. Paradan kaçınmıyorum. Kızı istiyorum Anlaşıldı mı?</p>

  <p>Quizzard, başını sallayarak evetledi. Elindeki paralarla oynuyordu.</p>

  <p>— Anlaşıldı.</p>

  <p>Reich, birden uzandı ve Quizzard’ın etli eline vurdu ve paraları düşürdü</p>

  <p>Dişlerini tehdit edici bir ifadeyle gıcırdatarak:</p>

  <p>— Aldatılmak istemem, dedi. Kızı istiyorum.</p>
</body>
</html>
