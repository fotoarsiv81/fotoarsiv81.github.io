<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">11.</p>

  <p>Dükkân karanlıktı. Tam tezgâhın üzerinde soluk bir ışık yanıyordu. Tezgâha dayanmış üç adam, ellerini kollarını sallayarak konuşuyordu.</p>

  <p>Powell, sert sesle:</p>

  <p>— Hayır, dedi. Buraya kimsenin düşüncelerini okumak için gelmedim. Doğru dürüst konuşmak istiyorum. Siz iki telepat da, sizinle konuşulmayı hakaret sayıyorsunuz. Konuşurken, düşüncelerinizi okuyamadığımı siz de biliyorsunuz.</p>

  <p>Tate:</p>

  <p>— Şart değil, dedi Senin çok hilekâr olduğunu herkes bilir, Powell.</p>

  <p>— Şu anda çok namusluyum. İstersen kontrol edebilirsin. Sizden istediklerimi açıkça istiyorum. Bir cinayet olayı üzerinde çalışıyorum. Düşünceleri okumanın bana pek faydası olmuyor.</p>

  <p>Church:</p>

  <p>— Ne istiyorsun, Powell? dedi.</p>

  <p>— Gus Tate’e bir tabanca sattın.</p>

  <p>Tate:</p>

  <p>— Yok canım! dedi.</p>

  <p>— Şu halde neden buradasın?</p>

  <p>— Böyle açıkça bir suçlamayı sesimi çıkarmadan kabullenmemi mi istiyorsun?</p>

  <p>— Church, tabancayı sana sattığı ve nasıl kullanıldığını bildiği için sana haber verdi.</p>

  <p>Church:</p>

  <p>— Tabanca satmadım, telepat, dedi. Herhangi bir tabancanın nasıl kullanıldığını da bilmiyorum. Benim gözle görülür delilim bu. İster yut ister gargara et.</p>

  <p>Powell, kıkırdadı.</p>

  <p>— Oh, gargara yapmam daha iyi, dedi. Gus’a tabanca satmadığını biliyorum. Tabancayı Ben Reich’e sattın.</p>

  <p>Tate, lafa karıştı.</p>

  <p>— Şu halde neden...</p>

  <p>Powell, Tate’in gözlerinin içine baktı.</p>

  <p>— Neden mi? Seni buraya getirtip konuşabilmek için, Gus. Biraz bekle. Jerry’yle işim bitsin.</p>

  <p>Church’e döndü.</p>

  <p>— Tabanca sendeydi, Jerry. Böyle bir tabanca ancak sende bulunabilirdi. Reich, onu almak için buraya geldi. Gelebileceği yer ancak burası olabilirdi. Daha önce de beraber iş yapmıştınız. Chaos işini henüz unutmadım...</p>

  <p>Church» haykırdı.</p>

  <p>— Allah belânı versin!</p>

  <p>Powell, aldırmadan konuşmasına devam etti.</p>

  <p>— Lonca’dan atılmana sebep oldu. Denedin ve her şeyini Reich’in uğruna kaybettin... çünkü, mal alımında dört alıcının düşüncelerini okumanı istedi. O işten bir milyon kazandı.</p>

  <p>Church:</p>

  <p>— Yardımımın karşılığını ödedi, dedi.</p>

  <p>Powell, sakin bir sesle karşılık verdi.</p>

  <p>— Eh, benim de sorduğum yalnız tabanca.</p>

  <p>— Para mı vereceksin?</p>

  <p>— Beni iyi tanırsın, Jerry. Seni Lonca’dan attıran ben değil miyim, Jerry? Saçma teklifler yapabileceğimi düşünebiliyor musun?</p>

  <p>— Şu halde tabancaya karşılık ne ödemek istiyorsun?</p>

  <p>— Hiç bir şey, Jerry. Elimden geleni yapabileceğimi biliyorsun. Bana güvenmelisin, o kadar. Söz vermiyorum.</p>

  <p>Church, mırıldandı.</p>

  <p>— Bana gerekli söz verildi.</p>

  <p>— Sahi mi? Muhtemelen Ben Reich, söz vermiştir. Bazen verdiği sözleri yerine getirmesi uzun sürer. Karar vermek zorundasın. Ya bana, ya da Reich’e güveneceksin. Tabancadan ne haber?</p>

  <p>Church’ün yüzü ışığın altından kayboldu. Sesi karanlıktan doğru geldi.</p>

  <p>— Tabanca satmadım, Telepat. Ayrıca, herhangi bir tabancanın kullanılmış olduğunu da bilmiyorum. Yargıç için söyleyeceğim bundan ibaret.</p>

  <p>Powell, gülümseyerek:</p>

  <p>— Teşekkür, Jerry, dedi.</p>

  <p>Sonra omuz silkerek Tate’e döndü.</p>

  <p>— Sana bir sorum var, Gus, dedi. Reich’in yardımcısı olduğunu bir kenara bırakarak konuşalım. Sam Akins’e D’Courtney hakkında birtakım sorular sordun. Sonra Reich’le beraber Beaumont’un verdiği partiye gittin. Bütün bunların rastlantı olması...</p>

  <p>Tate:</p>

  <p>— Bir dakika, Powell, dedi.</p>

  <p>— Paniğe kapılma, Gus. Bütün istediğim Reich’in hareketlerini doğru tahmin etmek. Seni parayla kandırmış olamaz. Zaten yeteri kadar kazanıyorsun. Seni iyi bir yere getirmekle de kandıramaz. Lonca’nın ileri gelen telepatlarındansın. Seni ancak, güç vermekle kandırabilir, ha? Öyle değil mi?</p>

  <p>Tate, heyecanla Powell’ın düşüncelerini okumaya çalışıyordu. Düşmek üzere olduğunu anlamasından doğan şaşkınlığı ve heyecanı, Church’e de geçiyordu.</p>

  <p>Powell, konuşmasına devam etti.</p>

  <p>— Seni ancak güclendirmekle kandırabilirdi. Ama yanılıyorsun, Tate. Fakat kendi gücünü sana veremezdi ve sen onun verdiği güçle yetinemezdin. Şu halde, sana Esper dünyasında bir şey teklif etti. Bunu nasıl yapabilirdi? Evet, muhalefet partisini destekliyordu... Acaba Lonca içinde bir diktatörlük kurabileceğini mi sanıyordu? Muhtemelen sen de muhalefet partisinin bir üyesisin.</p>

  <p>— Bana bak, Powell...</p>

  <p>— Söylediklerim sadece bir tahmin, Gus. Fakat içimde öyle bir his var ki, bu tahminlerimi gerçekleştirebilirim. Reich’in Lonca’yı böylesine kolay bir şekilde yıkmasına izin mi verirdik sanıyorsun?</p>

  <p>Tate, konuşmaktan yorulmuş gibi telepati yoluyla konuşmaya başladı.</p>

  <p>«Bir şey ispat edemezsin, Powell. Sen...</p>

  <p>Powell, yine sesli konuşuyordu.</p>

  <p>— İspat mı? Neyi?</p>

  <p>«Benim sözüme karşılık senin sözün. Ben...»</p>

  <p>— Ah, küçük aptal. Telepatların mahkemesinde hiç bulunmadın mı? Sen yemin edersin, ben yemin ederim. Sonra jüri kimin yalan söylediğini bulup ortaya çıkarır. Hayır, küçük Gus. Jürinin önünde durursun ve bütün birinci sınıf Esperler düşüncelerini okumaya başlarlar. Sen de birinci sınıfsın, Gus. Belki iki, ya da üç kişiyi perdeleyebilirsin... Fakat hepsini engellemen mümkün olamaz. Söylüyorum, sonun gelmiştir.</p>

  <p>«Bir dakika, Powell, dur! Lonca, itirafı dikkate alır. Gerçeklerin itiraz edilmesine değer verir. Sana şimdi her şeyi anlatacağım. Her şeyi. Bir anlık çılgınlıktı. Şimdi kendi kendime hakimim. Lonca’ya söyle. Reich gibi bir çılgının karşısında insan başka şey yapamıyor. Lonca’ya anlat. İşte bütün bildiklerim... Suratı Olmayan Bir adam’ı rüyasında gördüğünü söyleyerek bana geldi. O...»</p>

  <p>«Hastan mıydı?»</p>

  <p>«Evet. Beni zaten bu şekilde avladı. Beni tehdit etti. Ama şimdi aklım başımda. Lonca’ya söyle elimden gelen yardımı yapacağım. Gönüllü olarak yardım edeceğim. Church tanığın olsun...»</p>

  <p>Church:</p>

  <p>— Ben tanık falan değilim! diye haykırdı. Pis korkak. Ben Reich, sana söz verdikten sonra...</p>

  <p>— Kes sesini. Sürgünden hoşlandığımı mı sanıyorsun? Reich’e güvenmekle delilik etmişsin. Ben kanmam, senin gibi aklımı yitirmedim.</p>

  <p>— Pis korkak köpek! Yanına kalır mı sanıyorsun? Zannediyor musun ki...</p>

  <p>Tate:</p>

  <p>— Umurumda değil! diye bağırdı. Reich’ten hiç bir şey istemiyorum. Beynini önce ben dağıtacağım. Mahkemeye gidecek ve tanık sandalyesine oturacağım. Powell’a yardım etmek için elimden geleni yapacağım. Bütün bunları Lonca’ya anlat, Linc. Onlara söyle ki...</p>

  <p>Powell, terslendi.</p>

  <p>— Böyle bir şey yapmayacaksın.</p>

  <p>— Ne?</p>

  <p>— Lonca tarafından eğitildin. Halen Lonca’dasın. Ne zamandan beri bir Esper mahkemeye yalvarmaya başladı?</p>

  <p>— Reich hakkında delil toplamak istemiyor musun ?</p>

  <p>— Evet, ama aradığım delilleri senden istemiyorum. Hiç bir telepatın diğer telepatları, telepat olmayanların önünde küçük düşürmesini istemem.</p>

  <p>— Onu yakalayamazsan işinden olabilirsin.</p>

  <p>— İşimin adı batsın. Reich’i istiyorum... fakat bu ücret karşılığı değil. Her telepat, yörünge basit olduğu zaman uçak kullanabilir, fakat sıkıştığı zaman yemini tutabilmesi çok daha önemlidir. Bunu bilmiş olmalısın. Cesaretin yok. Şu haline bak...</p>

  <p>— Fakat sana yardım etmek istiyorum, Powell.</p>

  <p>— Bana yardım edemezsin. Ayrıca, teklif ettiğin ücret karşılığı yardım istemem.</p>

  <p>Tate:</p>

  <p>— Fakat benim yardımım gerekli! diye haykırdı. Beni terk mi ediyorsun? Yoksa...</p>

  <p>Powell, bir kahkaha attı.</p>

  <p>— Şuna bakın, kendi kendini mahva sürüklemek isteyen şu adaman haline bakın ! Hayır, Gus, Reich’i yakalayınca seni de yakalayacağız. Fakat Reich’i senin tarafında olarak yakalayamam. Bu çözümü, yeminin esaslarına göre yapacağım.</p>

  <p>Topuklarının üzerinde döndü ve kapıya doğru yürüdü. Bütün amacı Church’ü bu tuzağa düşürmekti ve bütün konuşmaları bu amaçla yapmıştı. Fakat şimdiye kadar Church’ün tepkisi olmamıştı.</p>

  <p>Powell, kapıyı açarken, Church, seslendi.</p>

  <p>— Bir dakika.</p>

  <p>Povvell, durdu.</p>

  <p>— Evet?</p>

  <p>— Tate’e teklifin neydi?</p>

  <p>— Yemin, Jerry. Hatırlaman gerekirdi</p>

  <p>— Bırakır mısın, düşüncelerini okuyayım?</p>

  <p>— Vakit kaybetme, zihnim tamamen açık.</p>

  <p>Powell, Church’ün öğrenmesini istemediği şeyler dışındaki bütün perdeleri açmıştı.</p>

  <p>Church, nihayet:</p>

  <p>— Bilmiyorum, dedi. Karar veremiyorum.</p>

  <p>— Neye karar veremiyorsun, Jerry? Düşüncelerini okumadığım için bilmiyorum.</p>

  <p>— Sen, tabanca ve Reich hakkında karar veremiyoyorum. Sana güvenmekle akıllıca bir iş yapmış olabilirim.</p>

  <p>— Memnun oldum, Jerry. Sana söyledim, hiç bir söz veremem.</p>

  <p>— Belki söz vermene lüzum bile yoktur. Belki de hayatta kaybetmeme sebep daima söz verilmesini istememdir.</p>

  <p>Tam bu sırada, Powell’in her zaman uyanık bulunan zihin radarı çalıştı ve sokaktaki tehlikeyi haber verdi.</p>

  <p>Hemen düşündü:</p>

  <p>«Çabuk saklanın!»</p>

  <p>Kapıyı kapatıp üç adımda tezgâhın yanına geldi ve sıçrayarak üstünden aştı.</p>

  <p>«Buraya gelin. Jerry, Gus. Çabuk! Çabuk olun, sersemler!»</p>

  <p>Dükkân şiddetle titremeye başladı. Powell, ampulü bir vuruşta parçaladı.</p>

  <p>«Sıçrayın ve tavandaki demirlere tutunun. Armoni silâhı. Sıçrayın!»</p>

  <p>Church, nefesini tutarak sıçradı. Powell, Tate’in titreyen koluna yapıştı.</p>

  <p>«Yeteri kadar sıçramadın, Gus. Kollarını uzat seni yukarı doğru atacağım.»</p>

  <p>Ufak tefek Tate’i yukarı doğru itti, sonra kendisi de sıçrayıp tavandaki demirlere yapıştı.</p>

  <p>Şimdi üç kişi tavandaki demirlere asılı duruyorlardı. Havanın içinde askıda oldukları için Armoni silâhının öldürücü vibrasyonundan kurtulmuşlardı. Döşemeyle temas halindeki her şey çatır çatır dağılıyordu. Döşemenin çatırdadığını işittiler. Tate, inledi.</p>

  <p>«Tutun, Gus. Quizzard’ın katilleri olmalı. Dikkatsiz herifler. Bir kere daha onların saldırısından kurtulmuştum.»</p>

  <p>Tate, bayıldı. Powell, Tate’in bayılmış olduğunu hemen anladı. Bilincin çok altlarına inerek telkinde bulundu.</p>

  <p>«Asıl. Asıl. Asıl. TUTUN. TUTUN. TUTUN.»</p>

  <p>Tate’in bilinç altlarında da çözülme vardı. Powell, şu anda hiç bir Esperin onu kurtaramayacağını kavradı. Tate’in parmakları demirlerden kurtuldu ve döşemeye düştü. Vibrasyon geçmek üzereyken çatırdayan kemiklerin ve patlayarak açılan barsakların sesini duydular. Church, kendisini tutamayarak haykırdı.</p>

  <p>«Sesini çıkarma, Jerry. Henüz tehlike geçmedi. Sıkı tutun.»</p>

  <p>«Tate’i işittin mi? Nasıl patladığını duydun mu?»</p>

  <p>«Duydum. Henüz tehlikedeyiz. Tutun!»</p>

  <p>Dükkânın kapısı aralandı. Jilet kadar ince ışık hüzmesi kapıdan süzüldü. Tate’in dağılmış vücudunun parçaları üzerinde dolaştı, sonra kapı tekrar kapandı.</p>

  <p>«Tamam, Jerry. Yine ölmüş olduğumu zannettiler. Şimdi istediğin kadar haykırabilirsin.»</p>

  <p>— Aşağı atlayamam, Powell, o şeylerin üstüne basamam.</p>

  <p>— Seni kabahatli bulmam.</p>

  <p>Powell, bir elini bıraktı ve Church’ü tezgâha doğru itti. Church, tezgâhın üstüne atladı ve titredi. Powell da arkasından atladı ve kusmamak için kendisini zorlukla tuttu.</p>

  <p>«Quizzard’ın katillerinden olduğunu mu söylemiştin?»</p>

  <p>«Tabii. Elinde bir sürü adam var. Onları yakalayıp Kingston’a gönderiyoruz, ama Quizzard daima başkalarını buluyor.»</p>

  <p>«Fakat senden ne istiyorlardı? Ben...»</p>

  <p>«Kafanı çalıştır, Jerry. Onlar Ben’in adamları. Ben, huzursuzlanmaya başladı.»</p>

  <p>«Ben mi? Ben Reich mi? Fakat dükkân benim, burada olabilirdim.»</p>

  <p>«Zaten buradaydın. Onlar için bir ayrım gözetir mi sanıyorsun?»</p>

  <p>«Reich beni öldürtmek istemezdi. O...»</p>

  <p>«Acaba?»</p>

  <p>Church, derin bir nefes aldı ve birden patladı.</p>

  <p>— Orospunun dölü! Allahın cezası orospunun dölü!</p>

  <p>— Böyle söyleme, Jerry. Reich, canının derdine düştü. Onun fazla dikkatli olmasını bekleyemezsin.</p>

  <p>— Eh, ben de canımın derdine düştüm sayılır. Hergelenin oğlu, karar vermeme yardımcı oldu. Hazır ol, Powell, açılıyorum. Sana her şeyi anlatacağım.</p>

  <p>Powell, Church’le ve karargâhla işini bitirdikten sonra evine döndü. Geçirdiği olaylardan sonra sarışın kızın görünüşü içini rahatlatıyordu. Barbara D’Courtney’in bir elinde siyah, diğer elinde kırmızı tebeşir, dilini dişlerinin arasına sıkıştırmış, bütün dikkatini yaptığı işe vermiş, evin duvarını karalıyordu.</p>

  <p>Powell, şaşkınlıkla:</p>

  <p>— Barb! diye bağırdı. Ne yapıyorsun?</p>

  <p>— Yesim yapi... Babaya yesim yapi.</p>

  <p>— Teşekkür ederim, güzelim, çok iyi düşünmüşsün. Şimdi gel, babanın yanına otur bakalım.</p>

  <p>Barbara:</p>

  <p>— Hayıy, dedi ve resim yapmaya devam etti.</p>

  <p>— Sen benim kızım mısın?</p>

  <p>— Hı.</p>

  <p>— Kızım her zaman babasının sözünü dinlemez mi?</p>

  <p>— Hı.</p>

  <p>Barbara, tebeşirleri cebine soktu ve Powell’in yanına oturdu.</p>

  <p>Powell:</p>

  <p>— Gerçekten de, Barbara, diye mırıldandı. Bu yarım konuşmalar beni endişelendiriyor. Acaba dişlerinde de kaşınma hissediyor musun?</p>

  <p>Yanında oturan genç kadının billur gibi parlayan gözlerine baktı. Sonra ağır ağır bilinç altına doğru indi.</p>

  <p>Birden şaşırdı.</p>

  <p>«Hay Allah kahretsin, bana âşık mı oldu?»</p>

  <p>Biraz daha derinleri yokladı.</p>

  <p>Ben ve Barbara’nın bir bakıma birbirlerine bağlı olduklarına dair birtakım şeyler tanımladı. Barbara ile Ben arasında nasıl bir ilişki olabilirdi?</p>

  <p>Aceleyle Mary’ye seslendi.</p>

  <p>«Mary, bu kız bana âşık.»</p>

  <p>«Ya sen?»</p>

  <p>«Ben mi?».</p>

  <p>Mary, yüksek sesle konuşmaya başladı.</p>

  <p>— Onu neden Kingston hastanesinde bırakmadın? Neden günde iki kere kızın zihnini kontrol ediyorsun? Söyleyeyim, Bay Powell...</p>

  <p>— Ne söyleyebilirsin?</p>

  <p>— Sen de ona âşıksın. Onu Chooka Frood’un evinde bulduğundan beri ona âşıksın.</p>

  <p>— Mary!</p>

  <p>Geçen gün konuştukları sırada Mary’nın sezinlediği şey de, Powell’in Barbara’ya karşı hisleriydi.</p>

  <p>Powell:</p>

  <p>— Güzelim... dedi.</p>

  <p>— Beni boş ver. Sen kıza âşıksın ve kız telepat değil. Önemli olan da bu. Hatta, aklı başında bile değil. Onun ne kadarına âşıksın? Onda birine mi? Kızın hangi kısmına âşıksın? Yüzüne mi? Bilinç altına mı? Kızın hangi kısımları geriye kalıyor? Onlara da âşık olacak mısın? Allah belânı versin!</p>

  <p>Mary, başını çevirdi ve ağlamaya başladı.</p>

  <p>«Mary, Allah aşkına...»</p>

  <p>Mary, hıçkırarak:</p>

  <p>— Beni rahat bırak, dedi. Bir mesaj var. Karargâhtan. Mümkün olduğu kadar çabuk Spaceland’den isteniyorsun. Ben Reich oradaymış ve kaybetmişler. Sana ihtiyaçları var. Sana herkesin ihtiyacı var. Şu halde neden şikâyetçi olayım?</p>
</body>
</html>
