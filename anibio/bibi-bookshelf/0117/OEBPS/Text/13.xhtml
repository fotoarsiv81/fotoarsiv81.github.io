<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">13.</p>

  <p>Reich davası, savcılığa sunulabilecek kadar güzel hazırlanmıştı. Powell, davanın ihtiyar Mose denen soğukkanlı canavara da sunulabilecek durumda olduğunu umuyordu.</p>

  <p>Powell ve adamları Mose’un bürosunda toplandılar. Odanın tam ortasına yuvarlak bir masa konmuştu. Masanın üzerinde Beaumont House’un küçük bir modeli vardı. Cinayet gecesi evde bulunanların hepsinin minik modelleri yapılmış ve eve yerleştirilmişti.</p>

  <p>Büronun yarım daire şeklindeki bir duvarını tamamen ihtiyar Mose kaplıyordu. Sayısız, pırıl pırıl yanan gözleri donuk donuk bakıyordu. Tam ortada bulunan ağzı, sanki insanların aptallığına şaşırmış gibi açık duruyordu. Elleri, yani daktilo tuşları, bir rule kâğıdın üzerine hemen yazmaya başlayacak gibi hazır duruyordu Elektronik beyinden başka bir şey olmayan hakim İhtiyar Mose, savcının bürosunda, her türlü polis olaylarını inceleyip doğru kararı vermek için bekliyordu. Verdiği kararlar kesindi.</p>

  <p>Powell, savcıya:</p>

  <p>— Önce Mose’u rahatsız etmeyeceğiz, dedi Evvelâ, maket üzerinde cinayetin işleniş metodunu inceleyelim. Bebekler aynı hareketleri yaparken dikkatle izleyin. Bir hata görecek olursak yeniden yaparız .</p>

  <p>De Santis’e başıyla işaret verdi. De Santis’in parmakları kımıldadı ve maket ışıklandı, kuklalar canlandı.</p>

  <p>Maria Beaumont, Sardine oyununu kitaptan okudu. Işıklar karardı. Reich, sessizce hole çıktı, sağa döndü, merdivenleri tırmandı. Resim galerisine geldi, bronz kapıdan geçti, fedaileri zararsız bir hale getirdi, sonra özel daireye girdi.</p>

  <p>Reich, D’Courtney’le yüz yüze geldi, tabancayı çıkardı, hançerin ucuyla D’Courtney’in ağzını açtı ve namluyu soktu. Birden dairenin kapısı açıldı ve sırtında buzlu camı andıran sabahlığıyla Barbara D’Courtney göründü.</p>

  <p>Reich, D’Courtney’in ağzına soktuğu tabancanın tetiğini çekti ve adamın kafasının arkasını parçaladı.</p>

  <p>Powell, mırıldandı.</p>

  <p>— Bu bilgiyi Barbara D’Courtney’in zihninden söküp aldım.</p>

  <p>Barbara D’Courtney, sürünerek babasının üstüne kapandı, birden tabancayı çekip aldı ve daireden koşarak kaçtı. Arkasından da Reich, koşuyordu. Barbara, karanlıkta yıldırım gibi koştu ve sokak kapısından fırlayıp gecenin karanlığına karıştı. Reich ve Tate, fıskiyenin önünde buluştular ve tekrar projeksiyon odasına girdiler.</p>

  <p>Karar verecek olan heyet, gördüklerini iyice hazmedene kadar derin, bir sessizlik oldu.</p>

  <p>Powell:</p>

  <p>— Pekâlâ, dedi. Bütün olayın geçişi böyle oldu. Şimdi, bu bilgileri Mose’a verelim ve kararının ne olacağını görelim. Önce, fırsat. Sardine oyununun Reich’e fırsat vermiş olduğunu inkâr edemezsiniz, öyle değil mi?</p>

  <p>Savcı:</p>

  <p>— Reich, Sardine oynanacağını ner’den biliyordu? diye sordu.</p>

  <p>— Kitabı Reich satın aldı ve Maria Beaumont’a gönderdi.</p>

  <p>— Fakat oyun oynayacağını ner’den biliyordu?</p>

  <p>— Maria’nın oyun oynamaktan hoşlandığını biliyordu. Sardine de kitaptaki sağlam kalan tek oyundu.</p>

  <p>Savcı, başını kaşıyarak.</p>

  <p>— Bilmiyorum, dedi. Mose’u tatmin etmek zordur. Verin bakalım, nasılsa bir zararı olmaz.</p>

  <p>Büronun kapısı açıldı ve Senatör Crabbe, öfkeyle içeri daldı.</p>

  <p>— Başkan Powell!</p>

  <p>— Buyurun. Senatör Crabbe?</p>

  <p>— İyi bir dostumu suçlamak için makine beyne bazı bilgiler vermek istediğinizi haber aldım. Ben Reich’i, D’Courtney’in öldürülmesiyle suçlu yormuşsunuz. Ben Reich, ülkemizin en namuslu ve saygı değer bir vatandaşıdır. Ayrıca, efendim, bu makine beyni hiç bir zaman sevmem ve varlığını kabul etmem.</p>

  <p>Powell, Beck’e başıyla işaret etti. Beck, Mose’un kulağına bilgileri vermeye başladı.</p>

  <p>Powell:</p>

  <p>— Haklısınız, Sayın Senatör, dedi. Şimdi, metoda gelelim. Reich, fedaileri nasıl zararsız hale getirdi, De Santis?</p>

  <p>Crabbe, konuşmasına devam etti.</p>

  <p>— Ve dahası da var, baylar...</p>

  <p>De Santis, tükürür gibi:</p>

  <p>— Rodopsin İyonizer, dedi.</p>

  <p>Plastik, küçük bir küreyi aldı ve Powell’a attı. Powell, parmaklarının ucuyla tuttuğu küreyi herkese gösterdi.</p>

  <p>— Jordan adında biri tarafından Reich’in özel polisi için geliştirilmişti. Kompütöre vermek üzere formülünü de hazırladım ve küçük bir örnek yaptırdım. Denemek isteyen var mı?</p>

  <p>Savcı şaşırmış göründü.</p>

  <p>— Kullanılması manasız olacak. Nasılsa Mose karar verebilir.</p>

  <p>Senatör Crabbe, ısrarla konuşuyordu.</p>

  <p>— Buna ilâveten, baylar...</p>

  <p>De Santis, hoşnutsuz bir tavırla:</p>

  <p>— Bir şey olmaz ki, dedi. Sadece altı ya da yedi saat...</p>

  <p>Kapsül, Powell’in parmakları arasında dağıldı Mavi bir duman Crabbe’ın burnunun altına doğru uzandı. Senatör birden boş bir çuval gibi yere yıkıldı. Powell, korkuyla etrafına bakındı.</p>

  <p>— Allahım! dedi. Ben ne yaptım? Kapsül parmaklarımın arasında eriyiverdi.</p>

  <p>De Santis’e baktı ve öfkeyle:</p>

  <p>— Kapsülü çok ince yapmışsın, De Santis, dedi. Görüyor musun, Senatör Crabbe’a ne yaptın!</p>

  <p>— Ne yapmışım!</p>

  <p>Savcı, kontrol etmeye çalıştığı öfkesini gizleyerek:</p>

  <p>— Bu bilgiyi Mose’a verin, dedi. Bunu kabul edeceğini sanıyorum.</p>

  <p>Senatörü rahat bir koltuğa yerleştirdiler.</p>

  <p>Powell:</p>

  <p>— Şimdi, cinayet metoduna gelelim, dedi. Lütfen, şunu seyredin, baylar. El, gözden çok daha çabuk hareket eder.</p>

  <p>Polis müzesinden temin ettiği toplu tabancayı çıkardı. Mermi yatağından kovanı çekip aldı, sonra bir çakının ucuyla mermi çekirdeğini yerinden çıkardı.</p>

  <p>— Cinayetten önce Jerry Church’ten satın aldığı tabancaya Reich’in yaptıklarını aynen tekrarlıyorum, baylar. Zararsız gibi görünüyor, değil mi?</p>

  <p>— Zararsız mı görünüyor? Saçma, tabanca tamamen zararsız bir durumda. Church’un delili bu mu?</p>

  <p>— Evet. Elinizdeki raporda da böyle yazılı, değil mi?</p>

  <p>Savcı, elindeki kâğıdı masanın üzerine atarak.</p>

  <p>— Şu halde, Mose’u böyle saçmalıkklarla rahatsız etmeyelim, dedi. Dava konusu yoktur.</p>

  <p>— Yanılıyorsunuz.</p>

  <p>— Kurşunun çekirdeği olmadan yalnız kapsül bir insanı nasıl öldürebilir?</p>

  <p>— Tekrar doldurdu.</p>

  <p>De Santis:</p>

  <p>— Tekrar doldurmamış, dedi. Yarada ve odada mermi çekirdeği bulamadık. Hiç bir şey yoktu.</p>

  <p>— Her şey vardı. Bir ihtimal üzerinde çalıştığım zaman kolaylıkla anladım.</p>

  <p>De Santis:</p>

  <p>— Hiç bir ihtimal yoktu! diye haykırdı.</p>

  <p>— Sen kendin bulmadın mı, De Santis? D’Courtney’in ağzında küçük bir jelatin parçası bulmadın mı? Unuttun mu? Midede de şeker bulamamıştın, öyle değil mi?</p>

  <p>De Santis, dik dik baktı. Powell gülümsüyordu. Cebinden bir damlalık çıkardı ve jelatin bir kapsüle su doldurdu. Sonra kapaülü boş kovana yerleştirdi ve kovanı tekrar yuvasına soktu. Tabancanın namlusunu kaldırıp, maketin durduğu masanın köşesindeki bir tahta parçasına nişan aldı. Tetiğe asıldı. Boğuk bir gürültü oldu ve tahta parçalandı.</p>

  <p>Savcı, heyecanla:</p>

  <p>— Jelatin kapsülde sudan başka bir şey de vardı, dedi.</p>

  <p>Sonra, parçalanan tahtayı inceledi.</p>

  <p>Powell:</p>

  <p>— Hayır, Sudan başka hiç bir şey yoktu. Elli gram suyu yalnız kapsülle atmak mümkün. Ağız tavanı yumuşak olduğu için, namlunun verdiği hız, kafatasını paralayacak güçtedir. Zaten Reich, bu nedenle ağzın içinden ateş etti. De Santis’in bulduğu jelatin parçası da suyun konduğu kapsülden başka bir şey değildi. Bu nedenle başka bir şey bulamamıştık.</p>

  <p>Savcı ancak duyulur bir sesle:</p>

  <p>— Bilgiyi Mose’a verin, dedi. Bir dava konusu olabileceğini yavaş yavaş düşünmeye başladım, Powell.</p>

  <p>— Pakâlâ, şimdi gelelim sebebe Reich’in iş kayıtlarını tespit ettik. D’Courtney, para bakımından Reich’i kıskıvrak yakalamıştı. Reich, D’Courtney’le birleşmeye çalıştı. Başaramadı. D’Courtney’i öldürdü. Bunu kabul eder misiniz ?</p>

  <p>— Benden kabul, ama İhtiyar Mose kabul edecek mi bakalım? Bilgiyi verin, sonucun ne olacağına bakalım.</p>

  <p>Gerekli bilgiyi Mose’a aktardılar. Bir aylık çalışmanın sonucu bulunan deliller elektronik beyine verildi.</p>

  <p>Daktilo yazmaya başladı.</p>

  <p>ÖZET NO, 921.088 BÖLÜM C-I. SEBEP. YETERİ KADAR DELİL OLMAYAN CİNAYETİN SEBEBİ DUYGUSALDIR.</p>

  <p>Powell:</p>

  <p>— Duygusal sebep mi? diye mırıldandı. Mose, delirdi mi? Kazanç sağlayan bir cinayet olmalı. C-I’i kontrol et, Beck.</p>

  <p>Beck, gerekli kontrolü yaptıktan sonra:</p>

  <p>— Hata yok, dedi.</p>

  <p>— Bir kere daha dene.</p>

  <p>Elektronik beyni bir kere daha çalıştırdılar.</p>

  <p>Mose, bu sefer sözlü cevap verdi.</p>

  <p>ÖZET NO. 921,088. BÖLÜM C-I. SEBEP. YETERİ KADAR DELİL OLMAYAN CİNAYETİN SEBEBİ KAZANÇTIR.</p>

  <p>Powell, sordu:</p>

  <p>— C-I tuşuna gerektiği gibi basamadın mı?</p>

  <p>— Elimimden geldiği kadar fazla bilgi verdik.</p>

  <p>Powell, diğerlerine:</p>

  <p>— Özür dilerim, dedi. Bu konuyu Beck’le telepati yoluyla konuşmak isterim. Sakıncası olmayacağını sanıyorum.</p>

  <p>Beck’e döndü.</p>

  <p>«Eksik verdiğimiz bir şey var.»</p>

  <p>«Sanmıyorum, Linc.»</p>

  <p>Powell, birden elini alnına vurdu. Sonra yüksek sesle:</p>

  <p>— Sahi unuttum, dedi. Şifre dairesi Hassop’la beraber Reich’in özel şifresini çözmeye çalışıyor. Bildiğimiz kadarıyla, Reich birleşme teklif etmiş ve teklifi D’Courtney tarafından reddedilmiştir. Şifre çözüldükten sonra kesin delil elde etmiş olacağız. Mose’un istediği de bu. Dikkatli canavar.</p>

  <p>Savcı sordu:</p>

  <p>— Eğer şifreyi çözemedinizse, teklifin kabul edilmediğini nerden biliyorsunuz?</p>

  <p>— Gus Tate vasıtasıyla Reich’ten öğrendim. Tate, öldürülmesinden birkaç saniye önce söylemişti. Beck, bu bilgiyi tahmini olarak Mose’a ver, bakalım ne söyleyecek?</p>

  <p>Beck, söyleneni yaptı.</p>

  <p>Elektronik beyin otuz saniye sonra cevap verdi.</p>

  <p>ÖZET NO. 921.088. TAHMİN KABUL EDİLDİ. BAŞARI İHTİMALİ % 97.0099.</p>

  <p>Powell’ın adamları sırıtarak rahat bir nefes aldılar. Powell, şeriti makineden yırtıp aldı ve savcıya uzattı.</p>

  <p>— İşte davanız, sayın savcı bey... komprime halinde elinize verildi.</p>

  <p>Büronun kapısı birden açıldı ve terden sırılsıklam olmuş iki adam içeri daldı.</p>

  <p>Powell:</p>

  <p>— Şifre geldi, dedi. Çözdünüz mü?</p>

  <p>— Çözdük, ama bu sefer sen de beraber çözüldün, Powell. Bütün dava düştü.</p>

  <p>— Neee? Ne söylüyorsunuz?</p>

  <p>— D’Courtney, Reich’in yaptığı teklifi kabul etmediği için öldürüldü, değil mi? D’Courtney’i öldürmekle büyük bir kazanç sağlayacaktı, değil mi? Reich’in gönderdiği şifrede şöyle yazılı: Eşit haklarla ortaklık için birleşme teklif ediyorum.</p>

  <p>— Tabiî, bunu ben de düşünmüştüm ve cevap olarak WWHG geldi. Buda reddetmek demektir. Reich, Tate’e söylemişti. Tate de bana söylemişti.</p>

  <p>— D’Courtney, WWGH cevabını verdi. Bu da teklif kabul edildi demektir.</p>

  <p>— Yok canım!</p>

  <p>— Onu bunu bilmem, şifrenin anlamı açık. Teklif kabul edildi. Reich’in de beklediği cevap buydu. Reich’in, D’Çourtney’in sağ kalması için yapamayacağı şey yoktu. Güneş sistemindeki hiç bir mahkemede Reich’i mahkûm edemezsin, Powell. Davan düşmüştür.</p>

  <p>Powell, birkaç saniye konuşmadan durdu. Birden döndü ve model evin içinden Reich’in kuklasını aldı ve başını kopartarak attı. Sonra Mose’un yanına gitti ve daktilo şeridini çekip yırttı, top halinde yoğurdu ve odanın bir köşesine savurdu.</p>

  <p>Adamlarının ve savcının şaşkın bakışları altında Senator Grabbe’in oturduğu koltuğun ayağına bir tekme vurarak koltuğu senatörle beraber devirdi.</p>

  <p>— Allah belâsını versin! dedi. Hep o koltukta oturup duruyorsun!</p>

  <p>Sonra öfkeden titreyerek büronun kapısından dışarı fırladı.</p>
</body>
</html>
