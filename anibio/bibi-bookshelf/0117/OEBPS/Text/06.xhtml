<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">6.</p>

  <p>Sabah 12,30’da, Karakolun, Beamont House, 9, Park South adresinde kanunsuz bir olay, diye bildirdiği haber üzerine, Devriye Beaumont House’a geldi.</p>

  <p>Saat 12.40’da, Devriye’nin verdiği «Cinayet - AAA* haberi üzerine Park Karakolu Amiri olay yerine geldi.</p>

  <p>Saat 1.00’de, Lincoln Powell, müfettiş yardımcısının ihbarı üzerine Beaumont House’a gitti.</p>

  <p>Lincoln Powell’la müfettiş yardımcısının arasında şöyle bir konuşma geçmişti:</p>

  <p>— Söylüyorum, Powell, Üç-A’lı bir cinayet. Yemin ederim. Ne yapacağımı şaşırdım. Memnun mu olmam yoksa üzülmem mi gerektiğini bilmiyorum. Fakat içimizden kimsenin bu olayı çözümleyemeyeceğini biliyorum.</p>

  <p>— Çözümleyemediğiniz nedir?</p>

  <p>— Bak, Powell. Cinayet anormal. Ancak, kötü bir telepat vahşice bir cinayet işleyebilir, değil mi?</p>

  <p>— Evet.</p>

  <p>— Zaten bu nedenle yetmiş yıldan beri Üç-A’lı bir cinayet işlenmemişti. Hiç bir insan bozuk düşüncelerle dolaşarak cinayet işleyemez. Çünkü üç kafalı bir insan kadar göze çarpar. Siz telepatlar onları, daha harekete geçmeden önce enselersiniz.</p>

  <p>— Onlarla bağıntı kurabildiğimiz zaman... deneriz.</p>

  <p>— Normal yaşantımızda bile birçok telepat netleri yok mu? Bir insanın cinayet işleyebilmesi için tariki dünya olması gerekir. Oysa tariki dünya bir insan da cinayet işleyemez. Öyle değil mi?</p>

  <p>— Tabiî.</p>

  <p>— Karşımızda dikkatle plânlanmış bir cinayet var... ve katil de hiç dikkati çekmemiş. Rapor bile edilmemiş. Hatta, Maria Beaumont’un üçüncü sınıf üç sekreteri bile katilin düşüncelerini yakalayamamışlar. Bu da demektir ki dikkati çekecek bir olay olmamıştır. Düşünce şekli zararsız olmakla beraber cinayet işleyecek kadar anormal biri olmalı. Böyle bir durumla nasıl başa çıkabiliriz?</p>

  <p>— Anlıyorum. Herhangi bir ihtimal var mı?</p>

  <p>— Yok gibi. Bir, D’Courtney’i öldüren nedir bilmiyoruz. İki kızı oradan kayboldu. Üç, birisi D’Courtney’in fedailerini bir saat uyuttu ve cinayetin nasıl işlendiğini bilmiyoruz. Dört...</p>

  <p>— Fazla saymana lüzum yok, hemen geliyorum.</p>

  <p class="ortali">⁂</p>

  <p>Beaumont House’un büyük salonu pırıl pırıl yanıyordu. Her yerde üniformalı polisler vardı. Laboratuvardan gelmiş olan beyaz gömlekli teknisyenler karınca gibi kaynıyordu. Büyük salonun tam ortasına toplanmış olan konuklar, mezbahaya götürülen sığır sürüsü gibi karmakarışık dolaşıp duruyordu.</p>

  <p>Powell, evin sağ kanadından girdiği zama, hoşnutsuz düşünceler bir dalga gibi beynine çarptı.</p>

  <p>İkinci sınıf polis müfettişi olan Jackson Beck’i buldu. Düşündü:</p>

  <p>«Durum nasıl, Jax?»</p>

  <p>«Karışık.»</p>

  <p>Beck, biraz durakladıktan sonra:</p>

  <p>«Telepatlar var. Dikkatli ol», diye düşündü.</p>

  <p>Birkaç saniye içinde cinayetin bütün ayrıntılarını anlattı.</p>

  <p>«Anlıyorum. Bu insanlar neden, böyle dolanıp duruyorlar? Gösteri yürüyüşü falan mı var?»</p>

  <p>«Dostça davranmıyorlar.»</p>

  <p>«Dostça mı davranmaları gerekirdi?»</p>

  <p>«Şımarık insanlar. Onlardan bir şey öğrenebilmek istiyorsan kurnazca bir hileye başvurmalısın. Kötü kişi ben olayım. Sen onların dostu olarak görün.»</p>

  <p>«Haklısın. İyi düşündün. Konuşulanları kaydetmeye başla.»</p>

  <p>Powell, birden durdu. Yüzünün ifadesi birden değişti. Gözlerindeki dostça bakış, öfkeli bir ifadeye döndü.</p>

  <p>Yüksek sesle:</p>

  <p>— Beck, dedi.</p>

  <p>Powell’in sert sesini duyanlar birden sustular. Salondakilerin gözleri sesin geldiği tarafa doğru çevrildi.</p>

  <p>Müfettiş Beck, Powel’in karşısında durdu. Kaba bir tavırla:</p>

  <p>— Buradayım, efendim, dedi</p>

  <p>— Soruşturmayı sen mi yönetiyorsun, Beck?</p>

  <p>— Evet, efendim.</p>

  <p>— Soruşturma şeklin bu mu? Suçsuz insanları böyle sürü gibi toplamak senin fikrin mi?</p>

  <p>— Suçsuz değiller. Bir adam öldürüldü.</p>

  <p>— Bu evde bulunanların hepsi suçsuzdur, Beck, gerçek ortaya çıkana kadar kimseyi suçlayamazsın.</p>

  <p>Beck, terslendi.</p>

  <p>— Neee? Bu yalancılar mı masum? Bunlara mı iyi davranacağım ?</p>

  <p>Powell, müfettişin sözünü kesti.</p>

  <p>— Ne cesaret! Derhal özür dile!</p>

  <p>Beck, derin bir nefes alarak yumruklarını sıktı.</p>

  <p>— Müfettiş Beck, beni duymadın mı? Baylar ve bayanlardan derhal özür dile.</p>

  <p>Beck, Powell’a nefretle baktı, sonra konuklara döndü.</p>

  <p>— Özür dilerim.</p>

  <p>Powell, sert sesle:</p>

  <p>— Seni uyarıyorum, Beck, dedi. Eğer böyle bir şeyi tekrar edecek olursan, seni pişman ederim. Geldiğin çamura döndüğün zaman sözlerimin boş olmadığını anlarsın. Şimdi, seni gözüm görmesin, yallah!</p>

  <p>Powell, konuklara samimiyetle gülümsedi.</p>

  <p>— Bayanlar, ve baylar, hepinizi şu veya bu şekilde tanıyorum, ama sizin tarafınızdan tanınacak kadar meşhur olmadığım için kendimi takdim etmek isterim. Lincoln Powell, Psikotik Dairenin Başkanı.</p>

  <p>Elini uzatarak Maria Beaumont’a doğru yürüdü.</p>

  <p>— Sevgili Madam Maria, partinizde böyle bir olayın olması ne büyük bir şanssızlık. Hepinizin duygularını anlıyorum.</p>

  <p>Konuklar arasında memnun bir hava esti. Maria, Powell’ın elini sıktı.</p>

  <p>Powell, Maria’yı alnından öptü.</p>

  <p>— Zor bir durumda olduğunuzu biliyorum, Madam. Bu üniforma giymiş kaba insanlar sizin canınızı sıkmış.</p>

  <p>— Sayın Başkan, gerçekten de çok üzüldüm ve korktum.</p>

  <p>— Tenha bir odanız yok mu? Orada daha rahat edebilirim sanıyorum.</p>

  <p>— Evet, çalışma odası, sayın Başkan Powell.</p>

  <p>Powell, başını çevirmeden parmaklarını şaklattı.</p>

  <p>Komiser hemen geldi.</p>

  <p>Powell:</p>

  <p>— Madamı ve konuklarını çalışma odasına götürün, rahat etsinler. Başlarına nöbetçi dikmenize de lüzum yok. Sayın bayan ve bayların tamamen bir serbestiyet içinde olmalarını istiyorum.</p>

  <p>Komiser, gırtlağını temizleyerek:</p>

  <p>— Bay Powell, efendim... Madamın konukları hakkında bir şey söylemek istiyordum. İçlerinden biri, olaydan sonra geldi. Bir avukat, Bay Maine.</p>

  <p>Powell, ikinci sınıf bir avukat olan Jo Maine’i konuklar arasında buldu ve telepati yoluyla seslendi.</p>

  <p>«Jo?»</p>

  <p>«Merhaba.»</p>

  <p>«Bu kaplan inine seni getirten sebep nedir?»</p>

  <p>«İş. Müvekkilim Ben Reich tarafından çağrıldım.»</p>

  <p>«Şu köpekbalığı mı? Beni kuşkulandırıyor. Burada Reich’in yanında kal. Birazdan anlaşırız.»</p>

  <p>«Beck’le oynadığınız oyun çok etkin oldu.»</p>

  <p>«Şifremizi çözebildin mi?»</p>

  <p>«Hayır. Fakat ikinizi tanırım. Kibar Jax, kaba bir polis rolünde!»</p>

  <p>Koridorda dolaşan Beck, telepatiyle avukatın zihnine kadar uzandı.</p>

  <p>«Sakın bizi ele verme, Jo.»</p>

  <p>«Deli misin?»</p>

  <p>Beck, salonun kapısından sırıtarak baktı.</p>

  <p>Bütün bu düşünce alışverişi ancak birkaç saniye sürmüştü. Powell, kolunu Maria’nın elinden kurtararak:</p>

  <p>— Sayın bayanlar ve baylar, dedi. Yakında çalışma odasında görüşürüz.</p>

  <p>Konuklar, komiserin peşine takılıp çalışma odasına doğru yürüdüler, Powell, sert bir telepatik blokla karşılaştı. Perdelemenin kime ait olduğunu hemen anladı.</p>

  <p>Şaşkınlıkla düşündü:</p>

  <p>«Gus! Gus Tate!»</p>

  <p>«Oh, merhaba, Powell.»</p>

  <p>«Sen ha? Burada ne arıyorsun?»</p>

  <p>Beck’in düşünceleri araya karıştı.</p>

  <p>«Gus mı? Burada mı? Onun farkında bile değildim.»</p>

  <p>«Neden kendini saklamaya çalışıyorsun?»</p>

  <p>Gus Tate’in zihninden utanç, skandal ve toplumsal durumu hakkında düşünceler geçti.</p>

  <p>«Gus’a boş verin. Burada kal ve bize yardım et. Birinci sınıf bir telepat kullanabilirim. Çünkü bu olay Üçlü-A gibi görünüyor.»</p>

  <p class="ortali">⁂</p>

  <p>Evin büyük salonunda bulunanlar gittikten sonra, Powell, geriye kalan üç kişiyi dikkatle süzdü. Jo Maine, iri yarı, çıplak kafalı ve güleç yüzlü bir adamdı. Tate, sinirli ve gerektiğinden fazla huysuzdu.</p>

  <p>Powell, tanınmış Ben Reich’le ilk kez tanışıyordu. Ben Reich, uzun boylu, geniş omuzlu, otoriter tavırlı bir gençti.</p>

  <p>Reich’e gülümsedi. Reich de gülümseyerek Powell’in elini sıktı.</p>

  <p>— Herkesi böyle boş mu yakalarsınız, Reich?</p>

  <p>Reich, sırıttı.</p>

  <p>— Başarımın sırrı.</p>

  <p>— Hiç değilse, diğer konuklar size ısındığımı bilmiyor. Aksi takdirde, sizi koruduğumu zannederler.</p>

  <p>— Siz insanı korumazsınız. Onları değiştirirsiniz, Powell. Sizinle tanışan herkes kendisiyle gizli olarak anlaştığınızı düşünür.</p>

  <p>Yine karşılıklı gülümsediler.</p>

  <p>Powell, avukata döndü.</p>

  <p>— Senden ne haber, Jo?</p>

  <p>Avukat düşündü.</p>

  <p>«Düşünceleri okumak meselesi, Linc...»</p>

  <p>— Yüksek sesle konuşalım, Jo. Nasıl olsa acelemiz yok.</p>

  <p>— Reich, kendisini temsil etmem için beni çağırdı. Düşünceleri okumak yok, Linc, Burada bulunuşumun nedeni bu. Her soruşturmada ben de hazır bulunacağım.</p>

  <p>— Düşünceleri okumamıza engel olamazsın, Jo. Kanunî hakkın yok. istediğimiz kadar derinlere inebiliriz.</p>

  <p>— Düşünceleri Okunan kimse razı olursa. Razı olup olmadığını söylediğim takdirde istediğin kadar derinlere inebilirsin.</p>

  <p>Powell, Reich’e baktı.</p>

  <p>— Ne oldu?</p>

  <p>— Biliyor musunuz?</p>

  <p>— Sizin ağzınızdan duymak istiyorum.</p>

  <p>Jo, lafa karıştı.</p>

  <p>— Neden özellikle Reich?</p>

  <p>— Neden bu kadar çabuk avukat çağırmış olduğunu öğrenmek istiyorum. Bu olaya karıştı mı?</p>

  <p>Reich, sırıttı.</p>

  <p>— Hem de öylesine karıştım ki, Monarch’ı yönetmek için bazı sırları kafada saklamak gerekir.</p>

  <p>— Ama bu cinayet.</p>

  <p>Jo, hemen telepatiyle konuşmaya karıştı.</p>

  <p>«Çık oradan, Linc!»</p>

  <p>«Sen de perdelemekten vazgeç, Jo, adamdan hoşlandığım için düşüncelerini öğrenmek istemiştim, o kadar.»</p>

  <p>«Bu işi daha sonra yaparsın, şimdi değil.»</p>

  <p>Powell, gülümseyerek Reich’e baktı.</p>

  <p>— Jo, sizden hoşlanmamı istemiyor, dedi. Keşke bir avukat çağırmasaydınız. Beni kuşkulandırıyor.</p>

  <p>Reich, bir kahkaha attı.</p>

  <p>— Buna iş hastalığı denmez mi?</p>

  <p>Powell’ın düşüncelerine, içindeki «Şerefsiz Abe» karıştı.</p>

  <p>— Hayır. Hemen hemen bütün dedektiflerin yan düşünceleridir. Gerçekten ben de, Uarsons olayına kadar...</p>

  <p>Powell, birden toparlandı ve yalanını yarıda kesti.</p>

  <p>— Başka bir zaman anlatırım. Maria ve konuklar gömleğinizin koluna kan damladığını gördükten sonra ne olduğunu anlatır mısınız?</p>

  <p>Reich, gömleğinin kolundaki kan izlerine bir göz attı.</p>

  <p>— Korkunç bir çığlık attı, sonra hep beraber üst kata çıktık.</p>

  <p>— Karanlıkta yolunuzu nasıl buldunuz?</p>

  <p>— Ortalık aydınlıktı. Maria, ışıkların yakılması için emir vermişti.</p>

  <p>— Işık olduğuna göre zifaf dairesini bulmakta zorluk çekmediniz, ha?</p>

  <p>Reich’in kaşları çatıldı.</p>

  <p>— Daireyi bulan ben değilim. Maria, yol gösterdi.</p>

  <p>— Orada fedailer vardı... Uyutulmuşlar mı ne?</p>

  <p>— Doğru, ölü gibi görünüyorlardı.</p>

  <p>— Taş gibi, ha? Hiç hareket etmediler mi?</p>

  <p>— Bilemem ki.</p>

  <p>— Doğru.</p>

  <p>Powell, sert bir ifadeyle baktı.</p>

  <p>— Peki, D’Courtney nasıldı?</p>

  <p>— O da ölü görünüyordu, ölmüştü.</p>

  <p>— Herkes etrafına toplanmış seyrediyorlardı, ha?</p>

  <p>— Konuklardan bir kısmı, kızını anyorlardı.</p>

  <p>— Barbara D’Courtney olacak. Kimsenin D’Courtney ve kızının evde olduğunu bilmiyor sanıyordum. Neden onu arıyorlardı?</p>

  <p>— Bilmiyorduk. Maria söyleyince aramaya başladık.</p>

  <p>— Bulamayınca şaşırdınız mı?</p>

  <p>— Şaşırmak da söz mü!</p>

  <p>— Nereye gittiği hakkında fikriniz var mı?</p>

  <p>— Maria, ihtiyarı öldürdükten, sonra kaçmış olduğunu söyledi.</p>

  <p>— Siz de inandınız! mı?</p>

  <p>— Bilmiyorum. Bütün olay saçmaydı. Eğer kız evden kaçacak kadar deliyse, kimseye bir şey söylemeden yarı çıplak, caddelerde dolaşıyorsa, babasını öldürmüş olması muhtemel.</p>

  <p>— Düşüncelerinizi okuyup daha derinlere inmeme izin verir misiniz?</p>

  <p>— Avukatımın emrindeyim.</p>

  <p>Jo Maine:</p>

  <p>— Cevabım hayır, dedi. Esper kontrolünü reddetmek hakkına sahip. Reich, kabul etmiyor.</p>

  <p>Powell, içini çekti ve omuz silkti.</p>

  <p>— Eh, soruşturmaya başlayabilirim</p>

  <p>Hep beraber döndüler ve çalışma odasına doğru yürüdüler. Yolda, Beck’in düşünceleri Powell’ın düşüncelerini yakaladı.</p>

  <p>«Reich’in seni aptal yerine koymasına neden izin verdin?»</p>

  <p>«Beni aptal yerine mi koydu?»</p>

  <p>«Tabiî. Bu köpekbalığı seni her zaman zor duruma sokabilir.»</p>

  <p>«Eh, bıçağını hazırla, Jax. Bu köpekbalığı mahvolmak üzere.»</p>

  <p>«Neden?»</p>

  <p>«Beni aptal yerine koymaya çalışırken kendi ayağının kaymış olduğunu fark etmedin mi? Reich, adamın bir kızı olduğunu bilmiyordu. Kimse bilmiyordu. Kızı hiç görmemişti. Kimse de görmemişti. Kızın cinayetten ötürü evden kaçtığını ima etti. Herkes böyle düşünebilirdi. Fakat kızın çıplak olduğunu ner’den biliyordu?»</p>

  <p>Ani bir sessizlik oldu.</p>

  <p>Beck, düşündü.</p>

  <p>«Fikirlerine hürmet ederim, Linc. Efendimin önünde eğilirim.»</p>

  <p class="ortali">⁂</p>

  <p>Powell, çalışma odasına girince diğerlerini arkada bırakarak odanın ortasına doğru yürüdü. Odadaki konuşmalar hemen kesildi ve Maria ayağa kalktı, Powell’ı oturabileceğini işaretle anlattı:</p>

  <p>— Kanun, cinayetler üzerinde titizlikle duruyor. Her gün binlerce insan ölüyor. Fakat D’Courtney’in ölümü normal değil.</p>

  <p>Durdu, bir sigara yaktı, sonra devam etti.</p>

  <p>— Hepinizin, benim bir telepat olduğumu bildiğinizi sanıyorum. Bu gerçeğin içinizden bazı kişileri heyecanlandırdığını biliyorum. Burada, düşüncelerinizi okumak üzere bulunan bir canavar olduğumu da düşünebilirsiniz.</p>

  <p>Gülüşmeler oldu.</p>

  <p>Powell, konuşmaya devam etti.</p>

  <p>— Bu gece Sardine adını verdiğiniz bir oyun oynuyordunuz. Keşke Madam, beni de davet etseydiniz. Bir daha beni hatırlayacağınızı umarım.</p>

  <p>Maria:</p>

  <p>— Davet edeceğim, Sayın Başkan, dedi.</p>

  <p>— Bu oyun sırasında D’Courtney öldürüldü. Hepimiz önceden hazırlanan bir cinayet olduğu üzerinde fikir birliği ediyoruz. Laboratuvar teknisyenleri işlerini bitirdiği zaman bunu kesinlikle anlayacağız. Cinayetin Üçlü-A olduğunu tahmin ediyorum. Bu takdirde başka bir oyun daha oynayabilir ve bu oyunun adına da «Cinayet» diyebiliriz.</p>

  <p>Kalabalıktan hayret sesleri yükseldi.</p>

  <p>Powell, konuşmasına devam etti.</p>

  <p>— Bu cinayet oyununda ebe olan D’Courtney öldürüldü. Onu kimin öldürdüğünü bulmamız gerekiyor. Bu bakımdan da bazı soruların cevaplandırılmasını rica ediyorum. Katilden başka herkes doğruyu söyleyecektir. Dedektif anlatılanları dinler, bunlar arasından değerli olanlarını ayırır ve sonuca gitmeye çalışır. Bu oyundan hoşlanacağınızı düşünüyorum.</p>

  <p>Biri sordu::</p>

  <p>— Nasıl?</p>

  <p>Başka biri:</p>

  <p>— Ben zavallı bir turistim, dedi.</p>

  <p>Herkes kahkahayla güldü.</p>

  <p>Powell, gülümsedi.</p>

  <p>— Bir cinayet soruşturması üç unsuru araştırır. Bir, sebep. İki, metot, Üç, fırsat. Teknisyenlerimiz son iki maddeyi inceliyorlar. Birinci maddeyi oyunumuz sırasında biz bulmaya çalışacağız. Eğer başarı sağlarsak, teknisyenlerimizin işini kolaylaştırmış olacağız. D’Courtney’i öldüren silâhın ne olduğunu bilmediklerini duyarsanız ne dersiniz? D’Courtney’in kızının halen bulunmadığını biliyor musunuz? Siz Sardine oynarken evden ayrılmış. D’Courtney’in fedailerinin anlaşılmayacak bir şekilde zararsız hale getirildiklerini biliyor muydunuz? Evet içinizden birisi onları, bir sat süreyle zararsız bir duruma soktu. Bu işin nasıl yapılmış olduğunu merak ediyoruz.</p>

  <p>Salonda derin bir sessizlik vardı. Herkes büyülenmiş gibi Powell’ı dinliyordu.</p>

  <p>— Ölüm, kaybolma ve zaman hırsızlığı... Bütün bunların cevabını cinayet sebebinde bulacağız. Dedektif ben olacağım. Siz de suçlu olarak nitelendirileceksiniz. Bana gerçekleri anlatacak ve...</p>

  <p>Maria, heyecanla haykırdı.</p>

  <p>— Oh!</p>

  <p>— Bir dakika, Madam. Beni dinleyin. Bütün istediğim izniniz. Düşüncelerinizi okumak lüzumunu duymuyorum, çünkü suçsuz olanlar itiraz etmeyeceklerdir. Ancak suçlu olan, düşüncelerinin okunmasını engellemeye çalışacaktır.</p>

  <p>Reich, Jo Maine’e fısıldadı.</p>

  <p>— Bunu yapabilir mi?</p>

  <p>Maine, başıyla evetledi.</p>

  <p>Powell, çevresine bakındı.</p>

  <p>— Telepatik incelemeye razı mısınız? O zaman odada dolanacağım...</p>

  <p>Herkes razı olduğunu bildirdi.</p>

  <p>Powell, Reich’e:</p>

  <p>— Ya siz, efendim? diye sordu. Bana izin verecek misiniz?</p>

  <p>Herkes, büyülenmiş gibi Reich’e bakıyordu.</p>

  <p>Powell:</p>

  <p>— Gördünüz mü? dedi. Tereddüt ediyorlar. Şu halde katili bulduk.</p>

  <p>Maria, birden ayağa fırladı.</p>

  <p>— Hayır!</p>

  <p>Herkes ayağa fırladı ve haykırdı.</p>

  <p>— Hayır! Hayır! Hayır!</p>

  <p>«İyi bir denemeydi, Linc. Fakat işte cevabın. Bu züppelerden hiç bir şey öğrenemezsin.»</p>

  <p>Powell, sevimli tutumunu bırakmadan:</p>

  <p>— Bayanlar ve baylar, dedi. Sizi suçlayamam. Bir polise güvenmek akla uygun değildir.</p>

  <p>İçini çekti.</p>

  <p>— Yardımcılarımdan biri, sözlü ifadenizi alacak. Tabiî, isteyen ifade verir. Bay Maine, haklarını savunmak için zaten burada bulunuyor.</p>

  <p>Powell, Jo Maine’e baktı.</p>

  <p>«Küçük düştüm.»</p>

  <p>«Bam telime basıyorsun, Linc. Yetmiş yıldan beri ilk Üçlü-A suçu.»</p>

  <p>«Bu cinayeti çözümleyemezsem durumum sarsılacaktır, Jo.»</p>

  <p>Powell, yüksek sesle:</p>

  <p>— Eh, ne yapalım, dedi ve Reich’e gülümseyerek odadan çıktı.</p>

  <p class="ortali">⁂</p>

  <p>Teknisyenlerin çalışması bitmişti. De Santis, hazırladığı raporu Povrell’a verdi.</p>

  <p>Powell, D’Courtney’in cesedine baktı.</p>

  <p>— İntihar mı? diye terslendi.</p>

  <p>Powell, De Santis’le daima ters bir ifadeyle konuşurdu.</p>

  <p>De Santis</p>

  <p>— Hayır, dedi. İntihar olamaz, çünkü silâh yok.</p>

  <p>— Öldüren nedir?</p>

  <p>— Bilmiyoruz.</p>

  <p>— Hâlâ bilmiyor musunuz? Üç sattir buradasınız.</p>

  <p>De Santis öfkeyle:</p>

  <p>— Bilmiyoruz, dedi. Bu nedenle biraz karışık görünüyor.</p>

  <p>— Başının arkasında bir yara var.</p>

  <p>— Evet, tabiî, yara var. Dilciğin üstünde bir giriş ve küçük beyinden bir çıkış var. Ölüm ani olmuş. Fakat yaraya ne sebep olmuştur? Kafatasını delen şey nedir? Haydi, ne duruyorsun sorsana!</p>

  <p>— Sert ışın mı?</p>

  <p>— Yanık yok.</p>

  <p>— Kristalleşme mi?</p>

  <p>— Donma yok.</p>

  <p>— Nitro dumanları mı?</p>

  <p>— Amonyak artığı yok.</p>

  <p>— Asit mi?</p>

  <p>— Asit böyle bir yara açabilir, ama kafatasını delemez.</p>

  <p>— Kesici bir âlet mi?</p>

  <p>— Yani bıçak mı demek istiyorsun?</p>

  <p>— Böyle bir şey.</p>

  <p>— Mümkün olamaz. Kafatasını böyle delebilmek için ne kadar büyük bir güç gerekir bilir misin? İmkânsız.</p>

  <p>— Eh... silâh çeşidi düşünmekten yoruldum. Hayır, bir dakika. Mermi olamaz mı?</p>

  <p>— Neymiş o?</p>

  <p>— Eski bir Silâh. Patlayıcı maddeyle kurşun atar. Gürültülü ve kokulu.</p>

  <p>— İmkânsız.</p>

  <p>— Neden?</p>

  <p>De Santis, tükürür gibi:</p>

  <p>— Neden mi? dedi. Çünkü, mermi yok. Yarada bulamadık. Odada bulamadık. Hiç bir yerde yok.</p>

  <p>— Hay Allah kahretsin!</p>

  <p>— Al benden de o kadar.</p>

  <p>— Benim için bir şeyler var mı? Yani, işime yarayacak bir şey?</p>

  <p>— Evet, ölmeden önce akide şekeri yiyormuş. Ağzında erimiş artık bulduk. Ayrıca, küçük bir parça jelatin kâğıdı vardı. Şekere yapışmış olacak.</p>

  <p>— Ve?</p>

  <p>— Dairede akide şekeri bulamadık.</p>

  <p>— Hepsini yemiş olmalı.</p>

  <p>— Midede yok. Nasılsa, gırtlağı yüzünden şeker yiyemezdi.</p>

  <p>— Neden?</p>

  <p>— Psikojenik kanser. Kötü durumda. Yemeği bir tarafa bırak, konuşamıyordu bile.</p>

  <p>— Hay Allah! O silahı bulmalıyız... her neredeyse.</p>

  <p>Powell, elindeki raporun sayfalarını karıştırdı, yerdeki cesede baktı. Cesetlerin düşüncelerini okuyan bir Esper hakkında kitap okumuş olduğunu düşündü. Kitapta, ölünün retina tabakasından yararlanılmıştı. Keşke kendisi de böyle bir başarı gösterebilseydi.</p>

  <p>Nihayet, içini çekerek:</p>

  <p>— Eh, dedi. Cinayet nedenini bulamadık. Metot hakkında da bizi atlattılar. Fırsat hakkında bir şey öğrenebileceğimizi umarım. Aksi takdirde Reich’i alaşağı edemeyiz.</p>

  <p>— Reich’e ne olmuş? Ben Reich mi? Ona ne olmuş?</p>

  <p>Powell.</p>

  <p>— Beni asıl endişelendiren Gus Tate, diye mırıldandı. Eğer bu işe karışmışsa... Ne? Reich mi? Katil odur, De Santis. Jo Maime’e küçük bir oyun oynadım. Reich’in boş bir yönünü yakaladım. Jo’yu başka bir yere sürüklerken küçük bir zihin araştırması yaptım. Tabiî, bu söylediklerim resmî değil, ama Reîch’in aradığımız adam olduğuna dair elimde yeteri kadar delil var.</p>

  <p>De Santis, heyecanla bağırdı.</p>

  <p>— Sahi mi?</p>

  <p>— Tabiî, mahkemeye yeterli olamaz. Onu mahva sürüklemekten çok uzaktayız dostum, çok uzakta.</p>

  <p>Powell, üzüntülü bir tavırla laboratuvar şefinden ayrıldı ve geçici karargâhlarını kurdukları resim galerisine indi.</p>

  <p>— Oysa adam hoşuma gitmişti, diye mırıldandı.</p>

  <p class="ortali">⁂</p>

  <p>Resim galerisinde Beck’le buluştu. İki adam arasındaki telepatik konuşma ancak otuz saniye sürdü.</p>

  <p>«Eh, adamımız Reich, Jax. Konuşmamız sırasında yakaladım ve Maria’nın konuklarıyla konuşurken zihnini biraz karıştırdım. Ben, aradığımız adamdır.»</p>

  <p>«Bunu hiç bir zaman ispat edemezsin, Linc. Fedailerin faydası oldu mu?»</p>

  <p>«Şansımız çok az. Bir satlerini hiç hatırlamıyorlar. De Santis, retinal rodopsinlerinin tahrip edilmiş olduğunu söyledi. Fedailer her an harekete hazır bekliyorlardı. Maria ve konukları bağrışarak odaya girdikleri zaman ayılmışlar.»</p>

  <p>«Hı-hıh.»</p>

  <p>«Maria, onları uyumakla suçlamış, bağırmış çağırmış. Fedailer uyumadıklarını yeminle söylüyorlar.»</p>

  <p>«Maria da ne bağınr hani! Cırtlak cırtlak haykırır. Reich’in aradığımız adam olduğunu biliyoruz.»</p>

  <p>«Bunu senden başkası bilmiyor. Sardine oynadıkları zaman yukarı çıkmış. Fedailerin gözlerini bir saat süreyle körletmiş. Sonra da zifaf dairesine girip D’Courtney’i öldürmüş.»</p>

  <p>«Nasıl?»</p>

  <p>«Kızın kaçışına bakılırsa, onun da cinayetle bir ilişkisi olmalı.»</p>

  <p>«D’Courtney’i nasıl öldürmüş?»</p>

  <p>«Henüz bilmiyorum... bilmiyorum.»</p>

  <p>«Peki, D’Courtney’i neden öldürdü?»</p>

  <p>«Bunu biliyorum.»</p>

  <p>«Bu yolda yürürsen onu yakalayamazsın.»</p>

  <p>«Sebep, metod ve fırsatı açıkça belirtmelisin. Bir telepat olarak Reich’in, D’Courtney’i öldürmüş olduğunu bilmen yeterli değil.»</p>

  <p>«Hı-hıh.»</p>

  <p>«Düşünçelerini nasıl okuyabildin?»</p>

  <p>«Yeteri kadar derine inemedim. Jo Maine yanındayken yapamadım.»</p>

  <p>«Belki bir fırsat daha bulamazsın. O çok dikkatlidir.»</p>

  <p>«Allah kahretsin, Jackson, kızı bulmanız lâzım.»</p>

  <p>«Barbara D’Courtney’ı mi?»</p>

  <p>«Evet. Kilit nokta o kız. Eğer kız bize gördüklerini ve neden kaçtığını söyleyecek olursa mahkemeyi inandırabiliriz. Şimdiye kadar öğrendiklerimizi dosyalayıp saklayalım. Kız olmadıktan sonra işimiz yürümez.»</p>

  <p>«Evet.»</p>

  <p>«Herkesi bırak gitsin. Kız olmadan nasıl olsa işimize yaramazlar. Reich’i izleyip bir şeyler bulmaya çalışalım, fakat...»</p>

  <p>«Doğru. Şu kıza içerlemeye başladım.»</p>

  <p>«Böyle zamanlarda, Bay Beck, kadınlardan ben de nefret ederim. Neden evlenmem için ısrar edip dururlar anlamam»</p>

  <p>«Fakat şu Allahın cezası kız olmadan işe yaramayacak.»</p>

  <p>Powell, oturduğu yerden kalktı ve resim galerisinden çıktı. Merdivenlerden inip müzik odasından geçtikten sonra büyük salona gelince, Reich, Jo ve Tate’in fıskiyenin önünde durmuş konuştuklarını gördü. Powell, içinin burkulduğunu hissetti. Eğer Tate, Reich’le çalışıyorsa, o da bu cinayete karışmış demekti.</p>

  <p>Lonca’nın direklerinden sayılan birinci sınıf bir Esperin cinayete karışması düşünülemezdi; eğer böyle bir şey varsa, bunun ispatı çok güçtü. Ayrıca, eğer Tate, Reich’le birlikse, Reich’in yakalanması da zorlaşırdı.</p>

  <p>İki telepatın bakışlarını yakaladı ve telepatik bir emir verdi.</p>

  <p>«Jo, Gus. Reich’le biraz konuşmak istiyorum ve söylediklerimi duymanızı istemiyorum. Düşüncelerini kontrol etmeyeceğim. Söz veriyorum.»</p>

  <p>Maine ve Tate, başlarıyla anladıklarını belirttiler ve Reich’e birkaç kelime söyleyerek uzaklaştılar.</p>

  <p>Reich, onların uzaklaşmalarını seyretti, sonra Powell’a döndü.</p>

  <p>— Onları kaçırdınız mı?</p>

  <p>— Rica ettim. Otur, Reich.</p>

  <p>Birbirlerini dostça bakışlarla süzerek küçük havuzun kenarına oturdular.</p>

  <p>Kısa bir sessizlikten sonra, Powell:</p>

  <p>— Hayır, dedi. Düşüncelerine inmiyorum.</p>

  <p>— Böyle bir şey düşünmedim. Fakat Maria’nın çalışma odasında denedin, ha?</p>

  <p>— Hissettin mi?</p>

  <p>— Hayır. Tahmin ettim. Ben de olsam aynı şeyi yapardım.</p>

  <p>— İkimiz de güvenilir insanlar değiliz, ha?</p>

  <p>— Erkekçe konuşuyoruz. Karı numaralarına alışkın değilim. Gerçeklerin arkasına gizlenenler sadece korkaklar ve kendine güveni olmayan insanlardır.</p>

  <p>— Peki, şeref ve namus ne oluyor?</p>

  <p>— Gerektiği kadar şerefli ve namusluyuz... Kendimize göre. Bir adamın namusluluk derecesini beğenmeyebilirsin, ama ona namussuz demeye hakkın yoktur.</p>

  <p>Powell, başını üzüntüyle salladı.</p>

  <p>— Sen iki adamsın Reich. Biri iyi, diğeri kötü. Eğer, tamamen kötü bir insan olsan mesele kalmazdı. Fakat kişiliğinin yarısı şeytan, yarısı melek.</p>

  <p>— Çok hilekârsın, Powell. Yumruğun nereden geleceğini veya kaçınmak için ne tarafa eğilmem gerektiğini kestiremiyorum.</p>

  <p>— Şu halde, sağa sola kaçınmayı bırak da yumruğu tam suratının ortasına ye.</p>

  <p>Powell’in sesi ateş gibiydi. Gözleri alev alev yanıyordu.</p>

  <p>— Senin içindeki şeytanı boğacağım, Ben, çünkü melek hoşuma gidiyor. Bu, senin için başlangıcın sonucudur. Biliyorsun. Neden işi kolaylaştırmıyorsun?</p>

  <p>Reich, bir an için kanacak gibi oldu. Sonra, birden toparlandı ve saldırıyı cesaretle karşıladı.</p>

  <p>— Hayatımın en güzel uğraşından vazmı geçeyim? Hayır, böyle bir şey olamaz, Linc. Birimizden birimiz düşene kadar yumruklarımız çalışacak.</p>

  <p>Powell, öfkeyle omuz silkti. İkisi de ayağa kalktı. Sanki, vedalaşıyorlarmış gibi son defa el sıkıştılar.</p>

  <p>Reich:</p>

  <p>— Büyük bir dost kaybettin, dedi.</p>

  <p>— Sen de kendi içindeki büyük insanı kaybettin, Ben.</p>

  <p>— Düşman mıyız?</p>

  <p>— Düşmanız.</p>

  <p>Bu konuşma mahvolmanın başlangıcıydı.</p>
</body>
</html>
