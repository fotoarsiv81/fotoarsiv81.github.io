<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">12.</p>

  <p>Powell, Spaceland’e gelmeyeli on yıl oluyordu. Spaceland, uzun yüzyıllar önce, yarım mil çapında düz bir asteroid kaya parçasıydı. Delinin biri, şeffaf bir hava kubbesi yapmış, bir hava jeneratörü yerleştirmiş ve bir koloni meydana getirmişti. Ondan sonra Spaceland genişlemis, şekilsiz bir masa düzlüğünde, yüz millerce uzamıştı. Her bölgenin kendisine özgü şeffaf kubbesi vardı ve değişik kimseler tarafından yönetiliyordu.</p>

  <p>PeQell’ı, lüks Holiday Queen gemisinden alan polis botu inmek üzere hazırlandığı zaman Powell, sabun köpüğünü andıran yüzlerce kubbe gördü. Bu düzlüğün Jüpiter’e bakan tarafında dev gibi bir kubbe vardı. Burası Spaceland’in Doğal Otlağını meydana getiriyordu. Diğer kubbeler hastane, otel, park, mezarlık gibi çeşitli bölgeleri temsil ediyordu.</p>

  <p>Powell:</p>

  <p>— Anlat bakalım, dedi.</p>

  <p>Komiser yutkundu.</p>

  <p>— Verilen emre göre hareket ettik. Hassop’un peşine birini taktık. Slickie tarafından izleniyordu. Reich’in dostu kadın tarafından baştan çıkarıldı.</p>

  <p>— Bir kız, ha?</p>

  <p>— Evet. Duffy adında sevimli, ufak tefek bir kız.</p>

  <p>— Hay Allah kahretsin!</p>

  <p>Komiser şaşırarak Powell’a baktı.</p>

  <p>— O kızı ben sorguya çekmiştim, ama...</p>

  <p>Birden kendisini tuttu.</p>

  <p>— Demek ben de atlamışım. Güzel bir kızla konuştuğun zaman...</p>

  <p>Başını sallayarak sustu.</p>

  <p>Komiser:</p>

  <p>— Bu arada Reich, aceleyle Spaceland’e uçtu, dedi.</p>

  <p>— Neyle?</p>

  <p>— Özel bir yatla. Uzayda bir kaza geçirmişler ve imdat istediler. Bir kişi ölmüş, Reich dahil, üç kişi yaralanmış. Yatın ön kısmı çökmüş. Reich’i bir hastaneye götürmüşler. Orada kısa bir süre kalmış. Sonra Hassopla beraber ortadan kayboldular. Telepat bir tercüman aldım ve dört dilde soruşturma yaptım, faydası olmadı.</p>

  <p>— Hassop’un bagajları?</p>

  <p>— Onlar da kayıp.</p>

  <p>— Allah kahretsin! Hassop’u ve bagajlarını bulmalıyız. Hassop, Monarch’ın şifre şefiydi. Reich’in D’Courtney’e gönderdiği son mesajın ne olduğunu anlamak için onu bulmak zorundayız. Ayrıca, cevabın ne olduğunu da bilmeliyiz...</p>

  <p>— Cinayetten önceki Pazartesi mi?</p>

  <p>— Evet. Bu haberin cinayeti körüklemesi mümkün. Ayrıca, Hassop, Reich’in muhasebe kayıtlarını da beraberinde götürmüş olabilir. Belki de D’Courtney’in öldürülmesine sebep olabilecek deliller bulabiliriz.</p>

  <p>— Örneğin ?</p>

  <p>— Monarch’taki konuşmalara bakılacak olursa, D’Courtney, Reich’i kıskıvrak yakalamış.</p>

  <p>— Metodun ve fırsatın ne olduğunu öğrenebildiniz mi?</p>

  <p>— Hem evet, hem hayır, Jerry’yi konuşturdum, ama yeterli değil. Reich’in onu öldürmek fırsatını ele geçirmiş olduğunu ispat edebiliriz, tabiî diğer ikisini ispat edebilirsek. Aynı şekilde, cinayetin nedenini söyleyebiliriz, ama diğer ikisini ispat edebilirsek. Sacayak gibi. Hiç biri tek başına duramaz. Bacaklardan biri kırık oldu mu, yana yatar kalır. İhtiyar Mose’un fikri. İşte bu sebeple Hassop’u bulmalıyız.</p>

  <p>— Spaceland’den ayrılmadıklarını çok iyi biliyorum.</p>

  <p>— Reich seni atlattı diye fazla üzülme. Birçoğumuzu atlattı. Onlara ben de dahilim, üzülme.</p>

  <p>Powell, çevresini seyrettikten sonra:</p>

  <p>— Spaceland’e iner inmez Reich’le Hassop’u araştıracağım, dedi. Fakat her şeyden önce kuşkulandığım bir şeyi kontrol edeceğim. Bana cesedi göster.</p>

  <p>— Hangi cesedi?</p>

  <p>— Reich’in geçirdiği kazada ölenin cesedini.</p>

  <p>Polis botu, hava kanalından süzülerek, hava kompartımanına girdi.</p>

  <p>Polis morgundaki cesedi görmek üzere gittiler.</p>

  <p>Powell:</p>

  <p>— Keno Quizzard, diye mırıldandı.</p>

  <p>— Tanıyor musunuz?</p>

  <p>— Reich hesabına çalışıyordu. İdare edilemeyecek kadar tehlikeli olmaya başlamıştı. Bu kazanın, ölümü gizlemek için yapılmış olduğuna dair bahse tutuşabilirim.</p>

  <p>— Diğer iki kişi de feci şekilde yaralanmıştı. Reich kazayı ucuz atlattı, ama yatın burnu tamamen ezilmiş ve diğer iki kişinin durumu da...</p>

  <p>— Demek yaralandılar ve yat parçalandı, ha? Bunda ne var ki? Quizzard’ın ağzı bağlanmış oldu ve Reich, bir bakıma kurtuldu. Reich, adamın icabına baktı. Bunu ispat edemeyiz, fakat Hassop’u bulursak buna zorunlu olmayız. Dostumuz Reich’in mahvolmasına yeter de artar bile.</p>

  <p class="ortali">⁂</p>

  <p>Powell, Spaceland’ın modasına uygun olarak hafif bir elbise giydi ve bütün kubbeleri dolaşmaya başladı. Belki bir düzine dilde soruşturma yaptı, fakat sonuç aynıydı... Kimse Reich’in nerede olduğunu bilmiyordu.</p>

  <p>Bütün ümidi kırılmış olan Powell, nihayet Notre Dame Katetraline benzeyen mezarlığa geldi. Yazıları okurken kendisini tutamayarak kahkahalarla gülmeye başladı. Arkasından bir ses:</p>

  <p>— Kendinden utanmalısın, dedi.</p>

  <p>Powell, arkasına dönmeden cevap verdi.</p>

  <p>— Özür dilerim. Yüksek sesle konuşmak veya gülmek yasak. Fakat öyle sanıyorum ki....</p>

  <p>Birden arkasında duran kızın zihin örgüsünü hissetti ve hayretle dönünce, Duffy’yle burun buruna geldi.</p>

  <p>— Oooo, Duffy!</p>

  <p>— Bay Powell! Bana hâlâ bir dans borçlusun.</p>

  <p>— Asıl ben özür dilemeliyim.</p>

  <p>— Memnun oldum. Acaba neden özür dileyecektin?</p>

  <p>— Seni küçümsediğim için.</p>

  <p>Duffy, Powell’ın koluna girerek onu sürükledi.</p>

  <p>— Hayat hikâyemi duymak ister misin?</p>

  <p>— Ben Reich’in şimdiye kadar beraber çalıştığı en zeki insan sensin.</p>

  <p>— Zeki olduğum muhakkak. Ben için bir takım şeyler yaptım... fakat komplimanın sebebi nedir? Başka bir şey mi var?</p>

  <p>— Hassop’un peşine taktığımız adam.</p>

  <p>— Ne olmuş?</p>

  <p>— Hassop’un peşine taktığımız adamımızı ayartmışsın, Duffy. Tebrikler.</p>

  <p>— Ah-ha! Hassop, Ha? Hassop da ne?</p>

  <p>— Ben Reich, hesabına çalışan bir adam. Reich’in şifre şefi.</p>

  <p>— Peki, casusunuza ne yapmışım?</p>

  <p>— Reich’in emrine uyarak adamı ayarttın. Günlerce onu piyanonun başında tuttun ve...</p>

  <p>Duffy, sert sesle:</p>

  <p>— Bir dakika, dedi. Kimden söz ettiğini anladım. Küçük serseri. Durumu biraz daha açalım. Adam polis miydi?</p>

  <p>— Bak Duffy...</p>

  <p>— Bir soru sordum.</p>

  <p>— Polisti.</p>

  <p>— Hassop’u mu takip ediyordu?</p>

  <p>— Evet.</p>

  <p>— Hassop... Saçları boyalı adam mı? Toz renkli saçları vardı. Gözleri de toz mavi miydi, ha?</p>

  <p>Powell, başıyla evetledi.</p>

  <p>Duffy, öfkeyle bağırdı.</p>

  <p>— Hay pis serseri hay! Alçak serseri! Onun pis işlerini gördüğümü mü sanıyorsun? Beni dinle telepatların şahı, Bay Powell. Reich, bana o adamın müziğe meraklı olduğunu ve bazı şeyler öğrenmek istediğini söylemişti. Senin adamın olduğunu nasıl bilirdim? Adamının bir müzisyen geçineceğini ner’den tahmin edebilirdim?</p>

  <p>Powell, şaşkınlıkla baktı.</p>

  <p>— Yani, Reich seni de mi aldattı?</p>

  <p>— Başka ne olabilir ki? Haydi, durma zihnimi araştır. Eğer Reich, otlakta olmasaydı...</p>

  <p>Powell, birden Duffy’nin sözünü kesti. Şaşıran kadının zihnini kontrol etti, sonra döndü ve koşarak uzaklaştı.</p>

  <p>Duffy, arkasından seslendi.</p>

  <p>— Hey! Nereye gidiyorsun?</p>

  <p>Powell, omuzunun üzerinden:</p>

  <p>— Canlı birini geri getirebilirsem göğsüne bir şeref madalyası takacağım, diye seslendi.</p>

  <p>— Başka adam istemiyorum. Seni istiyorum.</p>

  <p>— Senin derdin bu, Duffy. Kim olsa istersin.</p>

  <p>— Kiiimmm?</p>

  <p>— H-er k-i-m olursaaa!</p>

  <p>«Yüksek sesle konuşmak yasaktır... Lütfen.»</p>

  <p class="ortali">⁂</p>

  <p>Powell, Komiseri tiyatroda buldu. Kolundan tutup dışarı çıkardı.</p>

  <p>— Adamımız otlakta, dedi, Hassop’u da beraberinde götürmüş. Hassop’un bagajlarını da yanına almış. Çok iyi bir tanık. Kazadan sarsıldığı için istirahate çekilmiş. Aynı zamanda arkadaş. Bizden sekiz saat ilerde.</p>

  <p>— Otlak’ta, ha? İki bin beş yüz mil karelik bir bölge. Hayvanlar, engebelerle dolu.</p>

  <p>— Hassop orada bir kazaya uğrayamaz mı?</p>

  <p>— Onun öldüğünden kimsenin haberi olmaz.</p>

  <p>— Hassop’u istiyorsak hemen bir Heilo’ya atlayıp ava çıkmalıyız.</p>

  <p>— Olmaz. Otlak içine makinelerin sokulması yasaktır.</p>

  <p>— Âcil bir durum karşısındayız. İhtiyar Mose’un Hassop’a ihtiyacı var.</p>

  <p>— Spaceland Kuruluna git makine için müracaat et. Belki üç, ya da dört hafta sonra izin alırsın.</p>

  <p>— O zamana kadar da Hassop gömülmüş olur. Radar veya Sonar olmaz mı? Hassop’un zihin yapısını tespit edebilir ve...</p>

  <p>— Olmaz. Filim makinesinden başka âletlerin ttlağa sokulması yasak.</p>

  <p>— Peki, şu Allahın cezası Otlak ne işe yarar?</p>

  <p>— Yüzde yüz ilkel bir hayatı garantiler. Vahşi hayvanlarla uğraşır, mağara hayatı yaşarsın.</p>

  <p>— Peki, orada ne yaparlar? Çubuk odunları birbirine sürtüp ateş mı yakarlar?</p>

  <p>— Tabiî. Yürüyerek dolaşırsın. Kendi yiyeceğini yanında taşırsın. Yanında Koruyucu Engel Teli taşırsın ki ayılar tarafından parçalanmayasın. Ateş yakmak istersen, odunları birbirine sürterek yakmalısın. Hayvan avlamak istersen, kendi silâhını yine kendin yapmak zorundasın. Balık tutmak istersen, oltanı kendin yaparsın. Doğanın senden kuvvetli olması ihtimaline karşılık Otlağa girerken elinden yazılı bir kâğıt alırlar.</p>

  <p>— Şu halde Hassop’u nasıl bulacağız?</p>

  <p>— Kâğıdı imzalayıp otlağa dalacaksın.</p>

  <p>— İkimiz mi? İki bin mil kareyi yürüyerek mi dolaşacağız? Kaç kişi ayırabilirsin?</p>

  <p>— Belki on kişi. Neden?</p>

  <p>— Her bir polise iki yüz elli mil kare düşer. İmkânsız.</p>

  <p>— Belki Spaceland Kurulunu kandırabilirsin... Hayır. Böyle bile olsa kurulun toplanması en azından bir hafta sürer. Bir dakika! Onları telepatiyle toplayabilir misin? Acele bir mesaj falan yollasan ? Telepatlar nasıl çalışırlar bilmem.</p>

  <p>— Sadece seni yakalayabiliriz. Yani, düşüncelerini okuyarak. Senin gibi telepat olmayanlara yayın yapamayız. Hey... Ha! Bu da bir fikirdir!</p>

  <p>— Ne fikri?</p>

  <p>— İnsan makineden sayılır mı?</p>

  <p>— Hayır.</p>

  <p>— Şu halde, kendi radarımı kendim içeri sokacağım.</p>

  <p class="ortali">⁂</p>

  <p>Diplomatlardan, mühendislerden, sekreterlerden ve muhtelif işlerde çalışan telepatlardan kurulu bir grup Otlağın kapısında toplandı. Hepsinin ellerinde Otlağın detaylı bir haritası vardı. Canlı radarların merkezi Powell’dı.</p>

  <p>Bütün telepatlar muhtelif kollardan Otlağa yayıldılar.</p>

  <p>«Hey, karşımda kocaman bir dağ var.»</p>

  <p>«Burada kar yağıyor. Bırrr! Hava buz gibi!»</p>

  <p>«Bataklıklar ve... Offf... benim bölge sivrisinekle dolu.»</p>

  <p>«Durun. İlerde birileri var, Linc. Sektör 21.»</p>

  <p>«Resmini gönder.»</p>

  <p>«İşte...»</p>

  <p>«Kusura bakma. İş yok.»</p>

  <p>«İlerde birileri var, Linc, Sektör 9.»</p>

  <p>«Resmini görelim.»</p>

  <p>«İşte geliyor...»</p>

  <p>«İş yok.»</p>

  <p>«İlerde kalabalık var, Linc, Sektör 17.»</p>

  <p>«Resmi yolla.»</p>

  <p>«Hey! Bu bir ayı, be!»</p>

  <p>«Kaçma! Kesin olarak anlayalım!»</p>

  <p>«İlerde birileri var, Linc, Sektör 12.»</p>

  <p>«Resim yolla»</p>

  <p>«İşte...»</p>

  <p>«Yine boş.»</p>

  <p>«Ha-ha-hapşuuu!»</p>

  <p>«Soğuk mu aldın?»</p>

  <p>«Hayır. Toz bulutuna girdim.»</p>

  <p>«İlerde birileri var, Linc. Sektör 41.»</p>

  <p>«Resim gönder.»</p>

  <p>«İşte.»</p>

  <p>«Onlar da değil.»</p>

  <p>«Palmiye ağacına nasıl tırmanırsın?»</p>

  <p>«Ağaca mı tırmanacaksın?»</p>

  <p>«Tırmanmayacağım, ineceğim.»</p>

  <p>«Acaba oraya nasıl çıktınız, efendim?»</p>

  <p>«Ben çıkmadım. Bir yaban boğası beni buraya çıkardı.»</p>

  <p>«İlerde birileri var, Linc. Sektör 37.»</p>

  <p>«Resmini görelim.»</p>

  <p>«Gönderiyorum.»</p>

  <p>«Hayır.»</p>

  <p>«İlerde biri var, Linc, Sektör 60.»</p>

  <p>«Devam et.»</p>

  <p>«İşte resim...»</p>

  <p>«İşimize yaramazlar.»</p>

  <p>«Yürüyüşe ne kadar devam edeceğiz?»</p>

  <p>«En azından sekiz saat bizden ilerdeler. Hayır, telepatlar. Düzeltiyorum. Bizden sekiz saat ileri olabilirler, ama uzakta olmayabilirler.»</p>

  <p>«Bir daha söylesene, Linc.»</p>

  <p>«Reich, derine doğru gitmemiş olabilir. Kapıya yakın bir yere gelinceye kadar geniş bir daire çizmiş olabilir. İyi bir yer aramak için.»</p>

  <p>«Neden iyi yer arayacak?»</p>

  <p>«Cinayet için.»</p>

  <p>«Özür dilerim. Bir kediden nasıl kurtulunur?»</p>

  <p>«Koruyucu Perdeyi kullanın.»</p>

  <p>«İlerde birisi var, Linc. Sektör 1.»</p>

  <p>«Bir resim rica edelim.»</p>

  <p>«İşte.»</p>

  <p>«Yanlarından geçin, lütfen. Onlar Reich’le Hassop.»</p>

  <p>«Neee!»</p>

  <p>«Uyarmayalım. Kimse kuşkulanmasın. Sadece yanlarından geçin. Gözden uzaklaştığınız zaman bir daire çizerek Sektör ikiye doğru yürüyün. Herkes kapıya ve evlerine, lütfen. İşimiz burada bitmiştir. Hepinize teşekkür ederim. Buradan itibaren kendim hallederim.»</p>

  <p>«Biz de kalalım, Linc.»</p>

  <p>«Hayır. İnce bir iş. Reich’in, Hassop’un peşinde olduğumu anlamasını istemem. Her şey normal görünmeli.»</p>

  <p>Otlağın bu bölgesi ormanlık, bataklık ve rutubetliydi. Ormana girince ortalık birden karardı. Zaten hava da yavaş yavaş kararıyordu. Powell, çok dikkatle ilerledi ve Reich’in küçük bir göl kenarında yaktığı ateşe doğru yaklaştı. Gölde hippopotamlar, timsahlar ve bataklık yarasaları vardı. Ağaçlar ve vadi canlılarla kaynıyormuş gibiydi. Reich’in Koruyucu Barikat Perdesi tam verimle çalışıyordu.</p>

  <p>Powell, Koruyucu Perde’nin dışında kalan sivrisineklerin vızıltısını duyuyordu. Daha büyük böcekler perdenin içine girmeye çalışıyorlardı. Powell, kendi koruyucu perdesini kullanmak cesaretini gösteremiyordu, çünkü perdenin çalışmasıyla meydana gelen hafif uğultu Reich tarafından fark edilebilirdi. Powell, biraz daha yaklaştı ve gözetledi. Ateşin başında duranların zihinlerini yokladı. Hassop, çok rahattı. Reich, Hassop’u öldüreceği kaba bir yay hazırlıyordu. Reich’in sekiz satini alan da hazırlamakta olduğu yay ve oktu.</p>

  <p>Powell, dizlerini kımıldattı ve biraz daha yaklaştı. Reich’in hareketlerini gözden kaçırmıyordu. Reich’in zihnindeki alarm çanlarını duyunca donmuş gibi kımıldamadan durdu. Reich, ayağa fırladı ve ucunda tüyü olmayan ok, yarı gerili olarak, yayı kaldırdı, karanlığa doğru dikkatle baktı.</p>

  <p>Hassop:</p>

  <p>— Ne oldu, Ben? diye mırıldandı.</p>

  <p>— Bilmiyorum. Bir şey var.</p>

  <p>— Koruyucun çalışmıyor mu?</p>

  <p>— Hep unutuyorum.</p>

  <p>Reich, tekrar oturdu ve ateşe birkaç çalı attı. Söylediği gibi koruyucu perdeyi unutmamıştı. Katillere özgü duyguları bir şeyler olduğunu söylüyordu.</p>

  <p>Powell, yine Reich’in zihnini araştırdı. Önce garip melodiyi duydu. Onun arkasında çabuk öldürmek, şimdi öldürüp delilleri sonraya bırakmak gibi düşünceler yakaladı.</p>

  <p>Reich, yerde duran yaya uzandı. Powell, aceleyle ilerledi. On adım atmamıştı ki, Reich’in zihninde yine alarm çanları harekete geçti. Reich, yine ayağa fırladı. Bu sefer, ateşten bir çalı alarak Powell’in saklandığı yere doğru savurdu. Reich’in hareketi öylesine ani olmuştu ki, Powell, ne olacağını önceden kestirememişti. Eğer Reich, Koruyucu Perdeyi unutmamış olsaydı, yanda çalının ışığı altında, saklandığı yerin ortaya çıkacağı muhakkaktı. Yanan çalı, koruyucu perdeye çarparak düştü.</p>

  <p>Reich:</p>

  <p>— Hay Allah kahretsin! dedi ve Hassop’a döndü.</p>

  <p>— Ne oluyor, Ben?</p>

  <p>Cevap olarak Ben, yayı gerdi ve okun ucunu Hassop’un vücuduna doğrulttu. Hassop, aceleyle ayağa fırladı.</p>

  <p>— Ben, dikkat et. Bana doğru çekiyorsun!</p>

  <p>Reich, yayı serbest bıraktığı an, Hassop, umulmadık bir şekilde yana doğru sıçradı.</p>

  <p>— Ben! Ne oldu...</p>

  <p>Hassop, birden durumu kavradı. Boğuk bir çığlık atarak döndü ve ateşten uzaklaşmaya başladı. Ben Reich, ikinci oku yerleştirdi. Şaşkınlıkla koşan Hassop, Koruyucu Perdenin görünmez duvarına çarptı ve geriye doğru savruldu. Bu sırada, Ben’in attığı ok omuzunun üzerinden geçerek koruyucu perdenin duvarına çarpıp parçalandı.</p>

  <p>Hassop:</p>

  <p>— Ben ! diye haykırdı.</p>

  <p>Reich:</p>

  <p>— Orospunun dölü! diye homurdanırken yaya bir ok daha koydu.</p>

  <p>Powell, yerinden fırladı ve perdenin yanına kadar koştu. Perdeyi geçmesine imkân yoktu. Koruyucu perdenin içinde, Hassop, haykırarak kaçıyor ve Reich, yarı gerilmiş yayla peşinden gidiyordu. Hassop, yine koruyucu perdeye çarpıp yere yuvarlandı, köşeye sıkıştırılmış fare gibi ayağa fırlayıp yine koşmaya başladı. Reich de peşinden gidiyordu.</p>

  <p>Çaresizlik içinde kalan Powell, birkaç adım geriledi ve düşünmeye başladı. Hassop’un haykırışları ormanı ayağa kaldırmıştı. Telepati yoluyla çevresini yokladı. Hippolar, yarasalar, timsahlar tedirgindi. Yakın bir yerde bulunan birkaç filin varlığını hissetti. Ne yapmalıydı? Nasıl yapıp Hassop’u ele geçirmeliydi?</p>

  <p>Kendi kendisine mırıldandı.</p>

  <p>— Denemeye değer doğrusu. Şu koruyucu perdeyi yıkmalıyım. Tek çarem bu.</p>

  <p>Zihnindeki bütün perdeleri kapadı. Sonra sadece duygusal perdeleri açtı ve yayınladı.</p>

  <p>«Korku, korku, dehşet, korku... korku, korku... dehşet... kaçın, dehşet... kaçın...»</p>

  <p>Ağaçların üstünde tünemiş olan bütün kuşlar birden havalandı. Hippo’lar körlemesine bir korkuyla sürü halinde sudan çıktılar. Timsahlar karaya doğru hızla yüzmeye başladılar. Bütün orman kulakları sağır edecek kadar müthiş bir şekilde gümbürdüyordu. Kaçışan sürüler, kükreyen vahşi hayvanların panik içinde sağa sola saldırışları gökgurültüsünü andırıyordu. Reich, gürültülerin başlamasıyla beraber olduğu yerde donup kalmıştı. Korkudan ne yapacağını bilmeyen Hassop, Koruyucu perdenin duvarlarına çarpıp duruyordu.</p>

  <p>Koruyucu perdeye ilk çarpanlar Hippo’lar oldu. Onların arkasından timsahlar ve yarasalar saldırdı. Fillerin korkudan çılgına dönmüş gibi hızla koştukları görülüyordu. Onlar da koruyucu perdeye çarptılar. Otlakta şimdiye kadar böylesine bir ayaklanma görülmemişti. Koruyucu perdeler de böyle ayaklanmalara dayanabilecek kadar sağlam yapılmamıştı.</p>

  <p>Nihayet, böyle şiddetli saldırıya dayanamayan Koruyucu Perde kâğıt gibi yırtıldı. Hippo’lar ateşin üstünden geçerken ateşi söndürdüler. Powell, karanlıkta ileriye doğru fırladı. Hassop’un koluna yapıştı ve sürükledi. Sert bir ayak darbesiyle yuvarlandı, fakat Hassop’un kolunu bırakmadı. Aceleyle Hassop’un bavullarına doğru süründü ve filim kasetini buldu. Hayvanların gittiği aksi yönde hareket ederek küçük bir düzlüğe geldi. Nefes almak için durdu ve bu arada filim kasetini keni cebine yerleştirdi. Hassop, hâlâ hıçkırıyordu. Powell, Reich’in yüz adım kadar geride olduğunu hissetti. Reich, elinde oku ve yayı peşlerinden geliyordu.</p>

  <p>Reich’i mahkeme huzuruna çıkartmaya niyetli olduğu için henüz ölmesini istemiyordu. Bunun için, kendi Koruyucu Perdesini çıkarttı ve Reich’in görebileceği şekilde yere attı ve Hassop’u Otlağın çıkış kapısına doğru götürdü.</p>
</body>
</html>
