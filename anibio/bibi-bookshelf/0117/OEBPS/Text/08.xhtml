<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">8.</p>

  <p>Yedi günlük bir uğraşma olmuştu.</p>

  <p>Powell ve Tate, sakin bir suda dolaşan ve birbirlerine saldırmaya hazırlanan köpekbalıkları gibi dönenip duruyorlardı. Bir hafta, karşılıklı uğraşmayla geçmişti.</p>

  <p>Sivil elbise giymiş resmi bir polis, Maria Beaumont’u sorguya çekmişti</p>

  <p>— Katille iş birliği yaptınız. Zaten Sardine oyununun amacı da buydu. Haydi, cevap verin bakalım!</p>

  <p>Maria, heyecanlanmış ve söylenenleri dinlemek istemeyerek kaçmıştı</p>

  <p>Tate, Reich’e rapor vermişti.</p>

  <p>— Maria’dan kuşkulanıyorlar. Polis, Maria’nın katile yardım ettiğini düşünüyor.</p>

  <p>Reich, cevap vermişti:</p>

  <p>— Bırak kurtların içine düşsün.</p>

  <p class="ortali">⁂</p>

  <p>Nihayet, Maria Beaumont, Loan Brokerage’deki evine sığınmıştı, ama üç saat sonra bir devriye komiseri tarafından bulunmuş, karakola getirilmişti. Devriye komiseri, Lincoln Powell’in hemen büronun dışında olduğunu bilmiyordu.</p>

  <p class="ortali">⁂</p>

  <p>Powell, polislere akıl vermişti:</p>

  <p>— Reich’in kendisine verdiği eski bir kitaptan öğrendiği oyunu uygulamış. Kitabın en aşağı asırlık olması gerekir. Reich. Bu kitabı özellikle mi aramış? Graham’ı da kontrol edin. Nasıl olmuş da sadece Sardine oyunu belirli olarak kalabilmiş? ihtiyar Mose bütün ayrıntıları bilmek isteyecektir.</p>

  <p class="ortali">⁂</p>

  <p>Evvelce trafik polisi olduğu halde şimdi sivil görev almış olan bir polis, Graham’ın kitapçı dükkânına girmiş kitap istiyordu. «Dostum Ben Reich’in istediği bir kitap gibi olsun.»</p>

  <p class="ortali">⁂</p>

  <p>Tate, yine Reich’e rapor vermişti:</p>

  <p>— Etrafta dolaşıp zihinlere giriyorum. Maria’ya gönderdiğin kitabı inceleyecekler.</p>

  <p>Reich, cevap vermişti:</p>

  <p>— Bırak istedikleri gibi davransınlar. Şu kızı bulmam gerekiyor.</p>

  <p>Polis kitapçı dükkânına gitmiş ve inceleme yapmıştı.</p>

  <p class="ortali">⁂</p>

  <p>Powell, polislere mesaj yollamıştı:</p>

  <p>— Reich, kitabı rastlantı olarak bulmuştur. Maria Beaumont’a bir hediye ararken bulmuş. Kızı bulabildiniz mi?</p>

  <p class="ortali">⁂</p>

  <p>Reich, yeni bir reklâm programı ortaya atmıştı.</p>

  <p>— İnsanlar kullandıkları şeylerin, daima kaynağını arar ve insancıl yönlerini inceler. Eğer bir insan, kullanacağı arabanın değerini bilirse, hiç düşünmeden para harcar.</p>

  <p>— Doğru, Bay Reich.</p>

  <p>— Arabamızın reklâmını yapacağız. Bir kız bulup Monarch’ın maskotu yapalım. Bir araba alan kızı da beraber alsın.</p>

  <p>— Doğru, Bay Reich. Fikriniz fevkalâde!</p>

  <p>— Hemen işe başlayın. Şehri tarayın. Yirmi beş yaşlarında, bir altmış beş boyunda, etine dolgun ve güzel bir kız olmalı.</p>

  <p>— Doğru, Bay Reich.</p>

  <p>— Sarışın ve kara gözlü olmalı. Dudakları dolgun, burnu küçük olmalı. Arayın ve böyle bir kız bulun. Kafamda canlandırdığım bu kızı bulana ikramiye de var.</p>

  <p class="ortali">⁂</p>

  <p>Tate. Reich’e rapor vermişti:</p>

  <p>— Polisin düşüncelerini inceliyordum. Graham’la Monarch arasındaki ilişkinin derecesini incelemek üzere bir polis gönderiyorlar.</p>

  <p>Reich, cevap vermişti:</p>

  <p>— Bırak bildikleri gibi davransınlar. Bir şey öğrenemezler. Graham bazı kitaplar satın almak için gitmiş. Powell, böylesine aptal olabilir mi?</p>

  <p class="ortali">⁂</p>

  <p>Polislerden kimisi plastik ameliyatı bile göze almış ve Monarch’a sızmaya çalışmıştı. Bunlardan biri, personel şefinin gözünden kaçmadı ve rapor edildi.</p>

  <p>Powell, polislere bir mesaj yayınladı:</p>

  <p>— Bu hareketiniz Reich’in hakkımızdaki düşüncelerini yanıltabilir. Bu takdirde daha verimli çalışabiliriz. Kız ne oldu?</p>

  <p class="ortali">⁂</p>

  <p>Her saat toplanan kurul toplantısında Reich, ortaya yeni bir fikir atmıştı:</p>

  <p>— Gazetelere ilân verilsin. Başı derde giren her kim olursa olsun Monarch’a sığınabilir.</p>

  <p>— Fakat bu bize çok masraflı olur.</p>

  <p>— Ziyanı yok. Çıkarımız çok olur.</p>

  <p>Reich, toplantı odasından çıktıktan sonra en yakın bir telefona giderek, Ellery West’i aramıştı.</p>

  <p>— Şehirdeki bütün düşkün insanlar bürosuna adam yerleştirilmesini istiyorum. Müracaat eden herkesin tam bir resmini istiyorum. Derhal harekete geç, Ellery, vakit kaybetme.</p>

  <p>— Sormuyorum, ama Reich, keşke zihninden geçenleri okuyabilseydim.</p>

  <p>— Ne o, kuşkulandın mı ?</p>

  <p>— Hayır. Sadece merak ettim o kadar.</p>

  <p>— Şu halde merak etme.</p>

  <p>Reich, tam telefon kulübesinden çıkarken havacı elbisesi giymiş biri tarafından karşılandı.</p>

  <p>— Ah, Bay Reich, size rastladığım için ne kadar şanslı sayılırım. Düşkünler evi hakkında konuştuklarınızı duydum ve böyle bir kampanyayı başlattığınız için size nasıl teşekkür edeceğimi bilemiyorum.</p>

  <p>Adam, aslında tanınmış bir gazeteciydi.</p>

  <p>Reich’in düşüncelerinde meşhur şarkısının nağmeleri belirdi. Adamın düşüncelerine inmesine imkân yoktu.</p>

  <p>Reich, bir oto buldu ve hemen oradan ayrıldı.</p>

  <p class="ortali">⁂</p>

  <p>Tate, Reich’e rapor verdi:</p>

  <p>— Polis Graham’ın peşinde. Bütün adamlarını peşine salmışlar. Powell’ın ne yapmak niyetinde olduğunu bilmiyorum, ama senden uzaklaştığını düşünüyorum. Güvenlik hatlarımızın uzadığını sanıyorum.</p>

  <p>Reich, Tate’e bildirdi.</p>

  <p>— Kızı bulmadan kendimi güvenlik içinde sayamam.</p>

  <p class="ortali">⁂</p>

  <p>Marcus Graham, adres bırakmamıştı, ama peşinde laboratuvarın temin ettiği düzinelerle izleyici robot vardı. Powell, onu bulduğu zaman, Ganymede’de bulunuyordu. Kitaplar Ben Reich’in annesinden miras kalmıştı ve hiç beklenmedik bir zamanda piyasaya verilmişti.</p>

  <p>— Faydasız. Reich’in Graham’ı neden Ganymede’e yolladığını anlayamadım.</p>

  <p>Beck, Powell’a sordu:</p>

  <p>— Kitaptan ne haber?</p>

  <p>PoweIl, cevap verdi:</p>

  <p>— Reich satın alıp hediye olarak göndermiş. Çok kötü bir durumda olduğu için Maria, ancak Sardine oyununu seçebilmiş. Mose için yeterli olmayacaktır. Kızı bulamadınız mı?</p>

  <p>Polisler. Duffy’yi buldular ve plak meselesini öğrendiler. Powell, Duffy’yle konuştu ve durumu öğrendi.</p>

  <p>Polislere bir mesaj yolladı:</p>

  <p>— Ellery West’i aradım ve Bayan Duffy’nin söylediklerinin doğru olduğunu anladım. Ellery, kumar oynandığından söz ettiği için Reich, memurların kumar oynamalarını önlemek üzere bir plak aramış ve bulmuş. Zihninde perdeleme yapan bu plağı da rastlantı olarak bulduğuna inanıyorum. Reich’in fedailer üzerinde kullandığı maddenin ne olduğu bulundu mu? Kızdan ne haber?</p>

  <p class="ortali">⁂</p>

  <p>Rodopsin iyonizerin Wilson Jordan tarafından geliştirilmiş olduğunu polislerin öğrenmesini istemeyen Reich, Keno Quizzard’ı aradı.</p>

  <p>— Callisto’da bir malikânem var. O malikâneden vazgeçeceğim ve Jordan’a vereceğim.</p>

  <p>— Peki, Jordan’a bunu söyleyecek miyiz?</p>

  <p>— Hayır, Keno. Biraz kuşkulansın ve kendisi öğrensin yeter.</p>

  <p>Ağdalı bir ses, Jordan’a telefon ediyor ve mirasa konduğunu söylüyordu. Kuşkulanan Jordan, avukatına telefon edip durumun gerçek olduğunu ve yarım milyon değerinde bir mirasa konmuş olduğunu öğrenince, bir saat sonra Callisto’ya hareket ediyordu.</p>

  <p class="ortali">⁂</p>

  <p>Powell, adamlarını uyarıyordu:</p>

  <p>— Reich’in adamlarını karaya vurmaya başladık. Jordan, Rodopsin meselesinin anahtarı olabilir, Beck’e haber verin, Callisto’ya gitsin ve Jordan’la meşgul olsun. Kızdan haber var mı?</p>

  <p class="ortali">⁂</p>

  <p>Polisin uyguladığı metot şimdilik başarıyla gidiyordu. Reich, Maria Beaumont’la uğraşırken, Monarch’ın en zeki avukatlarından biri Merih’e gönderilip orada tutuklanıyor ve yerine, tıpkı ona benzeyen başka bir avukat yerleştiriliyordu.</p>

  <p class="ortali">⁂</p>

  <p>Tate, Reich’e bildiriyordu:</p>

  <p>— Hukuk Danışmanlık Büronu kontrol et. Ne olduğunu anlayamıyorum, ama birtakım garip olayların döndüğünü zannediyorum. Bu çok tehlikeli olur.</p>

  <p>Bu haber üzerine Reich, birinci sınıf bir telepata yaptırdığı kontrolda sahte avukatı tespit etti ve hemen Keno Quizzard’ı aradı. Sonuç olarak, sahte avukatın Monarch’la ilişkisi kısa bir süre sonra kesildi.</p>

  <p class="ortali">⁂</p>

  <p>Powell, adamlarına kızıyordu.</p>

  <p>— Allah kahretsin! Her tarafta çürük çıkıyoruz. Reich, bütün kapıları suratımıza kapatıyor. Reich, hesabına kimin çalıştığını öğrenin ve kızı çak acele bulmaya çalışın.</p>

  <p>Monarch Laboratuvarında meydana gelen bir patlama sonucu yaralanan bir bilgin, hastaneden kısa bir süre sonra çıkıyor ve yüzü bandaj içinde olduğu halde görevine başlıyordu.</p>

  <p class="ortali">⁂</p>

  <p>Tate, Reich’e haber verdi:</p>

  <p>— Nihayet karara vardım. Powell, hiç de aptal biri değil. Soruşturmasını iki seviyeden yürütüyor. Ortada bilerek dolaşan polisleri dikkate alma. Gizli olanlara dikkat etmelisin. Hastaneden gelen bilgin için birtakım şeyler tahmin ediyorum. Soruştur.</p>

  <p>Reich, kendisinden istenen soruşturmayı yaptı. Soruşturma sonucu, Keno Quizzard’ı aradı. İki saat sonra Monarch laboratuvarındaki 50.000 bin dolar değerindeki platin çalınıyor ve kapısında «girilemez» yazılı oda tamamen tahrip ediliyordu. Olaydan yarım saat sonra da sahte bilginin maskesi sıyrılıyor ve polise teslim ediliyordu.</p>

  <p class="ortali">⁂</p>

  <p>Powell, adamlarına bildirdi:</p>

  <p>— Bu da demektir ki Rodopsin’in Reich’in laboratuvarından çıkmış olduğunu hiç bir zaman ispat edemeyeceğiz. Bu hilemizi nasıl çözümlediğini ancak Tanrı bilir. Hiç bir şey yapamıyor musunuz? Kızdan ne haber?</p>

  <p>Reich, Marcus Graham’ın robotlarla araştırılmasına kahkahalarla gülerek, Monarch, Enternasyonel Muhasebe Kontrol heyetini kabul ediyordu. Heyet başkanı ikinci sınıf bir esperdi. Monarch’ın defterlerini kontrola gelen bu heyete polis tarafından bir ajan sokulmuştu. Bu kız, resmi işlerde ve rapor hazırlamakta çok bilgiliydi ve heyet başkanının raporlarını hazırlamakla görevlendirilmişti.</p>

  <p class="ortali">⁂</p>

  <p>Tate’den Reich’e bildirildi:</p>

  <p>— Kontrol heyetinden kuşkulanıyorum. Sakın ihmal etmeyin.</p>

  <p>Reich, genel muhasebe defterlerini heyete verdi, sonra Hassop’u söz vermiş olduğu gibi Spaceland’e dinlenmek üzere gönderdi. Hassop, fotoğraf malzemelerinin arasında bir kutu filim taşıyordu. Bu filim, Monarch’ın gizli muhasebe kayıtlarından başka bir şey değildi. Kutusu, dikkatle açılmadığı takdirde içindeki filmi yakacak şekilde ayarlanmıştı. Gizli kayıtların ikinci kopyası, Reich’in evindeki kasadaydı.</p>

  <p class="ortali">⁂</p>

  <p>Powell, adamlarına bildirdi:</p>

  <p>— Suyumuz kaynadı sayılır. Hassop’u izletin. Yanında çok değerli bilgiler taşıyabilir. Reich’in onu acele uzaklaştırmasının nedeni de bu olabilir. Ayağımız gittikçe daha hızlı kaymaya başladı. Şu Allahın cezası kayıp kız ne oldu?</p>

  <p class="ortali">⁂</p>

  <p>Kan dolaşımı şemasında atardamarın kırmızı, toplardamarın mavi renkli oluşu gibi, yeraltı ve yerüstü örgütleri de haberalma ağlarını geniş ölçüde yaydılar. Lonca karargâhında, insandan insana aktarılan zincirleme haberler yayıldı. Quizzard’ın gazinosunda; her kumarbaz, hırsız, yankesici, ve bir sürü yarı karanlık işler çeviren herkese haber verildi.</p>

  <p>Cuma sabahı, üçüncü sınıf Esper olan Fred Deal, yıkandı, traş oldu, giyindi ve işine gitmek üzere evinden çıktı. Merih Kambiyo Bankasında Baş Muhafız olarak görevliydi. Yeraltı trenini beklerken bir gazete satın aldı ve üçüncü sınıf Esper olan gazeteciyle konuştu. Kadın gazeteciden haberi aldı ve Barbara D’Courtney’in resmini gördü.</p>

  <p>Cuma sabahı, Snim Asj, ev sahibesi tarafından uyandırıldı. Ev sahibesi Chooka Frood, kirayı geciktirdiğinden ötürü bağırıp çağırıyordu.</p>

  <p>Snim:</p>

  <p>— Allahını seversen, Chooka, dedi. Nasıl olsa o sarışın kızdan yeteri kadar para alıyorsun. Benden daha ne istiyorsun?</p>

  <p>— Eğer üç haftalık borcunu ödemezsen, başının üstünde çatı diye bir şeyin kalmayacağını hatırlatmak isterim.</p>

  <p>Snim, aceleyle giyinip para bulmak üzere sokağa fırladı. Quizzard’ın gazinosuna gitmek için erken olduğundan doğruca Jerry Church’un emanetçi dükkânına gitti. Oraya bırakmış olduğu bir emanet için biraz daha para sızdırmak niyetindeydi. Church, dükkânda yoktu ve tezgâhtar yardımcı olacağını söyledi. Biraz konuştuktan sonra Snim, ev sahibesinin yanına almış olduğu sarışın kızdan söz etti. Tezgâhtar böyle bir haberi umursamadı, oysa çok önemliydi. Snim, para temin edemeyeceğini anlayınca dükkândan ayrıldı.</p>

  <p>Jerry Church, dükkâna döndüğü zaman Snim’in ziyaretini öğrendi ve tezgâhtarının söylemediklerini, düşüncelerini okumak suretiyle anladı. Church, heyecanından bayılmamak için kendisini zor tuttu ve hemen Ben Reich’i aradı, fakat bulması mümkün olmadı. Church, derin bir nefes alarak bu kez Keno Quizzard’ı aradı.</p>

  <p>Snim, ne yapacağını şaşırmış bir halde başıboş dolaşıyordu. Nihayet, bankadan para çeken birini soymaya karar verdi. Fazla akıllı olmadığı için de Merih Kambiyo Bankasını seçti. Bankaya girdiği zaman Esper muhafızlar tarafından hemen tesbit edildi</p>

  <p>Snim bir avuç dolusu makbuz çalıp bankadan çıkarken Fred Deal, ona doğru bir göz attı, sonra başyardımcısını çağırdı</p>

  <p>Snim’i işaret ederek:</p>

  <p>— Şu elma kurdunu görüyor musun? dedi. Eksik para numarasını yapacak.</p>

  <p>— Hemen defedelim mi, Fred?</p>

  <p>— Ne faydası olur? Nası’da buradan çıktıktan sonra başka biri üzerinde deneyecek. Bırakalım işi kıvırsın, sonra yakalar deliğe tıktırırız. Kingston’da onun gibiler için bol bol yer var.</p>

  <p>Hakkında verilen karardan habersiz olan Snim, bankanın kapısında bekliyor ve para ödenen gişeleri dikkatle kolluyordu. Nihayet, «Z» gişesinden para çeken birini gözüne kestirdi. Adam parasını alıp kapıdan çıkarken, Snim, adamın omuzuna dokundu.</p>

  <p>— Özür dilerim, efendim, ama eksik para aldınız. Lütfen benimle gelir misiniz?</p>

  <p>Bu arada, şaşıran adamın elindeki paraları aldı. Adam, sesini çıkarmadan Snim’in arkasından bankaya girmek zorunda kaldı. Snim, hemen kalabalığa karıştı ve yan çıkış kapılarından birine doğru aceleyle yürüdü. Tam dışarı çıkacağı sırada, ensesine kuvvetli bir el yapıştı.</p>

  <p>Snim, önce karşı koymayı denedi, ama çıkar yol bulamayınca yalvarmaya ve bildiklerini sıralamaya başladı, sonra da oturup ağladı.</p>

  <p>Fred Deal, arkadaşına seslendi.</p>

  <p>— Şunu tutun, çocuklar. Mirasa konduk demektir.</p>

  <p>— Başına mükâfat mı var?</p>

  <p>— Başına değil, ama başının içindekilere var.</p>

  <p>Cuma günü öğleden sonra geç saatlerde, hemen hemen aynı anda, Lincoln Powell ve Ben Reich aynı haberi alıyordu: Barbara D’Courtney’in tarifine uyan bir kız, Chooka Frood’a ait bir evde kalmaktadır. 99 Bastison West Side, Chooka Frood’un Fal-bakım-Evi.</p>
</body>
</html>
