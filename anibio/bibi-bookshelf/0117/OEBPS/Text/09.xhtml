<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">9.</p>

  <p>9.</p>

  <p>Bastison West Side, son savaştan kalma bir eser olarak korunuyordu. Seri halindeki atomik patlamalar şehrin bu kesimini grift bir hale sokmuştu.</p>

  <p>99 numara, evvelce bir seramik fabrikasının bulunduğu yerdi. Patlamalar sonucu bütün seramik erimiş, koca binayı binlerce hücreye bölmüştü. Katlar aranırken bir insanın hücreden hücreye geçerek ortadan kaybolması işten bile değildi. Chooka Frood da bu yüzden oldukça çok para kazanıyordu. Binanın karışıklığı kimi zaman onun bile şaşırmasına sebep olurdu.</p>

  <p>Chooka Frood’un evine ulaştığınız zaman kapıda Yirminci Yüzyıldan kalma elbise giymiş bir adam tarafından karşılanırdınız.</p>

  <p>— Fal mı baktıracaksınız?</p>

  <p>«Evet» cevabınız üzerine, elinize fosforlu bir meşale tutuşturulurdu. Bu meşaleyi alıp bodrum katına inerdiniz. Loş karanlıkta sizin gibi bir sürü insan görürdünüz. Hepsi sabırla geleceklerinin söylenmesini beklerlerdi. Onların yanına sessizce oturur, sıranızın gelmesini beklerdiniz.</p>

  <p>Powell, oturduğu yerden Chooka Frood’u inceledi. Kadının kaba yüzüne, yassı burnuna, kalın dudaklarına baktı.</p>

  <p>Chooka, elelrini kaldırdı.</p>

  <p>— Kalplerinizden geçenleri okuyacağım. Geleceğinizi söyleyeceğim. Gözlerinizi kalplerinim çevirin... Merihli Zerlen’den intikam almak isteyen kişi...</p>

  <p>Powell, kendi kendine düşündü:</p>

  <p>«Allah beni kahretsin! Kadın telepat be!»</p>

  <p>Chooka’nın vücudu kasıldı, ağzı bir karış açıldı.</p>

  <p>«Beni anlıyorsun, değil mi, Chooka Frood?»</p>

  <p>Telepatik cevap kırık kırık parçalar halinde geldi.</p>

  <p>«N-ne? Kim? Han-giniz...?»</p>

  <p>Powell, üçüncü sınıf bir Esperle konuşuyormuş gibi dikkatle düşündü:</p>

  <p>«İsmim, Lincoln Powell. İşim, Polis Başkanı. Niyetim, Barbara D’Courtney adındaki bir kız hakkında soruşturma yapmak. Duyduğuma göre yanında kalıyormuş ve işlerinde yardımcı oluyormuş.»</p>

  <p>Powell, kızın resmini hayalinde canlandırarak aktardı.</p>

  <p>Chooka, zihin perdelerini kapamaya çalıştı.</p>

  <p>«Def-ol. Dışarı. Dışarı. Defol...»</p>

  <p>«Neden Lonca’ya gelmedin? Neden seni eğitmemize imkân vermedin? Bu sürdüğün hayattan memnun musun? Aptalların düşüncelerini okuyarak para kazanmak da iş mi yani? Seni daha iyi bir gelecek bekliyor, Chooka.»</p>

  <p>«Çok para mı?»</p>

  <p>«Paradan sonra söz edebiliriz, Chooka. Kız nerede?»</p>

  <p>«Kız yok. Burada kız falan yok.»</p>

  <p>«Saçmalama» Chooka. Müşterilerini benimle beraber yokla. Şu ihtiyar keçi... Buraya daha önce de gelmiş. Barbara D’Courtney’in gelmesini bekliyor. Romalılar gibi giydiriyorsun. Yarım saat sonra kızı getireceksin. Kızdan hoşlanıyor. Bir çeşit dans yapıyor. Kızın elbisesinin önü açılıyor ve adamcağız gördüklerinden memnun. Bu kız...»</p>

  <p>«O adam deli. Hiç bir zaman...»</p>

  <p>«Peki, şu kırmızı suratlı kadına ne dersin? Kızı o da görmüş. Ona inanıyor ve sahneye çıkmasını bekliyor. Kız nerede, Chooka?»</p>

  <p>«Hayır!»</p>

  <p>«Anlıyorum. Üst katta, üst katın neresinde, Chooka? Perdelemeye çalışma, derinlere iniyorum. Birinci sınıf bir Esperi yanıltamazsın. Anlıyorum. Sola dönerken dördüncü oda. Yukardaki labirent oldukça karışıktır, Chooka. Emin olmak için bir daha deneyelim...»</p>

  <p>Çaresiz kalan Chooka, birden haykırdı.</p>

  <p>— Defol buradan, Allahın belâsı polifî! Defol git buradan!</p>

  <p>Powell:</p>

  <p>— Özür dilerim, dedi. Zaten gidiyordum.</p>

  <p>Ayağa kalktı ve odadan çıktı.</p>

  <p class="ortali">⁂</p>

  <p>Kütün bu telepatik konuşma, Reich’in on sekizinci basamaktan yirminci basamağa inene kadar geçirdiği bir saniye içinde olmuştu. Reich, kadının öfkeyle haykırışını ve Powell’in cevabını işitti. Hemen geri döndü ve basamakları süratle tırmandı.</p>

  <p>Kapıdaki adamın yanından geçerken, adamın eline bir banknot sıkıştırdı.</p>

  <p>— Burada değildim. Anlaşıldı mı?</p>

  <p>— Kimse burada değildir, Bay Reich.</p>

  <p>Reich, Frap oynanan salona daldı. Kafasında, çok iyi bildiği melodinin nağmeleri çınlıyordu. Kapalı bir telefon kulübesine daldı ve BD-12,232 numaralara bastı.</p>

  <p>Bir saniye sonra Jerry Church’ün endişeli yüzü ekranda belirdi.</p>

  <p>— Evet, Ben?</p>

  <p>— Başımız dertte. Powell burada.</p>

  <p>— Oh, Allahım!</p>

  <p>— Quizzard hangi cehennemin dibine gitti?</p>

  <p>— Orada değil mi?</p>

  <p>— Bulamadım.</p>

  <p>— Fakat fal bakılan zemin katta olacak ve...</p>

  <p>— Zemin katta Powell vardı ve Chooka’nın zihnini okuyordu. Quizzard’ın orada olmadığından eminim. Ne cehennemde olduğunu biliyor musun?</p>

  <p>— Bilmiyorum, Ben. Karısıyla beraber oraya gitti ve...</p>

  <p>— Bak, Jerry, Powell, kızın yerini öğrenmiş olmalı. Ondan ancak beş dakika önce davranabildim, Quizzard’ın bu işi kıvırması gerekirdi. Zemin katta yok. Evin diğer salonlarında da yok.</p>

  <p>— Belki üst kattadır.</p>

  <p>— Bu kadarını ben de düşünebilirim. Beni dinle, üst kata çıkmanın başka bir yolu var mı? Powell’dan önce gidebileceğim kestirme bir yol?</p>

  <p>— Eğer Powell, Chooka’nın zihnini okuduysa, kestirme yolu da öğrenmiştir.</p>

  <p>— Allah belâsını versin, biliyorum. Belki öğrenmemiştir. Muhtemelen kızın yerini öğrenmekle meşguldü. Bir kere denemek zorundayım.</p>

  <p>— Ana merdivenin arka tarafında bir kadın heykeli var. Heykelin başını sağa doğru döndür, ikiye ayrılacaktır. Dik olarak çıkan havalı bir merdiven göreceksin.</p>

  <p>— Tamam.</p>

  <p>Reich, v-fonu kapadı ve ana merdivenlere doğru koştu. Mermer basamakların arkasına geçti, kadın heykelini buldu ve başını sağa çevirerek gizli geçiti açtı. Çelik bir kapı meydana çıktı. Reich, son kat düğmesine bastıktan sonra çelik kapıyı açtı ve boşluğa girdi. Ayaklarının altındaki demir plaka birden yükselmeye başladı. Üst katta durdu. Reich, boşluk kapısını açarak dışarı çıktı.</p>

  <p>Kendisini uzun bir koridorda buldu. Koridor otuz derecelik bir dönüşle hafif sola kaymıştı. Koridorun iki tarafında kapılar vardı, ama hiç birinin üzerinde numarası yazılı değildi.</p>

  <p>— Quizzard! diye bağırdı.</p>

  <p>Cevap yoktu.</p>

  <p>Reich, koridorun yarısını koşarak geçti ve ani bir kararla kapılardan birini açtı. Daracık bir odaya girdi. Odanın döşemesini oval şeklinde kauçuk köpüğünden yapılmış bir yatak kaplıyordu. Ayağı yatağın kenarına takılınca düştü. Emekleyerek odanın karşısındaki kapıya gitti. Kapıyı açtığı zaman bir merdiven sahanlığına yuvarlandı. Merdiven, çevresinde kapılar bulunan yuvarlak bir hole iniyordu. Reich, soluk soluğa aşağı indi ve çevresindeki kapalı kapılara baktı.</p>

  <p>— Quizzard! diye haykırdı. Keno Quizzard!</p>

  <p>Boğuk bir ses duyuldu. Reich, birden arkasını döndü ve bir kapıya doğru koştu, kapıyı açtı. Kapının önünde, gözleri plastik ameliyatla kırmızıya boyanmış bir kadın duruyordu. Reich, kadınla burun buruna geldi. Kadın keskin bir kahkaha atarak yumruklarını kaldırıp Reich’in suratına indirdi. Gözleri sulanan Reich, şaşkınlıkla geriledi, kapıya uzandı fakat yanlışlıkla başka bir kapıyı açtı. Gerileyerek yanlış girdiği odadan çıkarken ayakkabısının topuğu takıldı. Reich, toparlanmaya fırsat bulamadan sırt üstü düştü ve başını porselen bir sobanın kenarına çarptı.</p>

  <p>Gözlerinin kararması geçtiği zaman, kendisini Chooka Frood’un karşısında buldu.</p>

  <p>Chooka Frood, haykırdı.</p>

  <p>— Benim odamda ne arıyorsun?</p>

  <p>Reich, ayağa fırladı.</p>

  <p>— Kız nerede?</p>

  <p>— Defol buradan, Ben Reich.</p>

  <p>— Kızın nerede olduğunu sordum? Barbara D’Courtney. Nerede ?</p>

  <p>Chooka, başını çevirdi ve haykırdı.</p>

  <p>— Magda!</p>

  <p>Kırmızı gözlü kadın odaya girdi. Elinde bir Felç tabancası tutuyordu. Kadın hâlâ kahkahalarla gülüyordu, ama tabancanın namlusu Reich’in alnını gösteriyor ve bir milim dahi kımıldamıyordu.</p>

  <p>Chooka, tekrarladı.</p>

  <p>— Defol buradan!</p>

  <p>— Kızı istiyorum, Chooka. Powell’ın eline geçmesinden önce kızı istiyorum. Kız nerede?</p>

  <p>Chooka, haykırdı.</p>

  <p>— Onu buradan defet, Magda!</p>

  <p>Reich, elinin tersini kahkahayla gülen kadının suratına patlattı. Kadın darbenin şiddetinden odanın bir köşesine yuvarlanırken tabancayı düşürdü. Reich, tabancayı alırken hâlâ gülmekte olan kadına aldırmadı.</p>

  <p>Namluyu Chooka’nın sakağına dayadı.</p>

  <p>— Kız nerede?</p>

  <p>— Cehennemin dibini...</p>

  <p>Reich, tetiği ilk kademeye çekti. Namludan fışkıran ışın Chooka’nın sinir sistemine hafif bir akım verdi. Kadının vücudu katılaştı ve titremeye başladı. Vücudundan oluk gibi ter boşalmasına rağmen inatla başımı salladı. Reich, tetiği ikinci kademeye çekti. Chooka, şiddetle sarsıldı, gözleri yuvalarından dışarı uğradı. Gırtlağından, boğazlanan domuzların çıkardığı hırıltıyı andıran sesler çıktı. Reich, beş saniye süreyle ışın verdi, sonra tetiği bıraktı.</p>

  <p>— Üçüncü kademe ölüm getirir, diye homurdandı. Umurumda bile olmaz, Chooka. Kızı bulamadığım takdirde şu veya bu şekilde mahvolmuş sayılırım. Kız nerede?</p>

  <p>Chooka, tam bir felç geçirmek üzereydi. Zorlukla mırıldandı.</p>

  <p>— Ka-pıdan g-eç. Dördüncü o-da ...Sola... Köşeden sonra.</p>

  <p>Reich, kadını yere yuvarladı. Yatak odasını aştı, kapıdan geçti ve helezon bir merdivenin önünde durdu. Bir solukta yukarı tırmandı, sola döndü ve odaları sayarak, dördüncü odanın önünde durdu. Bir saniye kadar kapıdan dinledi. Hiç ses duymayınca kapıyı açıp odaya daldı. Odada boş bir yatak, boş bir dolap ve tek iskemle vardı.</p>

  <p>— Allah kahretsin! diye bağırdı.</p>

  <p>Yatağa doğru atıldı. Kullanıldığını gösteren bir işaret yoktu. Dolap da kullanılmamıştı. Tam odadan çıkacağı zaman vazgeçti ve şifonyerin orta gözünü çekti. Buzlu cam rengindeki geceliği buldu. Geceliğin altında paslı tabanca duruyordu. Cinayet silâhı! Hançerli tabanca!</p>

  <p>Reich, heyecanla soludu.</p>

  <p>— Oh, Allahım!</p>

  <p>Tabancayı alıp inceledi. Uçlarından kurşunları çıkartılmış olan kovanlar hâlâ yuvalarında duruyordu. D’Courtney’in kafatasını parçalayan kovan hâlâ horozun altındaydı.</p>

  <p>Reich:</p>

  <p>— Henüz mahvolmuş sayılmam, diye mırıldandı. Hayır, henüz değil.</p>

  <p>Reich, tabancayı cebine soktu. Tam bu sırada boğuk ve uzaktan gelen bir kahkaha duydu. Yanılmasına imkân yoktu, Ouizzarrd’ın kahkahası!</p>

  <p>Reich, aceleyle odadan çıktı ve kahkahanın yönüne doğru dikkatle yürüdü. Felç tabancasının tetiğini «Ö» harfine göre ayarladı, sonra kapıyı açıp içeri girdi. Kapı, havalı menteşeler üzerine oturtulmuş olduğu için, arkasından hafif bir tıslamayla kendiliğinden kapandı.</p>

  <p>Küçük bir odadaydı. Odanın duvarları ve tavanı siyah kedifeyle kaplıydı, döşeme şeffaftı. Reich, Chooka’nın müşterilerini gözetlediği odada bulunduğunu anladı.</p>

  <p>Şeffaf döşemeden altta bulunan oda görünüyordu.</p>

  <p>Quizzard, bir koltuğa oturmuş ve Barbara’yı kucağına almış, hoyrat tavırlarla orasını burasını sıkıştırıp duruyordu. Barbara, kımıldamadan oturuyordu, bakışlarında donuk bir ifade vardı.</p>

  <p>Quizzard’ın kaba sesi duyuldu.</p>

  <p>— Nasıl bir kız?</p>

  <p>Ufak tefek bir kadına söylüyordu. Kadının yüzünde üzüntülü bir ifade vardı. Kadın, Quizzaıd’ın karısıydı.</p>

  <p>Kör adam tekrarladı.</p>

  <p>— Nasıl bir kız?</p>

  <p>— Ne olduğunu anlamıyor ki.</p>

  <p>Quizzard:</p>

  <p>— Anlıyor, anlıyor, dedi zırdeli değil ya! Ne olduğunu anlamadığını mı söylemek istiyorsun? Ah, keşke görebilseydim!</p>

  <p>Kadın:</p>

  <p>— Senin gözlerin benim, Keno, dedi.</p>

  <p>— Şu halde, benim yerime sen bak ve söyle!</p>

  <p>Reich, bir küfür savurdu ve Felç tabancasının namlusunu Quizzard’ın başına doğrulttu. Tabanca, kristal döşemeden bile etkin olacak kadar kuvvetliydi. Her cisimden geçip öldürebilirdi. Bu kez öldürecekti. Tam bu sırada odaya Powell, girdi.</p>

  <p>Kadın, Powell’i gördü. Canhıraş bir çığlık attı.</p>

  <p>— Kaç, Keno, Kaç!</p>

  <p>Duvarın kenarından bir atmaca gibi atıldı. Gerili parmakları Powell’ın gözlerini hedef tutmuştu. Birden ayağı takılıp düştü ve kımıldamadan kaldı. Quizzard, kız kucağında olduğu halde koltuktan kalktı. Kör gözlerini açmış, sanki görmeye çalışıyordu. Quizzard’ın birden yıkıldığını gören Reich, kadının da ayağı takılarak düşmemiş olduğunu anladı. Barbara, Quizzard’ın kollarından kurtulup koltuğun üstüne düştü.</p>

  <p>Powell’in telepatik gücünü kullanmış olduğu kuşkusuzdu. Reich, ilk kez Powell’dan korktuğunu anladı. Felç tabancasını yine doğrulttu. Namlu Powell’ın başını gösteriyordu.</p>

  <p>Powell, kızın düştükten sonra kımıldamadan oturduğu koltuğa doğru yürüdü.</p>

  <p>— İyi akşamlar, Bayan D’Courtney.</p>

  <p>Reich, mırıldandı.</p>

  <p>— Elveda, Bay Powell.</p>

  <p>Titreyen eline hakim olarak hedefi şaşırmamak için kendisini zorladı.</p>

  <p>Powell:</p>

  <p>— Bir şeyiniz yok ya, Bayan D’Courtney? dedi.</p>

  <p>Kız cevap vermeyince, eğildi ve kızın ifadesiz yüzüne baktı. Sonra kızın kolunu tutarak tekrarladı.</p>

  <p>— Bir şeyiniz yok ya. Bayan D’Courtney? Bayan D’Courtney! Yardım ister misiniz?</p>

  <p>«Yardım» kelimesini duyan kız birden ayağa sıçradı.</p>

  <p>Powell’ın yanından geçti, hayali bir kapıyı açtı, sonra sarı saçlarını nallayarak koşmaya başladı.</p>

  <p>— Baba! diye haykırdı, Allah aşkına! Baba!</p>

  <p>İleri doğru koştu, engellenmiş gibi durdu, sonra sol tarafa doğru kaydı ve yarım daire çizerek koştu. Bu arada çığlık çığlığa haykırıyordu.</p>

  <p>— Hayır! Hayır! Baba!</p>

  <p>Tekrar koştu, hayali biriyle uğraştı, çığlık attı. Sonra, diz üstü çöktü, sürünerek yaklaştı, yerden bir şey alırmış gibi yaptı ve sonra olduğu yerde kımıldamadan kaldı.</p>

  <p>Reich, kızın hareketlerinin ne olduğunu çok iyi biliyordu. Babasının ölümünü hayalinde yaşıyordu. Powell’a bunu, hareketleriyle anlatmıştı. Eğer Powell, kızın zihnini incelerse...</p>

  <p>Powell, kızın yanına gitti, yerden kaldırdı, kolunu beline dolayarak kapıya doğru götürdü. Reich’in elindeki silâhın namlusu, kesin atış açısını bulmak için hareket etti. Reich’in görünmesine imkân yoktu. Hiç kuşkulanmayan düşmanı kolay bir hedef olacaktı. Tetiği çektiği takdirde kurtulacağını biliyordu. Powell, kapıyı açtı, sonra kızı kendisine doğru çekerek döndü ve başını kaldırıp tavana baktı.</p>

  <p>Reich, korkuyla nefesini tuttu.</p>

  <p>Powell:</p>

  <p>— Haydi, dedi. Ne bekliyorsun? İşte, buradayız. Kolay bir hedef. Bir atış ikimize de yeter. Haydi, durma!</p>

  <p>Powell’ın sesi öfkeden titriyordu. Kalın kaşlarını çatmıştı. Reich, yarım dakika kadar Powell’a baktı, sonra bakışlarını kendisini görmeyen düşmanından kaçırdı.</p>

  <p>Powell, yarı deli kızı kapıdan geçirdi ve kapıyı usulca kapadı. Reich, kurtuluş ümidinin gittikçe azaldığını hissetti. Güvenliğini parmaklarının arasından kaçırmıştı. Mahvolmaya doğru dev adımlarla yaklaşıyordu.</p>
</body>
</html>
