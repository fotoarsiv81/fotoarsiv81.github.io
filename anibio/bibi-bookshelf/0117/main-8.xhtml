<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div><div><img src="main-19.jpg" alt=""/></div></div><h3>Onuncu Bölüm</h3>
<p>Hep birlikte park alanına doğru ilerlerken Jerrold, &quot;Bilin bakalım, ne bulduk?&quot; dedi.</p>
<p>Mya, &quot;Dondurma mı?&quot; dedi.</p>
<p>Zoe, &quot;İnsan yiyen çiçekler.&quot; dedi.</p>
<p>Violet, &quot;Uçan böcekler.&quot; dedi.</p>
<p>Mabel hiçbir şey söylemedi. Violet'm havadaki görüntüsü akimdan gitmiyordu.</p>
<p>Ya düşseydi?</p>
<p>Ya çok uzaklara uçsaydı?</p>
<p>Ya aşağı inmeyi reddetseydi?</p>
<p>Her şeyin yolunda gitmesi büyük şanstı.</p>
<p>Jerrold, &quot;Mabel?&quot; diyerek onun düşüncelerini böldü. &quot;Ne bulduğumuz hakkında bir tahminde bulunmak ister misin?&quot;</p>
<p>Mabel, &quot;Imm, kaktüs mü?&quot; dedi.</p>
<p>Jerrold neşeyle, &quot;Hepiniz yanıldınız.&quot; diyerek Violet'm çıplak ayaklarına baktı.&#160;&quot;Bir şey kaybettin mi, ortak?&quot;</p>
<p>Jerrold, bir çift limon sarısı sandaleti havada&#160;salladı. Sonra, onları&#160;Violet'a fırlattı.</p>
<p>&quot;Bir tanesini bahçenin doğu tarafında, diğerini de batı tarafında bulduk.&quot; dedi.</p>
<p>Susanna, &quot;Kızlar, bayağı gezmişsiniz.&quot; dedi.</p>
<p>Mabel, &quot;Imm, evet.&quot; diyerek, Zoe'ye baktı.</p>
<p>Zoe, &quot;Çok yürüdük.&quot; dedi.</p>
<p>Mabel içinden ve çok uçtuk, diye ekledi.</p>
<p>Mabel'm annesi, &quot;Mabel ve Zoe, kardeşlerinize çok iyi baktınız.&quot; dedi. &quot;Size güvenebileceğimizi biliyordum.&quot;</p>
<p>Mabel genellikle bu tür iltifatlar duymaktan hoşlanırdı. Ama bugün bu sözler ona pek de doğru gelmiyordu.</p>
<p>Violet'ın uçmasını engellemesi gerekirdi. Ayaklarının yerden kesilmesine izin vermemeliydi.</p>
<p>Helikopter böceğiyle birlikte uçmak, kız kardeşinin şimdiye kadar yaptığı en tehlikeli şeydi. Mabel, ona yeteri kadar iyi göz&#160;kulak olamamıştı ve başı neredeyse büyük&#160;bir belaya girecekti.</p>
<p>O akşam, kız kardeşleri yatınca, Mabel ve Zoe, Zoe'nin odasına gittiler.</p>
<p>Yastıkların üzerine uzandılar. Zoe bir paket patates cipsi çıkardı.</p>
<p>Zoe bir avuç dolusu cips alıp, &quot;Ben biraz düşündüm.&quot; dedi. &quot;Violet ve sihir gücü&#160;hakkında.&quot;</p>
<p>&quot;Evet?&quot; Mabel sabırsızlıkla ona doğru eğildi. &quot;Her türlü yardıma ihtiyacım var.&quot;</p>
<p>Zoe, &quot;Ya senin de güçlerin varsa?&quot; dedi.</p>
<p>Mabel, &quot;Keşke olsaydı.&quot; dedi.</p>
<p>Zoe, &quot;Hayır, gerçekten.&quot; dedi. &quot;Violet'ın sihir yapmasını engelleyebilirsin.&quot;</p>
<p>Mabel, &quot;Çok komik!&quot; dedi.</p>
<p>Zoe, &quot;Bugün onu iki kere durdurdun. Bir kere sahilde, bir kere de bahçelerde.&quot;&#160;dedi.</p>
<p>Mabel başını iki yana salladı. &quot;Bunun nedeni, şans ya da tesadüf ya da mucize ya&#160;da uzaylılardı. Benimle bir ilgisi yok.&quot;</p>
<p>Zoe, &quot;Aynı fikirde değilim.&quot; dedi.</p>
<p>&quot;Yanlış anladın.&quot; Mabel, kuzenine baktı. &quot;Duygularını incitmek istemedim.&quot; diye&#160;ekledi.</p>
<p>Zoe incinmiş görünmüyordu. Parmaklarını kısa saçlarında gezdirdi. Sonra gülümsedi.</p>
<p>&quot;Eğer güçlerin yoksa, sana on dolar vereceğim.&quot; dedi.</p>
<p>Mabel, &quot;Kaybetmekten hoşlanıyor musun?&quot; diye sordu.</p>
<p>&quot;Sen kazanmaktan hoşlanıyor musun?&quot; diye cevabı yapıştırdı. &quot;Sen her şekilde&#160;kazanacaksın. Benim paramı alamazsan,&#160;güçlerin var demektir.&quot;</p>
<p>Mabel inler gibi bir ses çıkardı. &quot;Benim sihir gücüm yok.&quot; dedi. &quot;Neden bana inanmıyorsun?&quot;</p>
<p>Zoe, &quot;Of, artık itiraf et.&quot; dedi.</p>
<p>Mabel, &quot;İtiraf edecek bir şey yok. Ve açıkçası, sihir gücünün olması hiç de harika&#160;bir şey değil. Bir sürü belaya neden oluyor,&#160;sorun yaratıyor ve insanları üzüyor.&quot; dedi.</p>
<p>Zoe cevap vermedi. Ayağa fırladı ve yatağın üzerini boşaltmaya başladı.</p>
<p>Mabel endişeli bir ifadeyle, &quot;Ne yapıyorsun?&quot; diye sordu.</p>
<p>Zoe, &quot;Yatağın üzerinde yer açıyorum.&quot; dedi. &quot;Burdan uçabilirsin.&quot;</p>
<p>Mabel, ona bakarken, Zoe, &quot;Yatak yerden sadece otuz kırk santim yüksekte! Canın yanmaz!&quot;</p>
<p>Mabel, &quot;Sen delisin.&quot; dedi. Cips paketini eline aldı. &quot;Al. Biraz daha cips ye.&quot;</p>
<p>Zoe paketi itti. &quot;Hayır, teşekkürler.&quot; Sonra kapıya doğru gitti ve kapıyı kilitledi.</p>
<p>&quot;Bu bilimsel bir deney olacak.&quot; dedi. &quot;Bunu bizim dışımızda kimse bilmeyecek.&quot;</p>
<p>Mabel, &quot;Hayır.&quot; dedi.</p>
<p>Zoe, &quot;Evet.&quot; dedi. Sandaletlerini çıkarıp, yatağın üzerine çıktı.</p>
<p>Birkaç saniye sonra Mabel da aynı şeyi yaptı.</p>
<p>Mabel, &quot;Uçuyor muyum, yoksa düşüyor muyum, nasıl anlayacağım?&quot; diye sordu.</p>
<p>Zoe, &quot;Kendini ya çok hafif ya da ağır hissedeceksin.&quot; dedi.</p><div><img src="main-20.jpg" alt=""/></div>
<p>&quot;Gerçekten mi?&quot; Mabel aradaki farkı anlayabileceğinden emin değildi.</p>
<p>Ayrıca, kollarını iki yana açmış bir hâlde, çıplak ayak yatağın kenarında dururken kendini aptal gibi hissediyordu.</p>
<p>Gözlerini kapattı.</p>
<p>Zoe, &quot;Vücudun hafifliyor.&quot; diye mırıldandı. &quot;Kuş kadar hafifsin. Havada süzülüyorsun...&quot;</p>
<p>GÜM! Mabel yataktan sertçe yere düştü.</p>
<p>&quot;Ah.&quot; dedi.</p>
<p>Zoe, &quot;Bence, işin püf noktasını anladın.&quot; dedi.</p>
<p>Mabel bacağında acıyan noktayı ovuştururken, &quot;Hayır, anlamadım.” dedi.</p>
<p>Zoe, &quot;Tekrar dene.&quot; dedi.</p>
<p>Mabel bu sefer gözlerini aralık tuttu. Kendini odada uçarken hayal etti. Yataktan&#160;atladı...</p>
<p>Ve atladı...</p>
<p>Ve...</p>
<p>Mabel, altıncı ya da yedinci kez yerden kalkarken Zoe, &quot;Pekâlâ, uçmayı boş ver.&quot;&#160;dedi. &quot;Başka bir sürü sihir gücü var.&quot;</p>
<p>Mabel gözlerini devirdi. &quot;Bir tanesini denedim. Bana çürüklerden ve şişliklerden&#160;başka bir şey kalmadı.&quot;</p>
<p>Zoe, &quot;Neden kendini bir fareye dönüştürmeye çalışmıyorsun?&quot; diye öneride bulundu.</p>
<p>Mabel, &quot;Olmaz!&quot; dedi. Sandaletlerini yerden aldı. &quot;Ben artık yatıyorum.&quot;</p>
<p>Zoe, onun kapıya gitmesini engelledi. &quot;Son bir deney daha, Mabel.&quot; diye yalvardı.</p>
<p>&quot;Lütfen!”</p>
<p>Mabel, &quot;Of, tamam.&quot; dedi.</p>
<p>Zoe, masanın üzerinde duran beyzbol şapkasını gösterdi. &quot;Şapkayı hareket ettir!&quot;&#160;dedi.</p>
<p>Mabel, &quot;Ne anlamı var ki?&quot; dedi.</p>
<p>Zoe, &quot;Hadi, önce inanmalısın!&quot; dedi.</p>
<p>Mabel, &quot;Neden ben?&quot; diye homurdandı. Ama gözlerini kapattı ve avcunu beyzbol&#160;şapkasının üzerinde havada tuttu.</p>
<p>Bir iki dakika sonra, “Bir şey oluyor mu?&quot; diye sordu.</p>
<p>Zoe, &quot;Henüz değil.&quot; dedi.</p>
<p>Mabel, eliyle şapkanın üzerinde daireler çizdi. &quot;Bu bir işe yarıyor mu?&quot;</p>
<p>Zoe, &quot;Pek değil.&quot; dedi.</p>
<p>Mabel gözlerini açtı. &quot;Benim sihir gücüm yok.&quot; dedi. &quot;Şimdi bana inanıyor musun?&quot;</p>
<p>Kapı sertçe vuruldu.</p>
<p>Mabel ve Zoe birbirlerine baktılar.</p>
<p>Violet, &quot;Mabel?&quot; diye seslendi. Kapı kolunu zorluyordu. &quot;Kapıyı açm. İçeri girmek istiyorum.&quot;</p>
<p>Mabel, &quot;Zoe ve ben meşgulüz.&quot; dedi. &quot;Yatağına geri dön.&quot;</p>
<p>Violet, &quot;Kapıyı açm!&quot; dedi.</p>
<p>Zoe, &quot;Şimdi olmaz.&quot; dedi. &quot;Mabel'ı duymadın mı?&quot;</p>
<p>Kapı kolu hareket etmeye başladı. Kilit açıldı. Violet odaya girmek için sihir kullanıyordu.</p>
<p>Mabel'ın gözleri parladı. &quot;Hayır, Violet!&quot; Elini havaya kaldırdı. &quot;Dur!&quot;</p><div><div><img src="main-21.jpg" alt=""/></div></div>
</body>
</html>