<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Yedinci Bölüm</h2>
<p>Mabel'ın babası, &quot;Bugün bana çok yardımcı oldun.&quot; dedi. Araba yoluna girip, arabayı park etti. Sonra ona, üç tane katlanmış beş&#160;dolar verdi. &quot;Bunun her sentini hak ettin.&quot;</p>
<p>Mabel'ın gözleri gururla parlıyordu. Yarın bankaya gidecek ve parayı hesabına yatıracaktı.</p>
<p>&quot;Annene yardımcı ol, tamam mı bal kabağım? Ben dükkâna geri dönüp bir iki saat daha çalışacağım.&quot;</p>
<p>&quot;Peki, baba.&quot; Mabel, babasının yanağından öpüp arabadan indi. Babasına el salladı ve koşarak merdivenleri çıktı.</p>
<p>Mabel evin kapısını açınca, annesini girişte yerde oturur buldu. Çantasının içindekileri etrafına dökmüştü.</p>
<p>Rujlar, kalemler, kartlar, kitaplar ve ajandası bir yığın hâlinde etrafa dağılmıştı.</p>
<p>Mabel'ın annesi, &quot;Burada değil.&quot; diye tekrarlıyordu. &quot;Burada değil.&quot;</p>
<p>Mabel, &quot;Anne?&quot; dedi. &quot;Ne oldu?&quot;</p>
<p>Annesi başını kaldırıp ona baktı. &quot;Cüzdanımı kaybettim!&quot; dedi. &quot;Hiçbir yerde bulamıyorum. Kredi kartlarımızı iptal ettirmek zorunda kalacağım.&quot; Neredeyse ağlayacak&#160;gibiydi.</p>
<p>Mabel derin bir nefes aldı. Buradaydı. Hazırdı. Ne yapması gerektiğini biliyordu.</p>
<p>Cebinden bir not defteri çıkardı. &quot;Organize olalım, anne. Cüzdanını bırakmış olabileceğin yerlerin bir listesini yapalım.&quot;</p>
<p>Annesi ona minnettar bir ifadeyle baktı. &quot;Teşekkür ederim, Mabel. Sen olmasan&#160;ben ne yapardım?&quot;</p>
<p>Mabel alçakgönüllü bir ifadeyle omuzlarını silkti. &quot;Hiç önemli değil.&quot;</p>
<p>Violet birden koridorda belirdi. Giysilerinin üzerinde boya lekeleri vardı. Ayakları çıplak ve kirliydi. Üzerinde kurumuş boya&#160;bulunan bir fırça cebinden dışarı fırlamıştı.</p>
<p>&quot;Yerdekiler de ne?&quot; diye sordu.</p>
<p>Annesi, &quot;Kayıp cüzdanımı arıyorum.&quot; diye açıkladı.</p>
<p>Violet odadan çıkarken, &quot;Oh.&quot; dedi.</p>
<p>Mabel tükenmez kaleminin kapağını açtı. İşe koyulmaya hazırdı. &quot;Anne? Yaptıklarını yeniden düşünelim. Cüzdanını en son nerede gördün? Ne yapıyordun?&quot;</p>
<p>Annesi, &quot;Koridordaydım.&quot; dedi. &quot;Çantamdan pembe rujumu çıkarıyordum...&quot;</p>
<p>Mabel, &quot;Çantanın içini aradın mı?&quot; diye sordu.</p>
<p>&quot;Üç kere.&quot;</p>
<p>&quot;Masa çekmecelerini? Masanın üzerini? Alışveriş torbalarını?&quot;</p>
<p>Annesi, &quot;Bu yerlerin hepsine baktım.&quot; dedi.</p>
<p>Violet geri geldi. &quot;Buldun mu?&quot;</p>
<p>Annesi, &quot;Henüz değil.&quot; dedi.</p>
<p>Violet, &quot;Yardım edeceğim.&quot; dedi. Yere oturup bağdaş kurdu ve gözlerini kapadı.</p>
<p>Mabel bu arada onu görmezden gelmeye çalışıyordu.</p>
<p>Violet titreyerek, &quot;Cüzdanın çok çok soğuk bir yerde.&quot; dedi. &quot;Buz kalıpları görüyorum.&quot;</p><div><div><img src="main-14.jpg" alt=""/></div></div><div style="border-rigth:solid;">
<p>Annesi, &quot;Buz kalıpları mı?&quot; diye tekrar etti. &quot;Sanmıyorum, tatlım.&quot;</p>
<p>Violet, &quot;Her yerde buz var.&quot; diye ekledi.</p>
<p>Mabel öksürdü. Neden, deliriyor muyum diye endişe etmişti ki? Eğer bu ailede bir&#160;deli varsa, o da Violet idi.</p>
<p>Violet'a, &quot;Lütfen bir daha araya girme.&quot; dedi. &quot;Burada önemli bir iş yapıyoruz.&quot;</p>
<p>Violet son olarak, &quot;Cüzdan buzlukta.&quot; dedi. Gözlerini açıp ayağa kalktı ve odadan çıkü.</p>
<p>Mabel, Tanrıya şükür, diye düşündü.</p></div><div><div><img src="main-15.jpg" alt=""/></div></div><div><div><img src="main-16.jpg" alt=""/></div></div><div>
<p>48</p></div><div>
<p>49</p></div><div><div><img src="main-17.jpg" alt=""/></div></div>
<p>Annesine, &quot;Cüzdanını başka nerede bırakmış olabilirsin?&quot; diye sordu. Violet'm saçma fikirleri bile onu araştırmasından alıkoyamazdı.</p>
<p>Mabel bir yandan da, benden çok iyi bir özel dedektif olur, diye düşünüyordu.</p>
<p>Ya da televizyon muhabiri.</p>
<p>Annesi, &quot;Ah, oturma odasında, kanepenin minderlerinin altına bile baktım.&quot; dedi. &quot;Gerçekten Mabel, her yere baktım.&quot;</p>
<p>Mabel ayağa fırladı. Televizyonun arkasını ve sallanan sandalyenin altını aradı. Pencere kenarlarına baktı ve kitaplığın tepesini eliyle kontrol etti. Kütüphanedeki kitapları aşağı indirdi.</p>
<p>Hiçbir yerde yoktu.</p>
<p>Geri döndüğünde, annesi paltosunun ceplerini boşaltıyordu.</p>
<p>Kadın üzgün bir ifadeyle, &quot;Burada bir paket sakız, bir miktar bozuk para, birkaç buruşmuş mendil ve daha önce kaybettiğim bir kütüphane kartı var.&quot; dedi. &quot;Ama cüzdan yok.&quot;</p>
<p>Mabel en profesyonel tavrım takınıp, &quot;Anneciğim, cüzdanını bulana kadar bu evin her köşesini arayacağız.&quot; diyerek ona söz verdi.</p>
<p>O sırada Violet yeniden ortaya çıktı.</p>
<p>Mabel, &quot;Şimdi ne var?&quot; diye sordu.</p>
<p>&quot;Onu buldum.&quot; Violet cüzdanı havaya kaldırdı.</p>
<p>Cüzdanın üzerinde buzlar vardı. Kopçasının üzerindeki buz kristalleri erimeye başlamıştı. Cüzdandan yere su damlıyordu.</p>
<p>Annesi sevinçle bağırdı. &quot;Violet! Sen bir meleksin! Sen bir rüya çocuksun! Beş yaşındaki bir mucizesin! Onu buldun!&quot;</p>
<p>Anneleri cüzdanın üzerindeki buzları sildi. &quot;Hesabımı dondurmuşlardır!&quot; diyerek espri bile yaptı.</p>
<p>Mabel, &quot;Anne.&quot; dedi. Buna inanamıyor-du. &quot;Cüzdanın buzluğa nasıl girdi?&quot;</p>
<p>Annesi, &quot;Ah, belki onu donmuş bezelyelerle birlikte buzluğa attım.&quot; dedi. &quot;Ya da balıklarla.&quot;</p>
<p>Mabel inanamayarak, &quot;Ve farkına varmadın?&quot; dedi. Asıl inanılmaz olan, Violet'm cüzdanın orada olduğunu bilmesiydi. Ve tek&#160;yaptığı, yere oturup, gözlerini kapamak olmuştu.</p>
<p>Ya da belki de cüzdanı buzluğa Violet koymuştu? Hayır, Violet bile bunu yapmazdı. Ayrıca, buz kristallerinin oluşması için zaman geçmesi gerekirdi.</p>
<p>Annesi, &quot;Oh, cüzdanın oraya nasıl girdiği kimin umrunda?&quot; diye bağırdı. &quot;Önemli olan, onu bulmam.&quot;</p>
<p>Annesi yeniden Violet'a döndü. &quot;Violet, sen kesinlikle harikasın. Hayatımı kurtardın. Bunu nasıl yaptın, hiç bilmiyorum.&quot;</p>
<p>Mabel, &quot;Ben de.&quot; diye homurdandı. Olanları hiç anlamıyordu. Kız kardeşini hiç anlamıyordu.</p>
<p>Şimdi, gururla ışık saçma sırası Violet'taydı. &quot;Ben büyük bir kızım.&quot;</p>
<p>Annesi, &quot;Kesinlikle öylesin.&quot; diyerek ona hak verdi. &quot;Binlerce kez teşekkür ederim.&quot;</p>
<p>Mabel, Violet'ın şansı yaver gitti, diye düşündü. Ama ya ben? Bana teşekkür yok mu?</p>
</body>
</html>