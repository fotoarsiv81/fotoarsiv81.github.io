<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />

  <title>Duvarın Gizlediği</title>
</head>

<body>
  <p class="h11"><br /></p>

  <h2 class="h11" style="text-align: center;">Duvarın Gizlediği</h2>

  <p class="p5"><br /></p>

  <p class="p5">Jane Haworth'ı bulup getiren Bayan Lempriere'di. Buna şaşmamak gerekirdi. Bir seferinde, Bayan Lempriere'in Londra'nın en nefret edilen kadını olduğu söylenmişti. Bana kalırsa, bu biraz abartılmaktaydı. Kadın gizlemek istediğiniz sırlarınıza balıklama atlasa da, bunu gayet zekice yapardı. Her zaman bir kaza gibi görünürdü.</p>

  <p class="p5">Bu seferkinde, Alan Everard'ın stüdyosunda çay içiyorduk. Alan zaman zaman bu tür çay partileri düzenler, her zaman bir köşeye çekilir, sırtındaki eski püskü kıyafetler içinde cebindeki bozuk paralarla oynardı. Hep acı çeker gibi bir hali vardı.</p>

  <p class="p5">Bu zamanda hiç kimsenin Everard'ın müthiş bir eser yaratma çabasına girmesini yadsıması imkansızdı. Ünlü bir ressam olmadan önceki erken dönemlerine ait iki ünlü resmi Renk ve Tadımcı bir yıl önce resmi makamlarca satın alınmış ve bir seferlik olsa da, seçme şansı elinden gitmişti. Fakat sözünü ettiğim tarihte Everard kendi ayakları üzerinde durmaya çalışıyordu. Biz de onu bizim keşfettiğimize inanmakta sakınca görmüyorduk.</p>

  <p class="p5">Bu partileri düzenleyen karısıydı. Everard'ın ona olan tavrı bir tuhaftı. Karısına taptığı belliydi ve bu gayet doğaldı. Isobel hayran olunacak bir kadındı. Ne var ki, Everard kendini ona borçlu hisseder gibiydi. Karısının her arzusunu hiçbir eleştiri yapmaksızın ve bunu kendi başına da yapabileceğini düşünmeden yerine getirmek için çırpınırdı. Bu da gayet doğaldı aslında.</p>

  <p class="p5">Isobel Loring çok ünlü bir kadındı. Adını sezon başında duyurmuştu. Paradan başka her şeye sahipti; güzellik, mevki, asil bir kan, zeka. Kimse onun aşk evliliği yapmasını beklemiyordu. O tür bir insan değildi. İkinci sezonunda üç talibi vardı: bir tane geleceğin dükü, yükselmekte olan bir politikacı, bir de Güney</p>

  <p class="p5">Afrikalı bir milyoner. Fakat o kimsenin tanımadığı, kendini kanıtlamaya çalışan genç ressam Alan Everard'la evlenince herkes şaşırmıştı.</p>

  <p class="p5">Kadının güçlü kişiliği yüzünden herkes ona Isobel Loring demeye devam ediyordu. Isobel Everard demeye kimsenin dili varmazdı. "Bu sabah Isobel Loring'i gördüm. Evet, yanında kocası vardı. Şu genç ressam Everard."</p>

  <p class="p5">Herkes Isobel'in 'kendi kendini yarattığını' söylerdi. Çoğu erkeğin 'Isobel Loring'in kocası' diye adlandırılmaktan nefret edeceği kesindi. Fakat Everard onlardan farklıydı. Isobel'in başan yeteneği yüzünü kara çıkarmamış, Alan Renk tablosunu yapmıştı.</p>

  <p class="p5">Herkesin o resmi bildiğinden eminim: aşağısında bir kanalın kazılmış olduğu uzun bir yol, kazılmış toprağın kırmızımsı rengi, yüzeyi parlayan kahverengi bir su borusu ve küreğin sapına dayanmış dinlenen, sırtında lekeli bir pantolonla kırmızı bir mendil olan iriyarı bir adam. Gözleri zekadan, umuttan yoksun, faKat aptalca ve bilinçsizce bir yakarışla tuvalden size bakıyordu. Muhteşem ve vahşi bir yaratığın gözleriydi bunlar. Kavuniçi ve kırmızının bir senfonisi olan resim alev almış yanar gibiydi. Sembolizmi ve neyi simgelediği anlattığı konusunda sayısız şey yazılmıştı. Alan Everard herhangi bir şeyi anlatma çabasında olmadığını söylüyordu. Romantik günbatımlarını anlatan resimlere bakmaktan bıkınca içinde isyankar, İngiliz tarzı bir şey yapma arzusu uyanmıştı.</p>

  <p class="p5">Everard bundan sonra kamuya ait bir binanın epik resmini yapmıştı. Romantizm adlı bu tablo, yağmurlu bir caddedeki kapısı aralık, ışıkları yanan pencereleri parlayan, kapısından bir şeyleri unutmak istiyor gibi çıkan, ufak tefek, yüzünde kurnaz bir ifadeyle acımasız, kimsenin dikkatini çekmeyecek, ağzı aralık, gözleri heyecanlı bir adamın resmiydi.</p>

  <p class="p5">Bu iki tablonun etkisiyle, Everard 'işçi sınıfının ressamı' olarak ün kazanmış, resim dünyasında kendisine bir yer edinmişti. Fakat bu yerde kalmamaya kararlıydı. Üçüncü ve en güzel eseri Sir Rufus Herschman'ın tam boy tablosuydu. Ünlü bilim adamı protestolar, haçlar ve laboratuvar raflarından oluşan bir fon önünde resmedilmişti. Resimde bütün olarak kübizmin etkileri olsa da, perspektif kusursuzdu.</p>

  <p class="p5">Şimdi de dördüncü eserini tamamlamıştı. Karısının portresiydi bu. Resmi görüp eleştiri yapmamız için çağrılmıştık. Everard surat asıp pencereden bakıyor; Isobel konukların arasında gezinerek hatasız bir doğrulukla resmin tekniği hakkında sohbetler yapıyordu.</p>

  <p class="p5">Bazı yorumlar yaptık. Buna mecburduk. Pembe satenin ne kadar kusursuz yansıtıldığını övdük. Muhteşem bir şeydi bu. Daha önce kimse sateni böyle kusursuz şekilde tuvale aktaramamıştı.</p>

  <p class="p5">Tanıdığım en zeki sanat eleştirmenlerinden biri olan Bayan Lempriere beni hemen bir kenara çekti.</p>

  <p class="p5">"Georgie, bu adam kendini ne hale getirmiş? Bu tablo berbat. Çok yumuşak bir etkisi var. Bu... ah! Berbat bir şey."</p>

  <p class="p5">"Pembe Satenler İçindeki Hanımın Portresi mi?" diye sordum.</p>

  <p class="p5">"Evet. Yine de tekniği kusursuz. Ve harcanan emek! Onlarca tabloya yetecek kadar emek harcamış."</p>

  <p class="p5">"Gereğinden fazla mı?"</p>

  <p class="p5">"Belki de öyle. Tabloda güzel bir şeyler varsa bile, bunu yok etmiş. Pembe saten elbisesi içinde çok güzel bir kadın. Renkli bir fotoğraftan farkı yok."</p>

  <p class="p5">"Haklısınız," diye doğruladım. "Sizce biliyor mu?"</p>

  <p class="p5">Bayan Lempriere, "Elbette biliyor," dedi küçümseyen bir tavırla. "Adamın sınırda olduğunu görmüyor musun? Korkarım işle duyguları birbirine karıştırmaya başlamış. Isobel'i resmettiği için bütün ruhunu bu tabloya aktarmış ve onu ölümsüzleştirmek uğruna yitirmiş. Karısına çok nazik davranıyor. Bazen ruha ulaşmak için vücudu mahvetmek zorunda kalırsın."</p>

  <p class="p5">Dalgın dalgın başımı salladım. Sir Rufus Herschman görünüş olarak güzel yansıtılmamış olsa da, Everard unutulmaz bir kişiliği tuvale aktarmayı başarmıştı.</p>

  <p class="p5">Bayan Lempriere, "Ve Isobel'in de çok güçlü bir kişiliği var," diyerek sözünü tamamladı.</p>

  <p class="p5">"Belki de Everard kadın resmi çizmeyi beceremiyor," dedim.</p>

  <p class="p5">"Belki." Bayan Lempriere düşünceli görünüyordu. "Evet, böyle açıklanabilir."</p>

  <p class="p5">Aynı anda ve her şeyi zamanında yapma huyuna uygun olarak, yüzü duvara dönük bir tuvali aldı. Dikkatsizce öyle bırakılmış sekiz kadar tablo vardı. Bayan Lempriere'in aradığı tuvali çekm esi tamamen şanstı. Dediğim gibi, Bayan Lempriere bunu hep yapardı.</p>

  <p class="p5">"Ah!" Bayan Lempriere tuvali ışığa doğru çevirdi.</p>

  <p class="p5">Tamamlanmamış, taslak halinde bir çizimdi. Kadın ya da kız, ki yirmi beş, yirmi altıdan büyük olduğu için bir kadın olmalıydı, öne eğilmiş, çenesini eline dayamıştı. İlk bakışta dikkatimi iki şey çekti: resmin olağanüstü canlılığı ve insanı hayrete düşüren acımasız havası. Everard kadını intikam almak istercesine resmetmişti. Çok acımasız bir tarzdı bu... Kadının her zayıf yönünü, sert ve kaba hatlarını tuvale aktarmıştı. Kahverenginin ağırlıkta olduğu bir tabloydu. Kadının elbisesi kahverengi, arka fon kahverengi, özlem dolu, heyecanla parlayan gözleri kahverengiydi. Resmin asıl teması heyecandı.</p>

  <p class="p5">Bayan Lempriere tabloyu bir an sessizce inceledi ve Everard'a seslendi.</p>

  <p class="p5">"Alan, buraya gelsene. Kim bu?"</p>

  <p class="p5">Everard uysalca yanımıza geldi. Tavrında saklayamadığı bir sıkıntı vardı.</p>

  <p class="p5">"Saçma sapan bir resim. Bitireceğimi sanmam."</p>

  <p class="p5">Bayan Lempriere, "Kim bu kadın?" diye sordu.</p>

  <p class="p5">Everard'ın buna cevap vermek istemediği açıktı ve bu daima en kötüsüne inanan Bayan Lempriere'in merakını körüklemişti.</p>

  <p class="p5">"Bir arkadaşım. Bayan Jane Haworth adında biri."</p>

  <p class="p5">"Onu burada hiç görmedim," dedi Bayan Lempriere.</p>

  <p class="p5">"Bu gösterilere gelmez." Everard biraz duraksayıp ekledi. "Winnie'nin vaftiz annesi."</p>

  <p class="p5">Winnie, Everard'ın beş yaşındaki küçük kızıydı.</p>

  <p class="p5">"Öyle mi?" dedi Bayan Lempriere. "Nerede yaşıyor?"</p>

  <p class="p5">"Battersea'da bir apartman dairesinde."</p>

  <p class="p5">"Ya. Sana ne yaptı peki?"</p>

  <p class="p5">"Bana mı?"</p>

  <p class="p5">"Sana. Seni bu kadar acımasız bir resim yaptıracak ne kötülüğü oldu?"</p>

  <p class="p5">"Ha, şu!" Everard güldü. "Gördüğünüz gibi, hiç güzel bir kadın değil. Onunla arkadaş olmam düşünülemez."</p>

  <p class="p5">"Tam aksini yapmışsın," dedi Bayan Lempriere. "Her kusurunu yakalayıp abartmış ve çarpıtmışsın. Onu komik hale düşürmek istemişsin ama bunu başaramamışsın, çocuğum. Bitirirsen, bu portre canlı gibi olacak."</p>

  <p class="p5">Everard huzursuz görünüyordu.</p>

  <p class="p5">"Bir eskiz için fena sayılmaz," dedi neşeli bir tavırla. "Fakat Isobel'in portresiyle kıyaslanamaz bile. O portre bugüne kadar yaptığım en güzel tablo."</p>

  <p class="p5">Son cümleyi kendini savunurcasına, öfkeyle söylemişti. Bayan Lempriere ve ben cevap vermedik.</p>

  <p class="p5">Everard, "En güzel ve muhteşem eser," dedi tekrar.</p>

  <p class="p5">Diğer konuklar da etrafımızda toplanmışlar, eskizi görmüşlerdi. Hayret dolu konuşmalar ve yorumlar yapıldı. Ortam canlanm aya başlamıştı.</p>

  <p class="p5">Jane Haworth'm varlığını ilk öğrenişim böyle oldu. Daha sonra onunla iki kez karşılaştım. Yaşamının ayrıntılarını en yakın dostlarından birinden, yani Alan Everard'ın kendisinden öğrenecektim. Artık her ikisi de öldüklerine göre, Bayan Lempriere'in heyecanla herkese anlattıklarının' bazılarını aktarabilirim. Anlattıklarımın bazısına masal diyebilirsiniz. Yalan olmazdı bu.</p>

  <p class="p5">Konuklar gittikten sonra Alan Everard, Jane Haworth'ın portresini tekrar yüzü duvara gelecek şekilde yerleştirdi. Yan odadan çıkıp Isobel'in yanında durdu.</p>

  <p class="p5">Isobel, "Sence de çok başarılı değil mi?" diye sordu düşünceli bir tavırla. "Yoksa... o kadar başarılı değil mi?"</p>

  <p class="p5">Everard, "Portre mi?" diye sordu telaşla.</p>

  <p class="p5">"Hayır, aptal. Parti. Portre elbette başarılı."</p>

  <p class="p5">Everard, "Şimdiye kadar yaptığım en güzel tablo," dedi saldırgan bir tavırla.</p>

  <p class="p5">"Adımızı duyurmaya başladık," dedi Isobel. "Lady Charmington portresini yapmanı istiyor."</p>

  <p class="p5">"Tanrı aşkına!" Everard kaşlarını çattı. "Ben moda olan portre ressamlarından değilim, biliyorsun."</p>

  <p class="p5">"Olacaksın. Zirveye çıkacağından eminim."</p>

  <p class="p5">"Çıkmak istediğim zirve bu değil."</p>

  <p class="p5">"Alan, hayatım, para ancak böyle kazanılır."</p>

  <p class="p5">"Para kazanmak isteyen kim?"</p>

  <p class="p5">"Belki ben." Isobel gülümsüyordu.</p>

  <p class="p5">Alan birden utanıp özür dilemek istedi. Isobel onunia evlenmeseydi çok zengin olabilirdi. Buna ihtiyacı da vardı. Biraz lüks hakkıydı ve buna layıktı.</p>

  <p class="p5">Alan, "Son zamanlarda durumumuz hiç fena değil," dedi özlemle.</p>

  <p class="p5">"Haklısın, fakat faturaların ardı arkası kesilmiyor."</p>

  <p class="p5">Faturlar, hep faturalar!</p>

  <p class="p5">Alan aşağı yukarı gezinmeye başladı.</p>

  <p class="p5">"Boşver! Lady Charmington'ın portresini yapmak istemiyorum." Şımarık bir çocuk gibi aniden patlamıştı.</p>

  <p class="p5">Hafifçe gülümseyen Isobel şöminenin yanında kımıldamadan duruyordu. Alan huzursuzca gezinmeyi bırakıp yanına gitti. Isobel'de, pozunda, hareketsizliğinde onu mıknatıs gibi çeken ne olabilirdi? Beyaz mermerden oyulmuş gibi görünen kolları, altın sarısı saçları ve dolgun, kıpkırmızı dudaklarıyla çok güzel bir kadındı.</p>

  <p class="p5">Alan onu öpünce, Isöbel'in dudaklarını dudaklarına bastırdığını hissetti. Başka bir şeyin önemi var mıydı? Isobel de size huzur veren, endişelerinizi silip götüren ne olabilirdi? Sizi kendi sakinliği içine çeker, orada kendinizi huzur dolu ve mutlu hissetmenizi sağlardı. O karanlık suların üzerinde uçarcasına, uykuda gibi süzülürdünüz.</p>

  <p class="p5">Alan gerçeğe dönerek, "Lady Charmington'ın portresini yapacağım," dedi. "Ne olacak ki? Alt tarafı sıkıntılı saatler geçireceğim. Fakat ressamların ekmek parası kazanmaları gerekir. Ressam, karısı ve kızının karınlarını doyurmaları gerekir."</p>

  <p class="p5">"Seni şaşkın," dedi Isobel. "Kızımızdan söz edince aklıma geldi. Bir ara gidip Jane'i görmelisin. Dün buradaydı ve seni aylardır görmediğinden söz etti."</p>

  <p class="p5">"Jane buraya mı geldi?"</p>

  <p class="p5">"Evet. Winnie'yi görmek için uğramış."</p>

  <p class="p5">Alan, Winnie konusunu bir yana bıraktı.</p>

  <p class="p5">"Senin portreni gördü mü?"</p>

  <p class="p5">"Elbette."</p>

  <p class="p5">"Ne dedi peki?"</p>

  <p class="p5">"Harika olduğunu söyledi."</p>

  <p class="p5">"Ya!"</p>

  <p class="p5">Alan düşüncelere dalıp kaşlarını çatmıştı.</p>

  <p class="p5">"Bayan Lempriere, Jane'e gizli bir ihtirasın olduğunu düşünüyor galiba," dedi Isobel. "Burnu koku almış gibiydi."</p>

  <p class="p5">"O kadından nefret ediyorum!" Alan'ın sesinde tiksinti vardı. "Onun aklı hep böyle fesatlığa çalışır!"</p>

  <p class="p5">"Fakat ben böyle bir şey olduğunu sanmıyorum." Isobe gülümsüyordu. "En kısa zamanda Jane'i ziyaret et."</p>

  <p class="p5">Alan ona baktı. Isobel şöminenin yanındaki koltuğa oturmuştu. Yüzü hafifçe yana dönüktü, hala gülümsüyordu. Alan o an etrafını bir sis sarmış gibi derin bir şaşkınlığa sürüklendi. Sis bir an aralanınca, yabancı bir dünyayı görür gibi oldu.</p>

  <p class="p5">Bir şey, "Neden Jane'i görmeni istiyor?" diye sordu. "Bir nedeni olmalı." Isobei'in her hareketinin bir nedeni vardı. Isobel hisleriyle değil, hesapçı mantığıyla hareket ederdi.</p>

  <p class="p5">Alan, "Jane'i seviyor musun?" diye sordu birdenbire.</p>

  <p class="p5">"Çok tatlı bir kız," dedi Isobel.</p>

  <p class="p5">"Tamam da, onu gerçekten seviyor musun?"</p>

  <p class="p5">"Elbette. Kendisini adeta Wİnnie'ye adamış. Aklıma gelmişken, gelecek hafta Wİnnie'yi deniz kıyısına götürmek istiyor. Sence sakıncası yok, değil mi? Böylece ikimiz rahat rahat İskoçya'ya gideriz."</p>

  <p class="p5">"Çok işimize gelirdi."</p>

  <p class="p5">Gerçekten öyleydi. Çok işlerine gelirdi. Ani bir kuşkuyla Isobel'e baktı. Bunu Jane'den o mu istemişti? Jane çok uysal bir kızdı.</p>

  <p class="p5">Isobel ayağa kalkıp bir şarkı mırıldanarak odadan çıktı. Neyse, önemi yoktu. Alan gidip Jane'i görecekti.</p>

  <p class="p5">Jane Haworth Battersea Parkı'na bakan apartmanlardan birinin çatı katında oturuyordu. Everard merdivenleri çıkıp zili çalarken Jane'e kızgındı. Neden daha kolay gidilen bir yerde oturmuyordu? Kapıyı açan olmayınca zile üç kez daha bastı. Kızgınlığı gittikçe artıyordu. Neden kapıyı açan biri yoktu?</p>

  <p class="p5">Kapı birden açıldı ve eşikte Jane belirdi. Yüzü kıpkırmızıydı.</p>

  <p class="p5">Everard merhaba demeye gerek duymadan, "Alice nerede?" diye sordu.</p>

  <p class="p5">"Şey, korkarım... yani... bugün biraz hasta."</p>

  <p class="p5">"Yani, sarhoş demek istiyorsun," Everard'ın sesi sertti.</p>

  <p class="p5">Jane'in yalan söylemeyi beceremeyişi ne kötüydü.</p>

  <p class="p5">Jane, "Galiba öyle," dedi isteksizce.</p>

  <p class="p5">"Onu görmek istiyorum."</p>

  <p class="p5">Everard içeri girerken Jane aciz bir tavırla peşindeydi. Yarı baygın Alice'i mutfakta buldu. Ne halde olduğu açıktı. Katı bir sessizlik içinde Jane'in ardından oturma odasına gitti.</p>

  <p class="p5">"O kadından kurtulmalısın. Bunu sana daha önce d e söylemiştim."</p>

  <p class="p5">"Biliyorum, Alan. Fakat bunu yapamam. Kocasının hapiste olduğunu unutuyorsun."</p>

  <p class="p5">"Olması gereken yerde," dedi Everard. "Bu kadın senin yanına taşındığı üç ay öncesinden beri kaç kez böyle sarhoş oldu?"</p>

  <p class="p5">"Çok değil. Belki üç, dört kez. Bunalımda, biliyorsun."</p>

  <p class="p5">"Üç, dört kez mi? En azından on kez demeliydin. Yemekleri nasıl? Berbat. Bu evde sağlayabileceğin en büyük yardım onunki mi? Kesinlikle değil. Tanrı aşkına, yarın sabah onu kov ve işine yarayacak bir kız bul."</p>

  <p class="p5">Jane mutsuz bir tavırla ona baktı.</p>

  <p class="p5">Everard karamsar bir ses tonuyla, "Bunu yapmayacağın belli," diyerek kocaman koltuklardan birine çöktü. "Gereğinden fazla duygusalsın. Şu Winnie'yi deniz kıyısına götürme işi de ne? Kimin fikriydi, senin mi, Isobel'in mi?"</p>

  <p class="p5">Jane, "Benim," dedi hemen.</p>

  <p class="p5">"Jane, bir de yalan söylemeyi bıraksan, seni çok seveceğim. Otur ve Tanrı aşkına, en az on dakika boyunca yalan söyleme."</p>

  <p class="p5">"Ah, Alan!" Jane oturdu.</p>

  <p class="p5">Ressam bir iki dakika boyunca eleştiren bakışlarla onu süzdü. Bayan Lempriere -o kadın- çok haklıydı. Jane'i acımasızca resmetmişti. Jane kusursuz olmasa da güzeldi. Yüzünün uzun hatları Yunan heykellerini andırmaktaydı. En büyük zaafı, insanları ümitsizce hoşnut etmeye çalışmasıydı. Everard onda bunu yakalayarak abartmış, hafifçe çıkık çenesinin hatlarını olduğundan sert yansıtmış, kızı çirkin bir pozda resmetmişti.</p>

  <p class="p5">Neden? Neden Jane'le aynı odada içinde ona karşı şiddetli bir öfke hissetmeden beş dakika kalamıyordu?</p>

  <p class="p5">Jane çok hoş, fakat insanı sinirlendiren bir kızdı. Alan onunla asla Isobel'in yanında hissettiği huzur ve rahatlığı yaşayamıyordu. Yine de Jane onu memnun etmek için ümitsiz bir çaba harcıyor, her söylediğine katılıyordu, fakat boşuna! Gerçek duygularını saklayamıyordu.</p>

  <p class="p5">Alan etrafına bakındı. Her şeyiyle Jane'i yansıtıyordu. Şirin eşyalar, Battersea minesi gibi saf, değerli taşlar ve elde işlenmiş gül desenli çirkin bir vazo.</p>

  <p class="p5">Alan onu eline aldı.</p>

  <p class="p5">"Bunu pencereden atarsam, bana çok kızar mısın, Jane?"</p>

  <p class="p5">"Ah, Alan! Yapamazsın."</p>

  <p class="p5">"Bu ıvır zıvırı ne yapacaksın? İstesen çok zevkli olabilirsin. Oysa ne bulursan topluyorsun!"</p>

  <p class="p5">"Biliyorum, Alan. Bilmediğimden değil. Fakat bunlar bana hediye ediliyor. Şu vazo... Onu Bayan Bates, Margate'den getirmişti. Çok fakir bir kız. Bu vazoya çok para ödemiş olmalı. Beni mutlu etmek istemiş. Onu güzel bir yere koymalıydım."</p>

  <p class="p5">Everard bir şey söylemeden bakışlarını odada gezdirdi. Duvarlarda bir iki gravür, bir de bebek fotoğrafları vardı. Anneleri ne düşünürse düşünsünler, bebekler her zaman güzel resim vermezlerdi. Jane'in anne olan her arkadaşı hemen ona bebeklerinin fotoğraflarını gönderirler, bu anıların değer verilerek saklanmasını beklerlerdi. Jane de üstüne düşeni yapardı.</p>

  <p class="p5">Everard yüzünü buruşturarak şişman bir bebeğin fotoğrafına baktt. "O korkunç şey de kim? Bu oğlanı daha önce görmemiştim."</p>

  <p class="p5">"Bir kız," dedi Jane. "Mary Carrington'ın yeni doğan bebeği."</p>

  <p class="p5">Everard, "Zavallı Mary Carrington," dedi. "O çirkin çocuğun bütün gün sana bakmasının hoşuna gittiğini mi söyleyeceksin?"</p>

  <p class="p5">Jane çenesini havaya kaldırdı.</p>

  <p class="p5">"Çok şirin bir bebek. Mary de çok eski bir arkadaşım."</p>

  <p class="p5">"Sadık Jane." Everard ona gülümsedi. "Isobel de Winnie'yi başına yıktı, değil mi?"</p>

  <p class="p5">"Birlikte İskoçya'ya gitmek istediğinizi söyleyince fırsatı kaçırmadım. Winnie'nin benimle kalmasına izin vereceksin, değil mi? Bunu uzun zamandır istiyor, fakat sormaya cesaret edemiyordum."</p>

  <p class="p5">"Elbette seninle kalabilir. Fakat senin için iyi olur mu, bilmem."</p>

  <p class="p5">Jane, "Merak etme," dedi mutlulukla.</p>

  <p class="p5">Everard bir sigara yaktı.</p>

  <p class="p5">"Isobel sana yeni tablomu gösterdi mi?" Sesi ifadesizdi.</p>

  <p class="p5">"Evet."</p>

  <p class="p5">"Ne düşünüyorsun?"</p>

  <p class="p5">Jane'in cevabı gereğinden çabuk geldi.</p>

  <p class="p5">"Muhteşem. Tam anlamıyla muhteşem."</p>

  <p class="p5">Alan birdenbire ayağa fırladı. Sigarayı tutan eli sinirden titriyordu.</p>

  <p class="p5">"Lanet olsun, Jane. Bana yalan söyleme!"</p>

  <p class="p5">"Fakat, Alan, gerçekten muhteşem olduğuna eminim."</p>

  <p class="p5">"Sesinden duygularını sezdiğimi şimdiye kadar anlayamadın mı, Jane? Bana söylediğin yalanlar beni incitiyor. Neden dürüst olmuyorsun? Muhteşem olduğunu düşünmediğini bilirken, senden tablonun muhteşem olduğunu söylemeni beklediğimi mi sanıyorsun? Lanet tablo beş para etmez... etmez. Onda hayat yok. Derinliği olmayan, pürüzsüz bir yüzey var yalnızca. Başından beri kendimi kandırıyordum. Hatta bu akşam bile. Geldiğimde evde yoktun. Isobel buraya geldiğimi bilmiyor. Fakat sen biliyorsun. Her zaman bilirsin. Tablonun güzel olduğunu söyleyeceğini biliyordum. Böyle şeylerde çok vicdansızsın. Fakat gerçek hislerini sesinin tonundan anlıyorum. Sana Romantizm adlı tablomu gösterdiğimde hiçbir şey söylemeden yalnızca sustun ve soluğunu tuttun."</p>

  <p class="p5">"Alan... "</p>

  <p class="p5">Everard ona konuşma fırsatı vermedi. Jane onun üzerinde çok iyi bildiği o etkiyi yaratıyordu. Böyle nazik bir yaratığın onun içinde şiddetli bir öfke uyandırması ilginçti.</p>

  <p class="p5">"Belki yeteneğimi kaybettiğimi düşünüyorsun," dedi öfkeyle. "Fakat kaybetmedim. Romantizm kadar iyi tablolar yapabilirim yine. Sana göstereceğim, Jane Haworth."</p>

  <p class="p5">Everard hışımla evden çıktı. Hızlı adımlarla parkı ve Albert Köprüsü'nü geçti. Hala öfke ve zor bastırdığı sinirle titriyordu. Jane! Resimden ne anlardı? Düşüncelerinin ne önemi vardı? Everard buna neden aldırıyordu? Fakat aldırıyordu işte. Jane'in yine soluğunu kesecek bir tablo yapmak istiyordu. Jane'in ağzı biraz aralanmalı, yanakları kıpkırmızı olmalıydı. Önce resme sonra ona bakmalıydı. Ve nutku tutulmalıydı.</p>

  <p class="p5">Köprünün ortasına geldiğinde tablo gözlerinin önünde canlandı. Durup dururken, birdenbire oluvermişti.</p>

  <p class="p5">Tabloyu havada görür gibiydi. Yoksa yalnızca hayalinde miydi?</p>

  <p class="p5">Küçük, dağınık, biraz loş ve küf kokan bir hediyelik eşya dükkanı. Tezgahın ardında kurnaz bakışlı, Yahudi satıcı. Karşısında iriyarı, atletik yapılı, kendinden emin, züppe bir müşteri vardı. Yukardaki raflardan birinde mermer bir büst duruyordu. Bir erkek çocuğuna ait büste vuran ışık antik Yunanın ölümsüz güzelliğini alışverişin günlük akışına aldırmadan aydınlatmaktaydı. Yahudi satıcı ve zengin müşteri, Yunanlı çocuğun başı, Everard hepsini açıkça görüyordu.</p>

  <p class="p5">Kaldırımdan inip bir otobüsün altında kalmaktan son anda kurtulurken, 'Tablonun adı Zevk Sahibi olacak," diye homurdandı. "Evet, Zevk Sahibi. Jane'e göstereceğim."</p>

  <p class="p5">Eve varınca hemen stüdyosuna gitti. Isobel onu tuvalleri karıştırırken buldu.</p>

  <p class="p5">"Alan, March'larla yemek yiyeceğimizi unutma..."</p>

  <p class="p5">Everard başını sabırsızca iki yana salladı.</p>

  <p class="p5">"March'ların canı cehenneme. Bu akşam çalışacağım. Bir şey yakaladım, fakat aklımdan çıkmadan önce tuval üzerinde kesinleştirmeliyim. Onları ara ve öldüğümü söyle."</p>

  <p class="p5">Isobel birkaç dakika onu düşünceli düşünceli süzdükten sonra stüdyodan çıktı. Bir sanat dehasıyla birlikte yaşamanın ne demek olduğunu iyi biliyordu. March'ları arayıp bir bahane uydurdu.</p>

  <p class="p5">Etrafına bakınıp hafifçe esnedi. Sonra masaya ot urup bir not yazdı.</p>

  <p class="p5"></p>

  <p class="p5">"Sevgili Jane,</p>

  <p class="p5">Bugün gönderdiğin çek için çok teşekkür ederim. Vaftiz çocuğuna karşı çok iyisin. Yüz sterlin çok sorunumuzu halledecek. Çocuklar çok masraflı oluyor. Winnie'yi o kadar seviyorsun ki, senden yardım istemekten çekinmiyorum. Alan tüm dahiler gibi ancak istediği işte çalışıyor. Ve ne yazık ki, kazancı yetmiyor. Yakında görüşeceğimizi umuyorum.</p>

  <p class="p5">Sevgiler, Isobel</p>

  <p class="p5"></p>

  <p class="p5">Birkaç ay sonra Zevk Sahibi adlı tablo bittiğinde, Alan Jane'i onu göstermek için çağırdı. Hayalinde canlanan tabl oya benzememişti. Bunu zaten bekleyemezdi, ama, yine de oldukça yakın bir şey çıkmıştı ortaya. Yaratıcı gücün ışığını hissediyordu. Bu tabloyu o yapmıştı ve oldukça iyiydi.</p>

  <p class="p5">Jane bu kez tablonun muhteşem olduğunu söylemedi. Yanaklarına renk gelirken, ağzı aralanmıştı. Alan'a bakarken gözlerinde Alan'ın görmeyi beklediği ifade vardı. Jane biliyordu.</p>

  <p class="p5">Alan bulutların üstünde uçar gibiydi. Jane'e göstermişti!</p>

  <p class="p5">Tabloyu kafasından atınca, etrafında olup bitenlerin farkına varmaya başladı.</p>

  <p class="p5">Deniz kıyısında geçirdiği iki hafta Winnie'ye yaramış, fakat üstü başı Alan'a biraz pasaklı görünmüştü. Bu düşüncesini Isobel'e söyledi.</p>

  <p class="p5">"Alan! Hiçbir şeyin farkında değilsin! Ben çocukların sade giyinmelerini isterim. Gösterişli olmamalılar."</p>

  <p class="p5">"Sadelikle pasaklılık arasında büyük fark var."</p>

  <p class="p5">Isobel bir şey söylemedi. Daha sonra Winnie'ye yeni bir elbise aldı.</p>

  <p class="p5">Alan iki gün sonra vergi iade makbuzlarıyla uğraşıyordu. Kendi çek defteri önündeydi. Winnie eski püskü bebeğiyle içeri girdiğinde, Isobel'in çek defterini bulmak için çekmeceyi karıştırıyordu.</p>

  <p class="p5">"Baba, sana bir bilmecem var. Bilebilecek misin? 'Sut kadar beyaz bir duvarın içinde, ipek kadar yumuşak bir perdenin içinde, kristal kadar berrak bir denizin içinde, altın bir elma.' Ne olduğunu bil bakalım."</p>

  <p class="p5">Alan, "Annen," dedi dalgın dalgın. Hala çekmeceyi arıyordu.</p>

  <p class="p5">"Baba!" Winnie tiz bir sesle güldü. "Cevap: Yumurta. Neden annem olduğunu düşündün?"</p>

  <p class="p5">Alan da gülümsüyordu.</p>

  <p class="p5">"Seni iyi dinleyemedim," dedi. "Nedense bana anneni hatırlattı."</p>

  <p class="p5">Süt kadar beyaz bir duvar. Bir perde. Kristal. Altın elma. Evet, bütün bunlar ona Isobel'i hatırlatmıştı. Kelimeler çok ilginç şeylerdi.</p>

  <p class="p5">Çek defterini buldu ve Winnie'ye onu yalnız bırakmasını söyledi. On dakika sonra başını şaşkınlıkla çek defterinden kaldırdı.</p>

  <p class="p5">"Alan!"</p>

  <p class="p5">"Merhaba, Isobel. Geldiğini duymadım. Baksana, şu maddelerin ne olduklarını anlayamadım."</p>

  <p class="p5">"Çek defterimin sende ne işi var?"</p>

  <p class="p5">Alan şaşkınlıkla ona bakakaldı. Isobel öfkeliydi. Alan onu daha önce hiç öfkeli görmemişti.</p>

  <p class="p5">"Kızacağın hiç aklıma gelmedi."</p>

  <p class="p5">"Kızdım. Hem de çok. Benim özel eşyalarıma dokunmaya hakkın yok."</p>

  <p class="p5">Birdenbire Alan da sinirlendi.</p>

  <p class="p5">"Kusura bakma. Fakat eşyana dokunduğuma göre bana kafamı karıştıran bir iki şeyi açıklarsın. Görebildiğim kadarıyla, kaynağını bulamadığım beş yüz sterlin senin hesabına ödenmiş. Bu para nereden geliyor?"</p>

  <p class="p5">Isobel öfkesini yenip koltuğa oturdu.</p>

  <p class="p5">"Bu kadar ciddiye almana gerek yok, Alan." Neşesi içten değildi. "Günahın karşılığı değil."</p>

  <p class="p5">"Bu paralar nereden geldi?</p>

  <p class="p5">"Bir kadından. Senin arkadaşın. Benim değil. O paralar Winnie içindi."</p>

  <p class="p5">"Winnie? Yani... o paraları Jane mi verdi?"</p>

  <p class="p5">Isobel başını salladı.</p>

  <p class="p5">"Çocuğu çok seviyor. Ona yardım etmekten mutlu oluyor."</p>

  <p class="p5">"Evet, ama... bu paranın Winnie adına bankaya yatırılması gerekirdi."</p>

  <p class="p5">"Ah! Amaç bu değildi. Paralar günlük harcamalar, giysiler ve buna benzer şeyler için gönderiliyordu."</p>

  <p class="p5">Alan bir şey söylemedi. Winnie'nin pasaklı kıyafetini düşünüyordu.</p>

  <p class="p5">"Senin de hesabında para bitti mi, Isobel?"</p>

  <p class="p5">"Öyle mi? Bu hep olur."</p>

  <p class="p5">"Evet, fakat beş yüz sterlin... "</p>

  <p class="p5">"Sevgili Alan, bu parayı en doğru bildiğim şekilde Winnie için harcadım. Jane'in de tatmin olduğunu söylemeliyim."</p>

  <p class="p5">Fakat Alan tatmin olmamıştı. Ne var ki Isobel'in sakinliğinin etkisi öyle büyüktü ki, başka bir şey söylemedi. Isobel para konusunda dikkatsizdi. Çocuğuna verilen parayı kasıtlı olarak kendisi için harcamamıştı. Aynı gün gelen bir makbuz yanlışlıkla Bay Everard'a teslim edildi. Hanover Meydanı'ndaki bir terziden geliyordu ve iki yüz sterlin tutarında olması ilginçti. Alan tek söz söylemeden onu Isobel'e verdi. Isobel makbuza bakıp gülümsedi.</p>

  <p class="p5">"Zavallı Alan. Gözüne çok göründüğünü biliyorum. Fakat insan şöyie ya da böyle giyinmeli."</p>

  <p class="p5">Alan ertesi gün Jane'i görmeye gitti.</p>

  <p class="p5">Jane her zamanki gibi sinir bozucu ve kaçamak bir tavır içindeydi. Alan'ın endişelenmesine gerek yoktu. Winnie onun vaftiz kızıydı. Kadınlar böyle şeyleri anlarlar, erkekler anlamazlardı. Elbette Winnie'nin beş yüz sterlinlik kıyafetler giymesini istemiyordu. Alan bu konuyu ona ve Isobel'e bırakabilir miydi? İki kadın birbirlerini çok iyi anlıyoriardı.</p>

  <p class="p5">Alan gittikçe artan bir huzursuzlukla oradan uzaklaştı. Asıl istediği şeyi soramadığını gayet iyi biliyordu. "Isobel hiç senden Winnie için para istedi mi?" diye sormak istemişti. Jane'in onu kandıracak kadar iyi yalan söyleyemeyeceğinden korktuğu için soramamıştı bunu.</p>

  <p class="p5">Fakat endişeleniyordu. Jane fakirdi. Alan onun fakir olduğunu biliyordu. Jane kendini feda etmemeliydi. Isobel'le konuşmaya karar verdi. Isobel sakindi ve güven verirdi. Elbette Jane'in kazandığından fazla para harcamasına izin vermezdi.</p>

  <p class="p5">Jane bir ay sonra öldü.</p>

  <p class="p5">Gribin ardından gelen zatürree yüzünden. Vasi olarak Everard'ı tayin etmiş, her şeyini Winnie'ye bırakmıştı. Fazla varlığı yoktu.</p>

  <p class="p5">Jane'in evraklarını kontrol etmek Alan'a kalmıştı. İzlenmesi çok kolay kayıtlardı bunlar... çeşitli hayır işlerinin belgeleri, yakarış ve minnet dolu mektuplar.</p>

  <p class="p5">Alan son olarak Jane'in günlüğünü buldu. İçinde bir not vardı:</p>

  <p class="p5">"Ölümümden sonra Alan Everard'ın okuması için. Beni hep gerçeği söylememekle suçlardı. Gerçeğin tümü burada."</p>

  <p class="p5">Alan sonunda Jane'in dürüst olmaya cesaret ettiğini görüyordu. Basit ve içten gelen, Alan'a olan aşkını anlatan bir günlüktü.</p>

  <p class="p5">İçinde fazla duygusallık yoktu. Zarif bir dil de kullanılmamıştı. Fakat gerçekler tüm açıklığıyla oradaydı.</p>

  <p class="p5">"Bana hep kızdığını biliyorum," diye yazmıştı Jane. "Her sözüm, her hareketim bazen seni kızdırıyor. Seni memnun etmek için harcadığım onca çabadan sonra bunun nedenini anlayamıyorum; fakat şuna inanıyorum ki, senin için bir şey ifade ediyorum. İnsan ancak önem verdiği kişilere kızar."</p>

  <p class="p5">Alan'ın diğer konuları öğrenmesi Jane'in suçu değildi. Jane çok sadık, fakat bir o kadar da dağınıktı. Çekmeceleri tıka basa doluydu. Ölümünden hemen önce Isobel'in mektuplarını dikkatle yakmıştı. Alan'ın bulduğu çekmecenin arkasına sıkışmıştı. Mektubu okL, jnca, Isobel'in banka cüzdanındaki bazı esrarengiz şeylerin anlamı ortaya çıkmıştı. Isobel o mektupta parayı Winnie için istediği bahanesine bile gerek duymamıştı.</p>

  <p class="p5">Alan masaya oturup uzun süre dalgın dalgjn pencereden baktı. Sonunda çek defterini cebine koydu ve evden çıktı. Chelsea'ye dönerken öfkesi gittikçe büyümekteydi.</p>

  <p class="p5">Isobel'in evde olmadığını görünce canı sıkıldı. Söyleyeceklerini kafasında belirlemişti. Stüdyoya gidip Jane'nin yarım kalan portresini çıkardı ve onu Isobel'in pembe satenler içindeki portresinin yanına koydu.</p>

  <p class="p5">Lempriere denen kadın haklıydı: Jane'in portesi adeta canlıydı. Alan onun heyecanla ışıldayan gözlerine, bütün gücüyle ondan çalmaya çalıştığı fakat bunu başaramadığı güzelliğine baktı. Jane'in kendisiydi bu, hayat dolu bu kız ondan başkası olamazdı. Alan'ın tanıdığı en hayat dolu insanlardan biriydi. Öyle ki, şu an bile onun öldüğüne inanamıyordu.</p>

  <p class="p5">Diğer tabloları Renk, Zevk Sahibi ve Sir Rufus Herschman'ın portresini düşündü. Hepsi bir bakıma Jane'i anlatmaktaydı. Her birinin ilhamını veren Jane'di. Her seferinde Jane yüzünden hınç ve telaşla geçmişti tuvalin başına. Ona kanıtlamak için! Ya şimdi? Jane ölmüştü. Alan bir daha resim... gerçek anlamda resim yapabilecek miydi? Tuvaldeki heyecanlı yüze baktı. Belki. Jane fazla uzakta değildi.</p>

  <p class="p5">Bir ses duyarak hızla arkasına döndü. Isobel stüdyoya girmişti. Sırtında akşam yemeği için giydiği ve sarı saçlarını vurgulayan sade beyaz bir elbise vardı.</p>

  <p class="p5">Birdenbire donup kalırken kelimeler boğazına takılıp kaldı. Alan'ı ürkek bakışlarla süzerek divana oturdu. Oldukça sakin görünüyordu.</p>

  <p class="p5">Alan cebinden çek defterini çıkardı.</p>

  <p class="p5">"Jane'in evraklarını inceliyordum."</p>

  <p class="p5">"Evet?"</p>

  <p class="p5">Alan onun sakinliğini taklit etmeye, sesinin titremesini önlemeye çalıştı.</p>

  <p class="p5">"Son dört yıldır sana para veriyormuş."</p>

  <p class="p5">"Evet. Winnie için."</p>

  <p class="p5">"Hayır, Winnie için değil," diye bağırdı Alan. "İkiniz de Winnie için olduğunu söyleyerek beni kandırdınız, fakat gerçeğin böyle olmadığını biliyordunuz. Jane'in senin hiç ihtiyacın olmayan giysileri almana para yetiştirmek için elinde avucundakini sattığını, fakirlik çektiğini biliyor muydun?"</p>

  <p class="p5">Isobel gözlerini onun yüzünden ayırmıyordu. Tıpkı bembeyaz bir İran kedisi gibi minderlere iyice yerleşti.</p>

  <p class="p5">"Jane'in gereğinden fazla açılması benim suçum değil. Yeterince parası olduğunu sanıyordum. Seni hep sevdiğinin farkındaydım. Başka kadın olsa senin her zaman koştura koştura ona gidip saatlerce orada kalman yüzünden kıyametler koparırdı. Fakat ben yapmadım."</p>

  <p class="p5">Alan, "Hayır," dedi bembeyaz bir yüzle. "Bunun bedelini ona ödettin."</p>

  <p class="p5">"Kırıcı konuşuyorsun, Alan. Sözlerine dikkat et."</p>

  <p class="p5">"Doğru değil mi? Jane'den para sızdırmak sana neden bu kadar kolay geldi peki?"</p>

  <p class="p5">"Beni sevdiği için değildi elbette. Seni sevdiği için."</p>

  <p class="p5">"Doğru," dedi Alan. "Bildiğim gibi çalışabilmem için özgürlüğümü satın alıp bana verdi. Senin yeterli paran olduğu sürece beni rahat bırakacak, bir sürü çirkin kadının portrelerini yapmam için başımın etini yemeyecektin."</p>

  <p class="p5">Isobelsusuyordu.</p>

  <p class="p5">Alan, "Evet?" diye bağırdı öfkeyle.</p>

  <p class="p5">Sessizliği Alan'ı çileden çıkarmaktaydı.</p>

  <p class="p5">Isobel yere bakıyordu. Başını kaldırdı ve sakin bir sesle, "Buraya gel, Alan," dedi.</p>

  <p class="p5">Yanına oturmasını işaret etti. Alan ona hiç bakmadan, huzursuz ve isteksizce denileni yaptı. Fakat korktuğunu hissediyordu.</p>

  <p class="p5">"Alan... "</p>

  <p class="p5">"Evet?"</p>

  <p class="p5">Alan sinirli ve huzursuzdu.</p>

  <p class="p5">"Söylediklerinin hepsi doğru olabilir. Bunun önemi yok. Ben böyleyim. İsteklerim var... giysiler, para, sen. Jane öldü,.Alan."</p>

  <p class="p5">"Ne demek istiyorsun?"</p>

  <p class="p5">"Jane öldü. Artık yalnızca bana aitsin. Daha önce değildin... tam anlamıyla."</p>

  <p class="p5">Alan ona bakıp gözlerindeki keskin, sahiplenen bakışları görünce hem tiksinti, hem de büyülenmiş gibi oldu.</p>

  <p class="p5">"Şimdi her şeyinle benimsin artık."</p>

  <p class="p5">Alan, Isobel'i daha önce hiç anlamadığı kadar anlıyordu.</p>

  <p class="p5">"Sana esir mi olacağım? Senin istediğin şeylerin resimlerini yapıp, senin dediğin şekilde yaşayarak ayaklarının dibinde mi sürüneceğim?"</p>

  <p class="p5">"İstersen böyle de düşünebilirsin. Kelimelerin ne önemi var ?"</p>

  <p class="p5">Alan onun bembeyaz, pürüzsüz ve bir duvar kadar sert kollarını boynunda hissetti. Kelimeler zihninde dans eder gibiydi. 'Süt kadar beyaz bir duvar.' Alan çoktan bu duvarın içine girmişti. Hala kaçıp kurtulma şansı var mıydı? Kaçmayı istiyor muydu?</p>

  <p class="p5">Isobel'in sesini kulağının dibinde işitti. Bir uyuşturucu gibi.</p>

  <p class="p5">"Uğrunda yaşanacak £aşka ne var ki? Bu yetmez mi? Aşk, mutluluk, başarı, aşk... "</p>

  <p class="p5">Duvar Alan'ın etrafında daralmaya başlamıştı... 'İpek kadar yumuşak bir perde'... Perde onu sarıp sarmalıyor, biraz da boğuyordu, fakat güzeldi, çok güzel! Şimdi birlikte huzur içinde, kristal berraklığında bir denizde süzülüyorlardı. Duvar artık çok yükselmiş, bütün o tehlikeli, her zaman acı veren şeyleri dışarda bırakıyordu. Kristal kadar berrak denizin enginliklerinde, altın elma ellerindeydi.</p>

  <p class="p5">Jane'in portesinin ışıltısı sönmüştü.</p>

  <p class="p5">BAĞDAT SANDIĞININ ESRARI</p>

  <p class="p5">Çok dikkat çekici bir manşetti. Bu fikrimi dostum Hercule Poirot'ya da söyledim. Taraflardan hiçbirini tanımıyordum. İlgim sokaktaki heyecanını kaybetmiş adamdaydı. Poirot da aynı fikirdeydi.</p>

  <p class="p5">"Evet, Doğu'nun tadını ve gizemini taşıyor. Sandık büyük olasılıkla Tottenham Court Road'dan gelen sahte bir Kral James Dönemi taklididir; onu Bağdat Sandığı olarak adlandıran gazetecinin hayal gücü geniş anlaşılan. 'Esrar' kelimesi de, benim kanımca ortada esrar falan olmamasına rağmen yerinde kullanılmış."</p>

  <p class="p5">"Haklısın. Korkunç ve vahşice, fakat esrarengiz değil."</p>

  <p class="p5">Poirot, "Korkunç ve vahşice," diye tekrarladı düşünceli bir tavırla.</p>

  <p class="p5">"Olay tam anlamıyla tiksinti verici," diyerek ayağa kalktım ve odada aşağı yukarı dolaşmaya başladım. "Katil adamı -arkadaşını-öldürüp sandığa tıkıyor ve yarım saat sonra aynı odada kurbanının karısıyla dans ediyor. Bir düşün! Kadın bir an için gerçeği bilseydi...</p>

  <p class="p5">Poirot, "Doğru," derken yine düşünüyordu. "O çok kıskanılan yetenek, kadınca içgüdü... işbaşında değilmiş anlaşılan."</p>

  <p class="p5">"Parti oldukça neşeli geçmiş olmalı," dedim hafifçe ürpererek. "Bütün o zaman boyunca dans edip poker oynarken, aynı odada ölü bir adam vardı. Bunun hakkında bir oyun yazılabili r."</p>

  <p class="p5">"Yazıldı," dedi Poirot. "Fakat için rahat olsun, Hastings." Sesi gayet kibardı. "Bir konu bir kez kullanıldı diye bir daha kullanılmayacak değil. Oyununu tasarla."</p>

  <p class="p5">Gazeteyi aldım ve bir fotoğrafın biraz bulanık kopyasına baktım.</p>

  <p class="p5">"Çok güzel bir kadın olmalı," dedim ağır ağır. "Bu resimde bile anlaşılıyor."</p>

  <p class="p5">Resmin altında şu yazı vardı:</p>

  <p class="p5">ÖLDÜRÜLEN ADAMIN KARISI BAYAN CLAYTON'IN YAKINDAN ÇEKİLMİŞ BİR RESMİ</p>

  <p class="p5">Poirot gazeteyi elimden aldı.</p>

  <p class="p5">"Evet. Çok güzel bir kadın. Kuşkusuz ki, erkeklerin ruhlarını huzursuz eden kadınlardan."</p>

  <p class="p5">İçini çekip gazeteyi bana geri verdi.</p>

  <p class="p5">"Dieu merci, hisleriyle hareket eden bir adam değilim. Bu sayede kendimi utanç verici hallere düşürmekten kurtuluyorum. Tanrı'ya şükür."</p>

  <p class="p5">Konuyu daha fazla konuşup konuşmadığımızı hatırlamıyorum. Poirot o sıra bununla pek ilgili görünmüyordu. Gerçekler apaçık ortadaydı ve belirsizlik olmadığı için konuyu tartışmak yersizdi.</p>

  <p class="p5">Bay ve Bayan Clayton'la Albay Rich uzun yıllardır arkadaştılar. Olay günü, yani on martta Clayton'lar akşamı Albay Rich'le geçirmeleri için davet almışlardı. Ne var ki, saat yedi buçuk sularında Clayton birlikte içki içtiği arkadaşlarından biri olan Albay Curtiss'e aniden İskoçya'ya çağrıldığını ve akşam sekiz treniyle hareket edeceğini söylemişti.</p>

  <p class="p5">Clayton, "Jack'e ancak şöyle bir uğrayıp durumu bildirecek kadar zamanım var," diye eklemişti. "Marguerita gidecek elbette. Üzgünüm, fakat Jack durumu anlayacaktır."</p>

  <p class="p5">Bay Clayton sözüne sadıktı. Sekize yirmi kala civarında Albay Rich'in evindeydi. Albay o sırada dışardaydı, fakat Bay Clayton'ı tanıyan uşak içeri girip beklemesini önermişti. Bay Clayton zamanı olmadığını, ama birkaç dakikalığına içeri girip not bırakabileceğini, trene yetişmesi gerektiğini söylemişti.</p>

  <p class="p5">Uşak onu oturma odasına götürmüştü.</p>

  <p class="p5">Beş dakika kadar sonra, uşak duymadan içeri girmiş olması gereken Albay Rich oturma odasının kapısından ona seslenmiş ve sigara almaya yollamıştı. Uşak dönüşünde sigaraları o sırada odada yalnız olan patronuna vermişti. Bu durumda Bay Clayton evden ayrılmış olmalıydı.</p>

  <p class="p5">Biraz sonra konuklar, yani Bayan Clayton, Albay Curtiss'le Bay ve Bayan Spence gelmişlerdi. Akşam gramofondan yükselen müziğin eşliğinde dans edip poker oynayarak geçmişti. Konuklar gece yarısından hemen sonra ayrılmışlardı.</p>

  <p class="p5">Ertesi sabah oturma odasına giren uşak, Albay Rich'in Ortadoğu'dan satın aldığı ve Bağdat Sandığı denen eşyanın altıyla önünde bulunan halıda koyu bir leke görerek şaşırmıştı.</p>

  <p class="p5">İçgüdüsel olarak sandığın kapağını açınca, kalbinden bıçaklanmış ve ardından sandığa tıkılmış bir adamın cesediyle karşılaşarak dehşete kapılmıştı.</p>

  <p class="p5">Adamcağız dehşet içinde evden fırlayarak ilk gördüğü polise durumu anlatmıştı. Ölen adam Bay Clayton'dı. Albay Rich hemen tutuklanmıştı. Albay kendini savunmuş ve her şeyi inkar etmişti. Bir akşam önce Bay Clayton'ı görmemiş, İskoçya'ya gideceğini de ilk kez Bayan Clayton'dan duymuştu.</p>

  <p class="p5">Olayın ortada olan gerçekleri bunlardı. Varsayımlar ve öneriler doğal olarak birbirini izliyordu. Albay Rich'le Bayan Clayton arasındaki arkadaşlık ve yakınlık öyle abartılmıştı ki, ancak bir aptal satır aralarını okumakta güçlük çekerdi. Suç nedeni açıkça ortaya çıkmıştı.</p>

  <p class="p5">Uzun deneyimlerim bana temeli olmayan iddialara inanmamayı öğretmişti. Bütün kanıtlara rağmen, iddia edilen cinayet nedeni gerçek olmayabilirdi. İşin içinde başka bir neden vardı belki. Fakat açık olan bir şey vardı: katil Rich'di.</p>

  <p class="p5">Poirot ve ben o gece Leydi Chatterton'ın verdiği partiye gitmeseydik, söylediğim gibi konu burada kapanabilirdi.</p>

  <p class="p5">Bu tür sosyal olaylardan hoşlanmayan ve yalnızlığı tercih ettiğini tekrarlayan Poirot böyle partilerden büyük zevk alırdı. Büyük ilgi çekmesi ve ona bir kahraman gibi davranılması yelkenleri suya indirmesine yol açardı.</p>

  <p class="p5">Bazen zevkten kedi gibi mırıldanırdı! En abartılı iltifatları bile gayet doğalmış gibi karşıladığına, belirgin bir kurnazlığın eseri olan şeyleri söylediğine tanık oluyordum.</p>

  <p class="p5">Zaman zaman bu konuda benimle tartışırdı.</p>

  <p class="p5">"Fakat dostum, ben Anglo-Sakson değilim. Neden ikiyüzlü davranayım? Si, si, siz hepiniz böyle yapıyorsunuz. Zor bir uçuşu başaran bir pilot, tenis şampiyonu... hepsi başkalarına tepeden bakar ve 'önemli bir şey değil' derler. Fakat gerçekten öyle mi düşünüyorlar acaba? Kesinlikle hayır. Başkalarının hayranlığını çekmek isterler ve mantıklı insanlar olarak buna yalnızca kendilerinde bulurlar. Fakat yetiştiriliş şekilleri bunu açıkça söylemelerine engel olur. Oysa ben öyle değilim. Sahip olduğum yetenekleri başkalarında görünce de hayran olurum. Kehdi alanımda tekim. C'est dommage! Böylece, özgürce ve dürüstçe büyük bir adam olduğumu itiraf ediyorum. Alışılmadık ölçüde düzene, yöntemlere ve ruh yapısına sahibim. Doğrusu, ben Hercule Poirot'yum! Neden aptalmışım gibi yaparak utanıp kekeleyeyim? Yalan olurdu bu."</p>

  <p class="p5">"Yeryüzünde yalnızca tek Hercule Poirot var," dedim. Neyseki sesimdeki belli belirsiz alaycılığı Poirot anlamamıştı.</p>

  <p class="p5">Leydi Chatterton, Poirot'nun en büyük hayranlarından biriydi. Esrarengiz Pekin olayından yola çıkarak, Poirot aranan bir hırsızın yakalanmasıyla sonuçlanan zinciri ortaya çıkarmıştı. Leydi Chatterton o zamandan beri Poirot'ya bıkıp usanmadan övgüler yağdırıyordu.</p>

  <p class="p5">Poirot'yu bir partide görmek büyük olaydı. Kusursuz akşam kıyafeti, beyaz kravatı, düzgün şekilde ayrılmış briyantinli saçları ve ünlü bıyığıyla tam bir züppe gibi görünürdü. Böyle zamanlarda bu adamı ciddiye almak imkansızdı .</p>

  <p class="p5">Leydi Chatterton, Poirot'yu içinde bulunduğu hayran grubundan ayırarak -söylemeye gerek yok, peşlerinde benimle-uzaklaştırırken saat on bir buçuk sularıydı.</p>

  <p class="p5">Leydi Chatterton, diğer konukların duyamayacakları kadar uzaklaşınca, "Yukardaki küçük odama gitmenizi rica ediyorum," diye fısıldadı soluk soluğa. "Nerede olduğunu biliyorsunuz, Mösyö Poirot. Orada yardımınıza şiddetle ihtiyacı olan biri var. Kadıncağıza yardım edeceğinizi biliyorum. En iyi dostlarımdan biridir. Sakın olmaz demeyin."</p>

  <p class="p5">Bir yandan konuşup bir yandan yolu gösteren Leydi C hatterton kapılardan birini açtı ve, "Onu getirdim, Marguerita, hayatım," dedi heyecanla. "İstediğin her şeyi yapacak. Bayan Clayton'a yardım edeceksiniz, değil mi, Mösyö Poirot?"</p>

  <p class="p5">Cevaptan emin olarak ve hareketlerini belirleyen büyük enerjisiyle yanlarından uzaklaştı.</p>

  <p class="p5">Bayan Clayton pencerenin yanındaki koltukta oturuyordu. Ayağa kalkıp bize yaklaştı. Yas yüzünden büründüğü cansıkıcı siyahlar sarışınlığını vurgulamaktaydı. Kendine has bir güzelliği ve çekiciliğini karşı konulmaz kılan çocuksu bir yanı.</p>

  <p class="p5">"Alice Chatterton çok nazik bir kadın," dedi. "Bunu o ayarladı ve bana yardım edeceğinizi söyledi, Mösyö Poirot. Bunu yapıp yapmayacağınızı bilmiyorum, fakat bana yardım edeceğinizi ümit ediyorum."</p>

  <p class="p5">Poirot kadının uzanan elini sıktı. Kadını yakından dikkatle incelerken eli hala avucundaydı. Bunda kötü bir niyet yoktu. Daha çok hastasını muayene eden ünlü bir doktor odasındaydı.</p>

  <p class="p5">Sonunda, "Size yardım edebileceğimden emin misiniz, madam?" diye sordu.</p>

  <p class="p5">"Alice öyle söyledi."</p>

  <p class="p5">"Evet, fakat ben size soruyorum, madam."</p>

  <p class="p5">Kadının yanakları hafifçe pembeleşti.</p>

  <p class="p5">"Ne demek istediğinizi anlamadım."</p>

  <p class="p5">"Yapmamı istediğiniz nedir, madam?"</p>

  <p class="p5">"Siz... siz... kim olduğumu biliyor musunuz?"</p>

  <p class="p5">"Elbette."</p>

  <p class="p5">"Öyleyse sizden ne istediğimi tahmin edersiniz, Mösyö Poirot. Yüzbaşı Hastings..." Bayan Chatterton'ın beni tanımasına çok sevinmiştim. "Kocamı Albay Rich öldürmedi."</p>

  <p class="p5">"Neden?"</p>

  <p class="p5">"Pardon?"</p>

  <p class="p5">Poirot onun belli belirsiz huzursuzluğu karşısında güldü.</p>

  <p class="p5">"'Neden?' diye sordum," diye tekrar etti.</p>

  <p class="p5">"Anladığımı hiç sanmıyorum."</p>

  <p class="p5">"Gayet basit. Polis, avukatlar, hepsi aynı şeyi sordular: Albay Rich, Bay Clayton'ı neden öldürdü? Bense tersini soruyorum. Size soruyorum, madam. Albay Rich, Bay Clayton'ı neden öldürmedi?"</p>

  <p class="p5">"Yani öldürmediğinden neden bu kadar emin olduğumu mu soruyorsunuz? Eminim işte. Albay Rich'i yakından tanırım."</p>

  <p class="p5">Poirot, "Albay Rich'i yakından tanırsınız," diye tekrarladı ifadesiz bir sesle.</p>

  <p class="p5">Kadının yanakları kıpkırmızı oldu.</p>

  <p class="p5">"Evet, böyle dedikodu yapacak, böyle sanacaklar! Ah, biliyorum!"</p>

  <p class="p5">"C'esf vrai. Doğru. Size işte bunu, Albay Rich'i ne kadar yakından tanıdığınızı soracaklar. Belki gerçeği anlatır, belki yalan söylersiniz. Yalan bir kadının en büyük silahıdır. Fakat bir kadının gerçeği söylemesi gereken üç insan vardır, madam. Günah çıkardığı rahip, kuaförü ve tuttuğu özel dedektif. Ona güveniyorsa elbette. Bana güveniyor musunuz, madam?"</p>

  <p class="p5">Marguerita Clayton derin bir soluk alıp, "Evet," dedi. "Güveniyorum. Güvenmem gerekir." Bunu çocukça bir tavırla eklemişti.</p>

  <p class="p5">"Söyleyin öyleyse. Albay Rich'i ne kadar yakından tanıyorsunuz?"</p>

  <p class="p5">Kadın bir süre ona sessizce baktıktan sonra savunmaya geçerek çenesini havaya kaldırdı.</p>

  <p class="p5">"Sorunuza cevap vereceğim. İki yıl önce ilk gördüğüm andan beri Jack'i seviyorum. Son zamanlarda onun da beni sevdiğini düşünmeye, buna inanmaya başladım. Fakat bunu hiç itiraf etmedi."</p>

  <p class="p5">"Çok güzel!" dedi Poirot. "Lafı dolandırmadan sadede gelerek bana zaman kazandırdınız. Çok düşüncelisiniz. Şimdi kocanıza gelelim. Duygularınızdan şüpheleniyor muydu?"</p>

  <p class="p5">Marguerita, "Bilmiyorum," dedi ağır ağır. "Son zamanlarda şüpheleniyordu sanırım. Davranışlan farklıydı... Fakat bana öyle gelmiş olabilir."</p>

  <p class="p5">"Başka bilen var mıydı?"</p>

  <p class="p5">"Sanmıyorum."</p>

  <p class="p5">"Ve... bağışlayın, madam... kocanızı sevmiyor muydunuz?"</p>

  <p class="p5">İnanıyorum ki, çok az kadın bu soruya bu kadın gibi basit bir şekilde cevap verir, duygularını açıklamaya kalkışırdı.</p>

  <p class="p5">Marguerita Clayton, "Hayır," dedi yalnızca.</p>

  <p class="p5">"B/en. Şimdi nerede olduğumuzu biliyoruz. Size göre, madam, kocanızı öldüren Albay Rich değil, fakat bütün kanıtların katilin o olduğunu gösterdiğini biliyorsunuz. Bu kanıtlarda eksik bir şey olduğunu düşünüyor musunuz?"</p>

  <p class="p5">"Bildiğim kadarıyla yok."</p>

  <p class="p5">"Kocanız İskoçya'ya gideceğini ilk ne zaman söyledi size?"</p>

  <p class="p5">"Öğle yemeğinden hemen sonra. Sıkıcı bir iş olduğunu, fakat gitmesi gerektiğini söyledi. Arazi işleriyle ilgiliymiş galiba."</p>

  <p class="p5">"Peki bundan sonra ne oldu?"</p>

  <p class="p5">"Evden ayrıldı. Kulübe gitti sanırım. Ben... bundan sonra onu bir daha görmedim."</p>

  <p class="p5">"Şimdi Albay Rich'e gelelim. O akşam davranışları nasıldı? Her zamanki gibi mi?"</p>

  <p class="p5">"Evet, sanırım öyleydi."</p>

  <p class="p5">"Emin değil misiniz?"</p>

  <p class="p5">Marguerita kaşlarını çattı.</p>

  <p class="p5">"Biraz... gergindi. Diğerlerine değil, yalnızca bana karşı. Fakat bunun nedenini biliyordum. Anlıyor musunuz? Gerginlik ya da halini daha iyi anlatan dalgınlığının Edward'la bir ilgisi yoktu. Edward'ın İskoçya'ya gittiğini duyunca çok şaşırdı. Bunda anormal bir şey yoktu."</p>

  <p class="p5">"Peki o akşamla ilgili tuhaf bir şey dikkatinizi çekti mi?"</p>

  <p class="p5">Marguerita biraz düşündü.</p>

  <p class="p5">"Hayır."</p>

  <p class="p5">"Sandık dikkatinizi çekti mi?"</p>

  <p class="p5">Kadın hafif bir ürpertiyle başını iki yana salladı.</p>

  <p class="p5">"Onu ve neye benzediğini bile hatırlamıyorum. Akşamın büyük bölümünde poker oynadık."</p>

  <p class="p5">"Kim kazandı?"</p>

  <p class="p5">"Albay Rich. Benimle Albay Curtiss'in şansı çok kötü gidiyordu. Spence'ler bir ara kazandılar, fakat akşamın asıl şanslısı Albay Rich'di."</p>

  <p class="p5">"Parti ne zaman dağıldı?"</p>

  <p class="p5">"Gece on iki otuz gibi sanırım. Hepimiz birlikte ayrıldık."</p>

  <p class="p5">"Ah!"</p>

  <p class="p5">Bayan Clayton, "Size daha fazla yardımcı olmak isterdim," dedi. "Pek fazla şey anlatamadım."</p>

  <p class="p5">"Şimdiki zaman için evet. Peki ya geçmiş zaman, madam?"</p>

  <p class="p5">"Geçmiş zaman mı?"</p>

  <p class="p5">"Evet. Geçmişinizde bazı olaylar olmadı mı?"</p>

  <p class="p5">Kadın kıpkırmızı oldu.</p>

  <p class="p5">"Kendini vuran o alçak adamı kastediyorsunuz. Benim suçum değildi, Mösyö Poirot. Gerçekten değildi."</p>

  <p class="p5">"Benim kastettiğim bu olay değildi."</p>

  <p class="p5">"Şu aptalca düello mu? Fakat İtalyanlar hefT düello yapar. Adamın ölmemesine sevindim."</p>

  <p class="p5">Poirot, "Sizi çok rahatlatmış olmalı," dedi ciddiyetle.</p>

  <p class="p5">Kadın şüpheyle ona bakarken Poirot ayağa kalkıp elini tuttu.</p>

  <p class="p5">"Ben sizin için düello yapmayacağım, madam. Fakat ricanızı yerine getireceğim ve gerçeği ortaya çıkaracağım. Sezgilerinizin doğru olduğunu, gerçeğin size zarar vermemesini, ama yardımcı olmasını dileyelim."</p>

  <p class="p5">İlk soruşturmamızı Albay Curtiss'le yaptık. Kırk yaşlarında, siyah saçlı, bronz yüzlü tipik bir askerdi. Clayton'ları ve Albay Rich'i birkaç yıldır tanıyordu. Gazetelerde çıkanları doğruladı.</p>

  <p class="p5">Saat yedi buçuğa doğru Clayton'la kulüpte birer içki içmişler, Clayton, Euston'a yola çıkarken Albay Rich'e uğrayacağını söylemişti.</p>

  <p class="p5">"Bay Clayton'ın hali nasıldı? Gergin miydi, neşeli mi?"</p>

  <p class="p5">Albay biraz düşündü. Laflar ağzından kolay çıkmıyordu.</p>

  <p class="p5">"Oldukça rahat görünüyordu," dedi sonunda.</p>

  <p class="p5">"Albay Rich'le aralarının bozuk olduğu hakkında bir şey söyledi mi?"</p>

  <p class="p5">"Tanrım, hayır. İyi arkadaştılar."</p>

  <p class="p5">"Karısının... Albay Richlle arkadaşlığına karşı çıkıyor muydu?"</p>

  <p class="p5">Albay'ın yüzü kıpkırmızı oldu.</p>

  <p class="p5">"O saçma sapan imalar ve yalanlarla dolu gazete haberlerini okuyorsunuz. Elbette karşı değildi. Bana, 'Fakat Marguerita partiye gidecek,' demişti."</p>

  <p class="p5">"Anlıyorum. Peki akşam boyunca Albay Rich'in tavrı her zamanki gibi miydi?"</p>

  <p class="p5">"Halinde bir farklılık yoktu."</p>

  <p class="p5">'Ya madam? Onun hali de normal miydi?"</p>

  <p class="p5">"Düşünüyorum da, biraz sessizdi. Bilirsiniz, düşünceli ve dalgındı."</p>

  <p class="p5">"Partiye ilk giden siz miydiniz?"</p>

  <p class="p5">"Spence'lerdi. Gittiğimde oradaydılar. Aslında yola çıkmadan önce Bayan Clayton'ı aramıştım. Fakat çıkmıştı. Bu yüzden partiye biraz geciktim."</p>

  <p class="p5">"Nasıl vakit geçirdiniz? Dans mı ettiniz? İskam bil mi oynadınız?"</p>

  <p class="p5">"Her ikisinden de biraz diyebilirim. Önce dans ettik."</p>

  <p class="p5">"Beş kişi miydiniz?"</p>

  <p class="p5">"Evet. Fakat sorun değildi. Ben dans etmem. Diğerleri dans ederken ben plakları koyup çıkarıyordum."</p>

  <p class="p5">"En çok kim kiminle dans etti?"</p>

  <p class="p5">"Karı koca Spence'ler birbirleriyle. Çok hareketli danslar yaptılar."</p>

  <p class="p5">"Öyleyse Bayan Clayton da Albay Rich'le dans etti?"</p>

  <p class="p5">"Evet."</p>

  <p class="p5">"Ve siz de poker oynadınız?"</p>

  <p class="p5">"Evet."</p>

  <p class="p5">"Partiden ne zaman ayrıldınız?"</p>

  <p class="p5">"Ah, oldukça erken. Gece yarısından hemen sonra."</p>

  <p class="p5">"Hepiniz birlikte mi çıktınız?"</p>

  <p class="p5">"Doğru. Aslında birlikte taksi tuttuk; önce Bayan Clayton'ı, sonra beni eve bıraktık ve Spence'ler, Kensington'a döndüler."</p>

  <p class="p5">Bir sonraki ziyaretimiz Bay ve Bayan Spence'lereydi. Evde yalnızca Bayan Spence vardı, fakat anlattıkları, Albay Rich'in pokerdeki şansı konusundaki şüpheleri ve kızgınlığı dışında Albay Curtiss'ln anlattıklarını doğrulamaktaydı.</p>

  <p class="p5">Poirot sabah erken saatlerde Scotland Yard'dan Müfettiş Japp'le bir telefon görüşmesi yapmıştı. Bunun sonucunda Albay Rich'in evine gittik. Uşağı Burgoyne bizi bekliyordu.</p>

  <p class="p5">Sunduğu kanıtlar gayet kesin ve açıktı.</p>

  <p class="p5">Bay Clayton sekize yirmi kala gelmişti. Ne yazık ki Albay Rich o sırada dışardaydı. Bay Clayton onu bekleyemeyeceğini, trene yetişmesi gerektiğini, fakat bir not bırakabileceğini söylemişti. Bu amaçla oturma odasına gitmişti. Burgoyne banyoda olduğu için efendisinin dönüşünü işitmemişti. Albay Rich anahtarıyla içeri girmiş olmalıydı. Aşağı yukarı on dakika sonra Albay Rich ona seslenmiş, sigara almaya göndermişti. Hayır, Burgoyne oturma odasına girmemişti. Albay Rich odanın kapısındaydı. Beş dakika sonra sigaralarla dönmüş ve yine oturma odasına girmemişti. Odada pencerenin yanında sigara içen Albay Rich'den başka kimse yoktu. Banyonun hazır olup olmadığını sormuş, hazır olduğunu öğrenince banyoya girmişti. Burgoyne efendisinin Bay Clayton'ı gördüğünü ve uğurladığını düşünerek onun gelişinden söz etmemişti. Efendisinin tavrı her zamanki gibiydi. Banyosunu almış, üzerini değiştirmiş ve kısa süre sonra Bay ve Bayan Spence, ardından Albay Curtiss'le Bayan Clayton gelmişlerdi.</p>

  <p class="p5">Burgoyne, Bay Clayton'ın Albay Rich'in gelişinden önce evden ayrıldığını hiç düşünmemişti. Bay Clayton'ın kapıyı ardından kapadığını işitirdi yoksa.</p>

  <p class="p5">Burgoyne aynı tekdüze ses tonuyla, cesedi nasıl bulduğunu anlatmaya başladı. Dikkatim ilk kez o ölüm sandığına kaydı. Gramofon dolabının yanında duvara bitişik konmuş, büyücek bir eşyaydı. Bir çeşit koyu renk tahtadan yapılmıştı. Üzerinde sayısız pirinç çiviler vardı. Kapağı kolayca açılıyordu. İçine bakıp ürperdim. İyice ovulmasına rağmen korkunç lekeler hala belirgindi.</p>

  <p class="p5">Birdenbire Poirot hayretle söylendi. "Şu delikler çok ilginç. Yeni yapıldıkları söylenebilir."</p>

  <p class="p5">Sözkonusu delikler sandığın duvara bakan arka tarafındaydı. Üç dört taneydiler. Yaklaşık bir santim çapındaydılar ve yeni açıldıkları belliydi.</p>

  <p class="p5">Poirot eğilip onları yakından inceledi ve merakla uşağa baktı.</p>

  <p class="p5">"Çok ilginç, efendim. Bu delikleri daha önce gördüğümü hatırlamıyorum. Belki de dikkatimden kaçmıştır."</p>

  <p class="p5">"Bir anlam veremiyorum," dedi Poirot.</p>

  <p class="p5">Sandığın kapağını kapayıp odada ilerledi ve pencereye arkası dönük durdu ve birden bir şey sordu.</p>

  <p class="p5">"Söyler misiniz, o akşam efendinize sigara getirdiğinizde odada yeri değişmiş bir şey var mıydı?"</p>

  <p class="p5">Burgoyne biraz düşündükten sonra belli belirsiz bir isteksizlikle cevap verdi. "Bunu sormanız ilginç, efendim. Şimdi aklıma geldi. Evet, vardı. Yatak odası kapısından gelen esintiyi önlemek için kullanılan şu paravan biraz daha solda duruyordu."</p>

  <p class="p5">"Bu şekilde mi?"</p>

  <p class="p5">Poirot telaşsızca ileri atılıp paravanı oynattı. Elde boyanmış deriden yapılmış güzel bir şeydi. Sandığı bir ölçüde gözden saklıyordu. Poirot yerini değiştirince sandık iyice görünmez oldu.</p>

  <p class="p5">"Evet, efendim," dedi uşak. "Böyleydi."</p>

  <p class="p5">"Peki ertesi sabah nasıl duruyordu?"</p>

  <p class="p5">"Hala bu şekildeydi. Çok iyi hatırlıyorum. Onu eski konumuna getirince lekeyi gördüm. Halıyı temizlemeye gönderdik, efendim. Parkeler bu yüzden açıkta."</p>

  <p class="p5">Poirot başını salladı.</p>

  <p class="p5">"Anlıyorum. Teşekkür ederim."</p>

  <p class="p5">Uşağın eline gıcır gıcır bir kağıt sıkıştırdı.</p>

  <p class="p5">"Teşekkür ederim, efendim."</p>

  <p class="p5">Evden çıkınca, "Poirot," dedim. "Şu paravan meselesinin Al bay Rich'e yararı olacak mı?"</p>

  <p class="p5">Poirot, "Aksine onun aleyhinde," dedi üzgün bir tavırla. "Paravan sandığı odada bulunanların gözünden saklıyordu. Halıdaki kan lekesini de öyle. Kan çok geçmeden sandıktan sızarak halıya akacaktı. Paravan bunun ortaya çıkmasını bir süre için engelledi. Fakat kafamı karıştıran bir şey var. Uşak, Hastings, uşak."</p>

  <p class="p5">"Uşağa ne olmuş? Gayet zeki bir adama benziyor."</p>

  <p class="p5">"Dediğin gibi, gayet zeki. Albay Rich'in uşağının sabah cesedi bulacağını düşünememesi sence akla yatkın mı? Cinayeti işledikten hemen sonra cesedi yok edecek zaman yoktu, doğru. Cesedi sandığa tıkıp paravanı önüne çekiyor ve akşam eğlenmeye bakıyor. Ya konuklar gittikten sonra? Elbette cesedi ortadan kaldıracak bol bol zamanı vardı."</p>

  <p class="p5">"Belki uşağın kan lekesini görmeyeceğini düşündü?"</p>

  <p class="p5">"Bu çok mantıksız, mon ami. Lekeli bir halı iyi bir uşağın göreceği ilk şeydir. Ve Albay Rich yatağa girip bütün olanlara rağmen sabaha kadar deliksiz bir uyku çekiyor. Bu son derece ilginç ve dikkat çekici bir durum."</p>

  <p class="p5">"Curtiss o akşam plakları değiştirirken lekeleri görmemiş mi?" diye sordum.</p>

  <p class="p5">"Bu pek mümkün değil. Paravan o noktayı gölgede bırakıyordu. Dur, anlamaya başladım. Yavaş yavaş anlıyorum."</p>

  <p class="p5">"Neyi?" diye sordum heyecanla.</p>

  <p class="p5">"Farklı bir açıklama olasılıklarını. Bir sonraki ziyaretimiz bazı şeyleri aydınlatabilir."</p>

  <p class="p5">Bir sonraki ziyaretimiz, cesedi kontrol eden doktoraydı. Elindeki kanıtlar daha önce ilgili makamlara verdiklerinin tekrarından ibaretti. Maktul tam kalbine isabet eden uzun, sivri bir bıçağın darbesiyle ölmüştü. Bıçak yaranın içindeydi. Ölüm ani olmuştu. Bıçak Albay Rich'e aitti ve hep çalışma masasının üzerinde dururdu. Üstünde parmakizine rastlanmamıştı. Ya sonradan silinmiş ya da kabzası mendille tutulmuştu. Ölüm saati akşam yediyle dokuz arasındaydı.</p>

  <p class="p5">Poirot, "Gece yarısından sonra öldürülmüş olamaz mı?" diye sordu.</p>

  <p class="p5">"Hayır, mümkün değil. En geç saat onda işlendiğini söyleyebilirim. Fakat belirtiler akşam yedi buçukla sekiz arasında öldürüldüğünü gösteriyor."</p>

  <p class="p5">Eve döndüğümüzde Poirot, "İkinci bir varsayım da mümkün," dedi. "Sen de görüyor musun, Hastings? Bence her şey gayet açık ve bu meseleyi kesin olarak aydınlatmak için bir şeye daha ihtiyacım var."</p>

  <p class="p5">"Ben göremiyorum," dedim.</p>

  <p class="p5">"Gayret et, Hastings. Gayret et."</p>

  <p class="p5">"Bir bakalım. Clayton yedi kırkta hayattaydı. Onu son gören kişi Albay Rıch'di..."</p>

  <p class="p5">"Öyle düşünüyoruz."</p>

  <p class="p5">"Öyle değil mi?"</p>

  <p class="p5">"Albay Rich'in bunu inkar ettiğini unutuyorsun, mon ami. Eve döndüğünde Bay Clayton'ın gitmiş olduğunu açıkça ifade etti."</p>

  <p class="p5">"Fakat uşak kapının kapanma sesini duymadığını söylüyor. Dahası, Clayton evden ayrıldıysa, ne zaman geri döndü? Gece yarısından sonra dönmüş olamaz, çünkü doktor en geç saat onda öldürülmüş olduğundan emin. Bu durumda tek bir olasılık kalıyor."</p>

  <p class="p5">"Evet, mon ami?"</p>

  <p class="p5">"Clayton oturma odasında beş dakika yalnız kaldı ve birisi gelip onu öldürdü. Fakat burada da bir çelişki var. Uşağın haberi olmadan yalnızca anahtarı bulunan birisi bunu yapabilirdi ve çıkarken uşak yine kapının sesini duyacaktı."</p>

  <p class="p5">"Haklısın," dedi Poirot. "Dolayısıyla... "</p>

  <p class="p5">"Dolayısıyla... hiçbir şey. Aklıma başka bir açıklama gel miyor."</p>

  <p class="p5">"Çok yazık," diye mırıldandı Poirot. "Aslında her şey Bayan Clayton'ın berrak mavi gözleri kadar apaçık."</p>

  <p class="p5">"Yani senin düşündüğün... "</p>

  <p class="p5">"Kanıtım olana kadar hiçbir şey düşünemem. Küçücük bir kanıt bana yeter."</p>

  <p class="p5">Telefonu açarak Scotland Yard'dan müfettiş Japp'i aradı.</p>

  <p class="p5">Yirmi dakika sonra bir masaya yayılmış çeşitli nesnelerin karşısında duruyorduk. Maktulün ceplerinden çıkan şeylerdi bunlar.</p>

  <p class="p5">Bir mendil, bir avuç bozuk para, cep ajandası, iki banknot ve Marguerita Clayton'un eski bir fotoğrafı. Bunlardan başka bir çakı, altın bir dolmakalem ve tahtadan bir şey.</p>

  <p class="p5">Poirot atılıp onu aldı. Kapağını açınca birkaç tane küçük, sivri bıçak masaya düştü.</p>

  <p class="p5">"Görüyorsun, Hastings. Tornavida ve sivri bıçaklar. Bununla sandıkta birkaç delik açmak ancak bir iki dakika sürer."</p>

  <p class="p5">"Şu gördüğümüz delikler mi?"</p>

  <p class="p5">"Aynen öyle."</p>

  <p class="p5">"Yani o delikleri Clayton'ın kendisinin açtığını mı söylemeye çalışıyorsun?"</p>

  <p class="p5">"Masoui! Evet! O deliklerin anlamı sence neydi? Dışarıyı görmek için olamaz, çünkü arka taraftalar. Ne amaçla açıldılar öyleyse? Belli ki hava almak için. Ölülerin havaya ihtiyaçları olmayacağına göre, katil tarafından açılmış olamazlar. Yalnızca tek bir amaç vardı: Clayton o sandığa saklandı. Bu varsayımdan yola çıkarsak her şey yerine oturuyor. Bay Clayton karısını Albay Rich'ten kıskanıyordu. Çok eski bir numaraya başvurup seyahate çıkıyormuş gibi yaptı. Rich'in evden çıkmasını bekleyerek içeri girip bir not yazdıktan sonra delikleri açtı ve sandığa saklandı. Karısı o akşamki parti için oraya gelecekti. Rich diğer konukları uğurladıktan sonra Bayan Clayton geride kalacak ya da gitmiş gibi yaparak geri dönecekti. Her ne olursa olsun, Clayton buna tanık olacaktı. Katlandığı şüphenin eziyeti yanında her şeye razıydı."</p>

  <p class="p5">^"Yani Rich'in onu diğerleri gittikten sonra mı öldürdüğünü düşünüyorsun? Fakat doktor bunun imkansız olduğunu söyledi."</p>

  <p class="p5">"Doğru. Gördüğün gibi, Hastings, Clayton parti sırasında öldürüldü."</p>

  <p class="p5">"Fakat herkes odadaydı!"</p>

  <p class="p5">Poirot, "Evet," dedi gayet ciddi bir tavırla. "Durumun güzelliğini görüyor musun? 'Herkes odadaydı.' Katilin lehinde ne büyük bir kanıt! Ne cesaret! Ne büyük zeka!"</p>

  <p class="p5">"Hala anlamıyorum."</p>

  <p class="p5">"Gramofonla ilgilenmek ve plakları değiştirmek için paravanın arkasında kim duruyordu? Gramofonla sandık yan yanaydı biliyorsun. Müzik çalıyor, diğerleri dans ediyorlardı. Ve dans etmeyen adam sandığın kapağını açıyor ve ceketinin koluna sakladığı bıçağı orada saklanan adamın kalbine saplıyor."</p>

  <p class="p5">"İmkansız! Adam bağırırdı."</p>

  <p class="p5">"Ya önceden uyuşturucu ilaç verilmişse?"</p>

  <p class="p5">"Uyuşturucu mu?"</p>

  <p class="p5">"Evet. Clayton o akşam yedi otuzda kiminle içki içmişti? Ah! İşte. Curtiss! Curtiss onun aklına karısı ve Rich'le ilgili şüpheler sokup bir plan önerdi. Clayton İskoçya'ya gidiyormuş gibi yapacak, sandığa saklanacak, Curtiss de paravanı çekecekti. Bunun amacı Clayton'un biraz daha hava almak için kapağı kaldırması değil, Curtiss'in diğerleri görmeden kapağı açmasıydı. Tamamen Curtiss'in planıydı. Güzelliğini görüyor musun, Hastings? Rich paravanın yerinden oynadığını görüp düzeltseydi, yine sorun olmayacaktı. Curtiss başka bir plan yapacaktı. Clayton sandığa saklandıktan sonra Curtiss'in içkisine kattığı uyuşturucu etkisini gösterir ve Clayton kendinden geçer. Curtiss de sandığı açıp bıçağı saplar. Bu arada gramofonda 'Sevgilimle Eve Yürürken' şarkısı çalmaktaydı."</p>

  <p class="p5">Sonunda konuşacak hale gelince, "Fakat neden?" d iye sordum.</p>

  <p class="p5">Poirot omuz silkti.</p>

  <p class="p5">"Bir adam neden silahla intihar etti? O iki İtalyan neden düello yaptılar? Curtiss çok ateşli bir kişiliğe sahip. Marguerita Clayton'ı istiyordu. Kocasıyla Rich aradan çekilince kadının ona döneceğini düşünüyordu."</p>

  <p class="p5">Poirot düşünceli bir tavırla ekledi:</p>

  <p class="p5">"Bu çocuk ruhlu kadınlar... çok tehlikelidirler Fakat mon dieu! Ne dahiyane bir plan! Curtiss gibi bir adamın asılacağına üzülüyorum. Ben de bir dahiyim, fakat diğer insanların dehalarını da takdir ederim. Kusursuz bir cinayet, mon ami. Ben, Hercule Poirot, bunu açıkça söylüyorum. Kusursuz bir cinayet!"</p>

  <p class="p5"></p>
</body>
</html>
