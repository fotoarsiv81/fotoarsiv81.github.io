<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr">
<head>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />

  <title>Manx Altınları</title>
</head>

<body>
  <p class="h11" style="text-align: center;"><br /></p>

  <h2 class="h11" style="text-align: center;">Manx Altınları</h2>

  <p class="p5"><br /></p>

  <p class="p5">Yaşlı Mylecharane yamacın tepesinde yaşardı. Jurby'nin yeryüzüne doğru eğimle indiği yerde, Çiftliği ağaçlar ve çiçeklerle baştan aşağı altındı, Çok güzel de bir kızı vardı.</p>

  <p class="p5">'Ah, babacığım, senin bir sürü hazinen olduğunu, Ancak hepsini sakladığını söylerler. Altınları hiç görmesem de, pırıltısı sarı çiçeklerde; Anlat, onları nereye sakladın?'</p>

  <p class="p5">'Altınlarım bir meşenin içinde, Deniz yükselirken sakladım ve hazine gömüldü. Ve şimdi bir ümide bağlanmış gibi yerinde duruBütün pırıltısıyla ve kasadaymış gibi emin şekilde.</p>

  <p class="p5">Fenella bitirdiğinde, "Bu şarkıyı çok severim," dedim.</p>

  <p class="p5">"Sevmelisin," dedi Fenella. "İkimizin de soyundan geldiğimiz kişiyi anlatıyor. "Myles Amca'nın büyükbabası. Yaşlı Mylecharan e kaçakçılıktan bir servet kazanmış ve onu hiç kimsenin bilmediği bir yere saklamış."</p>

  <p class="p5">Soyağacı Fenella'nın en büyük merakıydı. Atalarının hepsiyle ilgilenirdi. Benim eğilimlerimse içinde bulunduğumuz zamanla ilgiliydi. Yaşadığımız zorluklar ve belirsiz gelecek bütün enerjimi almaktaydı..Yine de Fenella'nın eski Manx türküleri söylemesi hoşuma gidiyordu.</p>

  <p class="p5">Çok çekici bir kadındı Fenella. Birinci göbekten kuzenimdi ve bazen nişanlım olurdu. Maddi durumumuzun iyi olduğu zamanların iyimserliğiyle nişanlanır; içimizi karamsarlık sarıp, en az on yıl boyunca evlenemeyeceğimizi anladığımızda da nişanı bozardık.</p>

  <p class="p5">"Defineyi bulmak için kimse uğraşmamış mı?" diye sordum.</p>

  <p class="p5">"Uğraşmış tabii. Fakat bulan olmamış."</p>

  <p class="p5">"Belki bilimsel yöntemler kullanmamışlardır."</p>

  <p class="p5">"Myles Amca çok şakacıdır," dedi Fenella. "Zeki olan herkesin böyle küçük bir bilmeceyi çözeceğini söylerdi."</p>

  <p class="p5">Garip bir şaka anlayışına sahip ve tuhaf bir adam olan, İnsan Adası'nda yaşayan ve eğitici söylemlere konu olan Myles Amca'mıza yakışan bir hareketti bu.</p>

  <p class="p5">Ve postacı mektubu tam o sırada getirdi!</p>

  <p class="p5">Fenella ve ben tuhaf akrabamızı yalnızca iki kez gördüğümüz için, derin bir yastaymışız gibi yapamazdık. Mektup Douglas'taki bir hukuk firmasından geliyordu ve merhum Bay Myles Mylecharane'in vasiyeti gereğince, Fenella'yla benim Douglas'ta bir ev ve sürekli bir gelirden oluşan mülkünün ortak varisleri olduğumuzu bildiriyordu.</p>

  <p class="p5">İlişikte de Bay Mylecharane'in ölümünden sonra Fenella'ya verilmesini istemiş olduğu mühürlü bir zarf vardı. Bu mektubu açarak şaşırtıcı içeriğini okuduk. Çok ilginç bir belge olduğu için size tam metnini tekrarlıyorum.</p>

  <p class="p5">'Sevgili Fenella ve Juan (ikinizin hiç aynlmadığınızı bildiğim için böyle dedim! En azından, kulağıma gelen dedikodular bu yönde). Biraz zeki olan herkesin üçkağıtçı bir adam olan büyükbabamın sakladığı defineyi kolayca bulacağını söylediğimi sanınm hatırlıyorsunuz. Ben bu zekamı kullandım ve ödülüm de dört sandık som altın oldu... tam bir peri masalına benziyor, öyle değil mi?</p>

  <p class="p5">Yaşayan yalnızca dört akrabam var, siz ikiniz, hakkında hep kötü şeyler işittiğim yeğenim Ewan Corjeag ve hakkında duyduğum çok az bilginin de iyi olmadığı kuzenim Doktor Fayll.</p>

  <p class="p5">Mülkümü olduğu gibi sana ve Fenella'ya bırakıyorum, ancak yalnızca zekam ve kararlılığımla sahip olduğum "define" hakkında üzerime bazı sorumluluklar düştüğü kanısındayım/ Öyle hissediyorum ki, sevimli büyükbabam onu miras yoluyla kolayca başkalarına aktarmamdan hiç hoşlanmazdı. Bu yüzden, sıram gelince ben de küçük bir bilmece yarattım.</p>

  <p class="p5">Halen dört 'sandık" dolusu define (fakat altın külçeleri ya da sikkeler değil daha çağdaş bir şekilde) ve hepsi yaşayan dört akrabamdan oluşan dört rakip var. Bunlann her birine bir"sandık" bırakmam en doğrusuydu belki. Ne var ki, hayatın kendisi adil değil, çocuklarım. Yanşı en hızlı davranan kazanır ve çoğu z aman da en hilebaz olanl</p>

  <p class="p5">Ben doğanın kanununa nasıl,karşı çıkabilirim? İkiniz diğerlerine karşı zekanızı kullanmalısınız. Korkanm, şansınız çok az. Ne yazık ki, bu dünyada iyilik ve masumiyetin değeri yok. Bu yüzden, kasıtlı olarak hile yaptığıma kuvvetle inanmaktayım, (gördüğünüz gibi, bir haksızlık daha!) Bu mektup size diğer ikisinden yirmi dört saat önce gönderilecek. Dolayısıyla, ilk "defineyi bulmanız için iyi bir şansınız var ve aklınızı kullanırsanız, yirmi dört saatlik bir avantaj size yeter.</p>

  <p class="p5">Bu defineyi bulmanıza yardımcı olacak ipuçları Douglas'taki evimde. İkinci "define"nin ipuçları ilki bulunmadan verilmeyecek. Dolayısıyla, ikinci ve bundan sonraki defineleri aramaya eşit şartlarda başlayacaksınız. Size başarı diliyorum ve beni hiçbir şey dört "sandığı" da ikinizin bulmasından daha mutlu edemez, fakat biraz önce belirttiğim nedenlerden ötürü bunun mümkün olacağını pek sanmıyorum. Sevgili Ewan'ın önünde hiçbir engelin olamayacağını unutmayın. Ve ona hangi şartla olursa olsun, asla güvenmeyin. Doktor Richard Fayll'e gelince, onu fazla tanımam, fakat onun da pek hırlı olmadığına inanıyorum.</p>

  <p class="p5">Size fazla şans tanımasam da, ikinize de başarı diliyorum. Sizi çok seven amcanız,</p>

  <p class="p5">Myles Mylecharane'</p>

  <p class="p5">Okumayı bitirdiğimizde, yanımda oturan Fenella ayağa fırladı.</p>

  <p class="p5">"Ne var?" dedim ürkerek.</p>

  <p class="p5">Fenella telefon rehberinin sayfalarını hızla çeviriyordu.</p>

  <p class="p5">"Hemen İnsan Adası'na gitmeliyiz," diye bağırdı. "Bize nasıl iyi, saf ve aptal der? Ona göstereceğim! Juan, o dört "sandığı" da bulacağız, sonra da evlenip Rolls-Royce'lar, uşaklar ve mermer banyolarla hayatımızın sonuna kadar mutlu yaşayacağız. Fakat hemen İnsan Adası'na gitmeliyiz."</p>

  <p class="p5">Aradan yirmi dört saat geçmişti. Douglas'a gelmiş, avukatlarla görüşmüştük ve şimdi merhum amcamızın kahyası olan Bayan Skillicorn'un, karşısındaydık. Bayan Skillicorn, Fenella'nın heyecanından zerre kadar etkilenmeyen, sakin bir kadındı.</p>

  <p class="p5">"Amcanızın çok tuhaf yöntemleri vardı," dedi. "Bilmeceler yaratıp herkesin aklını karıştırmak hoşuna giderdi."</p>

  <p class="p5">Fenella, "Ama ipuçları," diye telaşlandı. "İpuçları?"</p>

  <p class="p5">Bayan Skillicorn kararlı havasıyla odadan çıktı ve birkaç dakika sonra katlanmış bir kağıtla yanımıza döndü.</p>

  <p class="p5">Kağıdı heyecanla açtık. Amcamın harfler birbirine yakın, zor okunan elyazısıyla kaleme aldığı, ciddiyetten uzak bir şiirdi.</p>

  <p class="p5">Pusulada dört yön vardır,</p>

  <p class="p5">Güney ve Batı, Kuzey ve Doğu.</p>

  <p class="p5">Doğudan esen rüzgarlar insanlarla hayvanlara yaramaz,</p>

  <p class="p5">Güneye ve Batıya ve Kuzeye ilerleyin,</p>

  <p class="p5">Fakat Doğuya değil.</p>

  <p class="p5">"Ah!" Fenella bir şey anlamamıştı.</p>

  <p class="p5">Ben de, "Ah!" dedim aynı ses tonuyla.</p>

  <p class="p5">Bayan Skillicorn ciddiyet yüklü bir zevkle bize gülümsedi.</p>

  <p class="p5">"Pek anlamı yok, öyle değil mi?" Çok yardımcı oluyordu doğrusu.</p>

  <p class="p5">Fenella, "Ben... Nereden başlayacağımızı bilmiyorum," dedi acınacak halde.</p>

  <p class="p5">"Başlamak," dedim sahte bir neşeyle. "Her zaman işin en zor tarafıdır. Bir kez başlayınca..."</p>

  <p class="p5">Bayan Skillicorn eskisinden daha büyük ciddiyetle gülümsedi. İnsanı huzursuz eden bir kadındı.</p>

  <p class="p5">Fenella, "Bize yardım edemez misiniz?" diye rica etti.</p>

  <p class="p5">"Bu aptal iş hakkında bir şey bilmiyorum. Amcanız asla bana anlatmazdı. Parasını bankaya yatırmasını söylerdim hep. Ne işler çevirdiği hakkında en ufak fikrim yoktu."</p>

  <p class="p5">"Evden sandıkla ya da buna benzer bir şeyle çıktığı oldu mu hiç?"</p>

  <p class="p5">"Hayır."</p>

  <p class="p5">"Yakın zamanda ya da uzun zaman önce her neyse, defineyi ne zaman sakladığını bilmiyor musunuz?"</p>

  <p class="p5">Bayan Skillicorn başını hayır anlamında salladı.</p>

  <p class="p5">"Bir bakalım," diye akıl yürütmeye koyuldum. "İki olasılık var. Define ya burada, evin arazisinde ya da Ada'nın herhangi bir yerinde saklı. Büyüklüğüne bağlı elbette."</p>

  <p class="p5">Birdenbire Fenella'nın aklına bir şey geldi.</p>

  <p class="p5">"Evde eksik bir şey farkettiniz mi?" diye sordu. "Yani, amcamın eşyaları arasında?"</p>

  <p class="p5">"Bunu söylemeniz oldukça garip... "</p>

  <p class="p5">"Demek, böyle bir şey dikkatinizi çekti?"</p>

  <p class="p5">"Dedim ya, bunu söylemeniz çok garip. Dört tane enfiye kutusunu hiçbir yerde bulamıyorum."</p>

  <p class="p5">"Dört tane!" diye bir çığlık attı Fenella. "İşte, aradığımız bu olmalı! Doğru iz üzerindeyiz. Bahçeye çıkıp arayalım."</p>

  <p class="p5">"Orada trtr şey yok," dedi Bayan Skillicorn. "Olsaydı, bilirdim. Amcanız benim haberim olmadan bahçeye bir şey gömmüş olamaz."</p>

  <p class="p5">"Pusulanın dört yönünden söz ediliyor," dedim. "Önce Ada'nın bir haritasına ihtiyacımız var."</p>

  <p class="p5">Bayan Skillicorn, "Çalışma masasında bir tane var," dedi.</p>

  <p class="p5">Fenella haritayı bulup heyecanla açtı. Bunu yaparken arasından bir şey düşmüştü. Onu yakaladım.</p>

  <p class="p5">"İşte. Galiba bir ipucu daha."</p>

  <p class="p5">İkimiz de heyecanla baktık.</p>

  <p class="p5">Kabaca çizilmiş bir haritaya benziyordu. Üzerinde bir çarpı işareti, bir daire, bir ok işareti, kabaca belirtilmiş yönler vardı, fakat hiç aydınlatıcı değildi. Sessizlik içinde inceledik.</p>

  <p class="p5">"Pek aydınlatıcı olduğu söylenemez," dedi Fenella.</p>

  <p class="p5">"Aklımızı daha çok karıştırmak için," dedim. "İlk bakışta gözümüze çarpmasını bekleyemeyiz."</p>

  <p class="p5">Bayan Skillicorn yemek önerisinde bulununca bunu minnetle kabul ettik.</p>

  <p class="p5">Fenella, "Bir de kahve yapabilir misiniz?" diye sordu. "Koyu olsun."</p>

  <p class="p5">Bayan Skillicorn bize muhteşem bir yemek hazırlamıştı. Hemen ardından kahvemiz geldi.</p>

  <p class="p5">"Şimdi sıra," dedi Fenella. "İşe koyulmaya geldi."</p>

  <p class="p5">"İlk yapacağımız," dedim. "Yönü bulmak. Bu açık şekilde Ada'nın kuzey doğusunu gösteriyor."</p>

  <p class="p5">"Öyle gibi. Haritaya bakalım."</p>

  <p class="p5">Dikkatle haritayı inceledik.</p>

  <p class="p5">"Duruma nasıl baktığına bağlı," dedi Fenella. "Çarpı işareti definenin yerini mi gösteriyor? Yoksa kilise gibi bir şey mi? Bu işin bazı kuralları olmalı!"</p>

  <p class="p5">"Öyle olsa çok kolaylaşırdı." f</p>

  <p class="p5">"Galiba haklısın. Neden dairenin bir tarafında küçük çizgiler varken diğer tarafında yok?"</p>

  <p class="p5">"Bilmiyorum."</p>

  <p class="p5">"Başka haritalar da var mı acaba?"</p>

  <p class="p5">Kütüphanedeydik. Birkaç güzel harita vardı. Ayrıca Ada'yı anlatan türlü rehber kitaplarla yerel folklor ve Ada'nın tarihini anlatan bir kitap da bulunuyordu. Hepsini okuduk.</p>

  <p class="p5">Ve sonunda olası bir teori geliştirdik.</p>

  <p class="p5">"Her şey uyuyor gibi," dedi Fenella. "ikisi birlikte başka yerde rastlanmayacak olası bir bağlantı oluşturuyor."</p>

  <p class="p5">"Yine de denemeye değer," dedim. "Bu akşam yapabileceğimiz başka şey kalmadı. Yarın ilk iş olarak bir araba kiralayıp çevreyi gezecek ve şansımızı deneyeceğiz."</p>

  <p class="p5">Fenella, 'Yarın oldu bile," dedi. "Saat sabahın iki buçuğu! Bir düşünsene!"</p>

  <p class="p5">Sabah erkenden yola koyulmuştuk. Bir haftalığına kiraladığımız arabayı kendimiz kullanıyorduk. Düzgün yolda kilometreleri yutarken Fenella'nın neşesi gözle görülür ölçüde artmaktaydı.</p>

  <p class="p5">"Diğer ikisi olmasaydı çok eğlenecektik," dedi. "Derby yarışlarının asıl düzenlendiği yer burası değil mi?</p>

  <p class="p5">Epsom'a alınmadan önce. Bunu düşünmek insanı bir tuhaf yapıyor!"</p>

  <p class="p5">Fenella'nın dikkatini bir çiftlik evine çektim.</p>

  <p class="p5">"Denizin altından adaya uzanan gizli tünelin bulunduğu söylenen yer burası olmalı."</p>

  <p class="p5">"Ne eğlence! Ben gizli geçitlere bayılırım. Ya sen? Ah! Juan, yaklaşıyoruz. Çok heyecanlıyım. Bir de doğru iz üzerindeysek!"</p>

  <p class="p5">Beş dakika sonra arabadan indik.</p>

  <p class="p5">"Her şey yerli yerinde." Fenella'nın sesi heyecandan titriyordu.</p>

  <p class="p5">Yürümeyi sürdürdük.</p>

  <p class="p5">"Altı işaret de mevcut... Tamam. Şimdi, şu ikisinin arasında. Pusula yanında mı?"</p>

  <p class="p5">Beş dakika sonra birbirimize dönük, yüzlerimizde inanılmaz bir neşeyle ve benim avucumda antika bir enfiye kutusuyla öylece duruyorduk.</p>

  <p class="p5">Başarmıştık!</p>

  <p class="p5">Maughold Malikanesi'ne dönüşümüzde, Bayan Skil licorn iki beyin geldiğini bildirerek karşıladı bizi. Biri hemen dışarı çıkmıştı, diğeriyse kütüphanedeydi.</p>

  <p class="p5">Uzun boylu, sarışın, yüzü kanlı canlı adam biz odaya girerken gülümseyerek koltuktan kalktı.</p>

  <p class="p5">"Bay Faraker ve Bayan Mylecharane, değil mi? Sizinle tanıştığıma memnun oldum. Ben uzaktan kuzeniniz Doktor Fayll' im. Çok eğlenceli bir oyuna benziyor."</p>

  <p class="p5">Tavrı kibar ve hoştu, fakat adamdan ilk görüşte hoş-anmamıştım. Onun bir şekilde tehlikeli olduğunu seziyordum. Kibar tavrı nedense gereğinden fazla kibardı ve gözlerinize doğru dürüst bakmıyordu.</p>

  <p class="p5">"Korkarım, size kötü haberlerimiz var," dedim. "Bayan Mylecharane ve ben ilk 'define'yi bulduk."</p>

  <p class="p5">Adam bu haber karşısında şoke olmamış gibiydi.</p>

  <p class="p5">"Çok kötü, çok kötü. Bundan sonra yapılacaklar ilginç olacak. Barford ve ben hemen işe koyulduk."</p>

  <p class="p5">Ona Myfes Amca'nın tuhaf mektubundan ikimiz de söz etmedik.</p>

  <p class="p5">"Her neyse," dedi Fenella. "İkinci raunda hepimiz eşit koşullarda başlayacağız."</p>

  <p class="p5">"Çok güzel. Hemen ipuçlarını tartışmaya başlayalım mı? Müthiş Bayan... neydi? Ha, Skillicom'un elindeler sanırım?"</p>

  <p class="p5">"Bu, Bay Corjeag'e haksızlık olur," dedi Fenella hemen. "Onu beklemeliyiz."</p>

  <p class="p5">"Doğru, doğru. Onu unutmuşum. Onunla olabildiğince çabuk bağlantı kurmalıyız. Siz ikiniz yorgunsanız ve dinlenmek isterseniz, bunu ben yaparım."</p>

  <p class="p5">Bunun üzerine evden çıktı. Ewan Corjeag'i kolay bulamamış olmalıydı ki, Doktor Fayll o gece ancak on birde telefon edebildi. Kendisinin ve Ewan'ın Bayan Skillicom'un diğer ipuçlarını açıklayacağı zaman, yani ertesi sabah onda Maughold Malikanesi'ne geleceklerini bildiriyordu.</p>

  <p class="p5">"Bu çok iyi," dedi Fenella. "Yarın sabah onda."</p>

  <p class="p5">Yataklarımıza yorgun, ama mutlu şekilde girdik.</p>

  <p class="p5">Ertesi sabah, her zamanki kötümser sensizliğinden uzak Bayan Skillicorn tarafından uyandırıldık.</p>

  <p class="p5">"Buna ne dersiniz?" dedi soluk soluğa. "Gece birisi eve girmiş."</p>

  <p class="p5">"Hırsızlar mı?" diye bağırdım hayretle. "Bir şey çalınmış mı?"</p>

  <p class="p5">"Hayır. İşin tuhaf yanı da bu zaten! Gümüşlerin peşinde oldukları kuşkusuz, fakat kapı dıştan kilitli olduğu için daha ileri gidememişler."</p>

  <p class="p5">Fenella ve ben onun peşinden olay mahalline, yani onun oturma odasına gittik. Pencere açıkça zorlanmıştı, ancak çalınan bir şey yoktu. Gerçekten garipti bu.</p>

  <p class="p5">Fenella, "Ne arıyorlardı acaba?" diye sordu.</p>

  <p class="p5">"Evde hazine sandığı olmadığı ortada," dedim gerçekçi olarak. Birden aklıma bir fikir geldi. Bayan Skillicorn'a döndüm. "İpuçları. Bize bu sabah vereceğiniz ipuçları?"</p>

  <p class="p5">"Tabii ki en üst çekmecedeler." Kadın o tarafa gitti. "Ne... Olamaz... Çekmecede değiller! Onları almışlar!"</p>

  <p class="p5">"Bunu yapan hırsız değildi," dedim. "Saygıdeğer akrabalarımız!" Myles Amca'nın hilebazlık hakkında söyledikleri geldi aklıma. Gerçeği gördüğü belliydi. Ne iğrenç bir numara!</p>

  <p class="p5">Fenella, "Susun," dedi par mağını kaldırırken. "Bu da neydi?"</p>

  <p class="p5">Duyduğu şey net şekilde bizim de kulağımıza geldi. Dışarda inleyen biri vardı. Pencereye koşup baktık. Evin o tarafında çalılar vardı ve bir şey göremiyorduk; fakat iniltiyi tekrar duyduk, çalıların o kısmı ezilmişti.</p>

  <p class="p5">Telaşla evden fırladık ve arka tarafa koştuk. İlk gözümüze çarpan yerdeki merdivendi. Hırsızların içeri nasıl girdiklerini gösteriyordu bu. Birkaç adım ilerleyince, yerde bir adamın yattığını gördük.</p>

  <p class="p5">Genç ve esmer bir adamdı ve fena yaralanmıştı. Başı bir kan gölünün içindeydi. Yanına çömeldim.</p>

  <p class="p5">"Hemen doktor çağırmalıyız. Korkarım, ölmek üzere."</p>

  <p class="p5">Bahçıvanı hemen yolladık. Elimi adamın ceketinin cebine sokunca küçük bir not defteri buldum. Kapağında EC harfleri vardı.</p>

  <p class="p5">"Ewan Corjeag," dedi Fenella.</p>

  <p class="p5">Adam gözlerini açtı ve zor duyulan bir sesle, "Merdivenden düştüm," dedikten sonra tekrar bayıldı.</p>

  <p class="p5">Başının yanında kan bulaşmış, sivri bir taş vardı.</p>

  <p class="p5">"Durum yeterince açık," dedim. "Merdiven kayıp yere düşünce başını taşa çarpmış. Ne yazık ki, zavallının işi bitik."</p>

  <p class="p5">"Sence öyle mi olmuş?" Fenella'nın sesinde tuhaf bir ifade vardı.</p>

  <p class="p5">Tam o sırada doktor geldi. Durumun ümitsiz olduğunu o da doğruladı. Ewan Corjeag eve götürüldü ve bir hemşire getirildi. Yapılacak bir şey yoktu. Bir, iki saat içinde ölecekti.</p>

  <p class="p5">Fenella ve ben yatağın yanında bekliyorduk. Corjeag gözlerini tekrar araladı.</p>

  <p class="p5">"Fenella ve ben sizin kuzenleriniziz," dedim. "Yapabileceğimiz bir şey var mı?"</p>

  <p class="p5">Corjeag başını hafifçe iki yana salladı. Dudaklarından dökülen fısıltıyı duyabilmek için başımı eğmek zorunda kaldım.</p>

  <p class="p5">"İpucunu öğrenmek ister misin? Benim işim bitik. Fayll'in sizi alt etmesine izin vermeyin."</p>

  <p class="p5">"Evet," dedi Fenella. "Anlatın bana."</p>

  <p class="p5">Corjeag'in yüzünde sırıtışa benzer bir ifade belirdi.</p>

  <p class="p5">"Bilirmisiniz... "diye başlayacak oldu.</p>

  <p class="p5">Birden başı yana düştü ve öldü.</p>

  <p class="p5">"Bu hiç hoşuma gitmedi," dedi Fenella.</p>

  <p class="p5">"Hoşuna gitmeyen ne?"</p>

  <p class="p5">"Dinle, Juan. Ewan ipuçlarını çalmış. Merdivenden düştüğünü kendisi itiraf etti. İpuçları şimdi nerede peki? Ceplerini aradık. Bayan Skillicorn üç tane mühürlü zarf olduğunu söyledi. Fakat onları bulamadık."</p>

  <p class="p5">"Ne düşünüyorsun öyleyse?"</p>

  <p class="p5">"Orada merdiveni sallayıp düşüren başka biri daha vardı. Ve taş... Ewan onun üstüne düşmedi. Taş başka yerden getirilmiş. Ewan'ın kafasına onunla vurulmuş."</p>

  <p class="p5">"Ama Fenella... bu cinayet demek!"</p>

  <p class="p5">"Evet." Fenella'nın yüzü bembeyazdı. "Cinayet. Hatırlasana, Doktor Fayll bu sabah onda gelmedi. Nerede olabilir?"</p>

  <p class="p5">"Katilin o olduğunu mu düşünüyorsun?"</p>

  <p class="p5">"Evet. Bildiğin gibi, çok büyük para sözkonusu, Juan."</p>

  <p class="p5">"Onu nerede bulabileceğimiz konusunda bir fikrim yok," dedim. "Corjeag'in lafını bitiremeden ölmesi çok kötü."</p>

  <p class="p5">"İşimize yarayacak bir şey var. Bunu avucunda buldum."</p>

  <p class="p5">Fenella bana yırtık bir fotoğraf verdi.</p>

  <p class="p5">"Galiba bu bir ipucu. Katil onu Ewan'ın elinden alırken, bir tarafının yırtıldığını farketmemiş. Diğer yarısını da bulursak... "</p>

  <p class="p5">"Bunun için," dedim. "İkinci defineyi bulmalıyız. Şuna bir bakalım."</p>

  <p class="p5">"Hmm," dedim biraz sonra. "İşimize yarayacak bir şey değil. Bir dairenin'ortasında bulunan bir kuleye benziyor, fakat tanımlamak çok zor."</p>

  <p class="p5">Fenalla başını salladı.</p>

  <p class="p5">"Önemli olan yarısı Fayll'de. Nereyi arayacağını o biliyor. O adamı bulup dikkatle izlemeliyiz, Juan. Ve tabii, ondan kuşkulandığımızı belli etmeden."</p>

  <p class="p5">"Şu an Ada'nın neresinde acaba? Bir bilseydik..."</p>

  <p class="p5">Aklım ölmekte olan adama kaydı tekrar. Birden heyecanla ayağa fırladım.</p>

  <p class="p5">"Fenella, Corjeag İskoçyalı mı?"</p>

  <p class="p5">"Hayır. Değil elbette."</p>

  <p class="p5">"Eh, görmüyor musun? Yani, ne demek istediğini?"</p>

  <p class="p5">"Hayır?"</p>

  <p class="p5">Bir kağıda bir şey yazıp ona verdim.</p>

  <p class="p5">"Nedir bu?"</p>

  <p class="p5">"Bize yardım edebilecek bir firmanın adı."</p>

  <p class="p5">"Bellman ve True. Kim bunlar? Avukat mı?"</p>

  <p class="p5">"Hayır. Bize yakın bir meslekleri var. Özel dedektifler."</p>

  <p class="p5">Ve açıklamaya başladım.</p>

  <p class="p5">"Doktor Fayll sizi görmek istiyor," dedi Bayan Skillicorn.</p>

  <p class="p5">Fenella'yla bakıştık. Aradan yirmi dört saat geçmişti. İkinci kez araştırmamızdan başarıyla dönmüştük. Dikkati üstümüze çekmeden arabayla Snaefell'e gitmiştik.</p>

  <p class="p5">"Onu uzaktan gördüğümüzü biliyor mu acaba?" diye mırıldandı Fenella.</p>

  <p class="p5">"Kimseye benzemeyen bir adam. Fotoğraftan edindiğimiz ipucu olmasa... "</p>

  <p class="p5">"Şşş. Dikkatli ol, Juan. Fayll zekamızla onu alt ettiğimizi anlarsa öfkeden deliye döner."</p>

  <p class="p5">Fakat doktorun tavrından hiçbir şey anlaşılmıyordu. Her zamanki uygar ve çekici haliyle içeri girince, Fenella'nın teorisinden biraz kuşkulanır gibi oldum.</p>

  <p class="p5">"Ne korkunç bir trajedi!" dedi Fayll. "Zavallı Corjeag. Onun hırsızlıkla bizi alt etmeye çalıştığına eminim. Fakat cezasını çabuk buldu. Zavallı adamı yakından tanımıyorduk. Önceden söylediğim gibi neden bu sabah ortaya çıkmadığımı merak ediyor olmalısınız. Yanlış bir mesaj aldım. Sanırım Corjeag'in işiydi. Ada'nın öbür tarafındaki vahşi ördeklerin bulunduğu yere gitmem isteniyordu. Şimdi de siz ikiniz beni eve çağırdınız. Bunu nasıl yaptınız?"</p>

  <p class="p5">Sesinde dikkatimden kaçmayan bir telaş vardı.</p>

  <p class="p5">Fenella, "Kuzen Ewan neyse ki ölmeden önce konuştu," dedi.</p>

  <p class="p5">Adamı dikkatle izliyordum. Fenella'nın sözleri üzerine gözlerinde panik ifadesi gördüğüme yemin edebilirdim.</p>

  <p class="p5">"Ya? Ne dedj peki?"</p>

  <p class="p5">"Definenin yeri hakkında bize bir ipucu verdi," dedi Fenella.</p>

  <p class="p5">"Ah, anlıyorum. Bazı şeyleri kaçırmışım. Tuhaf değil mi? Ben de Ada'nın aynı tarafındaydım. Beni dolaşırken görmüş olmalısınız."</p>

  <p class="p5">Fenella, "Çok meşguldük," dedi özür diler gibi.</p>

  <p class="p5">"Elbette, elbette. Defineyi ne de olsa tesadüf sonucu buldunuz, sanırım. Çok şanslı gençlersiniz. Eh, şimdiki program nedir? Bayan Skillicorn bize yeni ipuçları verecek mi?"</p>

  <p class="p5">Bundan sonraki ipuçları avukatların elindeydi ve bürolarına gittiğimizde bize mühürlü zarflar verildi.</p>

  <p class="p5">İçeriği gayet basitti. Üzerinde belli bir nokta işaretlenmiş olan bir harita ve yönlerin belirtildiği bir kağıt.</p>

  <p class="p5">1885'te burası tarihe karıştı.</p>

  <p class="p5">İşaretli yerden on adım</p>

  <p class="p5">Doğuya, sonra eşit on adım</p>

  <p class="p5">Kuzeye. Orada durun</p>

  <p class="p5">Ve Doğuya bakın. İki ağaç göreceksiniz. Onlardan biri</p>

  <p class="p5">Bu adada kutsal sayılır. Kestane ağacından</p>

  <p class="p5">Beş adımlık bir daire çizin ve,</p>

  <p class="p5">Başınızı eğerek yürüyün. Etrafa iyi bakın.</p>

  <p class="p5">Bulacaksınız.</p>

  <p class="p5">Doktor, "Galiba bugün birbirimizin ayağı altında dolaşacağız," diye yorumladı.</p>

  <p class="p5">Dost görünme taktiğime uygun olarak onu da arabamızla götürme önerisinde bulundum. Kabul etti. Port Erin'de öğle yemeği yedikten sonra araştırmaya başladık.</p>

  <p class="p5">Amcamızın bu ipuçlarını nederf avukata bıraktığını anlamaya çalışıyordum. Hırsızlık olasılığına karşı mı? Ve yalnızca bir grup ipucunun hırsızların eline geçmesine mi izin vermek istemişti?</p>

  <p class="p5">O günkü define avının neşesiz geçtiği söylenemezdi. Araştırılan bölge sınırlı olduğu için her an birbirimizin gözü önündeydik. Birbirimizi şüpheyle süzüyor, bir diğerinin ötekilerden ileride olup olmadığını anlamaya çalışıyorduk.</p>

  <p class="p5">"Bunların hepsi Myles Amca'nın planı," dedi Fenella. "Her an birbirimizi görüp diğerlerinin hedefe ulaşmış olabileceğinin acısını yaşamamızı istedi."</p>

  <p class="p5">"Gel," dedim. "Bilimsel olarak ilerleyelim. Başlangıç yapabileceğimiz kesin bir ipucu var. "1885'te burası tarihi oldu."</p>

  <p class="p5">Yanımızdaki kitaplara bakıp orayı bulmaya çalışalım. Neresi olduğunu anlayınca... "</p>

  <p class="p5">Fenella, "Şu çalıların arasına bakıyor," diyerek sözümü kesti. "Ah! Buna dayanamam. Eğer defineyi bulursa..."</p>

  <p class="p5">"Bana dikkat et," dedim kesin bir dille. "Bu işin tek bir yöntemi var, o da doğru yöntem."</p>

  <p class="p5">"Ada'da o kadar az ağaç var ki, ceviz ağacı aramak daha kolay olurdu," dedi Fenella.</p>

  <p class="p5">Bir saat böylece geçti. Terlemiştik ve telaşımız giderek artıyordu. Fayll'in biz başarısız olurken defineyi bulabileceğini düşündükçe...</p>

  <p class="p5">"Bir dedektif öyküsünde okumuştum," dedim. "Öyküdeki kişi kağıdı aside koyunca diğer kelimeler de açığa çıkıyordu."</p>

  <p class="p5">"Yani... ama asidi nereden bulacağız?"</p>

  <p class="p5">"Myles Amca'nın bizden kimya bilgisi bekleyeceğini sanmam. Fakat basit bir ateşle... "</p>

  <p class="p5">Bir çalının arkasına geçtik ve ben birkaç kuru dal topiadım. Kağıdı ateşe olabildiğince yaklaştırınca, üzerinde bazı şekillerin belirdiğini gördüm. Bunlar iki kelimeden ibaretti.</p>

  <p class="p5">"Kirkhill Station," diye okudu Fenella.</p>

  <p class="p5">Tam o anda Fayll çalının bizim bulunduğumuz tarafına geçti. Fenella'nın söylediğini duyup duymadığı belli değildi.</p>

  <p class="p5">O uzaklaşırken Fenella, "Ama Juan," dedi. "Burada Kirkhill Station diye bir yer yok!" Haritayı gösteriyordu.</p>

  <p class="p5">"Hayır." Haritayı inceledim. "Fakat şuraya bak."</p>

  <p class="p5">Kalemle üzerini çizdim.</p>

  <p class="p5">"Tabii ya! Ve bu hat üzerinde... "</p>

  <p class="p5">"Aynen öyle."</p>

  <p class="p5">"Keşke tam yerini bilseydik."</p>

  <p class="p5">Aynı anda aklıma ikinci bir fikir geldi:</p>

  <p class="p5">"Biliyoruz!" diye bağırarak yine kalemi aldım. "Bak!"</p>

  <p class="p5">Fenella da heyecanla bağırdı.</p>

  <p class="p5">"Ne kadar aptalca! Ve ne kadar muhteşem! Ne akıl! Myles Amca gerçekten çok zeki bir ihtiyarmış!"</p>

  <p class="p5">Son ipucunun zamanı gelmişti. Avukat bize bu ipucunun kendisinde olmadığını bildirdi. Onun tarafından bize gönderilen bir kartpostalın elimize geçmesinin ardından verilecekti. Bundan başka bilgi vermesi mümkün değildi.</p>

  <p class="p5">Fakat kartpostalı gelmesi gereken sabah alamayınca, Fenella ve ben onun bir şekilde Fayll'in eline geçmiş olabileceğini düşüner ek paniğe kapıldık. Ertesi sabah korkumuz yatıştı ve aşağıda aktardığım, cahil birinin elinden çıkmış satırlarla esrar aralandı:</p>

  <p class="p5">"Sayın bay ya da bayan,</p>

  <p class="p5">Gecikmeyi bağışlayın, fakat bazı sorunlar vardı; Bay Mylecharane bana haber yolladı ve neden olduğunu bilmiyorum ama yıllardır ailemde olan yazıyı size göndermemi istedi.</p>

  <p class="p5">Size teşekkürler</p>

  <p class="p5">Mary Kerruish"</p>

  <p class="p5">"'Yıllardır ailesinde olan yazıyı' okuyalım, bakalım," dedim.</p>

  <p class="p5">Bir kayanın üzerinde bir işaret göreceksiniz.</p>

  <p class="p5">A, söyleyin bana, bunun anlamı</p>

  <p class="p5">Ne olabilir? Önce, (A). Yakınında</p>

  <p class="p5">Birdenbire aradığınız ışığı</p>

  <p class="p5">Göreceksiniz. Sonra, (B). Bir ev.</p>

  <p class="p5">Çatısı çalıdan ve duvan olan bir kulübe.</p>

  <p class="p5">Yakında ağaçlı bir yol. Hepsi bu kadar.</p>

  <p class="p5">"Başlangıç noktasının bir kaya olması haksızlık," dedi Fenella. "Her yer kaya dolu. Hangisinin üzerinde işaret olduğunu nereden bileceğiz?"</p>

  <p class="p5">"Bölgeyi belirlersek," dedim. "Kayayı bulmamız epey. kolaylaşır. Kayanın üzerinde kesin bir yönü gösteren bir işaret olmalı ve bu yönde definenin bulunmasını sağlayacak bir şey gizli herhalde."</p>

  <p class="p5">"Galiba haklısın."</p>

  <p class="p5">"İşte bu A. Yeni ipucu bize B'nin, yani kulübenin yerini gösterecek. Define kulübenin yanında uzanan ağaçlı yolda saklı. Fakat önce A'.yı bulmalıyız."</p>

  <p class="p5">İlk adımın zorluğu yüzünden, Myles Amca'nın son bilmecesi tam bir meydan okumaydı. Bunu aydınlatmak Fenella'ya düşmüştü ve bu bir hafta sürdü. Kayalık bölgeleri araştırırken zaman zaman Fayll'le karşılaşıyorduk, fakat yine de geniş bir bölgeydi.</p>

  <p class="p5">Keşfimizi sonunda yaptığımızda akşamüzeriydi. Belirlenen yeri araştırmamız için geç bir saatti. Fenella karşı çıktı.</p>

  <p class="p5">"Ya Fayll de bulursa," dedi. "Biz sabahı beklerken o bu gece başlayacaktır. Bize de dövünmek düşecek!"</p>

  <p class="p5">Birden aklıma harika bir fikir geldi.</p>

  <p class="p5">"Fenella, Fayll'in Corjeag'i öldürdüğüne hala inanıyor musun?"</p>

  <p class="p5">"Evet."</p>

  <p class="p5">"Öyleyse suçunu yüzüne vurabiliriz."</p>

  <p class="p5">"O adam beni ürpertiyor. Kötü biri. Anlat."</p>

  <p class="p5">"A'yı bulduğumuzu duyuralım. Sonra da işe koyulalım. Bizi kesinlikle izleyecektir. Çok ıssız bir yer. Tam ona göre. Defineyi bulmuş gibi yaparsak, kendini ele verir."</p>

  <p class="p5">"Ya sonra?"</p>

  <p class="p5">"Sonra ona küçük bir sürprizimiz olacak."</p>

  <p class="p5">Vakit gece yarısına yaklaşıyordu. Arabayı biraz geride bırakmış, bir duvar boyunca yürüyorduk. Fenella güçlü elfenerini yakmıştı. Ben de tabanca vardı. İşi şansa bırakamazdım.</p>

  <p class="p5">Fenella birden çığlık atarak durdu.</p>

  <p class="p5">"Bak, Juan! Sonunda bulduk."</p>

  <p class="p5">Bir an hazırlıksız yakalanmıştım. İçgüdüsel olarak hızla geri döndüm, fakat geç kalmıştım. Fayll birkaç adım geride durmuş, tabancasını Fenelia'yla bana doğrultmuştu.</p>

  <p class="p5">"İyi akşamlar," dedi. "Bu hile benim. Şimdi defineyi bana verin lütfen."</p>

  <p class="p5">"Sana başka bir şey daha vereyim mi?" diye sordum. "Ölü bir adamın elinden aldığımız yarım bir fotoğraf. Diğer yarısı sende sanırım?"</p>

  <p class="p5">Fayll'in eli titrer gibi oldu.</p>

  <p class="p5">"Sen neden söz ediyorsun?" diye homurdandı.</p>

  <p class="p5">"Gerçeği biliyoruz," dedim. "Sen ve Corjeag orada birlikteydiniz. Merdiveni çektin ve başına o taşla vurdun. Polis senden daha zeki, Doktor Fayll."</p>

  <p class="p5">"Biliyorlar, değil mi? Öyleyse tek yerine üç cinayetten yargılanmam bir şey değiştirmez!"</p>

  <p class="p5">"Yere yat, Fenellal" diye bağırdım. Aynı anda Fayll silahını gürültüyle ateşledi.</p>

  <p class="p5">Fenelia'yla ben hızla çalıların arasına yatmıştık. Fayll'in ikinci kez ateş etmesine zaman kalmadan, üniformalı polisler duvarın arkasında saklandıkları yerden çıktılar. Fayll elleri kelepçelenerek götürüldü.</p>

  <p class="p5">Fenella'ya sarıldım.</p>

  <p class="p5">Fenella, "Haklı olduğumu biliyordum," dedi sesi titreyerek.</p>

  <p class="p5">"Sevgilim!" dedim korkuyla. "Çok tehlikeliydi. Seni vurabilirdi."</p>

  <p class="p5">"Ama vurmadı. Ve artık definenin yerini biliyoruz."</p>

  <p class="p5">"Öyle mi?"</p>

  <p class="p5">"Ben biliyorum. Bak..." Fenella kağıda bir kelime yazdı. "Yann arayacağız. Buralarda define saklanacak fazla yer yok sanırım."</p>

  <p class="p5">Fenella hafif bir sesle, "Bulduk!" dediğinde henüz öğlendi. "Dördüncü enfiye kutusu. Artık hepsi elimizde. Myles Amca bilse çok mutlu olurdu. Ve şimdi... "</p>

  <p class="p5">"Şimdi," dedim. "Evlenip hayatımızın sonuna kadar mutlu yaşayabiliriz."</p>

  <p class="p5">"İnsan Adası'nda yaşayacağız," dedi Fenella.</p>

  <p class="p5">"Manx Altınları üzerinde," dedim sevinçle gülerek.</p>

  <p class="p5"></p>
</body>
</html>
