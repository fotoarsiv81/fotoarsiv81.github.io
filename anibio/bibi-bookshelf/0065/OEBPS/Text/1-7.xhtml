<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-7</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split" xml:lang="en-GB"></p>

    <p class="anabaslik" id="_idParaDest-4"><span><img alt="sekil.png" class="_idGenPageitem-6" src="../Images/sekil_fmt4.jpeg" /></span> 3. BÖLÜM <span><img alt="sekil.png" class="_idGenPageitem-6" src="../Images/sekil_fmt5.jpeg" /></span></p>

    <p class="arabaslik_sol" xml:lang="en-GB">1. Can Manay…</p>

    <p class="paragraf ParaOverride-7">Helikopter Can Manay’ı aldığı çatıya geri döndüğünde şehrin ışıkları âcizce sarmıştı karanlığı. Duru’nun cenazesinden dönmüş gibi indi Can. Pilotlardan biri gelip Can’ı kenara almak zorunda kaldı, korkuluk gibi pervanenin altında dikilmesi helikopterin kalkmasını engelliyordu.</p>

    <p class="paragraf ParaOverride-7">Can yönlendirildiği köşeye yürüdü sualsizce ve kalkan helikoptere hiç bakmadan çöktü dikildiği yere. Helikopterin sesini kafasından atmak istercesine gözlerini kapadı, daha önce Duru’yu bu eve getirdiği anı anlatan bu ses şimdi en değerlisini kaybeden birinin çığlığı gibiydi… Can Manay’ı soğuk betonun üzerinde çöktüğü noktada bırakırken, ses uzaklaşıp gitti tıpkı Duru’nun gittiği gibi.</p>

    <p class="arabaslik_sol" xml:lang="en-GB">2. Bilge</p>

    <p class="paragraf ParaOverride-7">Helikopterin sesi uzaklaşırken, çatıya uzanan merdivenlerin başında bekledi Bilge, kamburunu dikleştirdi, tepki çekecek her şeyi yok etmek istercesine. Can Manay gittiğinden beri onun evinde, kırılan pencereleri tamir ettirmiş, etrafı toplamış ve ondan haber beklemişti. Aslında çekip gitmesi gerekirdi. Şimdi kapı açılabilir ve Duru’yla Can Manay aşağı inerken karşılarında Bilge’yi görüp çok rahatsız olabilirlerdi ama böylesine yaralanmış biri yalnız bırakılmamalıydı. Annesi de böyle yalnız bırakılmışlardandı bir zamanlar. Kendi acısıyla mücadele edemeyen, acının geçici olduğunu unutanlar kendini öldürme eğilimindeydiler, istatistikler ortadaydı. Can Manay’ın acısı varlık bilincinden fazla olmalıydı, elindeki o kanlı yaraya olan duyarsızlığı aşikârdı. Sabırla, her türlü aşağılanmaya, kızgınlığa hatta kovulmaya hazır bekledi merdivenlerin başında Bilge insanlık görevini yapmak için… ama kimse gelmedi.</p>

    <p class="paragraf ParaOverride-7">Yaralı, vahşi bir hayvan gibi köşeye çökmüş Can Manay… kendini yere bırakan bedeninde hapis, elindeki sargıda büyüyen kırmızılığın acısına duyarsız ama ruhunda hissettiği acıya teslimdi. Yapayalnız Can Manay… Bilge merdivenleri çıktığına anında pişman oldu, keşke eve gitmiş olsaydı da şu an burada inisiyatif kullanmak zorunda bırakmasaydı kendini. Adım adım temkinli yaklaştı Can Manay’a yaralanmış bir aslana yaklaşır gibi. Can aniden sırtüstü yatıp tüm bedenini tamamen betona serdi, kollarını iki yana açtı. Sanki göğsündeki kalbin kendisinden alınması için bekler gibiydi… Bilge dikkatle baktı. Can Manay’ın gözleri kapalıydı… ama yanaklarından yaşlar iniyordu.</p>

    <p class="paragraf ParaOverride-7">Durdu Bilge, böylesine duygunun içinde olan bir adama ne denirdi ki? “Kalk betonda yatma üşüteceksin” demenin hiç de sırası değildi. Kendini acıya bırakmış birine ne denirdi? Duru’yu bulamamış olmalıydı.</p>

    <p class="paragraf ParaOverride-7">Böylesine seven bir erkek nasıl terk edilebilirdi? Böylesine teslim olan biri nasıl bırakılabilirdi? Aşk en güçlüyü bile nasıl böylesine güçsüzleştirebilirdi?</p>

    <p class="paragraf ParaOverride-7">Sorduğumuz her sorunun cevabını almak için doğduğumuzu düşünmeden aklına ne gelirse korkusuzca sordu Bilge, Can Manay’ı izlerken.</p>

    <p class="paragraf ParaOverride-7">Can Manay’ın ateşini kaybetmiş bir ejderha gibi sönmesini izlemek acı vericiydi… Eti hemen gelmeliydi.</p>
  </div>
</body>
</html>
