<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-9</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split" xml:lang="en-GB"></p>

    <p class="anabaslik" id="_idParaDest-6"><span><img alt="sekil.png" class="_idGenPageitem-6" src="../Images/sekil_fmt8.jpeg" /></span> 5. BÖLÜM <span><img alt="sekil.png" class="_idGenPageitem-6" src="../Images/sekil_fmt9.jpeg" /></span></p>

    <p class="arabaslik_orta" xml:lang="en-GB">9 Hafta Sonra…</p>

    <p class="arabaslik_sol" xml:lang="en-GB">1. Bilge</p>

    <p class="paragraf ParaOverride-7">Eve gir, perdeleri aç. Çorbayı ısıt.</p>

    <p class="paragraf ParaOverride-7">Müziği koy ve çantanı orada bırak, daha önceki gün bıraktığın ceketi al ve çık.</p>

    <p class="paragraf ParaOverride-7">Eti’nin direktifleri her zamanki gibi çok netti. Can Manay içeride olmalıydı ama önemi yoktu çünkü hiçbir zaman onu görmüyordu. Her gün aynı çorbayı götürüp ısıtıyor, aynı müziği açıyor ve değişik bir eşyasını bırakıp çıkıp gidiyordu. Can Manay’ın asistanı olmak her zaman tuhaftı ama şimdi işler iyice tuhaflaşmıştı. Eve girdiğinde karanlıkta kolayca yolunu buldu, evin kıvrımlarına, basamaklarına alışmıştı ama üzerine bastığı şeyin kırılmış bir parfüm şişesi olduğunu ancak ışıkları açınca anladı. Cam kırıkları arasında kan vardı. Ara ara onun kanını görmeye de alışmıştı. Sessizce ilerledi, perdeleri açıp salonu inceledi, dün gece sert geçmişti. Kırılan eşyaların ayıklanmasıyla neredeyse çıplaklaşan salonda cam kırıkları yine her yerdeydi, parfüme karışmış alkol kokusunun etkisi rahatsız ediciydi.</p>

    <p class="paragraf ParaOverride-7">Temiz havanın evi temizlemesini bekleyen bir robot gibi hiçbir şey yapmadan kapının yanında dikilerek hemen bahçe kapısını açtı Bilge. Yarım saatte evin atmosferi değişmişti. Sonra sessizce kapattı kapıları, geri kalan perdeleri de açtı. Cam kırıklarını sessizce süpürdü, devrilen sandalyeleri kaldırdı, ters çevrilmiş sehpayı düzeltti. Çorbayı ısıttı. Eti’nin söylediği gibi kokusunun yayılması için kapağını açık bıraktı. Müziği açtı ve hemen ceketini alıp çantasını bırakıp çıkmak için kapıya gitti ve o an engelleyemediği çığlık içinden fırladı!</p>

    <p class="paragraf ParaOverride-7">Can Manay kapının önünde yere oturmuş, ayaklarını uzatmış, ona dikmişti gözlerini. Simsiyah, karanlık gözleri birbirine karışmış dalgalı saçlarının arasında insanı içine çeken iki kara delik gibiydi… içine bir kez çekildiğinizde size ne olacağını asla bilemeyeceğiniz cinsten.</p>

    <p class="paragraf ParaOverride-7">Bilge elindeki cekete sarılıp bir adım geriledi, Can, “Çantanı unuttun…” diye hırlarken. Bilge mutfak tezgahının üzerine bırakması tembihlenmiş çantaya baktı, bir an ağzını açtı ama ne diyebilirdi ki? Eti ona açıklama yapma demişti, sustu. Dönüp çantasını eline aldı, Can Manay’a bakmadan kapının önünden kalkmasını bekledi… Can kalkmadı. “Niye sürekli eşyalarını bırakıyorsun burada?…” diye mırıldandı.</p>

    <p class="paragraf ParaOverride-7">Bilge’nin kaşları sıkıntıyla çatıldı, niye bıraktığını o da bilmiyordu. Eti’ye sormak gerekiyordu, hani Can Manay’ı hiç görmeyecekti! Konuşamadı, yine sustu. Can’ın ani bağırtısı onu sıçratsa da elindeki çanta ve cekete kenetledi tüm kaslarını ve fırtınanın geçmesini bekleyen bir yaprak gibi dikildiği yerde öylece durdu.</p>

    <p class="paragraf ParaOverride-7">Can, “Bir soru sordum sana!” demişti.</p>

    <p class="_0"></p>

    <p class="paragraf ParaOverride-7">Can’ın yerden kalktığını ve kendisine yaklaştığını bilerek ona hiç bakmadan dikilmeye devam etti. Can dibine kadar gelmişti. Bilge kafasını kaldırmadı, salona giren güneş ışığında onun yaralı gözlerine bakmaya hazır değildi. Cevap vermeliydi. Yalan söyleyemezdi. Acaba delirmiş miydi? Kendine vuracak yakınlıktaydı ama yapar mıydı?… Bunun gibi onlarca soru geçerken kafasından, “Kendinizi yalnız hissetmeyin diye… sanırım…” diyebildi.</p>

    <p class="paragraf ParaOverride-7">Güneş ışığının vurduğu elmacıkkemiğinin üstündeki küçük sarı tüyler ancak böyle bir ışığın altında kendilerini gösterecek kadar belirsizdiler. Belki mikroskopla bakılacak küçüklükteydiler ama dikkatle baktı Can, dikkatle bakarsa her şeyi görürdü insan. Kızın verdiği cevabın kendine ne hissettireceğini düşünürken kararsız kaldı. “Kendinizi yalnız hissetmeyin diye” de ne demekti? Bu kız kimdi ki hissettiği duyguyu bilecekti, bu ne cüretti? Bir de o duyguyu değiştirmek isteyecekti! Ama bir şey demedi, çünkü karanlıkta yolunu bulup geldiği bu salonda her gün farklı eşyalar bulmak onu yataktan kaldırmıştı bugün ve dışarıda akan hayatın hâlâ devam ettiğini hatırlatmıştı ona hiç umursamıyor olsa da. Yanından geçip gitti, koridora girdiğinde aldığı derin nefesi duydu, durdu… ve sonra misafir odasının karanlığına geri dönerken buyurdu.</p>

    <p class="paragraf ParaOverride-7">“Çantayı al, saçındaki tokayı bırak!”</p>

    <p class="paragraf ParaOverride-7"></p>

    <p class="arabaslik_sol" xml:lang="en-GB">2. Ali &amp; Bilge</p>

    <p class="paragraf ParaOverride-7">Kalbinin hızına yetişen adımlarla çıktı Bilge, Can Manay’ın evinden. Toplanmaktan iz yapmış ama tokasız kalan saçları bir arada durmak için ısrar etseler de dağılmışlardı. Bakışı yerde olduğu için hemen önündeki bir çift erkek spor ayakkabısını görüp irkilerek durdu, kafasını kaldırdığında Ali bahçe kapısının yanında bekliyordu.</p>

    <p class="paragraf ParaOverride-7">Uzaklaşmaya o kadar odaklanmıştı ki neredeyse Ali’yle çarpışacaktı. Hemen bir adım gerilerken düşünmeden ağzından çıktı kelimeler. “Spor ayakkabı giymişsiniz?” dedi neden bunu söylediğini bilmeden.</p>

    <p class="paragraf ParaOverride-7">Ali ilk defa salık saçlı görüyordu Bilge’yi. Kolay kolay tokasını çıkaracak biri değildi, düşünmeden sordu gerilen ifadesinin sunduğu telaşa aldırmadan.</p>

    <p class="paragraf ParaOverride-7">“Sana dokundu mu?”</p>

    <p class="paragraf ParaOverride-7">Ali’nin suratındaki ciddiyet, koruma o kadar belirgindi ki Bilge hayretinden sıyrılıp ancak birkaç salise sonra onun Can Manay’dan bahsettiğini anlayabildi. Kafasını hafifçe iki yana salladı. Aslında normaldi, çünkü Can Manay’ın bu hali tabii ki Ali’yi çok endişelendirecekti.</p>

    <p class="paragraf ParaOverride-7">Ali dikkatle baktı Bilge’nin kalın gözlük camlarının gerisine, gözlerinin içine. Bilge bakışını kaçırıp iyi günler diledi, gitmeye hazırdı ama Ali gitmesine hazır değildi.</p>

    <p class="paragraf ParaOverride-7">“Vaktiniz olduğunda bana yardım eder misiniz?” dedi.</p>

    <p class="paragraf ParaOverride-7">Bilge araştıran bir ifadeyle meraklı ama temkinli, “Yardım edebileceksem elbette. Konu nedir?” diye sordu.</p>

    <p class="paragraf ParaOverride-7">Ali dingin varlığında huzur buldu Bilge’nin. “Size danışmak istediğim bir şey var… psikolojik bir şey?” dedi aynı dinginlikle.</p>

    <p class="paragraf ParaOverride-7">Bilge’nin her türlü sorumluluğu ciddiye alan ifadesi doğdu suratında. “Ben henüz psikolog olmadım, stajımı bitirmem lazım. Etik olmaz…” derken, Ali küçük bir hareketle Bilge’nin dirseğine dokundu, nazikçe ekledi.</p>

    <p class="paragraf ParaOverride-7">“Bu konuda sizden daha yetkin biri olamaz” dedi ve elini çekti. Ali bir insan böyle olmalı diye düşünürken Bilge’nin duyduklarını idrak edercesine düşünen suratından gözlerini ayırmadı. Böyle gerçek, böyle sade, böylesine temiz… bir kadın böyle olmalıydı. Suratına baktığınızda huzur vermeli, sizi kapsayan zekâsıyla hayran bırakmalı.</p>

    <p class="paragraf ParaOverride-7">Ali’nin çok iddialı eminliğinden tedirgin, “Konu nedir?” diye tekrarladı Bilge.</p>

    <p class="paragraf ParaOverride-7">Ali anlattı.</p>

    <p class="paragraf ParaOverride-7">“Benim arazide çalışan bir aile var. Dört senedir benimle çalışıyorlar, bir oğulları var yedi yaşında ve otistik. Sadece bir kez görmenizi istiyorum. Belki Doğru’da yaptığınız şeyleri Onur’un annesiyle paylaşıp onlara yol gösterebilirisiniz.”</p>

    <p class="paragraf ParaOverride-7">Bilge kendi şüpheciliğinden tiksindi, gerçekten de bu konuda kendisinin de tanıdığı en yetkin kişiydi. Evet demek istedi ama Ali’nin suratındaki bu ifade de neydi! Kendisinden hiç ayrılmayan o gözlerinin içindeki gülümseme niye bu yüze yerleşmişti! Tabii ki de evet diyecekti, ama hissettiği bu yaklaşmaya izin veremezdi. Vermeyecekti. İçinde hissettiği bu gerilimin kaynağı neydi? Saniyeler içinde duygusunu deşti ve Murat’a ulaştı… Gözlerini kapadı görüntüden kaçmak istercesine ama görüntü baktığı yerde değil gözlerinin çok gerisinde, beynindeydi, kaçamayınca hemen açtı… Ali tam karşısındaydı, Murat’ın ölüm haberini getirdiği gibi karşısında uzun vücuduyla dikilmiş kendisine bakıyordu. O an hissettiği acının sahibiydi sanki. Bilge kabaran göğsüne doldurduğu havanın içindeki duyguyu ezmesini dileyerek derin nefes aldı… Duygu ezilmedi ve Bilge bu duyguya rağmen, nihayet evet diyebildi.</p>

    <p class="paragraf ParaOverride-7">Ali’nin, hayatını, nihayet anlayabilecek derinlikte birine tanıştırmaktan doğan hevesi; Bilge’nin, kendisini derinlerine gömdüğü o yıkıcı duyguya taşıyan, bu hiç girmek istemediği hayata misafir olmaktan kaynaklanan sıkıntısıyla harmanlandı.</p>

    <p class="paragraf ParaOverride-7">Hayatın, kendini anlatmak için hep garip yöntemleri vardı.</p>
  </div>
</body>
</html>
