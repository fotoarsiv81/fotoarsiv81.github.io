<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-6</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split" xml:lang="en-GB"></p>

    <p class="anabaslik" id="_idParaDest-3"><span><img alt="sekil.png" class="_idGenPageitem-6" src="../Images/sekil_fmt2.jpeg" /></span> 2. BÖLÜM <span><img alt="sekil.png" class="_idGenPageitem-6" src="../Images/sekil_fmt3.jpeg" /></span></p>

    <p class="arabaslik_orta" xml:lang="en-GB">1 Sene, 5 Ay Önce Duru…</p>

    <p class="arabaslik_sol" xml:lang="en-GB">1. Duru</p>

    <p class="paragraf ParaOverride-7">Yıllardır hiçbir şey değişmemişti sanki. Kıyıda top oynayan köylü çocuklara baktı Duru, en son buraya Deniz’le geldiklerinde motorun üstünde yine burada durmuş manzarayı izlemişlerdi. Kitabın içinde bulduğu o fotoğrafın çekildiği yerdi burası, Deniz’le çıktığı ilk tatilin fotoğrafı… Avucunun içinde sıkıştırılmaktan, önce kırışmış, sonrasında da sakladığı yerde nemlenmiş fotoğrafı çıkardı. Deniz’den geriye kalan tek şeydi bu fotoğraf, iki mektup ve bir CD.</p>

    <p class="paragraf ParaOverride-7">Balıktan dönen teknenin yankılanan sesini duydu, kafasını kaldırıp yaklaşan tekneye odaklandı. Deniz’le daha önce yaptıkları gibi buradan Avrupa’ya geçecekti. Ama önce bir balıkçı teknesiyle anlaşması gerekti. Sonrasında artık Avrupa’daydı, Can’ın uzanabileceğinden çok uzakta. Nefes alabileceği uzaklıkta.</p>

    <p class="paragraf ParaOverride-7">Tekne yaklaştıkça içinde büyüyen umut bir anda kesildi, gözleri tekneye odaklandı.</p>

    <p class="paragraf ParaOverride-7">Kontrolsüz bir şekilde iskelenin ucuna yürüdü, yaklaşan teknenin arkasında ayakta durmuş sırtı dönük adamdan gözlerini ayıramadan… Deniz olamazdı bu!… Ama bu duruş, içinde doğan bu his Deniz’den başkasına da ait olamazdı.</p>

    <p class="paragraf ParaOverride-7">Hayır Deniz olamaz diye düşünürken donduğu yerde, onun olmamasını isterken ve onun olmasını dilerken hemen geri döndü. Uzaklaştı, Deniz’in düşüncesinin yarattığı depremi de beraberinde adım adım taşıyarak, her adımda daha da bir sarsılarak.</p>

    <p class="paragraf ParaOverride-7">Nasılsa yeterince uzaktı, yaklaşan teknenin sesine son kez istem dışı baktı… Sadece bir andı ama sadece Deniz’in hissettirebildiği o hissin içine yerleşmesine yetecek kadardı.</p>

    <p class="arabaslik_sol" xml:lang="en-GB">2. Deniz</p>

    <p class="paragraf ParaOverride-7">Tekneden çeviklikle atladı Deniz, bereketli geçmişti bu sabah. Yarısı kesilmiş damacanadan kırma kovanın içinde hakkına düşen balıkları da alıp keyif içinde kulübesinin yolunu tuttu. İçindeki acı dinmiş, yerini anlayışa bırakmıştı nihayet, ruhundaki bu hafifleme savaşların savaşılarak kazanılamayacağını anlamasından mıydı yoksa gelen bahardan mı… önemsemedi. Mevsimler gibi insanın da havası ne olursa olsun zamana tabiydi, değişkendi.</p>

    <p class="paragraf ParaOverride-7">Toprak yolda yalınayak yürürken kendini hafiflemiş hissetti ama adımları sabırsızdı. Mangalı yakmalıydı, bu akşam ciddi ziyafet vardı. Kafasını kaldırdığında yolun kenarında bir basamakta oturmuş ayakları fark etti önce, sahibini saklayan duvar ve çiçeklerin dışında kalmıştı, ayakların sahibi üzerindeki pardösüsü, ucu gözüken başındaki örtüsüyle oldukça sıradandı ama niye bu kadar tanıdıktı?… Bu kadına karşı çok uzun süredir kimseye hissetmediği bir ilgi, merak hissetti. Yaklaştıkça yüzünü görmek istedi.</p>

    <p class="paragraf ParaOverride-7">Kadın ayaklarını uzattı yola, kıvırmaktan yorulmuş olmalıydı. Ayak bilekleri ne kadar da ince diye düşündüğü anda durdu. Dikildiği yerde öylece bekleyip kadının yüzünün dönmesini bekledi… Kadın ayağa kalkarken Deniz içini buzla dolduran engelleyemediği bir üşümede kayboldu önce… Sonra ellerinin titremesi başladı, elindeki kovanın yere düşmesi ve Deniz’in dönüp gitmesi sadece bir andı.</p>

    <p class="paragraf ParaOverride-7">Deniz giderken Duru birkaç adım atsa da adımları peşinden gitmedi, kalbini parçaladığı birinin kaçmasına izin verecek kadar merhametliydi.</p>

    <p class="arabaslik_sol" xml:lang="en-GB">3. Duru &amp; Deniz</p>

    <p class="paragraf ParaOverride-7">Kan ter içinde eve döndü Deniz. İçine yayılan buzları eritebilmek için köyün arkasındaki dağda yürümüş ve saatler sonra kendine varabilmişti. Kulübesine döndüğünde hava inmek üzereydi. Temkinli bir şekilde eve girince etrafa bakındı, Duru’nun kendisini bekliyor olabileceği fikri aklına yayıldı… Ne hissetmeliydi?… Öfke… Nefret… İntikam… Hiçbirini hissedemedi buz tutan bedenin ısınıp çözülmesi gibi tuhaf bir rahatlama dışında.</p>

    <p class="paragraf ParaOverride-7">Duru yoktu. Kapının önündeki sandalyeye çöktü, ruhundaki sancıya odaklandı, Duru’yu gördüğünden beri yine müzik yoktu içinde. Kriz geçirir gibi aceleyle aldı eline defterini, gözlerini kapatıp müziği duymak için kendini zorladı… tek bir nota bile çıkmadı. Duru’nun duygusundan kurtulduğunu sanmıştı… ama hâlâ oradaydı, içinde pusuda, sindiği yerde sancıdaydı… kurtulmamıştı. Gözlerini açtı. Duru tüm yıkıcılığıyla karşısındaydı.</p>

    <p class="paragraf ParaOverride-7">Şok içinde ne hissetmesi gerektiğini bilmeden, önünde ayakta dikilen Duru’ya baktı Deniz. Yarısı kazınmış asimetrik saçları, yorgunlukla incelmiş, bahar pembeliğini sonbahara teslim etmiş soluk teni ve çatlamış dudaklarının kilitli sessizliği…</p>

    <p class="paragraf ParaOverride-7">Duru’ysa yaşadığı, yaşattığı onca yıkımdan sonra hâlâ tüm kudretiyle karşısında duran Deniz’de kayboldu. Yer yer berelenmiş çıplak ayakları, toprağa bulanıp yıpranmış kıyafeti, uzamış saçlarının kamuflesinde güneşle renklenmiş teni ve yeşilin sarıyla buluştuğu o gözlerinin içindeki küçük adacıkların okyanus baskınlarına, fırtınalara dayanmış hali… Bu adamı nasıl bırakabilmişti! Nasıl böylesine acımasızca kurban edebilmişti!… Kıpırdayamadı. Sanki kıpırdarsa Deniz yok olacaktı. Gözlerinden akan yaşlar içinde hissettiği her duyguyu dışarı taşırken kıpırtısız sadece dikildi öylece, Deniz’in adalarla dolu okyanuslu gözlerinde.</p>

    <p class="paragraf ParaOverride-7">Fırtınada kaybolup tsunamiyle kıyıya vuran, çölde çiçek açıp, buzula kök salan iki kişi… nefretle ihtiyacın birleştiği yerde birbirlerinin gözlerinin içindeydiler.</p>

    <p class="paragraf ParaOverride-7">Deniz ancak bir süre sonra ayağa kalkabildi, hareket etmesi ne kadar sürdü emin değildi. İçindeki isteğin çelişkisinde hareketsizdi. Duru’ya sarılmakla onu öldürmek arasında beyni karar veremedi. Hissettiği sevgiyle nefret arasında sanki suyun ateşle birleştiği o yakıcı noktada buharlaştı duyguları. Bir küçük adım daha attı Duru’ya doğru, elini uzattı, sonra hemen geri çekti, ona dokunamazdı! Vurabilirdi ama dokunamazdı! Yaşadıklarından sonra ona asla dokunmamalıydı! Bir adım geriye çekti bedenini içine yuvarlanmaktan sakındığı bir uçurumdan uzaklaşırcasına… Duru’nun yarattığı etkiden çıkması gerektiğini biliyordu, kollarına aldığı tertemiz kadını değildi o! Sadece bir gölgeydi. Dönüp içeri girdi, içeri girer girmez onun peşinden gelebileceğini düşünüp hemen dışarı çıktı. Bu küçük odada onunla nefes alamazdı.</p>

    <p class="paragraf ParaOverride-7">Duru hâlâ dikildiği yerde kıpırtısız sanki şoktaydı. Çatlamış dudakları kıpırdansalar da sessizliğin ağırlığında kaldı sesi çıkmadı, çıkamadı…</p>

    <p class="paragraf ParaOverride-7">Deniz, “Ne istiyorsun?!” diye bağırınca sıçradı.</p>

    <p class="paragraf ParaOverride-7">“NE!” diye haykırdı Deniz yine kalbinden çıkan bir sesle. Nefretle sevginin birleştiği bir nefeste.</p>

    <p class="paragraf ParaOverride-7">Duru, “Yardım et…” diye mırıldandı, dileyeceği hiçbir özrün kabul edilmeyeceğini bilerek dizlerinin üstünde yere yığılıp ağlamaya başladı.</p>

    <p class="paragraf ParaOverride-7">Yardım et…</p>

    <p class="paragraf ParaOverride-7">Katilinin yardım dilenmesi karıştırdı Deniz’in ruhunu. Duyguları dev dalgalar halinde vurdu aklının her köşesine Duru’nun ağlaması hıçkırıklarla iyice yükselirken… Ne dediği anlaşılmıyordu ama kaçmaktan, Can’dan kurtulmaktan, her yere döşenmiş kameralardan, kaybolan tokasından, her yerde aradığı o terliği kamera odasında bulmaktan, kurulan tuzaklardan, hastanedeki tutsaklıktan, tecavüzden bahsediyordu Duru… Mahvolmuştu.</p>

    <p class="paragraf ParaOverride-7">Deniz, Duru’nun hıçkırıklarına karışan kelimelerini dinledi bir süre daha, anbean yumuşamaması, ona yaklaşmaması gerektiğini söyleyerek kendine, bir uçurum kenarındaymış gibi temkinlilikle… ama Duru sonunda kafasını kaldırdı, hayatında gördüğü en samimi, olabilecek en yaralı gözlerle baktı Deniz’e. Hıçkırıklarına dayanmak imkânsızdı… Gerçekten yardıma ihtiyacı vardı. Onu burada bulmuş olması zaten tesadüf olamazdı, evrende tesadüf zaten olmazdı. Mantığını yıkan duygu dalgalarının içinde boğulurcasına hiç konuşmadan, düşünmeden kendini uçurumdan atarcasına kucakladı Duru’yu, hiç suratına bakmadan yatağa yatırdı. Bu oda ikisine dardı, onu yalnız bırakmalıydı… kendini onun etkisinden çıkarmalıydı. Dışarı çıkmak için doğruldu ki Duru onu elinden yakaladı, “Bize tuzak kurdu Deniz… ikimize de…” diyerek.</p>

    <p class="paragraf ParaOverride-7">Deniz bakmak istemiyordu ona, sesinin tonundan acısını görebiliyordu, kalbinin yandığını hissedebiliyordu ama ne tuzak kurulmuş olursa olsun, kendisine yapılanları hiçbir şey haklı çıkarmıyor, hafifletmiyordu.</p>

    <p class="paragraf ParaOverride-7">Tuzaklarla doluydu insan ilişkileri, duygu açları, sahip olmadıkları şeye saldırmak için her köşede pusudaydı. Duru bunu bilmeliydi! Elini Duru’dan gecikmeli de olsa çekerken Duru devam etti.</p>

    <p class="paragraf ParaOverride-7">“Senin Avrupa’ya gittiğini, evde kızlarla partiler yaptığını söyledi…” derken tutamadı Deniz kendini dişlerinin arasından kelimeler sızarken:</p>

    <p class="paragraf ParaOverride-7">“Çocuk musun sen?!”</p>

    <p class="paragraf ParaOverride-7">Kapıyı açıp çıktı.</p>

    <p class="paragraf ParaOverride-7">Duru peşinden fırladı, karşısına geçip içindeki zehri bağırmaya başladı.</p>

    <p class="paragraf ParaOverride-7">“Bana yaptıklarını, hissettirdiklerini unutma Deniz! Ben bir gün dahi unutmadım! Unutamıyorum! Beni dışlamanı, aptal öğrencilerinin senden aldıkları cesaretle bir çete gibi beni ezmeye çalışmasını! Beni yaralayan o iğrenç yaratığa, Göksel’e sarılmanı! O gece peşimden dahi gelmeyecek kadar beni umursamamanı! Yukarı yanıma bile gelmemeni! Her gece kendini uyuşturup hayatı, beni unutmanı! Beni sürekli cezalandırmanı! Müziği benden bile saklamanı! O gece, o odada seni beklerken geçirdiğim her saniye beni öldürmeni!…” Hıçkırıklara boğuldu Duru, konuşmak istiyordu ama içinden yükselen duygular gözlerinden yaş, ağzından hıçkırıklarla çıkıyor, nefes almasına izin vermiyordu. Boğulurcasına nefes almaya çalıştı ama alamadı, hıçkırıklar yükseldi yine nefes yerine.</p>

    <p class="paragraf ParaOverride-7">Kriz halinde titreyen, nefes alamayan, bağıra bağıra ağlayan Duru’nun görüntüsü sanki evrenin yıkılması gibiydi. Deniz elini uzattı, dokundu ona… Kendini yok etmek üzere olan bir gezegene atmosfer verir gibi.</p>

    <p class="paragraf ParaOverride-7">Duru’nun dokunuşu hissetmesiyle dönmesi ve kendisine uzanmış eli itmesi, vurması, Deniz’i ittirmesi bir saniyede oldu. Duru bağırırken artık Deniz’e saldırıyordu. “Her şeyi ama her şeyi bana tercih ettin! Hani beni çok seviyodun! Hani ben en değerliydim! Hani benden daha önemli değildi hiçbir şey! Beni kandırdın! Kandırdın! Her şeyi bana tercih ettin! Beni ona sen bıraktın!”</p>

    <p class="paragraf ParaOverride-7">Deniz tutmak zorunda kaldı Duru’nun kollarını… onu bu hale kendisi getirmişti. Biliyordu. Emindi, çünkü onu ihmal ettiği her andaydı ona ihaneti.</p>

    <p class="paragraf ParaOverride-7">Darbeleri engellercesine kollarının arasına aldı onu, kendisinden koparılmış ve asla geri alamayacağını bildiği, çok değerli bir duyguya veda edercesine sarıldı ona gözlerinden akan yaşlara teslim olurken.</p>

    <p class="paragraf ParaOverride-7">Duru’nun bağırışları kesildi, mırıltısı devam etti. “Niye vazgeçtin benden?” diyordu Deniz’in kolları arasına bıraktığında kendini ve içindeki nefretin bedenini terk etmesi, yaşadığı özlemin yüzeye çıkması birkaç saniye sürdü… çaresizdi.</p>

    <p class="paragraf ParaOverride-7">İkisinin hıçkırıkları karıştı. Hissettikleri aşkla yaralanmış iki ruh, yaralarını sararcasına sığındılar birbirlerine… Birlikte olabilecekleri tek yerde, aşklarının yağmalanmasına izin verenlerin buluştuğu o yerde: Kalplerindeki cehennemde.</p>
  </div>
</body>
</html>
