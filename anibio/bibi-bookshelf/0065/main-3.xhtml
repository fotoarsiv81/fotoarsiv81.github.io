<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Tek başıma</h3>
<p>O sabah Isabelle bana çamaşırlarımı getirdi.</p>
<p>Beni kırmızı elbisemle görmesini istemedim, çünkü elbisenin çok hoşuma gittiğini bilmesini&#160;istemiyordum. Kapıyı çaldığında, kırmızı elbiseyi&#160;hemencecik çıkartıp başka bir şey giydim. Sonra&#160;ona kapıyı açtım, o da temiz eşyalarımı çalışma&#160;masamın üzerine bıraktı. Tam çıkarken gözlerinin&#160;yere takıldığını gördüm. Kırmızı elbise, eski bir&#160;paçavraya benziyordu.</p>
<p>Elbiseyi kaldırıp sandalyenin üzerine koydu. Bir şey söylemek ister gibiydi, ama hiçbir şey demedi.&#160;Kapıyı kapattığı sırada, yavaşça teşekkürler&#160;dedim. Kendiliğinden çıktı. Isabelle duydu mu&#160;bilmiyorum.</p><div><div><img src="main-20.jpg" alt=""/></div></div>
<p>Daha sonra, Lucas’ı gezmeye&#160;çıkardığını,&#160;öğle yemeğimin&#160;ısıtılmış halde&#160;mutfak masasında&#160;durduğunu&#160;söyledi. Tamam&#160;dedim, Isabelle&#160;kapının arkasında biraz&#160;daha durdu, Lucas’ın cıvıl cıvıl sesler çıkardığını&#160;duyuyordum. Sonra Isabelle tatilde yaz kampına&#160;gitmek istememeni çok iyi anlıyorum dedi,&#160;çok kötü bir fikirdi, babanla Lucas’dan dolayı&#160;yorulmuştuk, anlıyorsun değil mi, hem senin de&#160;hoşuna gideceğini sandık, oysa senin artık çiftliğe&#160;gidemediğin için üzgün olduğunu düşünemedik,&#160;sonuçta tüm bunlarla kafanı şişirmek istemiyorum,&#160;sadece oraya gitmek istememeni çok iyi anladığımı&#160;söylemek istedim. Cevap vermedim.</p>
<p>Odamda çok büyük bir dolap var. Eşyalarım tamamını doldurmadığı için, çarşaflar, masa&#160;örtüleri, peçeteler de buraya konuyor. Dün akşam</p>
<p>Isabelle ile babam yemeğe misafir bekliyorlardı ve babam masaya sermek için bir örtü almaya geldi.</p>
<p>Örtüler benim uzanabileceğimden daha yukarıdaki bir rafta durduğu için ona kapıyı açmam&#160;gerekti. Böylece babam odama girdi, ama örtülerden&#160;hangisini seçeceğine bir türlü karar veremediği&#160;için üç tanesini birden kolunun altına sıkıştırarak,&#160;mutfakta yemek yapan Isabelle’e sormaya gitti.</p>
<p>Kapıyı arkasından açık bıraktı, Lucas da emekleyerek gelip odama girdi. Ben Kiraz’ın kafesinin önünde&#160;duruyordum. Lucas beni görünce bulunduğum yöne&#160;doğru atıldı. Yanıma geldiğinde kuşumun ötüşünü&#160;duydu ve agu gugu diyerek kendince konuşmaya&#160;başladı. Parmaklıklardan tutarak, heyecan içinde&#160;kafesi hafifçe ileri geri salladı.</p>
<p>Öfkeye kapıldım, Lucas’m Kiraz’ı korkutmasını istemiyordum. Ama babam geri dönmüyordu, ben&#160;de Lucas’ı dışarı çıkarmak için kucağıma almak&#160;istemiyordum. Lucas yokmuş gibi davrandım ve&#160;Kiraz’a baktım. Biraz sonra Lucas kendi kendine&#160;konuşmayı bıraktı, kafesin önüne oturduğunu&#160;gördüm. Parmaklıkların arasından geçirdiği&#160;minik eli, kuşu yakalamak ister gibi hafif hafif&#160;oynuyordu. Derken Kiraz anneanneme yaptığı bir&#160;şeyi yaptı. Sevinç çığlıkları atarak Lucas’m minicik&#160;parmağına kondu. Tam o sırada babam geldi.&#160;Şaşkın gözlerle bize baktı, sonra da, şuraya bak,&#160;Kiraz Lucas’ı sevdi galiba, dedi. Bir şey demedim,&#160;sadece gidip yatağıma oturdum, babam Lucas’ı&#160;kucağına alıp gitsin diye bekledim. Onlar gidince&#160;kapımı kilitledim ve Kiraz’ın kafesinin önüne&#160;gidip oturdum. Bir parmağımı parmaklıkların&#160;arasından geçirip uzun süre öylece bekledim.</p>
<p>Kiraz hiç benim parmağıma gelip konmadı. Bu beni çok üzüyor.</p>
<p>Şimdi Isabelle ne zaman evden çıksa oturma odasına gidip televizyon seyrediyorum. Canım&#160;sıkıldığından değil, düşünmekten yoruldum da</p><div><img src="main-21.jpg" alt=""/></div>
<p>ondan. Anneannem yüzünden hep hüzünlüyüm. Kitap okurken ya da resim yaparken aklıma&#160;geliyor. O zaman elimdekini bırakıp yatağıma&#160;uzanıyorum ve ağlıyorum. Sürekli yatakta&#160;olmaktan sıkıldım. Anneannemin ölümünden&#160;dolayı öfkeliyim. Yine de insanlar ölünce artık&#160;geri dönüş olmadığını, onlarla ancak kalbimizde&#160;bir araya gelebileceğimizi biliyorum tabii. Buna&#160;alışmak gerekiyor, yoksa insan sürekli mutsuz&#160;olur ve ben hâlâ öfkeli olsam da, sürekli mutsuz&#160;olmak istemiyorum.</p>
<p>Dolayısıyla neden hayat grevi yaptığımı artık pek bilmiyorum, çünkü hayattan istediğim şeyi&#160;almam imkânsız. Gerçekte periler yok, sihir&#160;de. Kimse anneannemi geri getiremez. Önceki&#160;hayatım sona erdi. Bu yüzden de bütün gün&#160;ağlıyorum. Başka şeyler düşünmek isterdim&#160;ama olmuyor. Galiba grev yapmak ondan da&#160;kötü. Eskiden okula giderdim, eğlenirdim,&#160;konuşurdum. Anneannemi unutmazdım ama her&#160;an da onu düşünmezdim.</p>
<p>Artık hep odamda ve tek başıma olduğum için, düşüncelere boğuluyorum. Kiraz’ın gün&#160;boyu ötüşü bile beni ağlatıyor. Onun neşeşi</p>
<p>beni hüzünlendiriyor. Ne yapacağımı şaşırdım. Babamla konuşabilirim diye düşündüm ama ona ne&#160;diyeceğimi bilemiyorum. Bana onlarla birlikte tatile&#160;gelmemi söyleyecek ama benim canım tatile gitmek&#160;istemiyor. Nedenini anlatamam. Üzgün olduğum&#160;için beni azarlamasını istemiyorum.</p><div>
<p>5</p>
<p>oooooooooooo</p>
<p>Lucas</p></div>
<p>Babam ve Isabelle öğleden sonra bir kır düğününe gittiler. Yarından önce dönmeyecekler. Lucas’ı&#160;evde bıraktılar, bir bakıcı onunla ilgileniyor.&#160;Babamın bakıcıya benim odamda kalmayı&#160;tercih ettiğimi, beni kendi halime bırakmasını,&#160;yine de bana yemek hazırlamasını anlattığını&#160;duydum. Sonra da kapıda, hoşçakal canım,&#160;yarın görüşürüz, dediğini duydum. Lucas için&#160;endişelenme, Sandrine onunla ilgileniyor (Lucas’a&#160;bakan genç kız). Tamam, yarın görüşürüz, dedim.&#160;Peşinden Isabelle gelip Lucas’ı tanımadığı birine&#160;ilk defa bıraktığını, endişeli olduğunu ve her&#160;ne kadar grev yapıyor olsam da, uzaktan her&#160;şeyin yolunda olup olmadığına dikkat edersem</p><div><div><img src="main-22.jpg" alt=""/></div></div>
<p>çok memnun olacağını söyledi. Ayrıca telefon edeceğini de söyledi.</p>
<p>Onlar gittikten sonra uzunca bir süre kitap okudum. Sonra acıkınca odamdan çıkıp mutfağa&#160;gittim. Sandrine Lucas’a mama yediriyordu, bana&#160;akşam yemeğinde ne istediğimi sordu. Ne olursa&#160;diye cevap verdim. Ezmeli omlete ne dersin dedi,</p><div><img src="main-23.jpg" alt=""/></div>
<p>olur dedim. Masaya yerleşip beklemeye koyuldum. Sandrine oyunlar yapıp Lucas’ı güldürüyordu.&#160;Keyfi yerinde gibiydi. Biraz sonra Sandrine onu&#160;yatırdı ve ikimize yemek hazırladı. Televizyon</p><div><div><img src="main-24.jpg" alt=""/></div></div>
<p>karşısında yemeğimizi yedik. Odandan hiç çıkmadığını sanmıştım, dedi. Ona cevap vermedim&#160;ve yemeğim bitince tabağımı kaldırıp tekrar odama&#160;kapandım. Telefonun çaldığını ve Sandrine’in&#160;Isabelle’e her şeyin yolunda olduğunu, Lucas’m&#160;uyuduğunu, akşam yemeğini çok güzel yediğini&#160;söylediğini duydum. Isabelle’le konuşmam&#160;için beni yanma çağırdı, ama olmaz dedim.&#160;Yatağıma yatıp hemen uykuya daldım. Gecenin&#160;ortasında, Lucas’m ağlama sesiyle uyandım.</p>
<p>Önce hiçbir şey yapmadım, sonra babamla Isabelle’in evde olmadıklarını, onu kucaklarına&#160;alıp sakinleştiremeyeceklerini hatırladım. Kendi&#160;kendime o zaman Lucas’ı Sandrine susturur&#160;dedim ama Lucas çığlık çığlığa ağlamaya devam&#160;etti. Bunun üzerine kalktım. Evde ışık yoktu.&#160;Sandrine televizyonun karşısında yoktu, babamın&#160;yatak odasında da değildi. Çalar saatin sabah altıyı&#160;gösterdiğini gördüm. Lucas’m odasına gidip onu&#160;kucağıma aldım. Hemen ağlamayı kesti. Onu&#160;odama götürdüm, az sonra pencereden bakarken&#160;Sandrine’in aşağıda bir arabanın direksiyonunda&#160;oturan birisiyle konuştuğunu gördüm. Konuştuğu&#160;kişiyi göremedim. Birkaç dakika sonra yukarı&#160;döndüğünde, odama gelip Lucas’ı kucağına aldı.&#160;Uyandı mı, diye sordu. Ben de ağladığını söyledim.&#160;Neyse, kötü bir rüya gördü herhalde, dedi. Şimdi&#160;yanında yatarım. Sonra da bana sen de git yat, daha</p><div><img src="main-25.jpg" alt=""/></div>
<p>Yeniden uyuyamadım. Lucas’m kendi kendine konuştuğunu duyuyordum, neler olduğuna bakmak&#160;için babamın odasına gittim. Sandrine uyuyor,</p>
<p>Lucas da onun yanında kımıl kımıl hareket ederek oynuyordu. Beni görünce gülümseyerek kollarını&#160;bana doğru uzattı. Onu alıp mutfağa götürdüm ve&#160;ikimize kahvaltı hazırladım. Biberona soğuk süt&#160;ile çikolata tozu koydum. Odama gidip yatağıma&#160;içinde gevrek dolu kâsemin olduğu tepsiyi bıraktım&#160;ve Lucas’ı almak için geri döndüm. Hayatından&#160;memnun görünüyordu.</p>
<p>Odama gelince tekrar Kiraz’ın kafesinin önüne oturdu ve sütünü içerken gözlerini ayırmadan ona&#160;baktı. Derken minik parmağını parmaklıkların&#160;arasından içeri soktu ve Kiraz tıpkı geçen seferki&#160;gibi gelip eline kondu. Lucas’a yaklaştım ve ilk defa&#160;onunla konuştum. Sen de mi kuşları seviyorsun,&#160;diye sordum. Küçük çığlıklar atarak ve küçük&#160;vücudunu ileri geri sallayarak memnun bir ifadeyle&#160;bana baktı. Anladım ki evet, o da kuşları seviyordu.&#160;Gözlerinin içine bakarken (onun da Isabelle gibi iri&#160;mavi gözleri vardı), her şeye rağmen onu seviyorum&#160;dedim kendi kendime.</p>
<p>Birden içimden diğer kuşları görmesi için onu anneannemin çiftliğine götürmek geldi.&#160;Biriktirdiğim para tren bileti almama ve tren garına&#160;kadar taksi tutmama yeterdi. Anneannemin evi&#160;çok uzakta. Trenle iki saat sanırım. Bu fikir aklıma&#160;geldiğinde gün doğuyordu ve kendi kendime, Kiraz&#160;öttüğüne göre bugün hava güzel olacak demektir&#160;dedim.</p>
<p>Sandrine’i uyandırmamak için gürültü çıkarmadan Lucas’ı giydirdim. Ona giysilerini&#160;giydirmek oldukça zordu. Neyse ki yazdı da,&#160;fazla kaim giyinmesi gerekmiyordu. Daha sonra&#160;Isabelle in bana hediye ettiği kırmızı elbiseyi giydim,&#160;çekmecemdeki tüm parayı alıp eskiden anneanneme&#160;ait olan küçük bir çantaya koydum. Lucas’ı&#160;kucağıma alarak evden çıktım.</p><div><div><img src="main-26.jpg" alt=""/></div></div><h4>6</h4>
<p>oooooooooooo</p>
</body>
</html>