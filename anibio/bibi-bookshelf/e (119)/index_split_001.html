<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>www</title>
    <meta name="generator" content="pdftohtml 0.36"/>
    <meta name="author" content="Yasar Mutlu"/>
    <meta name="date" content="2009-02-20T21:08:47+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<p class="calibre1">
Evler yağmalanıyor, kan gövdeyi götürüyordu. </p><p class="calibre1">
Sırplar, Ekim ayında Karadağ üzerinden Dubrovnik'e saldırdılar. Bu saldırı için geçerli bir nedenleri de yoktu. Dubrovnik'te ne bir Sırp azınlık yaşıyordu ne de Hırvatlar tarafından ablukaya alınmış bir JNA kışlası mevcuttu. Ama Adriyatik kıyısının bu güney şehri iştahlarını kabartıyordu Sırplar'ın ve Hırvatlar'ın çaresiz çırpınmaları karşısında iyice şımarmışlardı. </p><p class="calibre1">
Saldırı beklemeyen Dubrovnikliler hazırlıksızdılar. Gafil avlandılar. </p><p class="calibre1">
Savaşın her bir yana sıçramasıyla, Burhan ve Nimeta, Zagreb'de mahsur kalmışlardı. Nimeta, sağ salim Hırvatistan'ı terk edebilmesi için, kocasına da bir gazeteci belgesi almaya uğraşıyordu. Ayrıca her gün yayınlanan ölü listelerinde Stefan'ın adını arıyordu. Onun nerede olduğunu bilmiyordu ama, o sıralarda Vu-kovar'da olduğuna emindi. Çünkü Vukovar, kendinden çok üstün güçte bir düşmana karşı ölüm kalım savaşı vermekteydi. Gönüllülerin çoğu ve Hırvat güçlerine yeni katılanlar, şehri savunmak için oraya yollanmıştı. </p><p class="calibre1">
Asker olmayan insanların düzenli bir ordu karşısında ne kadar tutunabileceklerinin hesabı yapılıyordu Zagreb'de. Birleşmiş Milletler'in, Avrupa Birliği'nin, Amerika'nın, sözü geçen bir Allah'ın kulunun, Sırplar'a 'dur' demesini bekliyordu Tudjman, ümitle. </p><p class="calibre1">
Avrupa'nın dördüncü en büyük ordusu JNA'nm gerçek durumu ise içler açışıydı. </p><p class="calibre1">
Ordudan kaçanın haddi hesabı yoktu. Sırp asıllı olmayan erlerin hiçbiri savaşmak istemiyordu. Ordudan kaçanlara aşırı milliyetçi olmayan Sırplar da dahildi. </p><p class="calibre1">
Disiplin sıfır noktasına inmişti, emir-komuta zinciri kırılmıştı. Ordu içinde kimin baş, kimin ayak olduğu birbirine karışmıştı. O yüzden de Vukovar halkı, disiplinli bir ordu olması gereken }NA karşısında direnişini sürdürebiliyordu. </p><p class="calibre1">
Sonuna kadar kahramanca direnen, düşmanıyla göğüs göğüse savaşan Vukovar nihayet tamamen düştü. Vukovar polisi, sadece sivil halk arasında beş yüz civarında ceset teşhis etti. Hastaneler yaralı doluydu. Vukovar'da yaşayan Hırvatlar, Zagreb'i yardımlarına koşmamakla ağır bir şekilde suçladılar. Tudjman'ın uluslararası sempati kazanmak için, onları harcamayı göze aldığını düşünüyorlardı. </p><p class="calibre1">
|j </p><p class="calibre1">
</p><p class="calibre1">
Nimeta son ölü ve yaralı listelerini de satır satır inceledi. Stefan Stefanoviç, Vukovar Hastanesi'nde, hafif yaralı olarak ayakta tedavi görmüş ve taburcu edilmişti. </p><p class="calibre1">
Dubrovnik Sırp ateşi altındaydı. Güzelim şehir bombalardan delik deşikti. </p><p class="calibre1">
Dubrovnik'i ve varoşlarını korumakla görevli bir avuç Hırvat Ulusal Muhafızı tabanları yağlayıp kaçınca, JNA elini kolunu sallayarak bölgeye girmiş, köyleri, kasabaları teker teker önce yağmalayarak, sonra da yağmaladığı evleri ateşe vererek ilerliyordu. </p><p class="calibre1">
Dubrovnik'in savunması, şehrin içindeki birkaç Milli Muha-fız'a kalmıştı. Eski kalenin içine mevzilenen Muhafızlar, savunmayı sonuna kadar sürdürmeye kararlıydılar. </p><p class="calibre1">
Ivan, Nimeta'dan ilginç olayların yaşandığı Dubrovnik'e kadar uzanıvermesini istemişti. Savaş sırasında ünlenen Otel Argentina, yabancı gazeteciler ve Avrupa Topluluğu üyeleriyle tıklım tıklım doluydu. Nimeta'nın da bir süre bu otele yerleşmesini istiyordu Ivan. Karısının işlerine hiç burnunu sokmayan Burhan, sonunda patlamıştı. </p><p class="calibre1">
"Evimize dönüyoruz Nimeta. Ivan kendine senden başka bir savaş muhabiri bulsun." </p><p class="calibre1">
"Aslında beni o yollamak istemedi Burhan. Ben sana ulaşmak  . 89 için..." </p><p class="calibre1">
"Tamam karıcığım, ama aylardır evimizden uzaktayız. Eve dönme zamanımız geldi. </p><p class="calibre1">
Dubrovnik'e Mate gitsin." </p><p class="calibre1">
Burhan'ın sesi o kadar kesin çıkıyordu ki, Nimeta biraz şaşırdı, fakat üstelemedi. Saraybosna'ya dönmek için hazırlıklarını yaptılar, iki gün sonra, Bosna'ya hareket edecek bir grup gazeteciyle birlikte döneceklerdi Saraybosna'ya... </p><p class="calibre1">
Zagreb'deki son akşamlarında, kaldıkları otelin barında içkilerini içerlerken, Burhan arkası kapıya dönük oturan karısına eğildi: "Bak şu içeri giren adam, senin haberci arkadaşlarından biri değil mi?" diye sordu. Nimeta, Burhan'ın gösterdiği yöne baktı. Barın girişinde birkaç adam ayakta garsonla konuşuyorlardı, adamlardan bir tanesi Stefan'dı. Kocası ayağa kalkmış, onlardan yana bakan Stefan'a eliyle buyur işareti yapıyordu. Stefan arkadaşlarından ayrılıp, bulundukları masaya doğru, hafifçe topallayarak yürüdü. Nimeta'yı selamlamadan önce, ayakta bekleyen Burhan'ın elini sıktı. Nimeta dizlerine felç inmiş gibi, kımıldamadan oturuyordu. Stefan eğildi bir öpücük kondurdu yanağına. </p><p class="calibre1">
"Bizimle bir içki içmez misiniz?" diye sordu Burhan. </p><p class="calibre1">
Stefan bir iskemle çekip oturdu. "Nasılsınız Burhan?" dedi, "Nimeta sizi çok merak ediyordu, ama görüyorum ki her şey yolunda gitmiş." Çok zayıflamıştı. Kısa sürede on yaş ihtiyarlamış gibiydi. </p><p class="calibre1">
"Evet, yarın evimize dönüyoruz artık," dedi Burhan. </p><p class="calibre1">
"Asıl sen nasılsın Stefan?" diye sordu Nimeta, sesi titreyerek, "yaralandığını duydum." </p><p class="calibre1">
"Kim dedikodu yapıyor böyle?" dedi Stefan gülerek. "Öyle şeyler gördüm ki, yaralandım demeye utanırım." </p><p class="calibre1">
"Savaşıyor muydunuz?" diye sordu Burhan. </p><p class="calibre1">
"Vukovar'daydım. Orası bitti, inanın bana kelimenin esas anlamıyla bitti. Yarın tekrar Dubrovnik'e geçiyorum." </p><p class="calibre1">
"Yine savaşmaya mı?" Sesinde saygı vardı Burhan'ın. </p><p class="calibre1">
"Evet," dedi Stefan. Önüne bırakılan içkiyi bir dikişte bitirdi, I Nimeta'ya döndü: "Bu kez sıyırdım ama, ölmek için önümde da-    | </p><p class="calibre1">
ha çok fırsat var." 90         Nimeta yanıtlamadı. Burhan atıldı, "Allah korusun," dedi. </p><p class="calibre1">
"insanın ölümü yaşama tercih ettiği anlar oluyor," dedi Stefan. "Savaş </p><p class="calibre1">
insanların başına gelebilecek en pis, en korkunç şey." içkiye teşekkür edip ayağa kalktı. </p><p class="calibre1">
Veda etmek için elini sıkarken, "Şanslı adamsınız," dedi Bur-han'a. Nimeta'nın gözleri hep yerdeydi. Burhan acıyla gülümsedi, "Şansım uzun sürmeyecek," dedi, </p><p class="calibre1">
"sizden sonra, sıra bize de gelecek." </p><p class="calibre1">
Nimeta kendinde yeterli gücü bulunca, o da ayağa kalktı, Ste-fan'ın elini tuttu. </p><p class="calibre1">
"Yolun açık olsun Stefan," dedi kısık bir sesle, "Allah seni korusun." Solgun yanaklarından öptü Stefan'ın. Gözpınarlarında yaşlar parlıyordu. Stefan gittikten sonra, birer içki daha ısmarladılar. </p><p class="calibre1">
</p><p class="calibre1">
"Üzüntünü anlıyorum Nimo," dedi Burhan. "Bir meslektaşı savaşa uğurlamak herhalde kolay değil." Nimeta sessizdi. Konuşan yine Burhan oldu: "Arkadaşın bana şanslısın dedi ama, ona da söylediğim gibi, çok yakında sıra bize de gelecek!" </p><p class="calibre1">
Gelecekti. Birbirlerinin gözlerini oyan Hırvat ve Sırp liderleri, tek bir konuda anlaşabilmişlerdi: Bosna-Hersek'i paylaşmakta. Ve Burhan belki o anda bu gerçeği bilmiyordu ama hissediyordu. </p><p class="calibre1">
Ne Giysek Alev </p><p class="calibre1">
Eylül 1991 -Mart 1992 </p><p class="calibre1">
Nimeta ve Burhan, Hırvatistan'da savaş devam ederken, kurbanlık koyun gibi boynunun vurulacağı günü bekleyen Saray-bosna'ya sağ salim döndüler. Bosna'da insanlar gergin ama sakindi. Belki de islam'a mahsus bir tevekkülle, başlarına çok yakında gelecek olan belayı vakar ve sabırla bekliyorlardı. </p><p class="calibre1">
Cumhurbaşkanı Aliya Izetbegoviç, Hırvatistan ve Slovenya'nın Yugoslavya'dan kopuşlarının uluslararası camiada tanınmasını geciktirmek için elinden geleni yapıyordu. Bosna Cumhurbaşkanı bütün hazırlıklar tamamlanmadan, vaktinden evvel onaylanacak bir tanımanın, Bosna'yı çok zor bir duruma sokacağını iyi biliyordu. </p><p class="calibre1">
Hırvatistan ve Slovenya'nın bağımsızlığı tanındığı anda, Bosna'nın da aynı şekilde davranarak Yugoslavya'dan kopması gerekecekti ki bu; Bosna sınırları içinde yaşayan Sırplarla iç savaşı göze almak demekti. Ya da, Yugoslavya Federasyonu içinde kalacaklar, Kosova, Voyvodina ve Montenegro gibi, tamamen Sırp-lar'ın yumruğu altına gireceklerdi. </p><p class="calibre1">
Izetbegoviç'in bu konuda endişelerini anlayan tek bir kişi daha vardı; Yugoslavya'ya barış getirmekle görevlendirilmiş Lord Car-rington. </p><p class="calibre1">
Lord Carrington, ingiltere Başbakanı Mrs. Thatcher kabinesinin ilk Dışişleri Bakanı'ydı ve dosyası başarılı siyasi operasyonlarla doluydu. </p><p class="calibre1">
Avrupa Topluluğu Dışişleri Bakanları Konseyi'nin o sıradaki Başkanı Hans van den Broek, Carrington'dan iki ay içinde Yugoslavya'da barış sağlayacak bir formül geliştirmesini istediğinde, Carrington içinden gülmüştü. Yugoslavya'nın işlerinin iki ayda </p><p class="calibre1">
yola girebileceğini düşünmek için budala olmak gerekiyordu. Lord Carrington ise budala değildi. Üstelik Tudjman ve Milosevic 92    ile ilk görüşmesini yapar yapmaz, bu iki adamın kafasında şekillenen haritayı hemen görmüştü. </p><p class="calibre1">
Slovenya'nın Yugoslavya'dan kopuşu, ne Sırplar'ı ne de Hır-vatlar'ı ilgilendiriyordu. Onlar, kendi özerkliklerini ilan ederlerken, Slovenya'nın dışında kalan Yugoslav topraklarını nasıl paylaşacaklarının hesabını yapmaktaydılar. Ve Carrington biliyordu ki, geride kalan cumhuriyetlerin çıkarları ince ince düşünülmeden, planlanmadan ve taraflarca onaylanmadan, Hırvatistan ve Slo-venya, uluslararası platformda tanınırsa, tüm Yugoslavya Hırvatistan ve Sırbistan arasında paylaşılacak ve diğer halklar eriyip gidecekti. Sınırları dahilinde sadece Slovenler'in yaşadığı Slovenya, paçayı kurtaran tek cumhuriyet olacaktı. </p><p class="calibre1">
Bu arada Bosna-Hersek'in de eninde sonunda bağımsızlığını istemek zorunda kalacağını bilen Radovan Karadzic, Hırvatistan'da uygulanan taktiği, şimdi Bosna-Hersek'te uygulamaya başlamıştı; hem de çok daha bilinçli olarak. Çünkü elinin altındaki Arkan'm Kaplanları artık iyice deneyimliydiler ve Radovan tecrübelerinden öğrenmişti: güçlü olan ve erken vuran kazanıyordu. Yirminci asırda bile, böyleydi bu iş! </p><p class="calibre1">
Eylül başında, Bosnalı Sırplar 'özerk' ilan ettikleri dört ayrı bölgede Federal Ordu tarafından korunma istediler. Bu kez, faşist Hırvatlar'dan değil de, fanatik Müslüman Boşnaklar'dan korkuyorlardı. Ordu, bu çok tutarsız isteği yerine getirmekte hiç gecikmedi. Ağır silahlarla donatılmış taburlar Eylül sonuna kadar Bosna ve Hersek'in Sırplarca 'Sırp' ilan edilmiş bölgelerini kuşattılar ve devlet içinde devlet yaratmış olmakla kalmadılar, bu toprakları Hırvatistan'a saldırmak için de kullanmaya başladılar. </p><p class="calibre1">
Zaten Banya Luka'daki 'Tank Eğitim Birliği'ni de bir süredir bu niyetle kullanmaktaydılar. </p><p class="calibre1">
14 Ekim'de Sırplar'ın bu oyunlarına çok canı sıkılan Aliya Izetbegoviç, savaştaki tarafsızlığını yasallaştırmak için Meclis'te bir oylama istediğinde, Radovan Karadzic, Cumhurbaşkanı'nı 'kan emen Hırvatlar'a' yardım etmekle suçlayıp Sırp delegasyo-nuyla Meclis salonundan çıkıp gitmiş, oylamayı boykot etmişti. </p><p class="calibre1">
Şimdi, Hırvatistan'ı kan gölüne çeviren oyunun tüm piyonlarını Bosna-Hersek'e dizmekle meşguldü artık Radovan. Bosna içindeki özerk Sırp bölgelerinde bitip tükenmeyen ve yüreklere dehşet saçan bir propaganda yayını, yapay olarak çıkarılan ve bastırılması için ordunun yardıma çağrıldığı abuk subuk çatışmalar ve Sırp halkının her vesileyle açık seçik bir biçimde silahlandırılması... </p><p class="calibre1">
Sırplar ev ödevlerini çok iyi yapmaktaydılar. Bir şey daha yaptı Sırplar. </p><p class="calibre1">
Lord Carrington'un hazırladığı, tüm cumhuriyetleri aynı ölçüde gözeten, etnik halklara, dil, din, eğitim ve bayrak özgürlüğü tanıyan, hem Izetbegoviç hem de diğer cumhuriyetler tarafından onaylanan planı Milosevic önce kabul eder gibi yaptı, zaman kazandı ve 18 Ekim'de kesinlikle reddetti. Bu planı, Miloşeviç'in emrinden çıkmayan, Sırplar'ın dümen suyunda giden Karadağ Cumhuriyeti bile kabul etmişti oysa. </p><p class="calibre1">
Miloşeviç'in bir ikilemi vardı. Yugoslavya'da, değişik cumhuriyetlerde yaşayan tüm Sırplar'ın tek bir Sırp devleti içinde toplanmasını ve bulundukları yerlerde azınlığa düşmemelerini istiyordu. Milosevic, iktidara Kosova Sırpları'nın haklarını kullanarak yükselmişti. Şimdi ise, Carrington'un hazırladığı plan, onun Sırplar için istediği hakların, Arnavutlar'a da tanımasını öngörüyordu. </p><p class="calibre1">
Planı reddetti. </p><p class="calibre1">
Zaman geçiyor, ama Yugoslavya'ya barışı getirecek çalışmalarda hiçbir gelişme olmuyordu. Önüne her konan öneriye bir bahane buluyordu Milosevic. Sonunda bir çözüme ulaşmak için çalışan komisyona, Amerika'nın eski Dışişleri Bakanı Cyrus Vance da katıldı. Vance, yeni bir öneri getiriyordu; Birleşmiş Milletler'e ait bir Barış Gücü! Barış Gücü'ne her öneriyi reddetmeye hazır Sırbistan bile sıcak bakarken, bir unsur daha ortaya çıktı: Almanya! </p><p class="calibre1">
Aralık başlarında Tudjman Almanya'ya giderek Başbakan Kohl ve Dışişleri Bakanı Genscher ile görüştü, ikinci Dünya Sava-şı'ndan beri Sırplar'a olan antipatisiyle ünlenen Almanya, Carrington'un çırpınmalarını göz ardı ederek, Tudjman'a istediği bütün desteği verdi, ingiltere ve Amerika'nın Hırvatistan'ı tanımakta ihtiyatlı davranmalarına karşılık, Almanya bu ülkeye tanınma konusunda garanti veriyordu. </p><p class="calibre1">
93 </p><p class="calibre1">
Aralık'ın ilk haftasında Ivan, Bosna'yı destekleyen ülkelerde bir araştırma yaparak, Boşnaklar'a moral verebilecek bir program 94    hazırlamayı düşündü ve Nimeta'ya geri çeviremeyeceği bir teklif-le geldi. </p><p class="calibre1">
Nimeta üç gün için Ankara'ya giderek dönemin Başbakanı ve Dışişleri Bakanı'yla görüşecek, ayrıca büyük kentlerde halkın </p><p class="calibre1">
nabzını tutacaktı. </p><p class="calibre1">
Nimeta evine o gün sevinç içinde döndü. "Müthiş bir şey oldu, Burhan," diye karşıladı kocasını, "îvan beni Türkiye'ye yollamak istiyor. Senin şu anda nasılsa pek işin yok. Çocukların da yılbaşı tatilleri geliyor..." </p><p class="calibre1">
Gerçekten de Bosna'da tüm inşaat işleri, diğer sektörler gibi tamamen durmuştu. </p><p class="calibre1">
Bakkal, kasap gibi dükkânların dışında hiçbir yerde alış veriş yapılmıyordu artık. Hiç kimse ne alıyor, ne satıyor, ne de üretiyordu. Gri ve yoğun bir sisin içinde, yürekleri ağızlarında bekliyorlardı Boşnaklar. Sanki ilk kurşunun atılmasını, ilk bombanın düşmesini bekliyorlardı. Bürosuna birçok meslektaşı gibi laf olsun diye gidip gelen Burhan, "Olur, gidelim," dedi. </p><p class="calibre1">
Nimeta çocuklar gibi sevindi. Sevinci Fiko ve Hana'ya da sirayet etti. Çocuklar, hep büyüklerinden duydukları, hayalini kurdukları, ailenin yarısının yaşamakta olduğu bu masal ülkesine gidecekleri için yerlerinde duramaz oldular. </p><p class="calibre1">
"Ben de gelirim sizinle," dedi Raziyanım. "istanbul'a gitmeyeli nerdeyse yirmi yıl oldu." </p><p class="calibre1">
"Anneanne sen de gelirsen Bozo'ya kim bakar?" diye sordu Hana. </p><p class="calibre1">
"Ben kedinizin bekçisi miyim?" dedi Raziyanım. Içerlemişti torununa. </p><p class="calibre1">
"Bozo'yu Azra'ya bırakırız," dedi Nimeta. "O seyahatteyken, ben kaç kere onun köpeğine baktım." </p><p class="calibre1">
"iyi işte, madem Bozo'ya dadı bulundu, ben de gelirim sizinle." </p><p class="calibre1">
</p><p class="calibre1">
"Ama anne bil ki ben birkaç gün Ankara'da kalmaya mecburum. Sen Burhan ve çocuklarla istanbul'da kalır gezersin." </p><p class="calibre1">
"Ben akrabalarımı arar, onlarda kalırım," dedi Raziyanım. </p><p class="calibre1">
"Nereden bulacaksın akrabalarını şimdi? Kim bilir nerelere savrulmuştur onlar da. işleri güçleri vardır." </p><p class="calibre1">
"Sizin kuşakta akraba anlayışı ne yazık ki tamamen değişti, ki-    95 zım," dedi Raziyanım. "Eskiden, aradan kırk yıl da geçse, akraba akraba idi. O kan bağı hiç çözülmezdi insanların arasında. Sana bir şey söyleyeyim mi Nimeta, eğer büyük halamın çocuklarını bulabilirsem, Bursa'ya da gitmek istiyorum bu sefer." </p><p class="calibre1">
"Nereye?" </p><p class="calibre1">
"Bursa'ya işte. Benim sülalemin Osmanlı'ya göçtüklerinde, ilk mekân tuttukları şehir. Tıpkı Saraybosna'ya benzermiş. Bir karlı dağın eteğindeymiş... Çarşılar aynı... Kubbeler aynı..." </p><p class="calibre1">
"ilahi anne. Adreslerini bulsan bile, şehirler değişti, evler, çarşılar değişti. </p><p class="calibre1">
İnsanlar da değişmiştir. Hiç görmediğin, bilmediğin insanların içine mi gireceksin?" </p><p class="calibre1">
"Onlar benim soyum." </p><p class="calibre1">
"Nece konuşacaksınız? Senin Türkçenle mi anlaşacaksın, Boşnakça bilmeyen soyunla?" </p><p class="calibre1">
Yanıtlamadı Raziyanım. "Ben istanbul'da otelde kalmam, akrabalarımın yanında kalırım. Erenköy'deki köşkte," demekle yetindi. </p><p class="calibre1">
Nimeta, tevekkülle savaşı bekleyen kasvetli ülkesinin gamlı insanlarından, umutsuz konuşmalarından kısa bir süre için bile olsa, ayrılacağından memnundu. </p><p class="calibre1">
Çok uzun bir zamandır, ailece yolculuk yapmamışlardı. Çoluk çocuk birlikte yolculuğa çıkma fikri gerçekten çok hoştu. Bir haftalığına da olsa, neşeli seyahatlerin yapıldığı o eski günlere dönebilmek... Eski günlere! Yüreğinde açılmış kocaman bir yara ile, eski günlere nasıl dönebilirdi? Hiçbir şey eskisi gibi değildi artık. Hiçbir şey eskisi gibi olmayacaktı. Yugoslavya, Bosna, Saraybosna süratle değişiyorlardı. </p><p class="calibre1">
istanbul bile eski istanbul değildi. Bu kente ilk geldiklerinde, binebilmek için saatlerce kuyrukta bekledikleri araba vapurlarını Raziyanım boşuna aradı. Masal şehir ve Boğaziçi, Rumeli'yi Anadolu'ya bağlayan iki muhteşem köprünün altında, bütün ihtişamıyla masmavi uzanıyordu. </p><p class="calibre1">
Nimeta, ilk gençliğinde istanbul'a geldiğinde, Arnavutköy'deki akrabalarının evinin balkonundan oltalarını denize fırlatır balık </p><p class="calibre1">
tutarlardı. Fiko ile Hana'ya da su üzerindeki bu evi göstermek istedi. </p><p class="calibre1">
Arnavutköy'deki akraba evi, deniz kenarında değildi artık. 96 Deniz yoktu. O </p><p class="calibre1">
koyu lacivert, serin deniz, içine atlayana bir kristali çıtır çıtır kırıyormuş </p><p class="calibre1">
hissi veren su, yoktu. Yerine, herhangi bir liman şehrinin, bulanık, kirli, yüzülmez suyu gelmişti. Erenköy'de ise yazlarını geçirdikleri köşkten, korudan eser kalmamıştı. Köşklerin, çınarlı, çamlı bahçelerin yerini gökyüzüne yükselen büyük beton apartmanlar almıştı. Raziyanım'ın akrabaları yüksek tavanları elişi oymalarla süslü, çok odalı konaktan, yeni gelişmiş semtlerden birinde bir siteye taşınmışlardı. Misafirler için fazla odası bulunmayan bir apartmana. Gençler çılgın bir trafikte saatler harcayarak ulaştıkları iş yerlerinde yine çılgın bir tempoda çalışıp duruyorlardı. Çok yaşlılar baş döndürücü bir hızla akan şehrin günlük kargaşasına karışmaktan ürktükleri için, ancak,, evlerinin pencerelerinden takip ediyorlardı yaşamı. Raziyanımır yaşıtları içinse, bir zamanların en büyük keyiflerinden biri olar misafir ağırlamak, bir angaryaya dönüşmüştü artık. </p><p class="calibre1">
Burhan ve Nimeta anneleriyle birlikte, çocuklarına OsmanlJ eserlerini hakkıyla tanıtabilmek için, Sultanahmet civarında, eskj bir konaktan bozma, yeni restore edilmiş bir otele yerleştiler. </p><p class="calibre1">
"Salih Zeki Bey'le Gül Hamm'ın da buralarda bir bahçeli ko-| nakları vardı," </p><p class="calibre1">
dedi Raziyanım. </p><p class="calibre1">
"Salih Zeki Bey'le Gül Hanım, şu anda hayattalarsa, yüz otuz yaşlarını kutlamışlardır herhalde anneciğim," dedi Nimeta. "Seni tanıyabilirlerse eminim çok sevinirler." </p><p class="calibre1">
"Aptal aptal konuşmasana. Çocukları, torunları vardı. Bu insanlardan hiç olmazsa biri, elbette o evde oturuyordur." </p><p class="calibre1">
</p><p class="calibre1">
Nimeta, annesinin peşinde, İbrahim Paşa Sarayı'nın bir arka sokağına düşen yerlerde o eski konağı aradı. Bir zamanlar pembe boyalı olduğuna dair ipuçları veren ve köşebaşını tutan harabenin önünde durdu Raziyanım. "Burasıydı," dedi. </p><p class="calibre1">
Birkaç kuş kanat J çırparak uçuşup gitti harabenin saçaklarından. Karşı köşedeki bakkala girdi Nimeta. Önce ingilizce, sonra Almanca sordu. </p><p class="calibre1">
"Yu turist? Vant halı? Vant kokakola?" dedi bakkal. </p><p class="calibre1">
"Anneciğim, vazgeçelim," diye yalvardı annesine. Raziyanım ağır aksanlı kırık Türkçesiyle denedi, eliyle evi işaret ederek. "Boş- | </p><p class="calibre1">
nak aile burada? Şu ev... Sarayevolu Salih Zeki Bey, Gül Hanım... Saadet Hanım?" </p><p class="calibre1">
"Haa," dedi bakkal. "Evin eski sahiplerini soruyorsunuz. Öldü-    97 ler onlar çoktaaan..." Elini salladı uzun uzun. "Kızları Saadet Hanım da ölmüş. Torunları sattılar evi. Alan adam evi otel yapacaktı, yapamadı. Temellerinin altında antika şehir mi varmış ne?" </p><p class="calibre1">
"Yürü anne," dedi Nimeta, "Otelde telefon rehberine bakarız. Ne kadar Kulin varsa ararsın, tamam mı?" </p><p class="calibre1">
Akşam telefon rehberinde iki adet Kulin buldular. Raziyanım, "Ben torunları tanımıyorum, nasıl karşılarlar, bilemem," diyerek son anda telefon etmekten vazgeçti. </p><p class="calibre1">
"Böyle damdan düşer gibi olmaz, zaten," dedi Burhan. "Herkesin işi gücü vardır. </p><p class="calibre1">
Bir dahaki sefere hazırlıklı geliriz, önceden haber veririz. Bilirler, beklerler. Şu numaraları not edeyim ben." </p><p class="calibre1">
"Et tabii," dedi Raziyanım. "Onlar asıl senin akrabaların." </p><p class="calibre1">
Burhan, dünya işlerinin ne tuhaf olduğunu düşünüyordu. Bu şehirde onunla aynı soyu ve soyadını paylaşan, hiç tanımadığı, hiç görmediği insanlar yaşıyordu. Her biri kendi yoluna yönelmişti, ülkeleri, dilleri, âdetleri başkaydı ama yine de, bir kalın örgünün saç telleri gibi, aynı başa aittiler. Belki çok değişiktiler, belki de çok benziyorlardı birbirlerine. </p><p class="calibre1">
Nimeta, geldiklerinin ertesi günü, ailesini istanbul'da bırakıp Ankara'ya geçti. </p><p class="calibre1">
Başbakan ve Dışişleri Bakanı'yla randevusu vardı. Ayrıca, sokaklardaki insanların Bosna'ya gönderilecek Barış Gücü hakkında nabzını tutacaktı. TRT'den yanma bir kameraman ve genç bir kız vermişlerdi çevirmen olarak. Kızılay Meydanı'nda, serpiştiren kar altında hızlı hızlı yürüyen insanları durdurup sorularını sormaya başladı Nimeta, tercüman kız aracılığıyla, ilk durdurdukları orta yaşlı bir kadındı. </p><p class="calibre1">
"Bosna? Haa, Bosna... Evet, tabii çok mühim bizim için. Çok Boşnak var burada. </p><p class="calibre1">
Dolu. Benim komşunun damadı da Boşnak-tır... Hayırlı olur inşallah," dedi, yürüdü gitti. </p><p class="calibre1">
Bir başkası, "Boşnaklar, Türkler hepimiz biriz. Müslüman değil miyiz? Elbette, kardeş millet onlar," dedi, altın dişini göstererek sırıttı, el salladı kameraya. </p><p class="calibre1">
S7 </p><p class="calibre1">
"Yahu, bir zamanlar bizim ordu hep oradan devşirilirdi zaten," dedi gözlüklü bir yaşlı adam, "Sonraaa, neydi adı... Sokollu-98 su... Hüsrev Bey'i... şeysi... </p><p class="calibre1">
Boşnaklar'ı severiz de ilgileniriz de. Gitsinler bizim askerler, korusunlar Boşnaklar'ı." </p><p class="calibre1">
Genç bir adam, sigarasını yere tükürdü, "Başımızda bir bu Boşnaklar eksikti," </p><p class="calibre1">
dedi hırsla, "Kıbrıs belası yetmiyormuş gibi, bir de Balkanlar'a bulaşalım. </p><p class="calibre1">
Artık elli sene de Bosna yüzünden kötü kişi oluruz." </p><p class="calibre1">
"Yani orada kurulacak Barış Gücüne asker yollamaktan yana değil misiniz?" diye sordurdu Nimeta. </p><p class="calibre1">
"Değilim. Türk askeri, sadece kendi yurdunu korumalı, îşi ne orada burada?" </p><p class="calibre1">
îkinci sigarasını yakarken uzaklaştı. </p><p class="calibre1">
Bir genç kız, "Kimler? Boşnaklar mı? Ay bana ne! N'aparlarsa yapsınlar," dedi, acelesi vardı, koştu otobüse yetişmek için. </p><p class="calibre1">
Raziyanım'a Hüdavendigâr vilayeti Bursa'yı görmek nasip olamadı. Burhan ve Nimeta çocuklarına, hem çok bakımlı hem de çok sefil insanların bir arada yaşadığı, bu çok güzel, gelişigüzel yapılaştığı için aynı zamanda çok çirkin, karmakarışık, çamurlu, gürültülü, dinamik, gizemli ve büyülü şehre bir kere daha gelme sözü vererek biraz da apar topar döndüler Saraybos-na'ya. </p><p class="calibre1">
Hayran kaldıkları Boğaziçi'nde, karı-koca baş başa bir akşam yemeği yemek istemişlerdi. Onu bile yapamadılar. Ivan, Nime-ta'yı geri çağırdı. </p><p class="calibre1">
</p><p class="calibre1">
• Bazı önemli gelişmeler oluyordu. Tatil zamanı değil, karar zamanıydı. </p><p class="calibre1">
Alman Dışişleri Bakanı Genscher, Brüksel'de toplanan Avrupa Topluluğu'nun Dışişleri Bakanlarına, onlar tanımasa bile, kendisinin Hırvatistan'ın bağımsızlığını tanıyacağını söylemişti. Bu açıklama herkeste soğuk bir duş </p><p class="calibre1">
etkisi yapmıştı. Carrington'un bu tanımanın bir felakete yol açacağını, barış </p><p class="calibre1">
çabalarını sıfırlayacağım ısrarla söylemesine karşın, Almanya bastırmıştı. </p><p class="calibre1">
Amerika, Carrington'la aynı görüşü paylaşmasına rağmen, bu işi Avrupa devletlerinin kendi aralarında halletmesi gerektiğini düşünüyordu. </p><p class="calibre1">
Aralık ayının 17'sinde, Avrupa Topluluğu tarafından, Yugoslavya'dan ayrılmak isteyen cumhuriyetlere, 24 Aralık tarihine kadar başvuru yapmaları bildirildi. </p><p class="calibre1">
Nimeta'nın işinin başına döndüğünün ertesi günü, Slovenya, Hırvatistan, Makedonya ve Bosna-Hersek, bağımsızlıklarının tanınması için başvurularım yaptılar. </p><p class="calibre1">
Nimeta istanbul'dan getirdiği lokumları, fıstıkları dağıtıyordu ofiste. Ivan'ın masasına iki şişe rakı koydu. </p><p class="calibre1">
"Haydi şunu hemen açalım, başvurumuzu kutlayalım," dedi Ivan. </p><p class="calibre1">
"Çıldırdın mı sen? Bu saatte içilir mi rakı?" </p><p class="calibre1">
"Bugün her şey yapılır. Dananın kuyruğunun kopması için ilk adım atıldı," dedi Ivan. Bardaklara dörder parmak doldurduğu rakıları dağıttı. </p><p class="calibre1">
"Dur! Öyle içilmez rakı, üstlerine su koymak lazım." Nimeta elinde sürahi dört dönüyordu odada. Bir ara telefonu çevirdi, "Burhan, gelsene kutlama yapıyoruz getirdiğim rakılarla," dedi kocasına. </p><p class="calibre1">
"Sen sakın içme bu saatte aç karnına," diye sıkı sıkı tembih etti Burhan. Kendi işlerini toparlayınca arabasına atlayıp Nimeta'nın işyerine koştu. Televizyona vardığında herkes zil zurna sarhoştu. Bir ağızdan avaz avaz sevdalinkalar söylüyorlardı. </p><p class="calibre1">
Burhan'ın geldiğini görünce, "Gel bize katıl, Burhan! "diye bağırdı Ivan. "Belki de son keyifli sarhoşluğumuz olacak bu. Gel paşam, gel." </p><p class="calibre1">
Bosna'da yaşayan yediden yetmişe her bir insan, bu bağımsızlığın bir fiyatı olacağını biliyordu. </p><p class="calibre1">
Sırplar çoğunlukta oldukları bölgelerde Sırbistan, Hırvatlar da Hırvatistan devletleri kurmak isteyeceklerdi. </p><p class="calibre1">
Milosevic, Bosna'yı hatta Saraybosna'yı bölüştürtüğü ayrıntılı haritalarını çoktan yaymıştı masasının üzerine, Tudjman da kendi hesaplarını çoktan yapmıştı ama bir de Milosevic dahil olmak üzere, kimsenin sözünü dinlemeyen, Krajina Sırplan'nın lideri Milan Babiç vardı. Miloşeviç'in eliyle dünyaya getirip beslediği ve artık kontrol edemediği canavar, Milan Babiç, kafasını Bosna'ya takmıştı. Boşnaklar bağımsızlıklarını ilan ettikleri takdirde, Sır-99 </p><p class="calibre1">
bistan'la aralarında bir başka ülke oluşacaktı. Oysa Babiç, Sırp-lar'ı yanıbaşında istiyordu. Aralarında bir başka devlete razı de-100 ğildi. </p><p class="calibre1">
Hırvatistan ve Slovenya'nın bağımsızlığı Avrupa Topluluğu tarafından 15 Ocak 1992 tarihinde tanındı. Bu tanınmayla Hırvatistan'daki savaş da sona ermiş oldu. </p><p class="calibre1">
Aynı günün akşamında, Saraybosna televizyonunda haberleri sunan haber sunucusunun yüzünde, derin bir keder vardı. </p><p class="calibre1">
"Deli midir nedir, ölü bilançosu bildirir gibi bağımsızlık haberi veriyor, şuna bir not yollayın, kuzum," dedi Ivan. </p><p class="calibre1">
"Ne yapsın, başımıza gelecekleri hepimiz gibi o da biliyor," dedi Mate, "şimdi Hırvatistan'da işini bitiren Ordu, Bosna'ya yerleşmeye başladı. Tabur tabur asker, topçu birlikleri, ağır silahlar Birleşmiş Milletler'in emriyle Hırvatistan'dan çıkarılıp Bosna'ya gönderildiler." </p><p class="calibre1">
"Dahası da var," dedi Sonya, "bizimki iyi niyetini ispat etmek için, yerel güçlerin elindeki silahları da orduya teslim etmiş. Barıştan yana olduğunu ispat ederse, savaşı önleyeceğini sanıyor." </p><p class="calibre1">
"Izetbegoviç'e yüklenip durma," dedi Ivan. "Ordu da sırf ona gösteriş olsun diye Sırp çetelerinin silahlarına el koymadı mı?" </p><p class="calibre1">
"Ay sen yuttun mu onu?" dedi Sonya. </p><p class="calibre1">
"Ivan'ın yutup yutmamasının ne önemi var? îzetbegoviç yuttu, sen ona bak!" dedi Mate. </p><p class="calibre1">
"Yutmak zorunda olduğunu anlayamıyorsunuz değil mi geri-zekâlılar?" dedi Ivan. </p><p class="calibre1">
"O bir devlet adamı. Onun görevi savaştan kaçmak, işte o kadar!" </p><p class="calibre1">
</p><p class="calibre1">
îzetbegoviç savaştan kaçmaya çalışıyordu ama, referandumdan kaçamadı. </p><p class="calibre1">
Bağımsızlık için oylama Bosna-Hersek'te 29 Şubat ve l Mart günleri yapıldı. </p><p class="calibre1">
Radovan Karadzic Bosna'daki Sırplar'ın oylamaya katılmalarını yasakladı. Özerk ilan ettiği bölgelerin girişlerini ablukaya alarak oralara oy sandıklarının girmesini engelledi. Federal Ordu uçakları iki gün boyunca Bosna semalarında uçarak, gökten referandumun boykot edilmesi propagandası yapan broşürler yağdırdılar. Tüm bu baskılara karşın yine de büyük şehirlerdeki Sırplar oylamaya katılarak bağımsızlık için 'evet' dediler. </p><p class="calibre1">
 </p><p class="calibre1">
Radovan Karadzic, Avrupa Topluluğu'na Bosna-Hersek'in de başvurusunu yaptığını duyduğunda, terbiye sınırlarını aşarak, "Bu çocuk ölü doğar. Topraklarımızda bir Müslüman piçinin do-    1O1 ğup büyümesine elbette izin vermeyeceğiz," demişti. </p><p class="calibre1">
Yaşamasına izin verilmeyecek olan çocuk doğmak üzereydi. Şimdi, referandumla felek Boşnaklar'ın kader çarkını çevirmiş, zarın 'savaş'a düşmesini bekliyordu. </p><p class="calibre1">
Zar savaş'ın üstüne serin bir Mart günü düştü. Başçarşı'nın Sırp bayraklarıyla donatılmasına kafası bozulan bir serseri, içkiyi fazla kaçırıp sarhoş olunca, elindeki tabancayla kiliseye gitmekte olan bir düğün alayına rasgele ateş etti. </p><p class="calibre1">
Sırp gelinin babasını öldürdü ve bir papazı yaraladı. </p><p class="calibre1">
Olay son derece vahim fakat münferitti. Cinayeti işleyen serserinin ağır bir cezaya çarptırılması veya idam edilmesiyle kapana-bilirdi. Ama Karadzic için, bu cinayet ele geçmez bir fırsattı ve bu fırsatı kullanmakta gecikmedi. </p><p class="calibre1">
Kimi suratlarına siyah yünden kar maskeleri, kimi de kadın çorapları geçirmişti. </p><p class="calibre1">
Yüzlerini seçmek mümkün olmuyordu ama maskelerin ardındaki gözleri, pars gözü gibi parıldıyordu. Hepsi silahlıydılar. Görünüşte soyguna çıkmış bir şehir çetesi gibiydiler. Ama çok iyi eğitilmiş askerler gibi, müthiş bir disiplinle ve el ça-bukluğuyla çalıştılar. 2 Mart 1992'de, yarım gün içinde, Saraybosna barikatlarla çevrili bir labirente dönüşmüştü. </p><p class="calibre1">
Saraybosna Ordu birliklerinin komutanı General Kukanjak, Bistrik'teki kışlasında durumu dehşetle izledi. O bile emri altındaki JNA güçlerini Saraybosna'nın bölünmesinde kullanmak istemiyordu. Karadzic ile Izetbegoviç'i anlaşmaları için bir araya getirmeye çalıştı. Karadzic Cumhurbaşkanlığı konutuna gitmeyi kabul etmedi, îzetbegoviç de haklı olarak Holiday Inn otelinde görüşmeyi kabul etmedi. </p><p class="calibre1">
Sonunda Televizyon Istasyonu'nda buluştular. Herkesin şiddetle birbirini suçladığı bu buluşma, barikatlarla bölünmüş Saraybosna'da savaşı ancak bir ay erteleyebile-cekti. </p><p class="calibre1">
1O2 </p><p class="calibre1">
5 Nisan 1992 </p><p class="calibre1">
"BOSNA'YI BÖLMEYİN" yürüyüşüne, sadece Müslümanlar değil, Bosna'da yaşayan, farklı dinlerden, değişik etnik gruplardan binlerce insan katıldı. </p><p class="calibre1">
Yürüyüş, kentin batısında küçük bir grupla başladı. Şehir merkezine doğru ilerlerlerken, her mahalleden, her sokaktan, her binadan, insanlar öbek öbek konvoya katılmaya başladılar. </p><p class="calibre1">
O güne kadar Bosna'da asırlardır iç içe, yan yana, ahenkle yaşamış olan, değişik yaşlarda kadınlı erkekli Boşnaklar, Sırplar, Hırvatlar, Müslümanlar, Ortodokslar, Katolikler ve Yahudiler; ellerinde Tito'nun resimleri ve Yugoslav bayraklarıyla, bir renk ve duygu cümbüşü içinde, her adımda daha da çoğalarak, misyonlarına daha da inanarak, dünya güzeli kentlerini, utanç barikatlarıy-la böldürmemek için, yürüyorlardı. </p><p class="calibre1">
Yaşlı genç tüm Bosnalılar hem yürüyorlar hem de küçük ülkelerinde asla savaş </p><p class="calibre1">
çıkmayacağına içtenlikle inanıyorlardı. </p><p class="calibre1">
Beş yüz yıldan beri birlikte yaşıyordu bu insanlar. Mahallelerini, işyerlerini, okullarını zaten hiç ayırmamışlardı. Tito devrimi sonrasında ise, bu kaynaşma günlük yaşamlarında her türlü etnik ve dini ayrımı silmiş gibiydi. Her çocuk, doğduğu andan itibaren, komşu evdeki çocuk her kimse, onunla en yakın arkadaş </p><p class="calibre1">
olarak büyüyordu. Aliya'lar Boris'lerle, Boris'ler Janko'larla aynı bahçelerde ve avlularda oynuyor, aynı okullara gidiyor, Sırp kadınları, Müslüman erkeklerin, Müslümanlar Katolikler'in koynuna hiç gocunmadan girebiliyor, değişik inançlara ve kökenlere sahip insanlar birbiriyle dost, meslektaş, ortak oluyor veya evleniyordu. Çeşitli dinlere, ırklara sahip oldukları için zenginleşen, güzelleşen bir mozaik oluşturuyordu Bosnalılar. </p><p class="calibre1">
</p><p class="calibre1">
Bu durumdan hoşnut olmayanlar, değişik etnik ve dinsel yapılarından dolayı birbirlerini kınayanlar hiç mi yoktu? Vardı elbette. Her ülkede olduğu gibi, her türlü insan burada da vardı. Ama, en homojen yapılı memleketlerde bile, insanlar değişik partilere ve hatta değişik futbol takımlarına mensup oldukları için, birbirlerini kınar, kıskanır ve kırabilirlerdi. </p><p class="calibre1">
Bosna, varolalı beri, bunca değişik kökenli ve değişik inançlı insanın, savaşlara rağmen uyum içinde yaşadığı tek beldeydi belki de Avrupa'da. </p><p class="calibre1">
Bosnalılar, bu nitelikleriyle gurur duyuyorlardı.         103 </p><p class="calibre1">
Ve işte şimdi, Bosnalı bile olmayan bir Karadağ köylüsünün kentlerine kurduğu barikatları istemediklerini göstermek, gurur duydukları beraberliklerini onun gözüne iyice sokmak için, yürüyüşteydiler. </p><p class="calibre1">
Nimeta, Sırp asıllı Sonya ile kolkolaydı. Ibo, Yahudi asıllı meslektaşı ile omuz omuzaydı. Miloş, yürüyüşü akşam haberlerine yetiştirmekle görevli olduğundan, aralarında değildi, konvoyun önünde gidiyordu. Televizyonda nöbetçi kalan biriki kişinin dışında tüm ekip oradaydılar. Müslümanı, Katoliği, Ortodoksu, Musevisiyle tüm Saraybosnahlar. </p><p class="calibre1">
Radovan Karadziç'in tehditlerinin hiçbirini ciddiye almamışlardı. Onun Saraybosna'ya ilk geldiği günleri anımsayabilen, orta yaşın üstündeki Bosnalılar için, Radovan Karadzic, sivri burunlu rüküş papuçlarıyla, köylü aksanıyla, ellerini koyacağı yeri bilemeyen bir garip taşralıydı. Asırlardan beri tahsil seviyesi yüksek olan Boşnaklar'ın arasında, kendi ailesi içinde ilk yüksek tahsil görmüş kişi olma özelliği ile, biraz takdir edilen, ama köylülüğünden ötürü biraz da küçümsenen ve pek ciddiye alınmayan bir taşralı! </p><p class="calibre1">
Oysa, Radovan'ın, Bosna'ya ilk adım attığı günden bu yana çok sular akmıştı köprülerin altından. Radovan, belki de, yıllar boyunca horlanmanın, küçümsenmenin ve en önemlisi, ciddiye alınmamanın intikamını almaya hazırdı artık. </p><p class="calibre1">
Parlamento Binası'nın önünde toplanan coşkulu kalabalık, "Bosnayı Bölmeyin" </p><p class="calibre1">
sloganları atarak, barış türküleri söyleyerek, Vrbanya Köprüsü'nün öte yanındaki barikatlara doğru ilerlemeye başlamıştı. Amaçları, köprüyü geçerek, Grbavika'ya ulaşmak ve kentin her köşesinin, hâlâ tüm Saraybosnalılar'a ait olduğunu göstermekti. </p><p class="calibre1">
Hiçbir kötü niyetleri yoktu. Ellerindeki bayrak ve pankartların dışında hiçbir şey taşımıyorlardı ve farkına bile varmadan, bir gece evvel, etrafı ağır silahlı Sırp militanlarıyla çevrilmiş Polis Aka-demisi'ne doğru gidiyorlardı. Yani, kendilerine doğrultulmuş nefretin, aymazlığın ve silahların tam üstüne. </p><p class="calibre1">
Silah hiç ummadıkları bir anda, birdenbire patladı. Durmadılar. Ellerinde sadece bayraklar ve pankartlar taşıyan sivil halka 104 ateş açılabileceğine, hiçbiri inanmıyordu. Birkaç silah sesi daha duyuldu ve birden ortalık cehenneme döndü! </p><p class="calibre1">
Göstericilerin ortasına bir el bombası fırlatılmıştı. Yirmi bir yaşında bir tıp öğrencisi olan Şuada, göğsünden vurulup yere yıkıldı. </p><p class="calibre1">
Şuada kendi şehri Sırp kuşatması altında olduğu için Saray-bosna'ya tıp okumaya gelmiş gencecik bir kızdı. Mayıs ayında doktor çıkacaktı. O gün bu gösteriye katılmayabilirdi. Dubrov-nikli'ydi o. Ama eğitim gördüğü ve çok sevdiği bu kentin bölün-meşine onun da gönlü elvermemişti. Sarı ipek saçları uçuşarak, ;* </p><p class="calibre1">
barış şarkıları söyleyerek yürüyordu yıkıldığında. Suada'nın göğsünde, şimdi kıpkırmızı bir karanfildi ölüm. </p><p class="calibre1">
8 Nisan 1992 </p><p class="calibre1">
"Avrupa Topluluğu Ocak ayında Hırvatistan'ın bağımsızlığını tanımamış olsaydı, şimdi İzetbegoviç, çırpınıp durmayacaktı," dedi Burhan. İçkisinden kocaman bir yudum daha aldı. "Şimdi artık aşağı tükürse sakal, yukarı tükürse bıyık. Kendi bağımsızlığını ilan etmeseydi, bu sefer de Sırplar'ın yumruğu altına girecekti." </p><p class="calibre1">
"Herifin dediğini hatırlıyor musun?" dedi Raif. "Eğer Avrupa topluluğu Bosna-Hersek'i tanıyacak olursa, Bosna'yı 'ölü doğmuş bebek' yapacaktı. Sırf bu sözünü tutmak için kana buladı kenti." </p><p class="calibre1">
"Hatırlamaz mıyım," dedi Burhan. "Ne kadar kızmıştım, 'Sırp atalarımızın toprakları üstünde, bir Müslüman piçinin doğup büyümesine izin vermeyeceğiz,' </p><p class="calibre1">
demişti, küstah." </p><p class="calibre1">
"Kim demişti?" diye sordu Raziyanım. </p><p class="calibre1">
"Radovan demişti, anne," dedi Nimeta. </p><p class="calibre1">
"Radovan dediğin Karadzic mi, kızım? Karadağ köylüsü mü?" </p><p class="calibre1">
</p><p class="calibre1">
"Ta kendisi." </p><p class="calibre1">
"O kendi delileriyle uğraşsa ya," dedi Raziyanım. Karadzic,! ruh doktoruydu, aynı zamanda. "Nereden onun atalarının topra-1 ğı oluyormuş Saraybosna?" </p><p class="calibre1">
"Anne, herkes kendi atasını bahane ederse, paramparça olur şehir." </p><p class="calibre1">
"Oldu bile." </p><p class="calibre1">
"Şehri savaşmadan bölmeyi teklif etti ama îzetbegoviç kabul etmedi," dedi Nimeta. "Nasılsa bölünecek olduktan sonra... gencecik kız hayatta olurdu şimdi." </p><p class="calibre1">
"Nasıl söylersin bunu?" dedi Raif. "Bölünmüş bir Saraybosna! Ne korkunç!" </p><p class="calibre1">
"Geçen yıl Karadzic kimseye danışmadan Mayıs ayında Sırp özerk bölgesini, Ekim'de de parlamentosunu burnumuza dayatırken, fikrimizi sordu mu? Ha, sordu mu? Boşnaklar'la Hırvatlar'a da bir danışayım, dedi mi? Sırp ilan ettiği yerlerde, az da olsa hem Müslümanlar hem Hırvatlar yaşıyordu," dedi Burhan. </p><p class="calibre1">
Dışardan koşuşmalar ve silah sesleri duyuluyordu. Hana, pazen geceliğinin içinde, bir küçük melek gibi, kucağında kedisiyle koridorun başında belirdi. </p><p class="calibre1">
"Baba savaş mı çıkacak?" diye sordu. </p><p class="calibre1">
"Allah korusun. Nereden çıkarıyorsun bu lafları," dedi Burhan, silah seslerini duymazlığa gelerek. </p><p class="calibre1">
"Okulda herkes öyle söylüyor," dedi Hana. </p><p class="calibre1">
"Birkaç serserinin kurşun atmasıyla savaş mı çıkarmış?" dedi Nimeta çocuğu yatıştırmak için. </p><p class="calibre1">
"Bu Sırplar ezelden beri kaplarına sığamazlar nedense. Pek gözü dönük insanlardır," dedi Raziyanım. </p><p class="calibre1">
"Hiç de değil," dedi Fiko. "Benim en yakın arkadaşlarım Sırp' tır. Janis, Miloş, Konrad." </p><p class="calibre1">
"Arkadaşlarına bir diyeceğim yok da, babaları bugün şehrin dört tarafına barikatlar döşediler," dedi Raif. Nimeta, Raif e çocukların yanında konuşmaması için kaş göz işareti yaptı. </p><p class="calibre1">
"Hadi Hanuşka, doğru yatağına, yallah. Savaş mavaş yok ama yarın okul var," dedi Nimeta. </p><p class="calibre1">
"Geceliğinin üstü kedi tüyü olmuştur. Kaç kere söyledim şunu kucağına alma diye," dedi Raziyanım, "üstünü silkelemeden yatağa girme sakın." </p><p class="calibre1">
"Biz savaşın eşiğindeyiz, annem hâlâ kedi tüyü düşünüyor," diye fısıldadı Nimeta, Raif e. </p><p class="calibre1">
105 </p><p class="calibre1">
"Sen de artık odana çekil Fiko," dedi Burhan. "Geç oldu." </p><p class="calibre1">
"Baba, olup biteni öğrenmek istiyorum." </p><p class="calibre1">
106         "Olup biten bir şey yok ki oğlum. Televizyonda duydun işte, 'Bosna Bölünmesin' gösterisinde çatışma çıkmış, o kadar." </p><p class="calibre1">
"Siz beni hâlâ çocuk yerine koyun. Herkes benim yaşıma gelen oğluna, silah kullanmasını öğretiyor," dedi Fiko. </p><p class="calibre1">
"Marifet, işleri yoluna silahsız koymaktadır yeğenim," dedi Raif. "Eğer adam yerine konmak istiyorsan, sana olup biteni anlatırım ama, sen de bana silahtan söz etme bir daha. Anlaştık mı?" </p><p class="calibre1">
"Tamam dayı." </p><p class="calibre1">
"Bırak çocuğu gidip yatsın," dedi Nimeta. </p><p class="calibre1">
"O çocuk değil, delikanlı oldu," dedi Raif. </p><p class="calibre1">
"Sen bile hâlâ çocuksun benim gözümde," dedi Raziyanım oğluna, l </p><p class="calibre1">
"Dayı, sen bakma kadınlara. Anlat, dinliyorum." </p><p class="calibre1">
"Mesele şu," dedi Raif. "Asırlar boyunca, bu topraklarda Sırplar, Hırvatlar ve Boşnaklar iç içe yaşadılar..." </p><p class="calibre1">
"Boşnaklar'la Müslümanlar'ı mı kastediyorsun, dayı?" </p><p class="calibre1">
"Tito'ya kadar Bosnalı Müslüman'a Boşnak denirdi oğlum. Müslüman olmak başkadır, Boşnak olmak başka. Dünyanın her tarafında Müslümanlar var. Türkler, iranlılar, Araplar, Endonezyalılar, daha pek çok insan Müslüman, tıpkı bizim gibi. Neden Hırvatlar'a Katolik, Sırplar'a da Ortodoks demiyorlar da bize Müslüman diyorlar anlamak mümkün değil." </p><p class="calibre1">
"Bunda anlamayacak ne var?" dedi Burhan. "Boşnak tanımının anlamını değiştiriyorlar çaktırmadan. Bizim etnik kimliğimizi silecekler, dinsel kimliğimizle kalıvereceğiz. O zaman dokuz asırlık yurdumuza, hemen sahip çıkacaklar da onun için. Müslüman damgası yedik miydi, Avrupa'dan kovulmak daha kolay ne de olsa." </p><p class="calibre1">
"Ama biz Müslümanız," dedi Fiko. </p><p class="calibre1">
"Elbette Müslümanız. Ve hep öyle kalacağız evelallah. Ama biz, ayrıca Boşnak'iz yeğen. Bizim adımız Boşnak. Boşnaklar da Müslüman olur. Bunu böyle belle." </p><p class="calibre1">
"Tamam dayı, anlat sen." "işte, her grup, kendi etnik ve dinsel özelliklerini koruyarak! </p><p class="calibre1">
bir arada yaşarken, ve bir arada yaşayabilmek için, rotasyon sistemi gibi ideal bir formül bulunmuşken, Sırbistan'da Milosevic adında bir deli ortaya çıktı ve koca Yugoslavya'nın dört bir tarafında yaşayan Sırplar'ı illa da Sırbistan'a dahil etmeye karar verdi. Kosova'da, Hırvatistan'da çatışmalar niye çıktı? Bu yüzden çıktı. Şimdi de Bosna'da yaşayan Sırplar'ı, ayrı bir Sırp devleti kurmaya kışkırtıyor." </p><p class="calibre1">
"Sırplar zaten bizim cumhuriyetin bir parçası değiller mi?" </p><p class="calibre1">
"idiler oğlum. -Bosna-Hersek'te bir seçim yapılmıştı. Müslü-manlar'ın partisi seksen yedi, Sırplar'ınki yetmiş bir, Hırvatlar'ınki de kırk bir iskemle kazanmıştı parlamentoda. Bu koalisyon sadece bir yıl sürdü. Sonra aynı şartlarda yeni bir hükümet kuruldu ama, Sırplar Izetbegoviç'in Cumhurbaşkanlığını hazmedememeye başladılar." </p><p class="calibre1">
"Neden, dayı?" </p><p class="calibre1">
"Bağımsızlık mücadelesinde, Izetbegoviç, Slovenler'le Hırvat-lar'ın tarafını tuttu diye. Edepsizlik etmek için, bir bahaneydi bu." </p><p class="calibre1">
"Bir gizli neden daha var," dedi Burhan. "Izetbegoviç'in 1991 Temmuz'unda, Türkiye'de islam Ülkeleri konferansına katılması, Sırplar'ın tüylerini diken diken etti. Zaten ezelden beri, Aliya'nın bir şeriat devleti kurmasından korkmuşlardır." "Devenin nalı!" dedi Raziyanım. </p><p class="calibre1">
"Adamı bu yüzden yıllarca hapislerde çürütmediler mi?" dedi Burhan. </p><p class="calibre1">
"Durum bu kadar gerginse, ne diye katıldı bu konferansa? Biraz kaşınmış bence." </p><p class="calibre1">
"Bu konferansa katılırken, Aliya'nın amacı onun da arkasında dostları olabileceğini esas kaşınanlara göstermekti," dedi Burhan. "Hırvatlar Hırvatistan'a, Sırplar Sırbistan'a güveniyor. Aliya da kendine Müslüman ülkelerden destek sağlamak istemişse neden kabahat olsun?" </p><p class="calibre1">
"Şeşeli haini ne demişti unuttun mu?" diye sordu Raif. </p><p class="calibre1">
"Ne demişti dayı?" </p><p class="calibre1">
"Boşnaklar, zorla Müslüman edilmiş Sırplar olduklarını kabul etmedikleri takdirde, vururuz kıçlarına tekmeyi, kendilerini Anadolu'da bulurlar, demişti." </p><p class="calibre1">
107 </p><p class="calibre1">
"Raif lütfen! Bu konuyu kapatalım artık. Yarın bu çocuk okulda onlarla birlikte oturacak sınıfında." Nimeta'nın suratı giderek 108    ekşiyordu. Raif hiç aldırmadı ablasına. </p><p class="calibre1">
"Bak yeğenim, madem surda erkek erkeğe konuşuyoruz, gerçekleri öğren bari. 91 </p><p class="calibre1">
Martı'nda, Milosevic ve Tudjman, hem de hiç utanmadan Tito'nun av köşkünde buluşup, Bosna-Hersek'i aralarında nasıl paylaşacaklarının planlarını yaptılar. </p><p class="calibre1">
Onlar kardeş kardeş, Boşnaklar'ı nasıl haritadan sileceklerini planlarken, halkları birbirini boğazlıyordu, o başka." </p><p class="calibre1">
"Raif, bu konular biraz ağır kaçmıyor mu bu yaşta bir çocuğa? Yarın okula gidince..." </p><p class="calibre1">
Nimeta'nın sözünü kesti kardeşi, "Yarın okula gidince, kimin dostu, kimin düşmanı olduğunu bilsin," dedi. </p><p class="calibre1">
"Dayı, neden hep bizim arkamızdan komplo kuruyorlar böyle?" </p><p class="calibre1">
"Çünkü oğlum, onların gözünde Boşnak diye bir kimlik yok. Sırplar'a sorarsan biz Osmanlı baskısı altında din değiştirmiş Sırplar'ız. Hırvatlar'a sorarsan, Katolik'ten dönme Hırvat'ız. Bu yalanı utanmadan içlerine sindirip sonra da topraklarımıza göz dikiyorlar." </p><p class="calibre1">
"Zaten herkes birbirini boğazlıyor. Çocuğa ayrılıkçı fikirler aşılama," dedi Nimeta. </p><p class="calibre1">
"Nimeta, geç kaldın karıcığım. 25 Ekim'de Sırplar kendi parlamentolarını ilan ettiler bile. Zaten çocuk, bölünmüş bir ülkede yaşıyor. Bırak da gerçekleri öğrensin," dedi Burhan. </p><p class="calibre1">
"6 Nisan'dan beri de, Miloşeviç'in baskısından kurtulmuş, özgür bir ülkede yaşıyor ama. Kendi, özerk Bosna-Hersek Cumhuri-yeti'nde." </p><p class="calibre1">
</p><p class="calibre1">
Şlivoviça şişesini, bardağın üstüne ters çevirip bir süre bekledi Raif. "Yahu, burada içki kalmamış. Başka şişe yok mu?" </p><p class="calibre1">
"Ben getireyim," diye fırladı Fiko. </p><p class="calibre1">
"Otur oturduğun yerde. Yeteri kadar içtiniz," dedi Raziyanım. </p><p class="calibre1">
"Kutluyoruz anne," dedi Raif. </p><p class="calibre1">
"Kaçıncı kutlama bu? Daha önce de kutladınız, hem de nasıl kutladınız." </p><p class="calibre1">
"Hazır Fiko dışardayken... bu konuları kapat artık Raif. Her J şeye rağmen, bu Allah'ın cezası Sırplar'la birlikte yaşıyoruz işte. </p><p class="calibre1">
içindeki düşmanlık tohumlarını yeşertme Fiko'nun n'olur," dedi Nimeta. </p><p class="calibre1">
"Bir tek şey daha söyleyip, susuyorum," dedi Raif. </p><p class="calibre1">
"Neymiş o?"' </p><p class="calibre1">
"Fiko bari şu gerçeği bilsin. Miloşeviç'in emriyle, Bosna ordusunda, Bosna doğumlu olmayan tüm askerler, rütbeleri ne olursa olsun, Belgrad'a geri gönderiliyor. Tüm Yugoslavya'da, ordu içinde Bosna doğumlu ne kadar Sırp varsa, hepsi Bosna birliklerine sevk edildi. Bu ne demek anlıyor musunuz?" </p><p class="calibre1">
"Doğru mu bu?" diye sordu Burhan. "Senin bundan haberin var mı Nimeta?" </p><p class="calibre1">
"Var. Uzun zamandan beri, böyleymiş bu iş. Evet, bu bilgiyi aldık maalesef," </p><p class="calibre1">
dedi Nimeta. </p><p class="calibre1">
Sofraya ağır bir sessizlik çöktü. </p><p class="calibre1">
"Izetbegoviç, hâlâ Bosna birliklerinin bizlere ateş açmayacağına inanıyor mu acaba?" dedi Burhan bitkin bir sesle. </p><p class="calibre1">
"iyimser Aliya'nın, 91 Ekimi'nde, televizyonda yaptığı konuşmayı hatırlıyor musunuz?" diye sordu Raif, ayağa kalktı ve edasını, ses tonunu, el hareketlerini İzetbegoviç'e benzeterek, Cumhur-başkanı'nın televizyon konuşmasını taklit etmeye başladı. </p><p class="calibre1">
"Karazdiç'in hayalindeki Yugoslavya'yı, bugünün dünyasında artık hiç kimse istemiyor. Sırplar'ın dışında, hiç kimse. Onun yaratmaya çalıştığı Yugoslavya'dan herkes nefret ediyor! Bu nedenle, Bosna-Hersek halkına, korkmamalarını söylemek istiyorum, savaş olmayacak! Korkmayın ve huzur içinde uyuyun!" </p><p class="calibre1">
Raif iskemlesine oturdu, yüzünde ekşi bir gülümsemeyle, kaşığını masaya vura vura tempo tutarak, Balkanlar'da çok bilinen bir halk türküsü söylemeye başladı: </p><p class="calibre1">
"Sonun geldi Aliya. Sonun geldi Aliya." </p><p class="calibre1">
"Ne soğuk bir şaka," dedi Nimeta. </p><p class="calibre1">
"Kardeşine kızma Nimo," dedi Burhan, "bu şarkıyı, Milosevic ile Tudjman, 91 </p><p class="calibre1">
Martı'nda, Bosna'yı paylaşma planı yaptıklarında bir ağızdan söylemişlerdi de, orada bulunan biri olayı ağzından kaçırıp, basına sızdırmıştı. Sen anlatmıştın bana, unuttun mu?" </p><p class="calibre1">
Raziyanım'ın dudakları titremeye başladı. Kocasıyla kardeşine dik dik baktı Nimeta. </p><p class="calibre1">
109 </p><p class="calibre1">
"Ne bakıyorsun bize öyle? Duymadın mı yoksa? Ne biçim gazetecisin sen, kuzum?" </p><p class="calibre1">
HO         "Sen benimle uğraşacağına, artık içme de git valizini topla,': dedi Nimeta, "yarın erken çıkacaksınız yola." </p><p class="calibre1">
"içim hiç rahat değil, kızım. Sen işteyken, Hana'ya kim bakacak? Bir türlü anlaşamadın bir hizmetçiyle, sen de bir tuhafsın." </p><p class="calibre1">
"ilahi anne, sanki hizmetçi bolluğu var. Milica Sırp olduğu için yanımızda kalmak istemediyse benim kabahatim ne?" dedi Nimeta. </p><p class="calibre1">
"Yıllardır bu evde gördüğü iyi muamele gözüne dizine dursun," dedi Raziyanım. </p><p class="calibre1">
"iyi kızdı zavallıcık. Bu eve çok hakkı geçti. Kendi çıkmak istemedi ama ağabeyleri bırakmamış," dedi Nimeta. </p><p class="calibre1">
"Kişi kişiyi kendi gibi bilir de ondan," dedi Raziyanım. "Bizim kime ne zararımız dokunmuş bunca yıldır? Onlar gibi hain miyiz biz? Hana okuldan boş eve gelecek diye üzülüyorum ben." </p><p class="calibre1">
"Anne, üzülme sen. Hana evde hiç yalnız kalmayacak. Bu haftadan itibaren ben yarım gün çalışacağım. Çoktan verilmiş bir sözü var îvan'm. Ama hep şartlar müsait değil diye uygulanamıyordu. Şimdi de benim şartlarım doğdu işte." </p><p class="calibre1">
"Toruncuğum olmasa, dünyada gitmezdim ama..." "Anneciğim, ben yıllarca tek başıma idare etmemişim gibi konuşuyorsun. Senin yanımıza gelişin şunun şurasında birkaç yıkık. Sanıyorsun ki sensiz hepimiz açlıktan, bakımsızlıktan öleceğiz." </p><p class="calibre1">
</p><p class="calibre1">
"Onları bilmem ama ben, sizin yemeklere alıştıktan sonra, Ni-meta'nın elinde açlıktan ölebilirim," dedi Burhan. Gözleri parladı 'Raziyanım'ın. </p><p class="calibre1">
"Anne, istersen ben yalnız döneyim. Sen kal," dedi Raif. "Müh ocuk olmasa..." </p><p class="calibre1">
"Ama var ve sen de onun biricik babaannesisin. Birkaç aylık bir ayrılığı abartmayın böyle," dedi Nimeta. </p><p class="calibre1">
Evinin tekrardan hanımı olmak için, içinde büyük bir özlem vardı. Yaktığı her sigaranın, dudaklarına götürdüğü her yudum içkinin onaylanmayan bakışlarla izlenmesinden ve evinin sinir bozucu ölçülerde tertipli olmasından bıkmıştı. </p><p class="calibre1">
Bazen raflardaki tozları alınmış, boy sırasına göre hizaya konmuş kitapları dağıtı- | </p><p class="calibre1">
vermek, evin her köşesine sigara külleri savurmak, divanın üstüne özenle yerleştirilmiş yastıkları yerlere fırlatmak gibi çılgınca duygulara kapılıyordu. </p><p class="calibre1">
Çocukluğunu ve gençliğini, annesinin tertipli kışlasında bir asker olarak yaşadığını düşünürdü zaman zaman. Kaç kere yatağına yattıktan sonra, açık unuttuğu diş macununun kapağını kapatmak üzere banyoya, yerlere bıraktığı giysilerini asmak üzere gardrop başına çağrılmıştı. Babasının, "O daha küçücük bir çocuk Raziye, rahat bırak kızı," dediğini duyar gibi oldu. </p><p class="calibre1">
"Hana'ya koca bir kavanoz reçel yaptım. Sabahları mutlaka yedir, kahvaltıda." </p><p class="calibre1">
"Olur anne." Nimeta, kocasının ve kardeşinin önünden, boşalan tabakları toplayıp mutfağa götürdü. Birazdan elinde diğer tabaklarla Raif girdi mutfağa. </p><p class="calibre1">
"Konyak nerde?" </p><p class="calibre1">
"Bir de konyak mı içeceksiniz, bunca Şlivoviça'dan sonra?" </p><p class="calibre1">
"Kahvemizle, bir parmak." </p><p class="calibre1">
"Olmaz Raif. Yarın erken kalkıp araba süreceksin taa Bijeli-na'ya kadar." </p><p class="calibre1">
"Bak, konyağımı vermezsen, annemi götürmem yarın." </p><p class="calibre1">
Konyak şişesini dolabın altından çıkarttı Nimeta, "Al, patla-yıncaya kadar zıkkımlan," dedi. </p><p class="calibre1">
"Abla, çok mu sıktı annem seni?" </p><p class="calibre1">
"Evimde biraz yalnız kalmak istiyorum Raif. Bana gerçekten çok yardımı dokundu. </p><p class="calibre1">
O olmasa ne yapardım bilmiyorum ama, kendimi yatılı okulda öğrenci gibi hissediyorum." </p><p class="calibre1">
"Eee, ne yapalım, kadın emekli öğretmen gibi. Disiplin ruhuna sinmiş." </p><p class="calibre1">
"Torun özlemi tam zamanında tuttu, biliyor musun? Sabrımın sonuna geldiğimi hissediyorum. Ama bir yandan da oradan gelen haberler canımı sıkıyor. Sırp komandoları doluşmaya başlamış Zvornik'e. Ya bir tatsızlık olursa, annem oradayken?" </p><p class="calibre1">
"Hayatımızı sürekli Sırplar'ın ne yapacakları kuşkusuyla geçiremeyiz ki. Onların tehditlerine alışmalı ve pek de kulak asmama-lıyız. Sen biraz kafa dinle evinde, ben annemi sonbahardan önce geri getirmem. Belki de temelli orada kalmak ister." </p><p class="calibre1">
111 </p><p class="calibre1">
"Böyle hissettiğim için çok utanıyorum ama, yalnız kalmaya gerçekten ihtiyacım var." </p><p class="calibre1">
112         "iki kardeş beni mi çekiştiriyorsunuz?" diye mutfağın kapısında belirdi Raziyanım. </p><p class="calibre1">
"Bu bizim en kutsal görevimizdir. Çocukluğumuzdan beri, bir araya gelince hep seni çekiştiririz anne," dedi Raif. "Hayatımızda   l senden önemli ne var ki?" </p><p class="calibre1">
"Terbiyesizler," dedi Raziyanım, "Başınız sıkıştı mıydı, hemen l tepeme üşüşürsünüz ama. Aaa, sen konyak mı içiyorsun? Yarın l erkenden..." </p><p class="calibre1">
"Kalkıp, araba kullanacaksın, içme evladım, îyi bir Müslüman   | ol, içki içeceğine git namazını kıl." Raif sesini annesine benzetmeye çalıştı. </p><p class="calibre1">
"Ne haliniz varsa görün. Kim evladına yaranabilmiş ki? Ben yatmaya gidiyorum," </p><p class="calibre1">
dedi Raziyanım. </p><p class="calibre1">
"Yarın, biz bu kapıdan çıktık mı, sana yeni bir gün doğacak, | hayrını gör," </p><p class="calibre1">
dedi Raif, ablasına göz kırparak. </p><p class="calibre1">
"Yarın hepimiz için yeni bir gün doğacak," dedi Nimeta. "Ba- || kalım kime ne getirecek, yarınki yeni gün?" </p><p class="calibre1">
9 Nisan 1992 </p><p class="calibre1">
Raif yolculuk boyunca ıslık çalıp durdu ama hiç keyfi yoktu, l kafası karmakarışıktı. İşlerin giderek sarpa saracağını çok iyi biliyordu. Her Boşnak gibi, savaşın çıkmayacağına tüm yüreğiyle inanmak istese bile, taa derinden gelen bir ses, başka şeyler fısıldıyordu kulağına. Yine de ıslık eksik olmuyordu dudaklarından nedense. </p><p class="calibre1">
"Bir daha hiç ıslık çalmayacaksın herhalde. Ömrünün tüm şar- .1 kılarını öttün durdun kulağımın dibinde," dedi annesi. </p><p class="calibre1">
"Anne, sigara sevmezsin, içki sevmezsin, küfür sevmezsin. Islık da mı yasak?" </p><p class="calibre1">
"Bu milletin içki, sigara ve küfür aşkını hiçbir zaman anlaya- | mamışımdır. </p><p class="calibre1">
Neden sizler, herifsiz, kansız, eşek sıpasız konuşamazsınız Allah aşkına?" </p><p class="calibre1">
"Lafı saptırma. Ben sana ıslık yasak mı diye sordum." </p><p class="calibre1">
"Ben de sana küfürü niye seversiniz diye sordum." </p><p class="calibre1">
"Küfürü sevenler kim?" </p><p class="calibre1">
"Siz, Boşnaklar." </p><p class="calibre1">
"Eee, sen Boşnak değil misin?" </p><p class="calibre1">
"Ben küfür sevmem." </p><p class="calibre1">
"Sevmediğin için Boşnak sayılmıyor musun yani? Türk olmaya mı karar verdin? inan bana onların ağzı bizden bozuk." </p><p class="calibre1">
"Ne zaman gittin de gördün?" </p><p class="calibre1">
"Yaz tatilerimizi geçirmedik mi istanbul'da, çocukken? Akrabalarımızı ziyarete gider, tüm kışlık giysilerimizi satın alır dönerdik. Sen paket paket naylon çorap taşırdın eşe dosta. Nimeta o delikanlıya tutulmasaydı, daha çok gidecektik ama, sen kızını gözden çıkarmak istemedin." </p><p class="calibre1">
"istemedim. Taa istanbul'larda yaşasın istemem tabii." </p><p class="calibre1">
"Bencil kadın. Kaçırdın da ne oldu, ertesi yıl kendine Burhan'ı buldu, onunla evlendi." </p><p class="calibre1">
"Hiç olmazsa gözümün önünde kaldı." </p><p class="calibre1">
"Evet, çocukların illa gözünün önüde duracak, onları bebek-mişler gibi kollamaya, korumaya devam edeceksin." </p><p class="calibre1">
"Sen de baba ol da görelim." </p><p class="calibre1">
"Aaa anne, bu kadarı da olmaz! Ben baba değil miyim?" </p><p class="calibre1">
"Daha üç aylık babasın. Babalık duyguların yeterince gelişmedi, insan evlatlarına gün be gün daha fazla bağlanır. Bak bakalım, Muho bir yaşına gelsin, ondan ayrı kalabiliyor musun?" </p><p class="calibre1">
"Oğluma şimdi de bayılıyorum ama, hiçbir zaman üstüne kilise fanusu gibi çökmeyeceğim." </p><p class="calibre1">
"Ben size öyle mi yaptım demeye getiriyorsun? Sizinle konuşulmaz zaten. </p><p class="calibre1">
Nankörler! Sen yine ıslık çal, ben razıyım." </p><p class="calibre1">
Bir süre daha gittiler yemyeşil doğanın içinde hiç konuşmadan. Zvornik'e yaklaşırlarken, taa uzakta bir tuhaf hareketlenme gördü Raif. Yolun sağ yanında rengârenk bir dalgalanma vardı. Hızlandı. </p><p class="calibre1">
"Aaaa, baksana Raif, orada bir sürü insan var," dedi Raziyanım, küstüğünü unutarak. </p><p class="calibre1">
Uğultuyu biraz daha yaklaştıklarında duydular. </p><p class="calibre1">
113 </p><p class="calibre1">
S8 </p><p class="calibre1">
Raif ne olur ne olmaz diye arabayı uzakta durdurup indi. </p><p class="calibre1">
"Sakın çıkma arabadan anne. Kapıları kitle, pencereleri kapat, 114 beni bekle," </p><p class="calibre1">
dedi. Annesinin arkasından seslenmesine aldırmayarak koşmaya başladı. </p><p class="calibre1">
Beş bin kişi! Tam beş bin kişi... Kadın erkek, çoluk çocuk, yaralı ya da ölmek üzere binlerce insan... Ve yığınlarla ceset... Kurşunların, bıçakların açtığı yaraları kanayarak ağır ağır ölenler... Lime lime kesilmiş kadınlar... Karınları deşilmiş, barsaklan dışar-da erkekler... Gözleri yuvalarından uğramış, şok geçireren bebeler... Defalarca tecavüze uğradıkları için, bacaklarının arasından kan sızan genç kızlar... Kurşun ıskalamış ama sonuçta kalp krizinden ölmüş </p><p class="calibre1">
ihtiyarlar... Dili tutulmuşlar... Aklını kaybetmişler... </p><p class="calibre1">
Zvornik kentinin aşağı yukarı yarısı... Ve hepsinin ortak paydaları, Müslüman olmaları. </p><p class="calibre1">
Raif deliler gibi koşuştu insanları arasında. Ne dediklerini, ne olduğunu anlamaya çalıştı Bir tanıdık yüz görmeye çalıştı. Dehşetli kötü bir koku genzini yakıyordu. Yaralıların kan kokusu ve korkudan altına yapmış, üstüne işemiş </p><p class="calibre1">
insanlardan yükselen idrar ve pislik kokusu. </p><p class="calibre1">
"Arkan'ın Kaplanları... Arkan'ın Kaplanları..." Net olarak algılayabildiği tek cümle buydu. Sırp teröristlerinin azgın boğası, acımasız hain faşist komandosu Arkan! Kanı dondu. Bayılacak gibi oldu. Kendini toparlamaya çalıştı. Şimdi, yeni bir şey daha fark ediyordu... Bu insanların arasında hiç genç veya orta yaşta erkek yoktu. Yaraları kanayan, barsaklan ya da diğer organları deşilmiş </p><p class="calibre1">
erkeklerin hepsi altmış, yetmiş yaşın üzerindeydiler. Kadınlar o kadar çok bağırtıyorlardı ki, ne dedikleri anlaşılmıyordu. Raif in kulakları bir süre sonra alıştı bu gürültüye, kelimeleri ayrıştırmaya başladı. </p><p class="calibre1">
Gece gelmişlerdi. Kapıları omuzlayıp herkesi sokağa dökmüşlerdi. Bir saat içinde herkese evlerini olduğu gibi bırakıp gitmelerini söylemişlerdi. Açılmayan kapılan kırmışlardı. Gençlerin tümünü öldürmüşlerdi. Kadınların, kızların ırzına geçmişlerdi. Bebeleri şişlemişlerdi. Kaçanların, evlerinden hiçbir şey almasına izin vermemişlerdi. Kuran'ları ayaklarının altında ezmiş, duvarlardaki aile resimlerini paramparça etmişlerdi. </p><p class="calibre1">
Raif beş bin kişinin arasında karısını ve çocuğunu aradı. Yerde yüzükoyun yatan kadınları, bebeleri çevirip çevirip, küçük bir ümitle baktı durdu. </p><p class="calibre1">
115 </p><p class="calibre1">
"Raif... Raif... Benim ben, Mijda." </p><p class="calibre1">
Raif üstüne eğildiği cesetten doğruldu. </p><p class="calibre1">
"Mijda!" Birbirlerinin kollarına atıldılar. </p><p class="calibre1">
"Mijda, karımı gördün mü? Oğlumu, halamı...?" </p><p class="calibre1">
"Çok üzgünüm Raif." Hıçkırmaya başladı Mijda. </p><p class="calibre1">
"Ağlama, anlat." </p><p class="calibre1">
"Raif, onlar öldü." </p><p class="calibre1">
"Nasıl? Nasıl öldüler? Niye öldüler?" </p><p class="calibre1">
"Bianka'ya komandolar tecavüz etti. ikimiz aynı evdeydik. Talan başlayınca, bizim daireye geldi Bianka, bebekle beraber. Kapıyı kitledik, yüklüğe saklanıp bekledik. Biz içerden açmayınca, kapıyı tekmeleyerek kırdılar. </p><p class="calibre1">
Bulamayabilirlerdi ama, bebek ağladı. Oysa, Bianka ağlamasın diye, memesini hep ağzında tutuyordu Muho'nun. Bebek karanlıktan ve havasızlıktan sıkıldı. Ağladı." </p><p class="calibre1">
Mijda hıçkırmaya başladı. Bir süre sakinleşmesini bekledi Raif. "Yüklükten çekip çıkardılar bizi. ikimize de tecavüz ettiler. Masanın üzerine sürükleyip, yan yana yüzü koyun yatırdılar. Önden ellerimizi, tekmelemeyelim diye arkadan bacaklarımızı tuttular. Birbiri ardına tecavüz ediyorlardı. Arkam parçalandı... </p><p class="calibre1">
Raif..." Yine avaz avaz ağlamaya başladı Mijda. Raif ancak o zaman fark etti kızın etekliğinin kan ve pislik içinde olduğunu. </p><p class="calibre1">
"Bianka'ya ne oldu? Ne yaptılar ona?" </p><p class="calibre1">
"Muho çok ağlıyordu. Çığlık çığlığa bağırıyordu. Arkan'ın Kaplanlarından biri, onu tutup pencereden dışarı fırlattı." </p><p class="calibre1">
Raif in gırtlağından bir hırıltı yükseldi. </p><p class="calibre1">
"işte o zaman Bianka'ya bir deli kuvveti gelmiş olmalı. Ellerini ayaklarını kurtardı, masadan fırlayıp pencereye koştu. Küfürler, lanetler yağdırıyordu Sırplar'a. Bir tanesi onu yakaladı, yere itti, tüfeğini bacaklarının arasına soktu... Raif... taa dibine kadar soktu tüfeği... Sonra bir patlama duydum... </p><p class="calibre1">
Bayılmışım." </p><p class="calibre1">
Arabanın içinde beklemekten sıkılan Raziyanım, yavaş yavaş kapıyı açtı, dışarı çıktı. Hava yumuşacıktı. Balkan'a erken inmişti </p><p class="calibre1">
bahar. Mis gibi çimen kokusunu içine çekti. Uzakta kaynaşan kalabalığa doğru sakin adımlarla yürümeye başladı. 116 Arabada beklerken, kararını vermişti; madem çocuklarına ya-ranamıyor, ne yapsa kabahat oluyordu, kendi yaşıtı dul görümce-siyle yaşıyacaktı bundan böyle. Allah, ona sağlık verirse, Zvor-nik'te hep onunla kalacaktı artık. </p><p class="calibre1">
l O Nisan 1992 </p><p class="calibre1">
Bijelina artık yoktu. Zvornik artık yoktu. Nimeta'nm halası, Raif in gencecik karısı, üç aylık oğlu yoktular. Yüzlerce, binlerce genç adam yoktu. Yüzlerce binlerce genç kadın ve çocuk yoktu. Geride kalanlar ise ömür boyu zedelenmişti. </p><p class="calibre1">
Vajinası ve anusu paramparça kadınlar, bir daha hiç konuşamayacak çocuklar, bir yanlarına inme inmiş, hâlâ yaşadıkları için utanç duyan ihtiyarlar kalmıştı geride. Etnik temizlik tamamlanmıştı. Arkan'ın Kaplanları, Belgard'dan, yani Milosevic'den aldıkları güçle, Radovan Ka-radziç'in emrinde, aşırı milliyetçi Şeşelj'in sevk ve idaresinde Zvornik'i 'kurtarmışlardı.' </p><p class="calibre1">
Kimlerden kurtarmışlardı Zvornik'i? </p><p class="calibre1">
</p><p class="calibre1">
Aynı topraklarda beş yüz yıldır yaşamakta olan dostlarından, komşularından, yakın arkadaşlarından, iş arkadaşlarından, hatta sevgililerinden, hatta kuzen ve yeğenlerinden kurtarmışlardı. </p><p class="calibre1">
Kendileriyle aynı dili konuşan, aynı kültürü paylaşan, aynı heyecanları duyan, yortu ve Noellerini onlarla birlikte kutlayan, kutsal günlerinde onlara armağanlar sunan, acılı günlerinde dertlerine ortak olan insanlardan kurtarmışlardı. </p><p class="calibre1">
Zvornik'i kurtarmak uğruna, evlerini yağma ettikleri, kestikleri, dipçikledikleri, derilerini yüzdükleri, ırzlarına geçtikleri bu insanların kendilerinden tek farkları, yılda bir ay oruç tutmaları, iki dini bayram kutlamaları, bayramlarda bayram namazı kılmaları ve erkek evlatlarını sünnet ettirmeleriydi. </p><p class="calibre1">
Sadece bu fark yüzünden, canlarım, ailelerini, işlerini, mallarını ve topraklarını kaybetmiş, bir gece içinde sıfıra indirgenmiş, dilenciye dönüştürülmüş, beş bin insan! </p><p class="calibre1">
Nimeta âdeta taş kesilmiş gibi dinliyordu öğlen haberlerini. Hiçbir ifade yoktu yüzünde. Ivan sıcak bir fincan kahve getirdi, "îç bunu Nimeta, iyi gelir," dedi. </p><p class="calibre1">
"Hepsinden umudumu kesmemi mi istiyorsunuz?" dedi Nimeta. Cam gözlerle bakıyordu. </p><p class="calibre1">
"Sağ kalanların adları belli oldu. Vadide olmayanlar için, hiç ümit yok canım. </p><p class="calibre1">
Bence sen ölüleri bırak, gücünü sağ kalanlara sakla." </p><p class="calibre1">
"Annem hastanede dünden beri. Ona devamlı sakinleştirici veriyorlar," dedi Nimeta. "Kardeşimi hepten uyuttular." </p><p class="calibre1">
Ivan, Nimeta daha önce bir bunalım geçirdiği için, yine yıkılacağını sanmıştı onun. Ama tahminlerin ötesinde güçlü çıkmıştı Nimeta bu kez. </p><p class="calibre1">
Sanki, olanları daha önceden tahmin etmiş gibi, pek de şaşır-mamıştı. Sadece üstüne garip bir durgunluk gelmişti. Bir de sürekli tekrarladığı bir şey vardı: </p><p class="calibre1">
"Düşünebiliyor musun Ivan, bu kıyımı yapan Sırp ordusundan yardım istedi Aliya tzetbegoviç. Bir insan bu kadar dar görüşlü olabilir mi? Soruyorum sana, olabilir mi? Sırp canileri, silahlan, el telefonları, cipleriyle Zvornik'e doluştuklarında, katliamı durdurması için, JNA'yı resmen Zvornik'e davet etti." </p><p class="calibre1">
"Boşuna üzme kendini, kızım," dedi Ivan. "Ordudan yardım istemeseydi, gidip bu işi yapmayacaklar mıydı yani? Aliya 'Zvornik'e adım atmayacaksınız' da demiş </p><p class="calibre1">
olsa, gidecek ve bu kıyımı yapacaklardı. Sırplar etnik temizlik yapıyor, anla bunu artık." </p><p class="calibre1">
"Biz şimdi ne yapacağız Ivan?" </p><p class="calibre1">
"Ya hemen bir yolunu bulup kaçacağız ya da sıramızı bekleyeceğiz. Sıramız geldiğinde ölümlerden ölüm beğeniriz artık." </p><p class="calibre1">
"Susun be! içimi karartmayın," diye bağırdı Sonya. "Dünya buna izin vermez. Koca dünya gözlerini bir soykırımına daha kapatamaz. Hiç kimse aldırmasa, bu yollardan geçmiş Yahudiler var, onlar izin vermez. Ben ümidimi yitirmeyeceğim. </p><p class="calibre1">
Bu çılgınlık bitecek." </p><p class="calibre1">
"Bu çılgınlığı bitirmek için, önce Boşnaklar'm bitmesini bekliyorlar. Azra'nın hakkı varmış," dedi Nimeta. </p><p class="calibre1">
"Kimler?" diye sordu Sonya. </p><p class="calibre1">
117 </p><p class="calibre1">
"Balkanlar'da Boşnak kimliğini istemeyenler." Sesi, gırtlağından değil metalik bir borudan çıkıyor gibiydi Nimeta'nın. Kuru 118 ve duygusuzdu. </p><p class="calibre1">
"Biz varız ama," dedi Sonya. "Bitmeyeceğiz kardeşim. Hep olacağız, biz Boşnaklar!" </p><p class="calibre1">
2-3 Mayıs 1992 </p><p class="calibre1">
Nimeta, işe gitmeden önce, Hana'nın yemeğini öğlen için hazır etmeye çalıştı. </p><p class="calibre1">
Elektrikler sık sık kesildiğinden, yemek bir türlü pişmek bilmiyordu. Bu tür işleri annesinin omuzlarına yüklediği, çarşı, pazarı düşünmediği, yemek yetiştirmenin telaşını yaşamadığı günleri özlemeye biraz erken başlamıştı. Yarım gün çalışmak, zaman kazandıracağına evin kölesi haline dönüştürmüştü onu. Tek lüksü, ev halkı sabah çıkıp gittikten sonra, kahvesini ve sigarasını eline alıp, telaşa kapılmadan koltuğa yayılarak iç sesini din-leyebilmesiydi. Sabah çocukları okula hazırlamak için yine erken kalkıyordu ama, hiç olmazsa, evi toplamaya ve yemek işlerine başlayana kadar bir saati kendine ayırabiliyordu. </p><p class="calibre1">
Uzun yıllar boyunca, zamanının hep kısıtlı olmasından yakınıp durmuştu. Şimdi ise, önünde silah sesleriyle süslenmiş bir sabah sereserpe uzanırken, bir sigara tellendirip, gazete karıştırmaktan başka hiçbir şey gelmiyordu aklına. Çünkü, yapacak hiçbir şey şey de kalmamıştı Saraybosna'da. Değil bir iki galeri gezmek, güzel bir film görmek, bir arkadaşa sabah kahvesine uğramak, çarşı pazara alışverişe gitmek bile hayal olmuştu. </p><p class="calibre1">
Hayatlarına bir kasırga gibi birdenbire girmişti savaş. Oysa, alt yapı temelleri, taa 89 Mayısı'ndaki Kosova olaylarından beri atılmaktaydı savaşın. </p><p class="calibre1">
Sırplar Miloşeviç'in yönetimi altında adım adım emellerini uygularken, Bosnalılar uyumuşlardı. Derin ve tatlı bir uykuya dalmışlardı. Bu derin uykuda, Cumhurbaşkanları Aliya Izetbegoviç'le birlikte bir rüya görmekteydiler. Batı ülkelerinin bu asırda, burunlarının dibinde böyle bir savaşa asla izin vermeyeceklerinin rüyasıydı bu. Bir zorbanın kaba güç kullanarak insanları evlerinden, yurtlarından ve canlarından etmesine, soykırımına ve işkenceye izin verilemeyeceğinin rüyasıydı. Çok güzel, tatlı, hoş </p><p class="calibre1">
bir rüyaydı, insan onuruna yakışan, insancıl bir rüya! </p><p class="calibre1">
119 </p><p class="calibre1">
6 Nisan olaylarından beri okullar kapalıydı. Ama birkaç müte-şebbis öğretmen, emniyetli kilerlerde çocuklara ders vermeye devam etme kararı almışlardı. </p><p class="calibre1">
Çocuklar ateş altında yürümek zorunda kalmasın diye, hemen hemen her sokakta böyle bir kurs açılmıştı. Yaşları karışıktı. Hana'nın grubunda kendi yaşında çocuklar olmakla birlikte, on-on bir yaşlarında da birkaç çocuk vardı. Fiko, kendi yaş grubunun bulunduğu başka bir 'kiler'e devam ediyordu. </p><p class="calibre1">
Saraybosnalı Boşnaklar bir seçim yapmak zorunda kalmışlardı. Ya sonunu göremedikleri bir savaşa tamamen teslim olacak ve bir gün, savaş bittiğinde, sağ </p><p class="calibre1">
kalabilenler yaşama güçleriyle birlikte her şeylerini yitirmiş olarak yalnızca anılarına sığınacaklardı ya da savaşı mümkün olduğunca görmezlikten gelerek, gündelik hayatın gereklerini yerine getirmeyi sürdüreceklerdi. Eğer içlerinde küçücük bir ümit varsa geleceğe dair, çocuklarının eğitimini ve işlerini, her şeye rağmen devam ettireceklerdi. </p><p class="calibre1">
Burhan ve Nimeta gibi ikinci kozu seçenler için yaşam, yeraltına inmişti. </p><p class="calibre1">
Öğretmenler, ailelelerin de yardımıyla, çocukların eğitimini sürdürmeye çalışıyorlardı. Karanlık ve rutubetli zemin katları, ışıklar sık sık kesildiği için, gaz lambaları ve mumlarla aydınlatıyor ve etrafta cirit atan fareleri görmezliğe gelerek yaşama devam ediyorlardı. Fareden korkan birçok kadın, bu korkunun anlamsızlığının farkına, savaşın onlara aniden tanıştırdığı ölüm korkusuyla burun buruna geldiklerinde varmışlardı. Fareler, böcekler, karanlık, rutubet, pis kokular ve durmak bilmeyen silah sesleri günlük yaşamın içine örülmüştü, insanların sıkça çektikleri can sıkıntısı, yerini can derdine bırakmıştı. </p><p class="calibre1">
Raziyanım, Kraya Tomislav'da, kızına çok yakın olan kendi evine taşınmış, Zvornik katliamında karısını ve üç aylık çocuğunu kaybeden Raif ile birlikte oturmaya başlamıştı. Raif, o günden beri konuşmuyordu. </p><p class="calibre1">
Nimeta ocağın üstündeki yemeği bir kere daha kontrol etti. Öğlene kadar pişeceği yoktu. Hana'ya, öğle yemeğine anneannesine gitmesi için bir not bırakmayı düşündü. Annennenin evinde nasıl olsa yiyecek bir şeyler bulunurdu. </p><p class="calibre1">
120 Raziyanım, her zaman çocuklarının dertlerine, çeşitli yemeklerle deva olabileceğini zannetmişti, nedense. Çocuklarından birinin yüzünü asık veya canını sıkkın gördü müydü, çözüm fırından yeni çıkmış, üstü kabarmış bir börek ya da mis kokulu bir muhallebi şeklinde belirirdi. </p><p class="calibre1">
"Bunu bir ye bak, hiç derdin kalmayacak. Senin için, ellerimle yaptım," der ve dumanı tüten bir tabak yemek veya bir tepsi hur-macık uzanırdı önlerine. </p><p class="calibre1">
Nimeta bir keresinde kardeşine, "Annem, kulağını da yemekleri kadar sık ve cömertçe sunabileydi bize, bambaşka insanlar olabilirdik, sen ve ben," demişti. </p><p class="calibre1">
"Annem dinlemeyi değil, söylemeyi sever," demişti Raif, "bir de pişirdiklerini yedirmeyi. Ama hakkını ver, iyi aşçıdır." </p><p class="calibre1">
Ne yazık ki, konuşmayı reddeden oğlunu, lezzetli yemek terapisiyle iyileştirebilme imkânı, hızla kayboluyordu Raziyanım'ın. Saraybosna'da hiçbir şey bulunmaz olmuştu. Kasaplar, bakkallar yağmaya uğrayıp boşalmıştı. Yeni mal gelmiyordu. Saraybosna, Karadziç'in şehri Sırp, Hırvat ve Müslüman halklara göre bölme planı doğrultusunda ablukaya alınmıştı. Sırp komandoları şehire giriş </p><p class="calibre1">
</p><p class="calibre1">
çıkışları kontrol ediyorlar ve Boşnaklar'ın açlıktan ölmeleri için ellerinden geleni yapıyorlardı. </p><p class="calibre1">
Her şeye rağmen, Sırp asıllılar dahil hiç kimse böyle bir bölünmenin gerçekleşebileceğine hâlâ ihtimal vermiyordu. Boşnaklar'ın, Sırplar'ın, Hırvatlar'ın ve Yahudiler'in evleri, işyerleri, dükkânları, okulları, kısacası yaşamları, asırlardır iç içeydi. Bu güne kadar bu insanlar hiçbir şeylerini ayırmayı düşünmemişlerdi. </p><p class="calibre1">
Ama onlar gibi düşünmeyenler de vardı. </p><p class="calibre1">
Pale'deki karargâhında, Karadzic, şehrin haritalarını masaların üzerine yayıyor, kırmızı kalemle kentin içinden bir Berlin duvarı geçiriyordu. Şehrin doğusunda kalan, daracık daracık sokaklı Osmanlı mahallelerini, Başçarşı'yı Boşnaklar'a, Habsburglar zamanında inşa edilen geniş bulvarları Hırvatlar'a bırakıyordu. </p><p class="calibre1">
Kentin batısında kalan yirminci asırda inşa edilmiş modern bölümünü, tüm ticaret ve endüstri merkezleriyle birlikte, Sırplar'a ayırıyordu Karadzic. Kısacası, Saraybosna'nın büyük çoğunluğu şehrin doğu bölgelerinde üst üste yığılırken, Sırplar en modern mahallelere sereserpe yerleşeceklerdi. </p><p class="calibre1">
Nimeta, insanların böylesine duyarsız ve ırkçı davranışları karşısında dehşete düşüyordu. Okul öncesi yıllarında bahçelerde, mahallelerde, sokaklarda, sonra okulda iç içe büyüyen, gençlik ve üniversite senelerini omuz omza geçiren, birlikte eğlenen, sevişen, birlikte üzülen ve sevinen insanlar değişiyorlardı. </p><p class="calibre1">
Kırk yıllık komşularına bir şeyler oluyordu. </p><p class="calibre1">
Asırların birikimi, insanları teknolojinin en üst kademelerine ulaştırmış, zekâlarını geliştirmişti ama aynı insanların iç dünyaları, davranış biçimleri, iki ayaklarının üstüne dikildiler dikileli sanki hiç gelişmemişti. </p><p class="calibre1">
Nimeta bugün işe gecikmeden gitmeliydi. Üç günden beri Lizbon'da bulunan Aliya îzetbegoviç, öğlen saatlerinde geri dönüyordu. Görüşmelerden eli boş döndüğünü biliyorlardı ama, yine de karşılamak için havameydanına gitmek ve haberi birinci ağızdan almak gerekecekti. </p><p class="calibre1">
"îvan inşallah hava meydanına gitme işini başkasına yükler," diye düşündü. Hiç hali yoktu bugün. Dün akşam yine alışmışlardı Burhanla. Kocasına yarın, kendi gecikeceği için eve erken gelmesini söylemiş, Burhan da patlamıştı. "Bu evde ev hanımlığını ben yapacaksam, sen de bari inşaatlara git," demişti. </p><p class="calibre1">
"Çocukların sorumluluğunu uygar karı kocalar gibi paylaşamaz mıyız yani?" </p><p class="calibre1">
"Paylaşıyoruz zaten. Ama senin geceye sarkan işlerin gün be gün artıyor." </p><p class="calibre1">
"Bir savaş içindeyiz Burhan. Ben habercilikle uğraşıyorum. Tek iş bu kaldı zaten Saraybosna'da. Bu iş de olmasa, eve kim para getirecek?" </p><p class="calibre1">
Bu lafı eder etmez, ileri gittiğini fark ederek, susmuştu. Bur-han'ın en büyük işi Knin'deydi ve oradaki inşaat işlerini tasviye etti edeli eve para getiremiyordu doğru dürüst. Aslında, pek çok Boşnak, Hırvatistan'da çok önceleri işini kaybederken, yine iyi dayanmıştı kocası. Önce Hırvatlar başlamışlardı Müslümanlarla uğraşmaya. Ama onların hışmına uğramamıştı nedense. Diğer mü-121 </p><p class="calibre1">
hendislerin anlaşmalarına son verilir, arkadaşlarının teker teker işle ilişkileri kesilirken, onun hâlâ yerinde kalması, biraz da rahat-122    sız etmişti Burhan'ı. </p><p class="calibre1">
Sonra Sırplar gelmişti. Knin'e el koyunca, önce Hırvatlar'ı temizlemişlerdi. </p><p class="calibre1">
Sırplar tarafından kontratı feshedilmeden kendisi kapatmıştı işyerini. Onun gibi birini inşaat firmaları havada kapardı. Ayrıca birçok başka işleri de vardı başka yerlerde. Ama tüm Yugoslavya'da bu kez de Sırplar, Sırp asıllı olmayanların işlerine son vermeye başlamışlardı. Burhan Saraybosna'ya ait tek bir projeyle kalmıştı elinde. Zaten kısa bir süre sonra, savaşlardan dolayı inşaat sektörü tamamiyle durmuştu. Modern Saraybosna'nın simgesi sayılan Momo ve Üzeyir adlı ikiz gökdelenlerden Mo-mo'daki ofisine laf ola gidip geliyordu ne zamandır. </p><p class="calibre1">
Raziyanım, "ilahi oğlum, Üzeyir dururken ne diye Momo'da açtın ofisini?" diye sorduğunda, karı koca o kadar çok gülmüşlerdi ki, bir izahat yapmak zorunda kalmıştı yaşlı kadın, "Gâvurdan kimseye hayır gelmez," demişti. Sanki eşref saatine denk düşmüştü Raziyanım'ın sözü. Momo'daki ofisler teker teker kapanıyordu. Ama melanet sadece Momo'yu değil, tüm kenti sarıp sarmalıyordu hızla. </p><p class="calibre1">
</p><p class="calibre1">
Her geçen gün biraz daha karısının eline bakar olması, hırçın-laştırmıştı Burhan'ı. Uzun süredir olmadık nedenlerle surat asıyordu. Bu hırçınlığının sebebini anlıyor ve alttan alıyordu Nimeta. </p><p class="calibre1">
Sırplar'ın gadrine uğrayanlardan biri de Mirsada'ydı. Birkaç ay önce, bir telefon gelmişti Mirsada'dan. Ağlamaklıydı sesi. "Hiçbir neden yokken, işten attılar beni Nimo," demişti. Uzun uzun konuşmuşlardı telefonda. Bu durumu Ivan'a söylememeye karar vermişlerdi. Çünkü Mirsada, Nimeta'nın ve diğer arkadaşlarının ısrarına rağmen, sırf Petar'a daha yakın olmak için, işinden istifa etmiş ve Petar'ın çalıştığı Sırp ajansına geçmişti. Bunu Petar ayarlamıştı ona. Gerçek kimliğini, birtakım manevralarla gizlemeye çalışmışlardı, sanki bir gün duyulmayacakmış gibi. </p><p class="calibre1">
"Yapma, Mirso, sakın yapma, istifa etme sonra çok pişman olursun," diye yalvarmıştı Nimeta. Dinletememişti. Ve sadece birkaç ay sonra, hiçbir geçerli neden olmaksızın, Mirsada kendini kapı önünde bulmuştu. Ivan'dan yardım dileyecek yüzü yoktu. </p><p class="calibre1">
Zaten o kadar kibirliydi ki, Nimeta onu ara sıra 'bayan gurur' diye çağırırdı, işsiz kaldığını kimsenin duymasını istememişti. Ivan'dan yardım istememesi için yemin üstüne yemin ettirtmişti arkadaşına. </p><p class="calibre1">
"Evine dön, Mirso," demişti Nimeta. "Saraybosna'da nerede istesen iş bulursun. </p><p class="calibre1">
Senin deneyimin kaç kişide var?" </p><p class="calibre1">
"Petar'dan ayrılmak istemiyorum Nimo," demişti Mirsada. "Şu dünyada aşk diye bir şeyin olabileceğine inanmazken, bu yaştan sonra aşkı buldum, nasıl vazgeçebilirim?" </p><p class="calibre1">
Nimeta, aşktan nasıl vazgeçileceğini iyi bildiği için, dudaklarını ısırmış, yanıtlamamıştı arkadaşını. Allahtan yine Petar'ın yardımlarıyla başka bir yerde iş bulunmuştu Mirsada'ya. Gerçek kimliğini saklamıştı Petar. Yeni işyerinde Sırp diye biliyorladı 'Miza'yı. </p><p class="calibre1">
Bunu öğrendiğinde, Nimeta kocasına, "Bu kadar ünlü bir mühendis olmasaydın, belki senin kimliğini de saklardık. Ama tüm inşaat firmaları tanıyor seni," </p><p class="calibre1">
demişti. </p><p class="calibre1">
"Bu dünya döndükçe, benim kimliğim değişmez Nimo, on asırlık bir kimlik benimki," demişti Burhan, ilk kez duyuyordu Nimeta, kocasının adıyla böbürlendiğini. Şaşırmıştı, işsizlik, umutsuzluk karakterlerini değiştiriyordu demek insanların. </p><p class="calibre1">
Nimeta çok şanslı biri olmadığını biliyor ve alın yazısını kabulleniyordu ama, ufak tefek tüm aksiliklerin de hep gelip onu bulmasına deli oluyordu. İşe geç kalmaması gereken bir gün, ocağın oyunu da işte bu aksiliklerden biriydi. </p><p class="calibre1">
Mercimeğin öğlene kadar pişemeyeceğini anlayınca, aceleyle bir kâğıda, "Hana, bebeğim, öğlen yemeğini anneannende ye ve eve dönünce beni işten ara," yazdı, kapı girişindeki aynanın önüne bıraktı. Tam çıkarken, döndü, anneme de bir haber vereyim diye düşündü. Telefonu kaldırdı, hat bekledi. Hat yoktu. Tık tık tık vurup durdu telefona. Telefon mu bozuktu yoksa hatlar mı kesikti? </p><p class="calibre1">
Yan komşusunun kapısını çaldı, bu kez. Azra geceliği ile açtı kapıyı. </p><p class="calibre1">
"Kıyafetimin kusuruna bakma Nimo," dedi. "Artık geceler gündüzlere karıştı. </p><p class="calibre1">
Sokağa çıkamıyoruz ki, giyinip de ne olacak?" </p><p class="calibre1">
123 </p><p class="calibre1">
"Haklısın. Bugün de silah sesleri her zamankinden de fazla gibi sanki." </p><p class="calibre1">
124         "Ben silah seslerini duymamak için radyoyu avaz avaz bağırtıyorum." </p><p class="calibre1">
"Elektrik yok ki." </p><p class="calibre1">
"Benimki pilli." </p><p class="calibre1">
"Ah, ne iyi fikir. Eve dönerken pil alayım." </p><p class="calibre1">
"Bulursan almamazlık etme. Benim piller, eskiden aldıklarım." </p><p class="calibre1">
Nimeta hayatlarının en ufak ayrıntılarına kadar nasıl darmadağın olduğunu fark etti. Kahveden ilaca, yiyecek maddesinden pile kadar hiçbir şey yoktu artık. </p><p class="calibre1">
Havagazı, elektrik, su sık sık kesiliyordu. Bir ortaçağ ortamında yaşıyorlardı sanki. </p><p class="calibre1">
"Senin telefon çalışıyor mu, Azra?" diye sordu. </p><p class="calibre1">
"Sabahtan beri hiç çalmadı," dedi Azra, telefona yürüdü, ahizeyi kaldırdı. </p><p class="calibre1">
"Aaa, Nimeta, telefon ölü." </p><p class="calibre1">
"Demek genel bir kesilme var," dedi Nimeta. "Hay Allah, annemi arayacaktım. </p><p class="calibre1">
Neyse, yolda postaneye uğrarım." </p><p class="calibre1">
</p><p class="calibre1">
Birden gökgürültüsünü andıran bir sesle, yerlerinden fırladılar. Sanki binlerce uçak aynı anda evlerinin üstünde dolaşıyor gibiydi. Gürültüden patlayan camların şangırtılarını da duyuyorlardı. </p><p class="calibre1">
"Kilere insek mi?" </p><p class="calibre1">
"Boş ver, birazdan geçer," dedi Azra. Silah ve bomba seslerini kanıksamış </p><p class="calibre1">
görünüyordu. Bir aydan beri her gün havan topları yağmur gibi iniyordu şehre. </p><p class="calibre1">
Sırplar tepelere kurdukları mevzilerinden sürekli ateş altında tutuyorlardı Saraybosnalılar'ı. "Bir çay içecek vaktin var mı?" </p><p class="calibre1">
"Yok canım. Bugün Izetbegoviç dönüyor ya, çok iş var. Geç bile kaldım." </p><p class="calibre1">
"Deli mi bu Izetbegoviç?" dedi Azra. "Kapı kapı dolaşıp çare arıyor. Gâvur milleti Müslüman'a yardım eder mi hiç!" </p><p class="calibre1">
"Bu iş Gâvur-Müslüman işi değil canım, bu bir insan haklan meselesi... Karadzic Müslüman çoğunluğun oturduğu bölgeleri kuşatma altına aldı ve orada yaşayan insanları silah zoruyla evlerinden atıyor, öldürüyor. Daha geçen hafta, kırk yıldır Dobrin-ya'da yaşamakta olan zavallı Bosnalılar, bir gün içinde kendilerini, bir delinin ilan ettiği Sırp Cumhuriyeti'nde buluverdiler. insan haklarına bu kadar düşkün Batı devletleri bu işe göz yummaz..." </p><p class="calibre1">
Lafını bitirtmedi Azra, "Ben senin kadar tahsilli ve akıllı değilim Nimo, ama şunu bil, Cumhurbaşkanı ve sen Batı'dan medet umuyorsanız, boşuna beklersiniz. </p><p class="calibre1">
Batı insan haklarını, son Müslüman da can verdikten sonra hatırlar." </p><p class="calibre1">
"Nasıl böyle düşünebiliyorsun?" </p><p class="calibre1">
"Senden daha gerçekçiyim de ondan. Git sor bakalım Izetbe-goviç'e, ne koparabilmiş Lizbon toplantısında? Eli boş döndüğüne kalıbımı basarım." </p><p class="calibre1">
Azra ile tartışmayı gereksiz gördü, "Eve dönerken getirmemi istediğin bir şey var mı?" diye sordu Nimeta. </p><p class="calibre1">
"Bu silah sesleri altında sen kendini getir, yeter," dedi Azra. </p><p class="calibre1">
Nimeta Goriça'dan aşağı indi, hızlı hızlı yürümeye başladı. Sa-raybosna'nın yeni çatışmalara gebe olduğunu biliyordu. General Kukanjak'ın idaresindeki JNA birliklerinin bulunduğu kışlayı, Bosna birliklerinin kumandanı Sefer Haliloviç kuşatma altına almış durumdaydı. JNA birliklerine, silahlarını bırakmaları ve Boş-naklar'ın çoğunlukta olduğu bölgeden çekilmeleri için ültimatom vermişti. </p><p class="calibre1">
Sırplar'ın bu durum karşısında susup oturmalarını kimse beklemiyordu. </p><p class="calibre1">
Nimeta bunları düşünerek yürürken, birden yer-gök korkunç bir gürültüyle bir kere daha sarsıldı, yürüyenler saçakların altına, bina içlerine kaçıştılar. </p><p class="calibre1">
Uzakta bir yere bir bomba düştüğü anlaşılınca, sindikleri kapı diplerinden çıkıp, yürümeye devam ettiler. Sokakta her an tedirgin ve kapı diplerine sine sine yürümeye alışmıştı Bosnalılar. Mareşal Tito Caddesi'ni kesen sokakların birine saptı Nimeta. Postane yönünde koşmaya başladı. Silah sesleri giderek daha yakından geliyordu. Derken, aniden etrafı bir duman ve bir kızıllık kapladı, gökyüzünün güneş batarken aldığı renk gibi, kırmızıya çaldı bulutlar. Nimeta, </p><p class="calibre1">
"Yangın çıktı," diye düşündü, "bir yerde müthiş bir yangın var." Ve Kulin Ban Sahil Yolu'na çıkan sokağın başına gelip sola, caddeye döndüğünde, gördüklerine inanamayarak, donakaldı. </p><p class="calibre1">
125 </p><p class="calibre1">
Cam kırıkları kristal bir şelale gibi iniyordu gökten, insanlar yağmur gibi yağan camlara çıtır çıtır basarak sağa sola savruluyor-126 lardı. Kocaman alev dilimleri, bir canavarın dili gibi yalayıp yutuyordu her şeyi. Her şeyi. Yeni onarılmış güzelim Postane binasının yerinde, şimdi taş, moloz, cam yığınları ve kıvrıla büküle göğe yükselen alevler vardı. Birkaç itfaiyeci, umutsuzca çırpınıp duruyordu azgın alevlerin ortasında. </p><p class="calibre1">
Nimeta diz boyu cam kırığının içinde, dimdik durmuş, kımıldamadan, hiçbir şey duyumsamadan ve düşünemeden, bir ahir zaman Neron'u gibi az ilerdeki ateş </p><p class="calibre1">
dansını seyrediyordu. Postane binasının yanı sıra, Milli Tiyatro, Hukuk Fakültesi ve civardaki binalar da yanıyor, yeni patlamalarla bu ateş dansına eşlik ediyorlardı. Rüzgârda uçuşan kızıl saçlar gibi savrulan alevleriyle har har yanıyorlardı. Yandıkça, kırmızı bir fona çizilmiş, simsiyah iskeletlere dönüşüyorlardı. </p><p class="calibre1">
"işte bu, cehennem!" diyordu Nimeta içinden. "Sonunda cehennemi gördük. Tanrı günahlarımızı bu dünyada ödememize karar vermiş olmalı." </p><p class="calibre1">
</p><p class="calibre1">
Sırplar, Hırvatistan'da savaşırken JNA birliklerine, kentleri ele geçirmeden önce, taş üstüne taş bırakmamacasına yerle bir ettirt-miş, yağmalatmış ve yüzyılların tarihini harabe haline getirdikten sonra teslim almışlardı. Şimdi, uzmanlaştıkları bu yöntemi Saray-bosna'da da uygulamaya başlamışlardı, demek... </p><p class="calibre1">
insanlık dışı eylemlere öylesine alışmışlardı ki, vicdanlarında en ufak bir sızı duymuyorlardı onlara da ait olan bu şehirde yarattıkları cehennemin karşısında. </p><p class="calibre1">
Nimeta, taş kesilmiş, geçmişini seyrediyordu alazların ötesinde. Çocukluğu, gençliği, anıları, sevinçleri, kederleri incelip uzayarak, bükülerek alevlerin arasında göğe yükseliyor, Saraybosna külleriyle birlikte sağa sola savruluyordu. </p><p class="calibre1">
"Heyy, Nimeta! Şoka mı girdin, kuzum?" </p><p class="calibre1">
"Mate! Ne arıyorsun burada?" </p><p class="calibre1">
"Asıl sen ne arıyorsun burada, böyle büyülenmiş gibi? Yürü, haydi yürü, kafamıza bir şey inmeden kaçalım burdan." </p><p class="calibre1">
Mate, koruyucu melek gibi bitivermişti yanı başında. Omzuna yüklediği kamerasının ağırlığına aldırmadan, büyülenmiş gibi </p><p class="calibre1">
yangını seyreden Nimeta'yı kolundan çekiştire çekiştire bu cehennemden uzaklaştırmaya çalışıyordu. "Anneme telefon edecektim Mate." </p><p class="calibre1">
"Olmuş sana olanlar Nimeta. Postane mi kaldı? Telefonlar kesikti zaten. </p><p class="calibre1">
Ahlaksızlar sabahtan kestiler telefonları, farkında değil misin?" </p><p class="calibre1">
Cam kırıklarının içinde çıtır çıtır yürüdüler. "Araba şu tarafta," dedi Mate. </p><p class="calibre1">
Arabanın da bütün camlan kırılmıştı. Nimeta'nm bacakları dizlerine kadar cam kesiklerinden dolayı kan içindeydi. Ele gelen cam kıymıklarını Mate ile birlikte çekip aldılar bacaklarından. Küçük parçalar etin içine girmiş müthiş ızdırap veriyordu. </p><p class="calibre1">
"Şurada bir eczane vardı," dedi Nimeta, eliyle sağ tarafı işaret ederek. </p><p class="calibre1">
"Demin bombalandı." "Ya ilerdeki doğum kliniği?" </p><p class="calibre1">
"Az önce yanıyordu. Televizyona gidelim, orada hallederiz. " "Ah Mate, çocuklarım! Çocuklarım..." "Neredeler?" </p><p class="calibre1">
"Bizim mahalledeki kilerlerde derse gitmişlerdi." "Oraya dönemeyiz şimdi Nimeta. </p><p class="calibre1">
O taraflarda bir çatışma veya hasar yok. Bu durumda, zaten öğretmenler onları salıvermez, merak etme." "Ama Mate..." </p><p class="calibre1">
"Aması yok. Benimle geliyor musun?" </p><p class="calibre1">
Nimeta arabaya girdi. Arabanın camları parçalandığı için, koltukların üstü kırıklarla doluydu. Cam kırıklarını Nimeta'nm eşar-bıyla dışarı doğru süpürüp, oturdular. Gerçekten de, belki kentin şu anda en emniyetli yeri, kendi mahalleleriydi. Öğretmenler, Mate'nin söylediği gibi, bomba ve silah sesleri yatışmadan çocukları salıvermiyorlardı evlerine. Üstelik, dün akşamki kavgaya rağmen, Burhan'ın eve erken döneceğini adı gibi biliyordu. </p><p class="calibre1">
Mate arabayı delice bir hızla sürdü. Şehrin batısındaki televizyon binasına ulaştıklarında, yangın sersemliğini üzerlerinden atamadan, yeni bir haberle sarsıldılar. Cumhurbaşkanları Aliya Izet-begoviç kayıptı. Uçağı bir gece önce Lizbon'dan havalanmış ve </p><p class="calibre1">
127 </p><p class="calibre1">
bunca zaman geçmesine rağmen, hiçbir yere iniş yapmamıştı. Uçak ya düşmüştü ya da kaçırılmıştı. </p><p class="calibre1">
128 Şehirde tam kırk bin telefon hattı sabahtan beri kesik olduğu için, soruşturmalar, araştırmalar da çok zor oluyordu. Allahtan televizyon binasının telefon hattı, postaneye bağlı değildi ve Cum-hurbaşkanı'nın köşküne direkt ve özel bir hatla bağlanmıştı. O tek telefon da devamlı meşguldü. </p><p class="calibre1">
Nimeta'nın niyeti, işyerinde bir boy gösterip, bir an önce evine dönmekti. Ama </p><p class="calibre1">
'Izetbegoviç olayı' çözülmeden, hiç kimsenin bir yere ayrılmaması için kesin talimat vermişti İvan. Mırın kırın edenlere, çok sert bir sesle bağırmıştı: </p><p class="calibre1">
"Savaş içindeyiz. Televizyonculuk sorumluluk isteyen bir iştir. Mesai saatleri yoktur. Gerektiğinde yirmi dört, hatta elli dört saat iş başında kalmak var. Bu deveyi gütmek istemeyenlere kapı, naa orada!" </p><p class="calibre1">
içinden bir küfür savurup masasının başına çökmüştü Nimeta. Azra haklıydı bir yerde, ne işi vardı îzetbegoviç'in gâvurların peşinde. Eli boş bile dönememişti. </p><p class="calibre1">
Hiç dönememişti Izetbegoviç. </p><p class="calibre1">
Sonya, aldığı birtakım duyumları anlatıp duruyordu. Güya, îzetbegoviç'in siyasi rakibi Fikret Abdiç, Sırplar'la birlikte hain bir plan hazırlamış. Izetbegoviç'i öldürüp, Boşnakların başına geçecekmiş. </p><p class="calibre1">
</p><p class="calibre1">
"Ayol, o adam Yugoslavya içinde kalma yanlısı değil miydi?" diye bağırdı Nimeta. </p><p class="calibre1">
"Mirsada bize gizli bilgi sızdırmıştı. Yönetimi o ele alırsa, savaş bitecekti, biz de Yugoslavya'ya katılıp..." </p><p class="calibre1">
"Bir etnik azınlık olarak, itelene kakalana Sırp yumruğu altında yaşayıp gidecektik. Öyle barış eksik olsun," dedi Mate. Muşta, kapıdan kafasını uzatıp bağırdı. </p><p class="calibre1">
"Ivan bizi hemen odasında istiyor. Yeni bir değerlendirme ya-pacakmışız. </p><p class="calibre1">
Telefonlar işlemediğine göre, herhalde bir yerlere dağılıp bilgi toplayacağız." </p><p class="calibre1">
Toplantıda, haberleri ne şekilde sunacaklarına dair karar aldılar. Onları Cumhurbaşkanlığı'na bağlayan telefon, sürekli meşguldü. Hâlâ bir haber gelmemişti Cumhurbaşkanı'ndan. Herkes tedirgindi. Nimeta, bir akşam önce kocasıyla yaptığı münakaşayı unutamadığı için, daha da tedirgindi. Bir an önce evine gitmek ve Jj </p><p class="calibre1">
aralarındaki gergin havayı yumuşatmak istiyordu. Ama nedense, aksilikler hep onu bulurdu, aynen bu akşam olduğu gibi. Bur-han'ın eve erken döneceği akşamlar iş </p><p class="calibre1">
çıkar, o kent dışında oldu-    129 ğu zamanlar, yaprak kımıldamazdı ülkede. </p><p class="calibre1">
Izetbegoviç, kaybola-çak başka gün bulamamıştı! </p><p class="calibre1">
Toplantının sonunda, "Gözlerini kurbanlık koyun gibi dikip bakma yüzüme melül melül. Akşam haberlerinden sonra, hâlâ bir gelişme yoksa gidersin Nimeta," dedi Ivan. </p><p class="calibre1">
Spiker haberleri okuyordu. Mate'nin çektiği yangın filminin gösterimi yeni bitmişti. Hep birlikte haberleri izliyorlardı. Telefon çaldı yine. Ivan, uzanıp açtı. Yüzü bir anda bembeyaz oldu. </p><p class="calibre1">
"Ne?... Ne?... Ne diyorsunuz?" </p><p class="calibre1">
Herkes dehşetle birbirine baktı. Spikerin kulağına bağlı diktafona eğildi Ivan, kendine bile yabancı gelen bir sesle, "Hatta Cumhurbaşkanı var," dedi. "Hemen canlı röportaj yap onunla." </p><p class="calibre1">
Haberleri dinlemekte olan Saraybosnalılar, sunucunun şaşkınlığını fark edemediler. Cumhurbaşkanı'nın sabahtan beri kayıp olduğundan halkın haberi yoktu. Spiker, ilk şaşkınlığını atana kadar biraz bocaladı, Lizbon görüşmeleri hakkında bir iki soru sordu ve neden sonra, </p><p class="calibre1">
"Sayın Cumhurbaşkanım, şu anda neredesiniz?" demeyi akıl etti. </p><p class="calibre1">
"Lukavika"dayım," dedi Izetbegoviç. </p><p class="calibre1">
Bir an için, herkes nefesini tuttu. Kimse kulaklarına inanamadı. Saraybosna'da yaşayan her Boşnak, Lukavika'nın Sırplar'ın en önemli karargâhlarından biri olduğunu ve tüm saldırılarını orada planladıklarını biliyordu. Yani, Cumhurbaşkanları düşmanların elindeydi. Sunucu, sesi hafifçe titreyerek sordu: </p><p class="calibre1">
"Hangi konumla orada bulunuyorsunuz, Cumhurbaşkanım?" </p><p class="calibre1">
"Görünüşe bakılırsa, kaçırıldım," dedi Cumhurbaşkanı. </p><p class="calibre1">
Telefonun ucundaki Izetbegoviç, Cumhurbaşkanlığı Köşkü'n-den, yardımcısı Eyüp Ganiç ile görüşmek istedi. Bağlantıyı sağladılar. Cumhurbaşkanı, kendisi özgürlüğüne kavuşana kadar, vekâletini Eyüp Ganiç'e bıraktığını açıkladı. </p><p class="calibre1">
Yavaş yavaş, neler olduğunu herkes öğrenmeye başlamıştı. </p><p class="calibre1">
Lizbon dönüşü, uçak Roma'da petrol ikmali yapıp, yeniden S9 </p><p class="calibre1">
havalandıktan biraz sonra, uçağın pilotu, Saraybosna'da çatışmalar yoğunlaştığı ve yer yer yangınlar başlamış olduğu için, Saray-130 bosna Havaalam'na inme izni alamadığını, Belgrad veya Zagreb arasında seçim yapmalarını söylemişti. Zagreb'i seçmişti Izetbego-viç. Bir müddet sonra, pilot geri gelmiş, Cumhurbaşkanı sorumluluğu ve riski göze aldığı takdirde, Saraybosna'ya inebileceğini anlatmış, ne yapması gerektiğini sormuştu. </p><p class="calibre1">
"Saraybosna'ya inelim," demişti îzetbegoviç kesin bir tonla. </p><p class="calibre1">
inişte, artık Sırplar'ın elinde tutsaktı Cumhurbaşkanı. </p><p class="calibre1">
Havaalanı müdürünün odasında, sonunun ne olacağını bilemeden oturuyordu. Oradan ayrılmasına izin vermiyorlardı. Cumhurbaşkanlığı Köşkü'ne ve evine telefon etmek istemişti ama, müdür şehirdeki bütün hatların kesik, telefon etmenin de imkânsız olduğunu söylemişti. </p><p class="calibre1">
Tam o sırada, müdürün masasının üzerinde duran telefon çalmaya başlamıştı, îzetbegoviç yerinden kalkmış, kararlı adımlarla yürümüş, masanın önünde durmuş </p><p class="calibre1">
ve sert bir sesle, "Telefonu bana verin," diyerek çekip almıştı ahizeyi müdürün elinden. Cumhurbaşkanı telefondaki kişiye talimatlarını verirken havaalanı müdürü, hiçbir şey söylemeden, donmuş gibi, öylece bakıyordu. Bosnalılar artık Cumhurbaşkanlarının kaderinden haberdardılar, îzetbegoviç bir değiş tokuşta rehin olarak kullanılacaktı. </p><p class="calibre1">
Sırp militanlar Izetbegoviç'i ve yanındakileri bir arabaya bindirip, az ötedeki JNA karargâhının bulunduğu Lukavika'ya götürmüşlerdi. Niyetleri, şimdi onu sıkı bir pazarlığa zorlayarak, Sefer Haliloviç'e, Kukanjak'ın ve kumandasındaki Sırp askerlerinin etrafına ördüğü kuşatmayı kaldırtmaktı. </p><p class="calibre1">
îzetbegoviç, Boşnaklar'ın elinde tutsak bulunan JNA komutanı Kukanjak ile değiş </p><p class="calibre1">
tokuşu kabul etmişti. Izetbegoviç'in Boşnak-lar'a iadesinin yanı sıra, Sefer Haliloviç de el koyduğu silahları, Sırplar'a iade edecekti. </p><p class="calibre1">
"Kukanjak ve îzetbegoviç aynı aracın içinde yola çıkarılmışlar. Onlara Birleşmiş </p><p class="calibre1">
Milletler'in Kumandanı MacKenzie eşlik ediyormuş," dedi Ivan. "Birazdan Saraybosna'da olurlar. Mate, yüklen bakalım kameranı. Sonya, Mate'ye sen eşlik et. Muşta, sen burada </p><p class="calibre1">
benimle kal. Sen gidebilirsin Nimeta ama yarın öğlen burada ol. Sakın gecikme." </p><p class="calibre1">
Telefonlar kesik olduğu için, sabaha kadar çalışmak zorunda olduğunu ailesine haber veremeyen Nimeta, yorgunluktan yıkılarak evine girdiğinde, Burhan'ı kanı çekilmiş, bembeyaz bir suratla onu beklerken buldu. </p><p class="calibre1">
"Saatten haberin var mı?" dedi Burhan. </p><p class="calibre1">
"Olanları bilmiyor musun? Televizyon da mı kesikti? Haberin yok mu? îzetbegoviç kaçırıldı. Tam eve gelmek üzereydim ki..." </p><p class="calibre1">
"Fiko'yu ve Hana'yı, kocanı, anneni, kardeşini, îzetbegoviç kadar merak etmiyorsun değil mi Nimeta? Onlar umurunda değil. Evin üstüne bomba mı düştü, çocuklar sağ salim dönebildiler mi? Açlar mı, toklar mı, umurunda bile değil." </p><p class="calibre1">
"Nasıl söylersin bunu?" diye bağırdı Nimeta. "Sırf onlar için, yarım gün çalışmaya başlamadım mı?" </p><p class="calibre1">
"Bu mu yarım gün çalışmak? Saat sabahın beşi." </p><p class="calibre1">
"Bu işi de kaybedersem ne yaparız? Senin getirebildiğin para yetmiyor ne zamandır, farkında değil misin Burhan?" </p><p class="calibre1">
"Sen ne zamandır paragöz oldun Nimeta?" </p><p class="calibre1">
"Savaş içindeyiz, iki yakamız bir araya gelsin diye, elimden geleni yapıyorum, sabahın körüne kadar çalışıyorum. Nihayet eve döndüğümde bana söyleyeceğin bu mu?" </p><p class="calibre1">
"Nerede çalışıyorsun sen?" diye sordu Burhan. Gözleri, bembeyaz suratında, kor gibi yanıyordu. Elleri ve sesi titriyordu. Nimeta, Burhan'ın bir hortlağı andırdığını, halinin normal olmadığını fark etti. </p><p class="calibre1">
"Ne demek bu?" </p><p class="calibre1">
"Nerede çalışıyorsun sen? Televizyonda mı yoksa o Hırvat'ın yatağında mı?" </p><p class="calibre1">
Nimeta'nm bir an içi geçer gibi oldu. Duvara yaslandı. Yüreğinin atışlarını duyuyordu. Sadece yüreği değil, tüm atardamarları büyük bir gümbürtüyle uğulduyordu kulağında. </p><p class="calibre1">
"Sana bir soru sordum," dedi Burhan. Sesi ıslık gibi tısladı. </p><p class="calibre1">
"Ne demek bu?" Nimeta ancak fısıldayacak gücü buldu kendinde. </p><p class="calibre1">
"Bu, şu demek!" Burhan yanaşmıştı karısına. Dövüşe hazır iki 131 </p><p class="calibre1">
horoz gibi burun buruna, soluk soluğaydılar şimdi. Kocasının ne-1 fesindeki alkol kokusunu duydu Nimeta. 132         "Bu, şu demek; senelerdir bir Hırvat itinin altına yatıyorsun, l demek. Hiç utanmadan kocana, ailene ihanet ediyorsun, demek. Yasak aşkın yüzünden girdiğin bunalımlarda, beni suçlu durumuna soktun ve beni bir kere de öyle aldattın, demek. Sonsuza kadar' </p><p class="calibre1">
öğrenemeyeceğimi mi sandın Nimeta? Öğrendim işte! Hem de nasıl öğrendim, bir bilsen." </p><p class="calibre1">
Nefes nefese sustu. Kan çanağı gibi gözlerinden biri durmaksızın seğiriyordu. </p><p class="calibre1">
Nimeta, bir böcek gibi yapışmıştı duvara. Sırtını, duvarın içine girmek istermiş </p><p class="calibre1">
gibi bastırıyordu sert betona. Duvarın içine geçerek, kaybolmak istiyordu. Ama duvara geçemiyor, sadece hiçbir şey söylemeden duruyordu ve yüreği, bütün gün kanayan bacaklarından çok daha fazla acı vererek kanıyordu. "Hayır, öyle değil. </p><p class="calibre1">
Senin söylediğin gibi değil," demek istiyordu. "Ben sadece âşık oldum. Çaresizce âşık oldum ama yine de seni ve çocuklarımı bırakamadım Burhan. Sizden hiç ayrılamadım ben." </p><p class="calibre1">
</p><p class="calibre1">
"Konuş!" diye bağırdı Burhan. "Bana bunu neden yaptın, anlat. Böyle bir cezayı hak etmek için çok büyük bir kötülük yapmış olmalıyım. Ama ben hiç kimseye kötülük yapmadım. Belki de atalarımın işlediği bir günahın bedelini ödüyorum, kim bilir?" </p><p class="calibre1">
Nimeta avaz avaz bağırarak, bir şeyler söylediğini sanıyordu ama hiç ses çıkmıyordu boğazından. </p><p class="calibre1">
"İnkâr bile edemiyorsun." Burhan'ın sağ eli havaya kalktı ve şimşek gibi indi Nimeta'mn yüzüne. Bir an dişlerinin ağzına döküldüğünü ve gerçekten de duvarın içine geçtiğini sandı Nimeta. Gözünde şimşekler çaktı. Az sonra, kendine geldiğinde, artık Burhan yoktu ve Fiko, koridorun ucunda yaralı bir hayvan gibi gözlerinde tarifsiz bir acı ve korkuyla, yerde yatan annesine bakıyordu. </p><p class="calibre1">
Mayıs-Haziran 1992 </p><p class="calibre1">
Nimeta, akşam yemeği için sofrayı kurarken, tedirgindi. Biraz sonra Burhan geldiğinde, çocuklar yatana kadar hiçbir şey olmamış gibi davranmaya karar vermişti. Onlar ortalıktan çekildikten </p><p class="calibre1">
sonra açacaktı konuyu. Hiçbir şeyi saklamayacaktı. Burhan'ın Stefan'la ilişkisini öğrenmiş olduğunu biliyordu artık. Ama bu ilişkinin çoktan bitmiş </p><p class="calibre1">
olduğunu da öğrenmeliydi kocası. Bur-han'a onu bırakmayı başaramadığını, evini ve çocuklarını asla terk edemediğini, kendiyle iç hesaplaşmasında, kocasını tercih ettiğini anlatmalıydı. Burhan'dan onu anlamasını ve bağışlamasını istemeliydi. Tüm insanlar gibi, o da hatalara açıktı. Kocasıyla ilişkilerinin zorlandığı, birbirlerinden uzaklaştıkları, kendini yapayalnız hissettiği bir sırada, bir adam çıkmıştı karşısına, bir anda kapılıp gitmişti. Yok, kapılmış </p><p class="calibre1">
ama gidememişti. Kalmıştı. Kocasının, çocuklarının yanında kalmıştı ve kendi kendine bir söz vermişti; bir daha asla Stefan ile görüşmeyecekti. Onunla buluşmayacak, konuşmayacak, öpüşmeyecek ve sevişmeyecekti. Stefan sırf o bu karara vardığı için, Yugoslavya'dan ayrılıp, Londra'ya gitmişti. Bunu takdir edebilecek miydi Burhan? Stefan'la birbirlerinden kopmak için verdikleri çabayı anlayabilecek miydi? </p><p class="calibre1">
Bir yaş tanesi yanaklarından süzülüp yeni yaydığı örtünün üzerine düştü. Hayır, ne Burhan, ne çocukları ne annesi, kimse, hiç kimse anlayamazdı bu çabayı. </p><p class="calibre1">
Stefan ve o, herkesin gözünde, yasak aşk yaşayan iki çılgındılar. </p><p class="calibre1">
Hele o! Evli ve çocuklu bir kadın olduğu için, aşk sarhoşluğu içinde pembe bulutların üzerinde dolaştığı, en mutlu olduğu dönemde bile lanetlenmiş gibi hissetmişti kendini. Hem vicdan azabı çekmiş, hem de bazı şeyleri sanki hep önceden bilmişti. Annesinin, yasak aşkını öğrendiği takdirde onu asla bağışlamayacağını, örneğin. Oğlu ve kızı da bağışlayamazlardı herhalde... Belki Hana genç bir kadın olduğu zaman, aynı şeyler onun da başına gelirse. .. Evli ve çocuklu bir kadının da aşka açık bir yüreği, bir bedeni olabileceğini, bazı duyguların engellenemeyeceğini bizzat öğrenirse... Yok, yok, asla böyle bir tecrübeyi yaşasın istemezdi kızı. Onu ölene dek affetmesin, ama yeter ki Nimeta'mn çektiği acıyı ve utancı asla yaşamasındı Hana. </p><p class="calibre1">
Tabakları getirip sofrayı kurdu. Masanın her bir kenarında bir tabak! </p><p class="calibre1">
Yıllar önce, Stefan'dan ayrılmaya kesin karar verdiği gün de, aynı şimdi olduğu gibi, masaya tabakları dizmişti. O akşam Bur-133 </p><p class="calibre1">
han'a başka bir adamı sevdiğini söylemeye hazırlanıyordu. Ertesi gün, masaya bir tabak eksik koyabileceğini düşünmüştü... Bir ek-134 sik tabak; Burhan'ın tabağı... Eli öyle çok titremişti ki, tabak elinden düşüp kırılmıştı. Akşam karısının söyleyeceklerini dinleyip de öğrendiğinde, Burhan'ın yüreği de tıpkı bu tabak gibi paramparça olacaktı. </p><p class="calibre1">
Süpürgeyi getirip, faraşa doldurmuştu kırıkları, çöpe atmıştı. Sofrayı kurduktan, yemeğin altını yaktıktan sonra, birden koşa koşa gidip, çöpe attığı tabağın parçalarını, çöplerin arasından dışarı çıkarmıştı. Kocasının yüreğinin kırıklarını yıkar gibi, özenle teker teker yıkamıştı seramik parçalarını. </p><p class="calibre1">
Burhan, sonradan bu kırıkları bir kenara konmuş gördüğünde, </p><p class="calibre1">
"At bunları karıcığım, yenisi alırız," demişti. </p><p class="calibre1">
"Ben güzelce yapıştıracağım onu." </p><p class="calibre1">
"Artık hayır gelmez bu tabaktan. Kırılmış bir kere, at gitsin." </p><p class="calibre1">
Nimeta ertesi gün telefonda Stefan'a, "Burhan'a yine söyleye-medim. Onu terk edemeyeceğim, affet beni Stejo," demişti. </p><p class="calibre1">
</p><p class="calibre1">
Bunları anlatsa kocasına, anlar mıydı Burhan? Dün ona dehşet içinde, suçlayan gözlerle bakan Fiko anlar mıydı? Onun, ailesini terk etmemek için kendi kendine karşı verdiği savaşı izah edebilir miydi oğluna? </p><p class="calibre1">
Denememişti bile. </p><p class="calibre1">
"Oğlum, karı kocaların arasında olur böyle şeyler. Savaş hepimizin asabını bozdu. Git biraz buz çıkar dolaptan. Sakın Hana'ya da bir şey söyleme," demişti, gözlerinde müthiş bir korku ve acıyla bakan Fiko'ya. </p><p class="calibre1">
"Anne, babam sana neden vurdu?" </p><p class="calibre1">
"Kavga ettik." </p><p class="calibre1">
"Neden vurdu?" </p><p class="calibre1">
"Vurmadı oğlum. Ben düştüm. Ayağım kaydı düştüm." </p><p class="calibre1">
"Neden vurdu, anne?" </p><p class="calibre1">
Nimeta yattığı yerden toparlanıp kalkmaya çalışmıştı. "Fiko, bana yardım edeceğine abuk subuk sorular soruyorsun. Sana ne dedim? Koş biraz buz getir, haydi." </p><p class="calibre1">
"Anne, babamı duydum. 'Ben bir günahı ödüyorum,' dedi sana. Ne demek istedi babam?" </p><p class="calibre1">
"Fiko, sen dediğimi yap, git bana buz getir. Sana ne olduğunu sonra anlatırım," </p><p class="calibre1">
demişti. Hem zaman kazanmak hem de yüzünün morarmasını, şişmesini önlemek istiyordu. Fiko gidince tutuna tutuna kalkıp, tuvalete girmişti. Aynaya bakmaya cesaret edememişti. Kapıyı kilitlemiş, sesi duyulmasın diye, başını havluya gömerek hıçkıra hıçkıra ağlamaya başlamıştı. </p><p class="calibre1">
Fiko'yu çok zor ikna etmişti, bu işin her karı-koca arasında geçebilecek, sıradan bir münakaşa olduğuna. Sabah işe gidememişti Nimeta. O gün, sadece Mirsada ile konuşmak istemişti. Annesinin telefonu çalıştığı için, onun evine kadar gitmişti arkadaşına telefon etmeye. Allah'tan annesi evde yoktu. Boş </p><p class="calibre1">
gözlerle bakan Raif e arkasını dönerek, Mirsada'yı aramıştı, boşuna. Onu bulabilseydi, "Sonunda korktuğun oldu, Mirso, Burhan öğrenmiş," diyecekti. En yakın arkadaşına içini döküp, hıçkıra hıçkıra ağlayacaktı belki de. Ama Mirsada yine yoktu. Uzun zamandır haber almıyorlardı ondan. Bir ara, Petar ile kent dışına çıkmaktan bahsettiği için, kötü şeyler düşünmek istemiyordu Nimeta. </p><p class="calibre1">
Raif, morarmış gözüne, şiş suratına gözlerini dikip bakmış, hiçbir şey söylememişti. </p><p class="calibre1">
"Bana neler olduğunu sormayacak mısın Raif?" </p><p class="calibre1">
Hiç tepki yoktu kardeşinde. </p><p class="calibre1">
"ilaçlarını alıyor musun sen?" </p><p class="calibre1">
Gözünü bile kırpmamıştı Raif. </p><p class="calibre1">
"Konuşmaman hiçbir şeyi halletmiyor. Bunun bir kaçış olduğunu bilmiyor muyum sanıyorsun? Hepimiz savaşın gerçekleriyle, açılarıyla yüzleşirken, sen suskunluğunun arkasına gizlen bakalım. Çocukken de böyle yapardın Rafo. Hoşuna gitmeyen bir şey oldu mu yorganın altına gizlerdin kendini saatlerce. Ama artık büyüdün. Çık yorganın altından." </p><p class="calibre1">
Bunları söylerken bir taraftan da kapıyı gözlüyordu, annesinin gelip gelmediğini görmek için. Raziyanım dünyada söyletmezdi bunları Raif e. Hayatı boyunca, oğlunu hep korumuş, hep savunmuş ve en çok onu sevmişti. Bazen Nimeta üvey çocuk olup olmadığını bile düşünürdü, annesinin kendine olan farklı tutumu karşısında. </p><p class="calibre1">
Çocukluklarından beri, Raziyanım sadece kızını azar- </p><p class="calibre1">
135 </p><p class="calibre1">
lar, kızını tenkit eder, kızının işlerine karışırdı. Raif ne isterse yapmak hakkına haizdi. Annesinin paşasıydı o. </p><p class="calibre1">
136 "Raif, o korkunç olaylar sırasında evinde bulunmadığın için kendini suçladığını da biliyorum. Aptal değilim ben. Ama orada olsaydın bir tek şey değişecekti, şimdi sen suskun bir canlı yerine, paramparça bir ölü olacaktın, o kadar! Karını ve çocuğunu nasılsa kurtaramayacaktın. Kim kurtarabildi ki? Önce seni öldürecek, sonra yine istediklerini yapacaklardı. Bunu anla ve ne olur konuş arük. Konuş!" </p><p class="calibre1">
Raif i konuşturmaya çalışmanın boşuna olduğuna anlayınca, tekrar telefona yürümüştü. Bir kere daha deneyecekti Mirsada'yı bulmayı. Ona öyle çok ihtiyacı vardı ki. Ama yarım saat önce çalışan telefon, artık çalışmıyordu. Küfürü basıp, çıkıp gitmişti Ni-meta. Evine dönmüştü. Evde, zaman zaman ağlayıp, zaman zaman uyuyarak bütün sabah yatmıştı. Kımıldayacak hali yoktu. Yattığı yerde kafası sürekli çalışmıştı. Bu evliliği kurtarması gerekiyordu. Kocasına her şeyi anlatıp, özür dilemeliydi. Çocuklarını ayrıca bir de evin içinde yaşanan ikinci bir savaşa sokmaya hakkı yoktu. Burhan onu bağışlamak istemese bile, hiç olmazsa, savaş bitene kadar bir arada kalmaları gerekiyordu. </p><p class="calibre1">
"Ben Stefan'dan uzaklaşarak, payıma düşen fedakârlığı yapmıştım, şimdi fedakârlık sırası sende, beni affetmek zorundasın," dese, ne yapardı acaba Burhan? Erkeklerin nezdinde, kendi gururlarından ve egolarından daha önemli şeyler olabilir miydi? Bağışlama yeteneği, evlat sevgisi veya bir kadına duyabilecekleri dostluk duygusu gibi? Deneyecekti. </p><p class="calibre1">
Burhan'ın çok sevdiği piryanı'*' pişirebilmek için, marketteki et kuyruğunda bir saate yakın beklemiş, altı yüz gram ete normal fiyatın beş mislini ödemişti. </p><p class="calibre1">
Kocasının ona çok yakıştırdığı yeşil bluzunu giymişti. Yüzündeki morluğu makyajla kapamaya, sabahın erken saatlerinde olanları unutmaya çalışmıştı, işte nihayet her şey hazırdı ve ailece Burhan'ı bekliyorlardı. </p><p class="calibre1">
Burhan bir türlü gelmiyordu. </p><p class="calibre1">
Çocuklara, babaları geciktiğinde her zaman yaptığı gibi ye- </p><p class="calibre1">
(*) Et ve pirinç ile yapılan bir Boşnak yemeği. </p><p class="calibre1">
meklerini vermedi, beklemelerini söyledi, Nimeta. Beklediler. Saat sekiz, sekiz buçuk, dokuz oldu. Dokuzda, Hana'ya yemeğini yedirdi, Fiko'ya biraz daha beklemesini söyledi. Saat on oldu. Fiko acıktığı için, ona da yemeğini verdi. </p><p class="calibre1">
Telefon kesik olduğundan, Burhan'ın bürosunu arayamıyorlardı. </p><p class="calibre1">
"Babamın başına bir şey gelmiş olmasın, anne?" dedi Fiko. </p><p class="calibre1">
"Sık sık gecikir baban, biliyorsun oğlum," diye yanıtladı ama, kendi de endişe içindeydi artık. Endişesi katmerliydi. Hem başına bir şey gelmiş olmasınden korkuyordu kocasının, hem de onu terk etmiş olmasından. </p><p class="calibre1">
Özenle kurduğu sofrayı topladı. Mutfakta ayak üstü, soğumuş yemeklerden bir şeyler atıştırdı. Yiyemediklerini Bozo'nun tabağına aktardı. Kedi yemeği bir iki kere koklayıp, arkasını döndü gidip iskemlenin altına çöreklendi. Sanki o da farkındaydı evdeki ağır havanın. Fiko, etrafında bir süre dolanıp durduktan sonra, dikildi karşısına. "Belki de sana kızgın olduğu için dönmüyor eve babam," </p><p class="calibre1">
dedi. </p><p class="calibre1">
"Saçmalama." </p><p class="calibre1">
"Ama bu sabah kavga ettiniz. Çok kızgındı babam, bağırıyordu." </p><p class="calibre1">
"Karı kocalar her zaman kavga eder. Normaldir bu." </p><p class="calibre1">
"Ben sizi daha önce hiç kavga ederken görmedim, anne," dedi Fiko. </p><p class="calibre1">
Çocuk doğru söylüyordu. Hiç kavga etmezlerdi onlar. Belki de hiç kavga etmedikleri için âşık olmuştu bir başka adama, içlerinde biriken isteklerini, hayal kırıklıklarını, kızgınlıklarını akıtama-mışlardı. Durgun bir su gibiydi Burhan, hiç kabarmazdı, hiç kızmazdı, sorgulamazdı da. Nimeta'nın dırdırlarına dayanamaz hale geldiğinde, dudaklarım sarkıtıp surat asardı sadece. </p><p class="calibre1">
"Sen artık yat, Fiko," dedi. </p><p class="calibre1">
"Keşke bir telefon edebilseydik, anne." </p><p class="calibre1">
"Ama edemiyoruz işte. Allanın belası savaş. Hadi yat artık oğlum, yarın okulun var senin." </p><p class="calibre1">
Çocuk odasına gittikten sonra akıl etti, annesine kadar gidip, onun telefonunu kullanmayı. Tamamen unutmuştu o sabah annesinin telefonun da kesilmiş olduğunu. </p><p class="calibre1">
Oğlunun odasına girip, </p><p class="calibre1">
137 </p><p class="calibre1">
uyandırdı çocuğu. "Ben anneannene kadar gidiyorum, babanın bürosuna telefon edeceğim. Baban gelirse, söylersin." 138         "Bu saatte yalnız başına çıkamazsın. Ben de geleceğim seninle anne." Oğlan kalkmış pantolonunu çekiyordu üstüne. </p><p class="calibre1">
"Hayır Fiko, bana bir şey olmaz, sen evde kal Hana ile. Ben hemen gider gelirim." </p><p class="calibre1">
"Bırakmam seni anne. Sonra babam kızar bana." </p><p class="calibre1">
Ne zaman büyümüştü de annesine göz kulak olacak yaşa gelmişti Fiko? Şaşırdı Nimeta. Oğlu giyinmiş karşısında duruyordu. Alıcı gözle baktı ona. On altı yaşında, uzun boylu, yapılı, yakışıklı bir çocuktu. Ne kadar çok benziyordu Burhan'ın gençliğine. </p><p class="calibre1">
"O halde Azra'ya haber verelim, Hana'nın evde yalnız olduğunu bilsin," dedi Nimeta. </p><p class="calibre1">
</p><p class="calibre1">
"Azra teyzeyi uyandırma bu saatte, anne," dedi Fiko. "Bir not yazar bırakırız babama, eve dönerse bizi merak etmesin diye." </p><p class="calibre1">
Nimeta tam kapıdan çıkmak üzerelerken, hatırladı o telefonun da çalışmadığını. </p><p class="calibre1">
"Vazgeçtim Fiko, haydi soyun yatalım. Sabaha Allah kerim," diyerek geri döndü. </p><p class="calibre1">
"Ne oldu anne?" </p><p class="calibre1">
Nimeta, oğlu tarafından büsbütün aptal yerine konmamak için, gerçeği sakladı. </p><p class="calibre1">
"Şimdi anneanneni de telaşa düşüreceğiz bu saatte. Zaten ne olduysa oldu, elimizden bir şey gelmez. Hana'yı yalnız bırakmayalım evde," dedi. </p><p class="calibre1">
itiraz etmedi oğlu. Odasına gidip yattı. Nimeta, koltuğu pencerenin önüne çekip oturdu. Bir sigara yakmak istedi. Evde sigara kalmamıştı. Sigara da bulunmazların arasına girmeye başlamıştı kahve gibi. Kalktı, çantasını alıp geri geldi. Bir küçük ümitle karıştırdı karıştırdı ceplerini çantanın. Fırlattı attı çantayı. Mate ince gazete kâğıtlarına çay sarıp içiyordu sigara niyetine. </p><p class="calibre1">
Anneannesi çok eskiden, tütünün böyle ince bir kâğıda sarılarak içildiğini anlatmıştı ona. Sigara sarmanın başlıbaşına bir seremoni olduğunu söylemişti. </p><p class="calibre1">
Demek sigara için bile tarih tekerrürden ibaretti. Yakında o da kâğıtlara çay sarmaya başlayacaktı, tabii çayı bulabildiği takdirde. </p><p class="calibre1">
Çay niyetine balkonlarında, pencere önlerinde saksılar içinde yetiştirdikleri çeşitli otları içmeye başlamıştı Saraybosnalılar bir süredir. Nimeta, yabancı gazetecilerle sık birlikte olduğu için, birçok </p><p class="calibre1">
\ </p><p class="calibre1">
kimseye nazaran daha iyi durumdaydı. Çay, kahve, sigara ihtiyacını bir dereceye kadar karşılıyordu arkadaşları. Komşusu Azra, Nimeta ona kendi kahvesinden veremediği zamanlarda, çoğu kimsenin 139 yaptığı gibi, mercimekleri havanda ezip, kavurup neskafe niyetine içiyordu. Bir keresinde denemişti Nimeta, yüzünü buruşturmuş, tükürmemek için zor tutmuştu kendini. </p><p class="calibre1">
"Yapma kızım," demişti Raziyanım hemen, "bunu bile arıya-cağımız günler gelebilir. Savaşın insana neler yaptırdığını, savaşı yaşamayanlar bilmez." </p><p class="calibre1">
Ama sen bilirsin, demişti içinden Nimeta, senin bilmediğin hiçbir şey yok mudur anne? </p><p class="calibre1">
Yavaş yavaş uykuya teslim olmaya başladı oturduğu yerde, iyi ki annesine gitmemişti. Telaşa düşürmekten çok, meraka düşürmekten korkuyordu onu. Raziyanım kızının yüzünün neden morarmış olduğunu soracaktı. Fiko, sabaha dair ağzından bir şey kaçırırsa, artık usandırana kadar sorardı annesi. Arkadan da hiç bitmeyen suçlamaları gelecekti. Uykusu iyice bastırıyordu. Odasına gidip yatağa uzanmaya üşendi. Pencerenin karşısına çektiği koltukta, kâh dalarak, kâh sıçrayıp uyanarak sabaha kadar bekledi Burhan'ı. </p><p class="calibre1">
Burhan hiç gelmedi. Ne ertesi gün ne de daha sonra. </p><p class="calibre1">
Nimeta ertesi sabah, erkenden işyerine gitti Burhan'ın. işe de gelmemişti. </p><p class="calibre1">
Nerede olduğunu kimseler bilmiyordu. Televizyondaki telefondan, kocasının Travnik'teki akrabalarını aradı. Değil Burhan'ın akrabalarını, kendine muhatap olacak tek bir kişi bile bulamadı. Ne olur, ne olmaz diye Knin'de çalışmış </p><p class="calibre1">
olduğu büroyu ve şantiyeyi aradı. Hiç kimse bir şey bilmiyordu. Sonunda Ivan'ın karşısında buldu kendini. </p><p class="calibre1">
"Ivan, kocamın öldürülmüş olmasından korkuyorum. Ya bir karanlık sokakta kurşunlandıysa, bıçaklandrysa?" Ağlamaya başladı. </p><p class="calibre1">
"Bunu öğrenmek o kadar zor değil, Nimeta. Şimdi karakolları ve hastaneleri arattıracağım. Akşama kadar bir haber alırız," dedi Ivan. "Sen içini ferah tut ve MacKenzie ile yapacağın röportajın sorularını hazırla. Adamı fena halde sıkıştırmanı istiyorum. Silah ambargosunun kaldırılmamasının başlıca sorumlularından biri o." </p><p class="calibre1">
"Ivan, beni affetsen de, bu işi başkasına versen..." </p><p class="calibre1">
"işimize özel meseleleri karıştırmaya başlarsak, bu işin sonu 140    gelmez." </p><p class="calibre1">
Nimeta kapıyı vurup çıktı. Uykusuzdu, yorgundu ve suçluluk duyguları içindeydi. </p><p class="calibre1">
Halsiz bedenini masasına sürükleyip, Mac-Kenzie sersemine ait dosyayı çekti önüne. Kafasını toplayabilmesi için, şiddetle bir acı kahveye ihtiyacı vardı ve çekmecesinde kilit altında tuttuğu kahvesi bitmişti. Allah'tan ingiliz meslektaşının İ verdiği kartonda bir iki paket sigara kalmıştı. Bir sigara yaktı. Si- I garaları da bittiğinde ne yapacaktı acaba? </p><p class="calibre1">
Lewis MacKenzie, Birleşmiş Milletler ordusunun Saraybos- f na'daki Kanadalı kumandanıydı. Müslüman Boşnaklar'in durumunun vahametini savaşın en kanlı gününde bile anlayamamıştı. Onun gözünde Izetbegoviç, kumandasındaki askerleri savaşın içine sokmakta ısrar eden, mantıksız bir politikacıydı. Sürekli olarak Sırplarla Hırvatlar'ın Bosna'yı haritadan silmek için komplo kurduklarının rüyasını gören inatçı bir paranoyaktı. MacKenzie'nin askerlik bilgileriyle donanımlı kafası, siyasi manevraları anlamaktan çok uzaktı. Üstelik, Izetbegoviç, Sırp komandolar tarafından kaçırıldığı gün de başına bir sürü sıkıntı açmıştı. Sevmiyordu Bosna Cumhurbaşkanı'nı. Boşnaklar'ı da sevmiyordu. </p><p class="calibre1">
Kendini, dilini bile anlamadığı insanların birbirini yediği bir ortamda buluver-mişti. Saraybosna'ya yollandığı güne lanet ediyor ve şimdilik üstünlüğü ellerinde tutan Sırplar'dan bazı menfaatler temin edebildiği için, kendini onlara daha yakın hissediyordu. Ne de olsa Sırplar Hıristiyan'dı. </p><p class="calibre1">
Nimeta, MacKenzie'den bu randevuyu koparana kadar akla karayı seçmişti. Üstünde çok düşünülmüş, en ince ayrıntıya kadar dikkat edilmiş, başka sorulara da yol açabilecek sorular hazırlaması gerekiyordu. </p><p class="calibre1">
Hep böyle olurdu. Tanrı ona kaşığı ile bir ihsanda bulundu-1 ğunda, sapıyla gözünü çıkarırdı nedense. Bir taraftan soruları ha- ,1 zırlarken, diğer taraftan da Burhan'ın gidebileceği yerlerin listesini çıkarmaya çalışıyordu. Çok fazla dostu olan biri değildi kocası, î Birkaç yakın arkadaşının dışında, pek kimseyle görüşmezdi. Aklı l başka yerde, kendi sigara külü tepeleme dolmuş tablanın karşısında, MacKenzie röportajının ana hatlarını hazırladı. Öğlen yemeğine bile çıkmadı. </p><p class="calibre1">
Hastanelerden, karakollardan gelen-son haberleri aldı. Saraybosna sınırları içinde ölü ya da yaralı değildi Bur-    141 han. </p><p class="calibre1">
Sonya'nın çığlığını duyduğunda, bir ingiliz gazetesinde çıkmış bir haberin tercümesini yapıyordu. Fırladı yerinden, Sonya'nın bölümüne doğru koştu. Mate, Sonya'yı belinden yakalamıştı. Musa yumruklar, tekmeler savuran kadının ellerini, ayaklarını tutmaya çalışıyordu. Sonya, kendini zaptetmeye çalışanların arasında deli gibi çırpınırken bir taraftan da avazı çıktığı kadar ağlayarak bağırıyor ama ne söylediği anlaşılmıyordu. </p><p class="calibre1">
Diğer bölümlerde çalışanlar da koşa koşa geliyorlardı. Nimeta düşmemek için duvara yaslandı. </p><p class="calibre1">
"Çıldırdı mı?" diye sordu Ibo. </p><p class="calibre1">
"Çıldırmak üzere," dedi, içlerinden biri. "Oslobodenje'nin önünde, çocukları taşıyan bir otobüs sniperle taranmış. Otobüsteki çocukların hepsi ölmüş." </p><p class="calibre1">
Nimeta dayandığı duvardan yavaş yavaş yere doğru kaydığını hissetti. Kulakları uğulduyor, midesi bulanıyordu. Yere çöktüğü anda kusmaya başladı. Sonya'nın çığlıklarını duymaz oldu. Sonya bağıramıyordu, bayılmıştı. Onu, masalardan birinin üstünü boşaltıp, karga tulumba masaya yatırmışlardı. Ivan kendine gelmesi için küçük tokatlar atıyordu yüzüne. </p><p class="calibre1">
Nimeta kusmuk içinde, çöktüğü yerde, Ibo'nun sesini duyuyordu. </p><p class="calibre1">
"Sonya, otobüs kimsesiz çocuklar yurduna aitmiş. Ölen çocukların hepsi, beş </p><p class="calibre1">
yaşının altında. Senin çocuğunla ilgisi olamaz. Duyuyor musun beni? Heyy Sonya... Çocuklar beş yaşın altında... Sonya..." </p><p class="calibre1">
Nimeta ertesi gün, Burhan'ın birkaç fotoğrafını yanına alıp, kendi dolaştı hastane ve karakolları. Hiçbir netice alamadı. Akşam evine geldiğinde, Fiko pencerenin önünde onu bekliyordu. </p><p class="calibre1">
"Bulamadım babanı, Fiko," dedi. </p><p class="calibre1">
"iyi arasaydın anne, çünkü babamı sen kaybettin," dedi oğlu. </p><p class="calibre1">
"Ne demek istiyorsun?" </p><p class="calibre1">
"Bilmiyorum zannetme sakın. Babam senin yüzünden gitti an-1 ne." </p><p class="calibre1">
142 Nimeta, kendi kontrolü dışında, elinin bir anda oğlunun yüzüne inmek için gerilip, havaya kalktığını hissetti. Ama tuttu kendini, vurmadı. Karşı karşıya iki düşman gibi durdular bir an. Sonra Nimeta elini indirdi, Fiko arkasını döndü odasına yürüdü, gümm diye çarptı kapısını odanın. </p><p class="calibre1">
Annesinden ancak bir hafta saklayabildi kocasının kayboldu-1 ğunu. Raziyanım, Burhan'la kavga etmiş olduklarını da Fiko'dan] öğrendi. </p><p class="calibre1">
"Kocanın seni öldürmediğine şükret," dedi kızına. "Son pişmanlık fayda etmez. </p><p class="calibre1">
Başına gelecekleri zamanında düşünseydin." </p><p class="calibre1">
"Her karı koca kavga eder, anne," dedi Nimeta. </p><p class="calibre1">
"Biz babanla hiç etmezdik." </p><p class="calibre1">
"Seninle kavga edilmez de ondan. Sen her zaman haklısındır." </p><p class="calibre1">
</p><p class="calibre1">
"Ve ben babanı hiç aldatmadım kızım, bu yüzden hiç eğik düşmedi başım, kocamın karşısında." </p><p class="calibre1">
"Neler diyorsun sen anne, duyan da ben Burhan'ı aldattım sanacak." </p><p class="calibre1">
"Ben çocuklarımın içini okurum Nimeta." Raziyanım, bir parsı andıran sert bakışlı ela gözlerini kızına dikmişti. </p><p class="calibre1">
Okurdu gerçekten. Ama nedense hep, Raif inkini değil de, Ni-meta'nın içini okurdu. Çocukluğundan beri, gizli kapaklı bir şey yapmaya kalksa, anında duyardı. Birine âşık olsa, hemen sezerdi. Hesap sorar, sorgular, canından bezdirirdi. </p><p class="calibre1">
Nimeta cevap vermedi annesine. Yorgundu. Üzgündü. Perişandı. Bir haftadır kayıptı Burhan. Oğlu ve annesi gibi, o da artık kendini suçlamaya başlamıştı ağır şekilde. Bütün bunların başlarına kendi yüzünden geldiğini düşünüyordu. </p><p class="calibre1">
Derdini kimseyle paylaşamadığı için de Mirsada'yı müthiş özlüyordu. Çocukluk arkadaşıyla konuşmak, dertleşmek istiyordu. Bir tek o anlayabilirdi neler çektiğini. Ama o da Burhan gibi bulunamıyordu, ne zamandır. Savaş, ülkelerini olduğu kadar, özel yaşamlarını da altüst etmişti. </p><p class="calibre1">
Nimeta, günlerce, belki de işine gitmiştir umuduyla sabahları işyerine uğradı Burhan'ın. Her gece sofrayı kurup bekledi. Burhan dönmüyordu. </p><p class="calibre1">
, Tanrının kendini en korkunç yöntemleri kullanarak cezalandırdığına inanmaya başlamıştı. Fiko konuşmuyordu annesiyle. Hana da bir süre sonra fark etmişti annesiyle ağabeyi arasındaki gerginli- 143 ği. Allahtan o sıralarda okulunda Zlata adında bir küçük kızla arka-daş olmuştu. Zlata gerçi Hana'dan daha büyüktü ama, çok akıllı ve ilginç bir çocuktu. Hana'nın tüm arkadaşlarını ince elemeden geçiren Raziyanım bile sevmişti bu kızı. Zlata bir günlük tutuyordu ve Saraybosna'da gün be gün yaşadıklarını bu günlüğe aktarıyordu. Hana da bu günlüğün devamlı okurları arasındaydı. Bazen kendi yaşadıklarını aktararak katkıda bile bulunuyordu yazılanlara. Her gün Zlata'ya uğramak istiyordu okul sonrasında. Okul dönüşlerinde çocuklarının hemen eve dönmelerine titizlenen Nimeta, bu aralar küçük kızının ilgisinin evin dışında bir yerlere odaklanmış </p><p class="calibre1">
olmasından memnundu. Evlerinde kederden başka ne kalmıştı ki? </p><p class="calibre1">
Bir gün aklına gazeteye bir ilan vermek geldi Nimeta'nın. ilana hem çocukların, hem de kendi adını koydu. Oslobodenje'de her gün çıkmaya başladı, Burhan'a bulunduğu yeri bildirmesi için yalvaran küçük ilan. </p><p class="calibre1">
Bir gün eve döndüğünde, kapıda bir zarf buldu Nimeta. Zarfın üstünde adı yazılıydı ama pulu yoktu, içeri girmeyi beklemeden açtı zarfı, içindeki kâğıdı titreyen elleriyle çekip aldı. Kâğıtta sadece, "Burhan hayatta. Yahudi Mezarlığı'nın arkasındaki dağda savaşıyor" yazıyordu. İmza yoktu. Yazı, kocasının yazısı değildi. </p><p class="calibre1">
Ertesi gün işyerinde, onu Yahudi Mezarlığı'na çıkarabilecek birini boşuna aradı durdu. Hiç kimse, Sırplar'ın kurşunlarına ve bombalarına tabak gibi açık sokaklardan geçerek, ateş hattına çıkmak istemiyordu. Deli diye bakıyorlardı yüzüne. İvan'dan da yüz bulamadı. "Ahh Mirsada," diye geçirdi içinden, "sen burada olsaydın, her şey bambaşka olurdu." Savaş başladığından beri daha da çok özlemeye başlamıştı, onu karşılıksız seven ve anlayan tek can arkadaşını. </p><p class="calibre1">
O şimdi benim yerimde olsa ne yapardı, diye düşündü. Mirsada, Yahudi Mezarlığı'na, ona refakat edecek birilerini bulamadıy-sa, tek başına çıkardı. </p><p class="calibre1">
Nimeta kararını verdi. Bu gece deneyecekti ateş hattına çıkmayı. Burhan'ı ne pahasına olursa olsun bulacaktı. Oğlunun suçlayan bakışlarını ve yüreğinde taş </p><p class="calibre1">
gibi oturan vicdan </p><p class="calibre1">
azabını bir gün daha taşıyamayacağını biliyordu, Burhan'ın yerini öğrendiğinden beri. </p><p class="calibre1">
144 Nimeta havanın kararmasını bekledi. Çocuklar yattıktan son-ra, etekliğini çıkartıp kot pantolonunu giydi. Bir not yazıp sokak^ kapısının yanındaki masaya bıraktı. Yanına ona gece sokağa çık-j ma izni veren belgeyi aldı. Yaz geceleri serin olurdu Saraybos-j na'da, üzerine bir hırka, ayaklarına oğlunun basketbol ayakkabıla^ rmı geçirdi. Tam kapıdan çıkarken, geri döndü, çekmecelerir içinde el fenerini aradı. Ne zaman telaşla bir şey arasa bulamazdı] Çekmecelerin içindeki eşyalar, zarflar, mektuplar, resimler yerlerd saçıldılar. Hana'nın doğduğu hastanede, babasının kollarında çekilmiş, ilk resmi... Nedense, alıp cebine attı resmi. El fenerini buldu. Yaktı, söndürdü. İşliyordu. Dökülenleri geri tıkıştırdı çekme-1 çelere. Sabahtan beri yağmur çiselemişti zaman zaman. </p><p class="calibre1">
Fiko'nun l kepinin içine saçlarını tıkıştırdı. Çıktı. </p><p class="calibre1">
Gündüzün cehennemi gürültüsüne karşın, bir ölüm sessizliği J içindeydi şehir. </p><p class="calibre1">
Ciglane'den aşağı yürüdü. Yollar bomboştu. Kilisenin arkasından dolanıp, Parlamento binasının önüne çıktı, ilerde birilerini fark edince, apartmanlardan birinin kapı aralığına sı- | ğınıp bekledi. Sesler kesilince, yerinden çıkıp, hızlı hızlı Şuada Köprüsü'ne  doğru  ilerledi.   Şuada  Dilberoviç'in öldürüldüğü Vrbanya Köprüsü artık Şuada Köprüsü diye anılıyordu. Tam köprüye çıkmak üzereyken, "Durr!" diye bağırdı biri. Bir an, koşmakla durmak arasında bocaladı. Silaha merminin sürüldüğünü duy- | du. Köprünün ikinci kurbanı ben olmak üzereyim, diye düşündü şimşek hızıyla. Durdu. </p><p class="calibre1">
"Sakın kıpırdama. Arkanı dönme. Ellerini başının üstüne koy." </p><p class="calibre1">
Söyleneni yaptı. Ayak sesleri yaklaştı. Gece o kadar sessizdi ki, arkasında duran kişinin amfîzemli nefesini duyabiliyordu. Sırtına i bir namlu dayandı. Bir çift el, iki yanına koltuk altlarından başla- | yarak topuklarına kadar pat pat vurarak arama yaptı. Eller, yanlarda işlerini bitirince, arkadan öne doğru uzandılar. Göğüsleri-1 nin üzerinde küçük bir tereddüt geçirdiler. </p><p class="calibre1">
"Bu bir kadın," dedi adam. Sonra arama devam etti. Cebinde| kabarıklık yapan feneri çekip aldı, inceledi. </p><p class="calibre1">
"Dön!" dedi ses. Döndü. Karşısında silahlı iki kişi duruyordu. </p><p class="calibre1">
"Kimsin? Ne arıyorsun bu saatte dışarda?" </p><p class="calibre1">
"Televizyon habercisiyim. Acil bir iş için televizyona gitmem gerekti." </p><p class="calibre1">
Kimliğini çıkarmak için elini cebine atmaya yeltendi. Si-    145 lahı göğsüne dayadı adamlardan biri. </p><p class="calibre1">
"Kıpırdarsan, vururum." </p><p class="calibre1">
"Kimliği gösterecektim..." </p><p class="calibre1">
"Sus." </p><p class="calibre1">
Biri silahı göğsünde tutarken, öteki yine ceplerine soktu ellerini. Kimliğini ve gece dolaşma iznini buldu, fenerin ışığında baktı. </p><p class="calibre1">
"Tamam, silahı indir," dedi arkadaşına. "Nimeta Hanım, bu saatte sokaklarda ölümüne mi susadın." </p><p class="calibre1">
"Ölüm günün her saatinde kol gezmiyor mu?" dedi Nimeta. </p><p class="calibre1">
"Biz seni televizyona kadar götürelim," dedi adamlardan biri. "Yollar tehlikeli karanlıkta." </p><p class="calibre1">
"Bence geceler gündüzlerden daha emniyetli, hiç olmazsa sni-perle vuramıyorlar," </p><p class="calibre1">
dedi Nimeta. "Merak etmeyin ben giderim, alışığım." </p><p class="calibre1">
Televizyon binası onun gitmek istediği yerin çok uzağına düşüyordu. Bir an önce kurtulmaya bakıyordu adamlardan. </p><p class="calibre1">
"Nasıl istersen," dedi adam, "ama sahilden yürüme, arka yolu kullan." </p><p class="calibre1">
Nimeta teşekkür etti, ara sokaktan bir arka caddeye geçti, biraz bekledi ve sonra köprüye doğru son sürat koşmaya başladı. Karşı sahile geçince, binaların saçak altlarına sığına sığına ilerledi. Fakir mahallelerin bulunduğu mevkiye geldi. Hafiften bir yağmur sepe-lemeye başlamıştı. Nimeta, iki katlı evlerin bulunduğu tepeye doğru yürürken, yağmur şiddetlendi ve birden bardaktan boşanırcası-na yağmaya başladı. Tanrı, avlularında, balkonlarında oturan insanları evlerine sokmak için, yardımcı oluyordu sanki Nime-ta'ya. Nimeta çamurlara batarak tırmanmaya başladı tepeye doğru. Ortalıkta kimseler yoktu. </p><p class="calibre1">
Yağmurun etkisiyle balçık olmuş toprakta köpek gibi dört ayak sürünerek çitlerin altından süzülerek ya da üstlerinden atlayarak, bahçelerden bahçelere geçiyor, yukarı doğru tırmanıyordu. Çamurda ayakları kaydıkça, çalılara, ağaçların dallarına yapışıp, yukarı çekiyordu kendini. Yağmurun gürültüsünden, bahçelerinden geçerek tepeye tırmanan kadını duymuyordu s 10 </p><p class="calibre1">
evlerdeki insanlar. Nihayet tepedeki Yahudi Mezarlığı'na vardığında, çitlere takılmaktan pantolonu, hırkası yer yer yırtılmış, tırnak-146    ları kırılmıştı, elleri sıyrık içindeydi. Her tarafı çamura belenmişti. </p><p class="calibre1">
Yahudi Mezarlığı, Sırp ve Boşnak mevzilerinin tam ortasında, yan yatmış tarihi mezar taşlarıyla suskun ve hüzünlüydü. Sanki göklerden insanları daha mutlu günlere ulaştırmak için indirilmiş üç büyük din adına küskün duruyordu. Barış, umut ve iyilik yerine, kan, kavga ve ölümü ilham etmişti dinler. Haçlı seferlerinden beri bitmez tükenmez bir kin... </p><p class="calibre1">
</p><p class="calibre1">
Mezar taşları, boyunlarını bükmüş utançla yere bakıyormış gibi geldi Nimeta'ya. </p><p class="calibre1">
Bir taşın üzerine doğru sürükledi yorgunluktan bitik düşmüş bedenini, oturdu. </p><p class="calibre1">
Yağmur hızını kaybetmişti. Nime-ta soluklanana kadar tamamen durdu. Şimdi, aşağıya baktığında, bulutlardan sıyrılan ayın ışığında, yağmurdan yıkanmış </p><p class="calibre1">
şehir, tabak gibi gözlerinin önündeydi Nimeta'nın. Milaçka ay ışığında yer yer pırıldayan bir yılan gibi kıvrıla büküle uzanıyordu Sahil yolu boyunca. Biraz sağa kaydırdı gözlerini. Yeni yanmış Postane binasından, Tiyatro'dan ve Hukuk Fakültesi'nden tüten dumanları görür gibi oldu... sonra da Mühendis Mektebi'ni... ve gençliğini... Ona bin yıl öncesinde kalmış gibi gelen gençliğini... </p><p class="calibre1">
Beline kadar uzanan sarı saçlarını savura savura Hukuk Fakül-tesi'nin kapısından çıktı, Kulin Ban Sahil Yolu'nda, önce hızlı hızlı yürümeye, sonra koşmaya başladı. Çumuriya Köprüsü'nden eski şehire geçti. Burhan'la buluşmaya gidiyordu. </p><p class="calibre1">
Köprünün az ötesinde balık tutacaklardı önce. Sonra sarmaş dolaş yürüyecekler, Alifakoraç'a çıkacaklar ve orada, kendileri gibi bir sürü genç insanın arasında, saatlerce öpüşeceklerdi. Çünkü tam o mevki, âşıkların buluşma yeriydi. Orada kimse bir başkasına yan gözle bakmazdı. Her genç kendi sevdasının zırhı içinde, duygularını yaşardı alabildiğine. Tıpkı Nimeta'yla Burhan'ın defalarca yapmış </p><p class="calibre1">
oldukları gibi. </p><p class="calibre1">
Aşağıda, tepenin eteklerindeki şehirde, kocasıyla birlikte yaşadığı bir ömür duruyordu. Onu hiç üzmemiş, kırmamış ve hep sevmiş olan kocasıyla... Elleriyle ölüme ittiği kocasıyla. </p><p class="calibre1">
Burhan onunla konuşmadan vurulursa, kendini asla affedemeyecekti. Oğlunun suçlayan bakışlarına, annesinin imalarına dayanamayacaktı. </p><p class="calibre1">
Başkalarına ne kadar inkâr ederse etsin gerçek, yüreğinde taşıyamayacağı kadar ağır bir azaptı. Biraz önce yağmur damlalarıyla sırsıklam olan yanaklarında şimdi gözyaşları yuvarlanıyordu Nimeta'nın. </p><p class="calibre1">
Sırtını şehire, yüzünü şehire doğru mevzilenmiş silahlara döndü ve avaz avaz bağırmaya başladı. "Burhaaan. Burhaaaan. Benim, ben, Nimeta. Neredeysen çık. </p><p class="calibre1">
Beni duyuyorsan, Allah aşkına çık ortaya." Sesi hıçkırıklarla kesiliyor, ama hep bağırıyordu. </p><p class="calibre1">
Kendi gürültüsünden, başka birinin çıkardığı sesleri duyamadı. Başının üstünden vınlayıp giden kurşunun da farkında değildi. Ama birden kuvvetli bir kol belinden kavradı Nimeta'yı ve öteki eliyle ağzını kapadı. Önce debelendi kendini kurtarmaya çalıştı kadın, beceremeyeceğini anlayınca durdu, boş bir çuval gibi bıraktı bedenini, kendini sarmalayana. </p><p class="calibre1">
"Aklını mı kaçırdın sen? Ne bağırıp duruyorsun deli gibi, az daha bir kurşun yiyecektin kafana." </p><p class="calibre1">
Bu ses Burhan'ın sesi değildi ama, yine de o olmasını umut ederek, yavaşça döndü kendini kavrayan adamın kollarında. Yüz yüzeydiler şimdi. </p><p class="calibre1">
Bulutların arasına girip çıkan ay ışığında seçmeye çalıştı kim olduğunu. Belki de tanıyordu ama karanlıkta çıkaramıyordu bu yüzü. Ona mektubu yollayan kişi olabilir miydi? </p><p class="calibre1">
"Ne yapıyorsun burada gecenin bu saatinde? Nasıl çıktın buralara? Kim yolladı seni?" </p><p class="calibre1">
"Kimse yollamadı. Kocamı bulmaya geldim. Burhan Kulino-viç'i... burada savaştığını söylediler." </p><p class="calibre1">
Cebinden Burhan'ın kucağında Hana ile çekilmiş resmini çıkarıp uzattı adama. </p><p class="calibre1">
Adam aldı resmi, Nimeta'nın fenerinin ışığında inceledi. </p><p class="calibre1">
"Burhan Komutan, Stup'a geçti bu sabah. Burada değil artık. Ölümü boşuna göze aldın yani," dedi adam. "Şimdi aşağıya nasıl ineceksin bakalım?" </p><p class="calibre1">
"Yalvarırım beni kocama ulaştırmanın bir yolunu bulun. Yalvarırım." </p><p class="calibre1">
147 </p><p class="calibre1">
"Herkesin ya kocası ya oğlu ya da kardeşi savaşıyor buralarda. Hiç kimse böyle bir çılgınlık yapmaya kalkmıyor," dedi adam. 148         "Benim çok özel bir durumum var. Kocamla mutlaka görüşmeliyim. On dakika için bile olsa, görüşmeliyim onunla." </p><p class="calibre1">
"Nedir bu kadar mühim olan?" </p><p class="calibre1">
"Özel bir şey. Ona mutlaka söylemem gereken bir şey var." </p><p class="calibre1">
"Hamile misin?" </p><p class="calibre1">
Kulaklarına inanamadı Nimeta. "Ne?" diye sordu. </p><p class="calibre1">
</p><p class="calibre1">
"Yani, nedir bu kadar acil olan şey, seni böyle bir çılgınlığa iten?" </p><p class="calibre1">
"Onu görmeliyim, beş dakika için bile olsa." </p><p class="calibre1">
Arkalarında bir hışırtı duydular. Nimeta'yı mezar taşlarından birinin arkasına çekip yere çökertti ve üzerine kapandı adam. </p><p class="calibre1">
"Burası güya tarafsız bölge ama Sırplar'a güvenilmez," dedi. Biraz beklediler, sonra karşılıklı oturdular taşa sırtlarını dayayıp. </p><p class="calibre1">
"Kocamı bir görsem... bir an için..." </p><p class="calibre1">
"Önce on dakika diyordun, sonra beş dakikaya fit oldun," dalga geçiyordu Nimeta'yla. Başını dizlerine dayadı, ağlamaya başladı Nimeta, usul usul. Adam, karşısında sırılsıklam, çamur içinde, insanlıktan çıkmış, bir sinir krizinin eşiğine gelmiş perişan kadına acıyarak baktı. </p><p class="calibre1">
"Adın ne senin?" </p><p class="calibre1">
"Nimeta." </p><p class="calibre1">
"Bak Nimeta, bu deliliği göze aldığına göre, iyi bir sebebin olmalı. Burhan'ı tanıyorum. Bulunduğu bölgeye bazı sevkiyatlar yapılacak yakında. Günü henüz belli değil ama herhalde önümüzdeki hafta içinde. Nerde bulurum seni?" </p><p class="calibre1">
"Televizyondayım hep. Orada çalışıyorum ben," dedi Nimeta. </p><p class="calibre1">
"Haa, tevekkeli değil, tanıdık geldi yüzün," dedi adam. "Sana haber veririm bir gün önce. Gider görürsün kocanı. Yolda mayına çarpar veya bombalanırsanız, sorumluluk senin." </p><p class="calibre1">
Adamın ellerine atıldı Nimeta. "Sağol, sağol kardeşim... sağol ... adını söylemedin." Bir an tereddüt eder gibi oldu adam, sonra "Esat," dedi. </p><p class="calibre1">
"Esat, bu iyiliğini hiç unutmayacağım." </p><p class="calibre1">
"Şimdi bekle burada, birini yollayacağım seni aşağı indirsin diye. Hava aydınlanmadan gitmelisin buradan. Bir daha kendi başına böyle işlere kalkışma. Şu anda tesadüfen yaşıyorsun, bunu bil." </p><p class="calibre1">
"Ben kendim inerim aşağı, geldiğim gibi." </p><p class="calibre1">
"Olmaz. Yağmur dindi artık. Tık diye vurulursun. Bekle beni burada," dedi Esat. </p><p class="calibre1">
Nimeta büsbütün büzüldü oturduğu yerde ve ayağa kalkan adama ilk kez dikkatle baktı. Çok genç bir delikanlıydı. Uzun boylu, yakışıklı ama çok sıskaydı. Bosna sınırları içinde yaşayan her Boşnak, kadın olsun erkek olsun çok sıskaydı artık. </p><p class="calibre1">
.. Savaş başladığından beri, en az onar-on beşer kilo vermişti Bosnalılar... </p><p class="calibre1">
Esat'ın saçlarının, gözlerinin rengini karanlıkta seçe-miyordu Nimeta. Üstünde koyu renk giysiler vardı. Acaba Burhan da böyle bir şeyler mi giyiyordu yoksa o gün evden ayrıldığında üstünde olan pantolonu ve gömleği ile mi savaşmaktaydı? </p><p class="calibre1">
"Hiçbir yere gitme, burada bekle," diye bir kere daha tembih etti Esat, uzaklaşmadan. </p><p class="calibre1">
Fiko, sabaha karşı çamur içinde, sırılsıklam eve giren annesine hayretle baktı. </p><p class="calibre1">
"Nereden geliyorsun sen?" diye sordu buz gibi bir sesle. "Televizyondan mı?" </p><p class="calibre1">
"Notumu okumadın mı oğlum?" </p><p class="calibre1">
"işe gidiyorum diye yazmışsın." </p><p class="calibre1">
"Neden bu kadar erken kalktın sen? Daha saat altı bile olmadı." </p><p class="calibre1">
"Nereden geliyorsun anne?" diye yineledi oğlu, sesini yükselterek. </p><p class="calibre1">
"Babanı aramaktan," dedi Nimeta. Üstündeki sırılsıklam süveteri, çamurlu ayakkabıları çıkardı. Fiko, annesine dargın olduğunu unuttu. "Ne diyorsun, anne?" diye bağırdı. </p><p class="calibre1">
"Baban 'ordu gönüllülerine' katılmış. Dağa çıkmış savaşmak için. Tanrım, yaşıyormuş. Ölmemiş. Ölmemiş Fiko." </p><p class="calibre1">
Fiko bir anda annesinin kollarında buldu kendini. Onun da yaşlar gözlerinden sel gibi akıyordu şimdi. Babasının kaybolduğu o akşamdan beri, annesine yaptıkları için, büyük bir pişmanlık duyuyordu. Ne zamandır, nedenini bilmeden dargındı annesiyle. Bu kayboluşta, onun bir katkısı olduğunu hissetmiş, onu suçla-149 </p><p class="calibre1">
mıştı ama küs durduğu zaman içinde çok da özlemişti. Ona sarılmayı, kanepede başını dizlerine koyup yatmayı, ona şımarmayı 150 özlemişti. </p><p class="calibre1">
"Nasıl öğrendin bunu, anne? Bize haber mi yolladı?" </p><p class="calibre1">
"Benim yayınladığım ilanlara bir yanıt geldi. Ondan değil ama onu tanıyan birinden." </p><p class="calibre1">
"Bu gece görebildin mi onu?" </p><p class="calibre1">
"Hayır. Ama beni ona ulaştıracak birini buldum." </p><p class="calibre1">
"Yani onu bulamadın, göremedin?" </p><p class="calibre1">
</p><p class="calibre1">
"Hayır, ama artık yerini öğrendim Fiko. Şimdi gidip onunla görüşebilirim, artık." </p><p class="calibre1">
"Ne zaman?" </p><p class="calibre1">
"Önümüzdeki hafta içinde." </p><p class="calibre1">
"Kendi bize hiç yanıt vermediğine göre, bulunduğu yerin belki gizli kalması gerekiyor anne." </p><p class="calibre1">
"Benim onunla görüşmem şart, oğlum," dedi Nimeta. </p><p class="calibre1">
"Sen gideceksen ben de gelirim." </p><p class="calibre1">
Nimeta önce 'olmaz' diyecekti... Yalnız başına gidip, Bur-han'a kaybolduğu günden beri, içinde biriktirdiklerini anlatmak ve ondan özür dilemek istiyordu. </p><p class="calibre1">
Ama, Burhan'ın onu kovma ihtimaline karşı, Fiko ile birlikte gitmesi daha doğru olurdu belki. Burhan oğlunun önünde daha ölçülü davranır ve Nimeta bir ara onunla baş başa konuşma imkânı bile bulabilirdi. </p><p class="calibre1">
"Olur Fiko. Babanı görmeye birlikte gideriz," dedi. "Bu hafta içinde, oraya nasıl gidebileceğimizin bilgisi ulaşacak bana. Sen henüz kimseye bir şey söyleme emi. Hana'ya bile." </p><p class="calibre1">
Toprak yolda etrafı toza dumana katarak, sarsıla sarsıla gidiyorlardı cipin içinde. Yeşilli, sarılı arazi giysileriyle ıspanaklı yumurtaya bulanmış duygusu veren iki asker önde, Nimeta ve Fiko arkada erzak kutularının arasında oturuyorlardı. Hava sıcaktı. Cipin içi daha da sıcaktı. Nimeta arasıra hasır şapkasını çıkarıp yelpazeliyordu oğlunu. </p><p class="calibre1">
"Yapma anne, istemem," dedi çocuk. Kazık kadar olduğu halde çocuk yerine konmak, annesinden gereksiz ihtimam görmek, hele askerlerin yanında, ağrına gidiyordu. </p><p class="calibre1">
Askerler hiç konuşmu- </p><p class="calibre1">
yorlardı. Ara sıra hafif bir rüzgâr esiveriyordu. O zaman askerlerden yayılan ekşi ter kokusu genzini yakıyordu Nimeta'nın. Besbelli günlerdir, haftalardır onlar da su yüzü görmemişlerdi. Yüzle-    151 ri güneş yanığından kahverengiye çalmış, derileri çatlamıştı. </p><p class="calibre1">
"Daha çok var mı gideceğimiz yere?" diye sordu Nimeta. Fiko annesinin bu sorusuna sinirlendi ama ses çıkarmadı. Babası kim bilir kaç kez inip çıkmıştı bu yokuşu. Kadın milletinin hiçbir şeye tahammülü yoktu. Onlar sadece şikâyet etmeyi bilirlerdi. Anneannesi, annesi, Hana... Hepsi aynıydı. </p><p class="calibre1">
"Bir yarım saat daha tırmanacağız," dedi erlerden biri. </p><p class="calibre1">
"iyice tepeye çıkmışsınız." </p><p class="calibre1">
"Emniyet için." </p><p class="calibre1">
Bir süre daha gittiler. </p><p class="calibre1">
"Babamı tanıyor musunuz?" diye sordu Fiko. "Burhan Kuli-noviç?" </p><p class="calibre1">
"Uzun boylu mühendis mi?" dedi erlerden biri. </p><p class="calibre1">
"Evet, evet, o." </p><p class="calibre1">
"Mühendis komutan. Tanıyorum. Yeraltı tünellerinin, gizli barınakların ve köprülerin tasarımlarını yapıyor." </p><p class="calibre1">
"Çarpışmıyor mu?" diye sordu Fiko. </p><p class="calibre1">
"Çarpışmaz olur mu? Hepimiz çarpışıyoruz. Ama herkesin ayrı bir de işi var." </p><p class="calibre1">
"Nasıl yani?" </p><p class="calibre1">
"Doktoru, mühendisi, terzisi, şoförü, aşçısı, işçisi... Herkes hem bildiği işi yapıyor, hem vuruşuyor." </p><p class="calibre1">
"Kaç kişisiniz?" diye sordu Nimeta. </p><p class="calibre1">
"Askeri sırlarımızı veremeyiz, abla," dedi asker. </p><p class="calibre1">
"Başka askere ihtiyacınız var mı?" diye sordu Fiko. </p><p class="calibre1">
"Olmaz olur mu. Keşke on misli insan olsa yukarda. Her vurulanın yerini doldurmak lazım." </p><p class="calibre1">
"Ne o, sen de bize mi katılacaksın?" dedi arabayı kullanan asker. </p><p class="calibre1">
"O daha çocuk. Biraz büyüsün o da katılır," dedi Nimeta. Fiko yine müthiş </p><p class="calibre1">
içerledi annesine. </p><p class="calibre1">
"Onun yaşında bir sürü genç var yukarda," dedi er. </p><p class="calibre1">
"Fiko çabuk uzadı. Daha onun yaşı ..." Lafı ağzında kaldı Nimeta'nın. </p><p class="calibre1">
"Bizim evdeki kadınların çocukları hiç büyümez," dedi Fiko, "anneannem de böyledir." 152         "Bütün anneler böyledir," dedi cipi kullanan. </p><p class="calibre1">
Bir süre hiç konuşmadılar. Nimeta'nın içine, hedeflerine yaklaştıkça bir korku düşüyordu. Burhan onu gördüğünde ne yapacaktı acaba? Son dönemeci de döndüklerinde, uzaktan karargâhın derme çatma korunağını gördüler, înce bir duman süzülüyordu bir bacadan. </p><p class="calibre1">
Cip durur durmaz Fiko atlayıp korunağa doğru koşmaya başladı. </p><p class="calibre1">
"Bekle, bekle," diye bağırdı erlerden biri, "seni tanımazlar, başımıza bir dert açma." </p><p class="calibre1">
Fiko'nun durduğunu, sonra yanına gelen askerle birlikte uzaklaştıklarını gördü Nimeta. O, olduğu yerde kaldı ve bekledi. Oğlu, babasına annesiyle beraber geldiklerini söyleyecekti elbette. En iyisi burada durup, Burhan'ın ona gelmesini beklemekti. Az ilerdeki ağacın gölgesine oturup, sırtını ağacın gövdesine dayadı. </p><p class="calibre1">
"Siz gelmiyor musunuz?" diye sordu, cipi kullanan asker. Bir şeyler indiriyordu arabadan. </p><p class="calibre1">
"Önce Fiko hasret gidersin babasıyla. Erkek erkeğe konuşsunlar. Ben sonra gelirim," dedi. Günlerce Burhan'ı görmek, ona do-j kunmak ve sarılmak istedikten, onu buluncaya kadar uğraştıktan! ve ölümü de göze alıp buraya kadar geldikten sonra, şimdi, onun-1 la göz göze bile gelmeden kaçıp gitmek istiyordu. </p><p class="calibre1">
Esat'tan onun l sağ ve sağlıklı olduğunu öğrendiğinden beri onu görme arzusu giderek azalmıştı. Utanmasa, kilometrelerce yolu koşa koşa inebilirdi bayır aşağı. </p><p class="calibre1">
Zaman geçmek bilmiyordu. Nimeta, oturduğu yerde kaykıla kaykıla, sonunda boylu boyunca uzandı toprağa. Ellerini başının altına yastık yapıp, yaprakların arasından mavi göğü seyretmeye., koyuldu. Tek bir bulut yoktu havada. Öylesine güzel bir toz ma-1 viydi, öylesine huzurluydu ki sema, sanki aylardan beri kan, deh-J şet ve acı içinde bulunan bir ülkeye değil de, yaz tatilini yaşayan! mutlu ve huzurlu bir memlekete kanat germişti. Bir gün Bosna'ya] da huzur ve mutluluk gelir miydi acaba? </p><p class="calibre1">
Göğü seyrederek ne kadar yattığını bilmiyordu sırt üstü. Aya-^ </p><p class="calibre1">
ğa kalktı, üstüne yapışan otları, tozu toprağı silkeledi. Her tarafı tutulmuştu, ilerdeki barakaya doğru yürümeye başladı. Bu manevi işkenceye daha fazla tahammül edemeyecekti. Ne olacaksa ol-    153 sun, diye düşündü. Barakanın önünde silahlı genç adamlar vardı. Onları getiren erlerden biri de oradaydı. </p><p class="calibre1">
Nimeta'ya eliyle barakanın arka tarafını işaret etti. O yöne yürüdü. </p><p class="calibre1">
Barakanın yanında, ağaçların gölgesine konulmuş bir tahta masada karşılıklı oturuyorlardı baba oğul. Ne konuştuklarını duymuyordu Nimeta. </p><p class="calibre1">
Ama derin bir sohbete dalmış oldukları belli oluyordu. Burhan'ın arkası dönüktü. </p><p class="calibre1">
Biraz daha yaklaşınca, Fiko gördü annesini, eliyle işaret ederek: </p><p class="calibre1">
"Annem geliyor," diye bağırdı. Burhan yerinden kalktı, Nimeta'ya doğru döndü. </p><p class="calibre1">
Nimeta'nın içi ezildi. Burhan çok zayıflamış, kadidi çıkmış, avurtları çökmüştü. </p><p class="calibre1">
Sakallan uzamıştı. Üstünde onları getiren askerlerin de giydiği sarılı yeşilli gömlek vardı. Pantolonu kendi pantolonuydu. Bir torba gibi bumburuşuk sarkıyordu üstünden. Pantolonun belini kalın bir sicimle sıkmıştı. O kadar değişmişti ki, sokakta yanından geçse, Nimeta tanıyamayabilirdi kocasını. Ama o çok iyi bildiği, ruhunu aksettiren, koyu mavi gözleri hiç değişmemişti. Bir anda her şeyi unutup, kocasının kollarına atladı. Kendini çekmedi Burhan. Karısının yanaklarını öptü. </p><p class="calibre1">
"Nasılsın Nimeta?" dedi kuru bir sesle. </p><p class="calibre1">
"Burhan! Çok merak ettik, çok aradık seni. Bir haber bile vermedin. Çocuklarla endişeden deliye döndük. Neden aramadın bizi?" </p><p class="calibre1">
"Bana kızmakta haklısın. Fiko ile konuşurken, hata yapmış olduğumu anladım. </p><p class="calibre1">
Aramam, nerede olduğumu bildirmem lazımdı..." </p><p class="calibre1">
"Burhan, konuşmalıyız. Şöyle yürüyelim mi biraz?" </p><p class="calibre1">
"Nimeta, konuşmamız gerekmiyor..." </p><p class="calibre1">
"Olmaz Burhan, bazı şeyleri bilmeni istiyorum. Beni anlamanı istiyorum." </p><p class="calibre1">
Fiko masadan kalkıp, barakanın ön kapısında duran askerlere doğru yürüdü. Bizi yalnız bırakmak istedi, diye düşündü Nimeta. </p><p class="calibre1">
"Bak, Fiko da gitti, şimdi beni dinle..." </p><p class="calibre1">
"Önce sen beni dinle," dedi Burhan. Sesinde ne kızgınlık ne de 154 gücenmişlik vardı. Her zamankinden bile heyecansız, duru bir sesle konuşuyordu. "Nimeta, buraya geldiğimden beri, birçok şey yer değiştirdi kafamda ve yüreğimde. Ölümle burun buruna yaşamaya başladıktan sonra, benim için eskiden öncelik taşıyan şeylerin, ne denli önemsiz olduğunu fark ettim." </p><p class="calibre1">
</p><p class="calibre1">
"Bazı şeyleri sana izah etmeme izin ver," diye sözünü kesti Nimeta. </p><p class="calibre1">
"Bir gün izah edersin belki. Bu savaş sona erer ve hepimiz sağ kalırsak, o zaman konuşuruz. Ama şu anda benim için tek bir şeyin önemi var, o da Bosna'nın kurtuluşu. Kendimi tamamen bu işe adadım Nimeta. Bu dağlarda, bu çam ormanlarının arasında, elimde olmadan bir değişim yaşadım. Beni buraya gelmeden önce kızdıran, üzen, sevindiren her şey önemini yitirdi. Günlük yaşamın içindeki bayağılıklardan çok uzağım artık. Sana vurduğum için de üzgünüm. Keşke vurmamış </p><p class="calibre1">
olaydım. Ama, o anı yaşama-saydık, beni buraya getiren nedenler oluşmayacaktı ve ben ömrümü, taş binalar yaparak geçiren bir mühendis olarak sürdürmeye devam edecektim. Şimdi içimi doldurmakta olan duyguları, o korkunç hırsı, kini, nefreti, varolma tutkusunu, Boşnak olmak ve Boşnak kalmak olgusunu hiç bilemeyecektim." </p><p class="calibre1">
"Evine dönmeyecek misin, Burhan?" </p><p class="calibre1">
"Benim evim daha uzun bir süre burası Nimeta. Burada bana ihtiyaçları var. </p><p class="calibre1">
Savaşan insanlara yardımım dokunuyor. Onlara istihkam köprüleri, barakalar yapıyor, tüneller açıyorum. Ayrıca gerektiği zaman savaşıyorum da. Ülkem için savaşıyorum." </p><p class="calibre1">
"Bir gün... bütün bunlar bittiğinde..." </p><p class="calibre1">
"O gün yeniden konuşuruz." </p><p class="calibre1">
"Ben seni hep sevdim, seni terk etmek aklımın ucundan geçmedi..." </p><p class="calibre1">
"Bunların da bir önemi yok artık, Nimeta," dedi Burhan. "Her ne olduysa oldu. </p><p class="calibre1">
Sen zaman zaman yalnız yaşadın. Ben para kazanma peşinde seni yalnızlığa ittiğimi fark edememişim. Ama sen de yalnız yaşamayı becerebildin. Güçlüydün. </p><p class="calibre1">
Belki benden bile güçlüydün, sen. Mesleğin vardı, arkadaşların vardı, iş </p><p class="calibre1">
gezilerin </p><p class="calibre1">
vardı..." Sustu. 'Kendine bir sevgili bile buldun,' dememek için tuttu kendini. </p><p class="calibre1">
"Çocuklara kanat germesini bildin. Hayatını bensiz de sürdürebileceğini biliyorum," dedi. "Ben eve dönmeni istiyorum." "Savaş bittiğinde sağ kalırsak konuşuruz." Nimeta'nın gözünden yaşlar sürekli akarak dudaklarının kenarından boynuna, bluzuna damlıyordu. </p><p class="calibre1">
"Hiç inmiyor musunuz aşağı?" diye sordu. "Ne kadar sık inersek, o kadar çok tehlikeye atıyoruz, hem kendimizi hem arkadaşlarımızı. Mecbur olmadıkça, hiçbirimizin gitmesine izin verilmiyor, ihtiyaçlarımızı ve ara sıra da silahlarımızı almak için inip çıkan bir ekibin dışında, biz hep burdayız. Size nasıl izin verildiğine şaştım kaldım, zaten." </p><p class="calibre1">
"Yahudi Mezarlığı'nda, Esat adında genç bir savaşçı buldum. O bana acıdı, buraya gelişimi ayarladı," dedi Nimeta. </p><p class="calibre1">
"Ne işin vardı orada senin. Deli misin sen?" Elini uzatıp, karısının elinin üzerine koydu. </p><p class="calibre1">
"Seni bulmam gerekiyordu. Acınacak haldeydim. Burhan, galiba bir sen acımıyorsun bana." </p><p class="calibre1">
"Sen hiçbir zaman acınacak biri olmadın. Ben senin içindeki gücü her zaman bildim. Annenin seni büyütürken çok fazla baskı altına almış olmasından hep şikâyetçi olduğun için, belki de gereğinden fazla özgürlük tanıdım sana, seni yalnız bıraktım. Ama artık bambaşka bir yola girdi hayatımız. Geçmişe dönüp durmanın manası yok." </p><p class="calibre1">
"Bazı olumlu gelişmeler var Burhan," dedi Nimeta, "Londra konferansında Miloşeviç'i çok sıkıştırdılar. Panic bazı sözler verdi biliyorsun. Bu adamın Yugoslavya'nın başbakanlığına getirilmesi iyi oldu. Ne de olsa, uzun yıllar Kanada'da yaşamış, medeni biri. insan hakları ne demek, biliyor." </p><p class="calibre1">
"O bir kukla," dedi Burhan. "Kim hangi mevkiye gelirse gelsin, ipler hep Miloşeviç'in elinde olacak." </p><p class="calibre1">
"Ama konferans sırasında, herkesin önünde atışıp durmuşlar, duymadın mı? </p><p class="calibre1">
Milosevic, söz istediği zaman, Panic bir kâğıda 'kapat çeneni' yazmış, Miloşeviç'e doğru tutmuş ve herkes de görmüş bunu." </p><p class="calibre1">
155 </p><p class="calibre1">
I </p><p class="calibre1">
"Evet duydum," dedi Burhan. "Yakında defteri durulur Pa-niç'in. Bekle bakalım verdiği sözlerin hiçbirini tutabilecek mi? 156 Sırplar silahlarını teslim edecekler mi? işgal altındaki topraklarımızdan çekilecekler mi? Yaptıkları yıkım ve kıyım için tazminat ödeyecekler mi?" </p><p class="calibre1">
</p><p class="calibre1">
Nimeta, hayretle dinliyordu kocasını. Hayatı boyunca hiçbir politik olaya karışmak istemeyen, inşaatlarının dışında her şeye uzaktan bakan Burhan, bambaşka bir adam olmuştu. Gözlerinde şimşekler çakıyordu konuşurken. </p><p class="calibre1">
"Mecburlar Burhan," dedi yorgun bir sesle. "Londra konferansında çok ağır yaptırım kararları alındı. Eğer şartlara uymazlarsa, Belgrad açlıktan ölür." </p><p class="calibre1">
"Bir bok olmaz onlara," dedi Burhan. "Onlar cehennem zebanileridir." </p><p class="calibre1">
"Peki ya sen ne kadar dayanabilirsin bu hayata? Evini özleme-yecek misin?" </p><p class="calibre1">
"Ben burada iyiyim. Hiç olmadığım kadar iyiyim. Sen de kendine ve çocuklara iyi bak. Beni arayıp bulma zahmetine katlandığın, geldiğin için teşekkür ederim, Nimeta," dedi Burhan. Ayağa kalktı. Babasının kalktığını görünce, onları uzaktan gözleyen Fiko yanlarına geldi ama oturmadı. Bir Nimeta kaldı oturduğu yerde. </p><p class="calibre1">
"Haydi gidin artık" dedi Burhan. Oğlunun omzuna elini attı. </p><p class="calibre1">
Nimeta bir türlü kalkamıyordu yerinden. </p><p class="calibre1">
"Nimeta, bir daha sakın gelme buraya," dedi Burhan. "Çok büyük bir riske girdin. </p><p class="calibre1">
Yolda ateş altında kalabilirdiniz." </p><p class="calibre1">
"Haydi anne," dedi Fiko. "Kalk da gidelim." </p><p class="calibre1">
Nimeta masaya tutunarak, zorlukla kalktı ayağa. Korktuklarının hiçbiri gelmemişti başına. Burhan, ne onunla konuşmamaz-lık etmişti ne ona kötü davranmıştı. Yine de bütün gücünü yitirmiş gibiydi Nimeta. ilk kez, kocasının ondan artık iyice koptuğunu, âdeta başka bir boyuta geçtiğini fark ediyordu. Her zaman sakin olan Burhan, yine çok sakindi. Ama bu sükûnetin ardında bir fırtına gizleniyor gibiydi ve Nimeta, kocasındaki bu tehlikeli değişimden sorumlu tutuyordu kendini. Burhan'a yaklaşıp, sarıldı. </p><p class="calibre1">
Onu yanaklarından öperken de yaşlar süzülüyordu gözlerinden. Kollarını sımsıkı doladı kocasının boynuna, bir süre öyle asılı kaldı. </p><p class="calibre1">
Sonra çözüldü kolları, çaresizlikle yanına düştü. Veda için sırasını bekleyen oğlunu daha coşkulu kucakladı adam. Yanaklarından, alnından, saçlarından tekrar tekrar öptü. Üçü birlikte, barakanın önüne yürüdüler. Onları getiren erler, cipe girmiş, bekliyorlardı. Burhan karısının cipe binmesine yardım etti. </p><p class="calibre1">
"Allah'a emanet olun," dedi tok bir sesle. </p><p class="calibre1">
"Babacığım, kendine iyi bak. Sakın yaralanma," dedi Fiko. </p><p class="calibre1">
"Annen ve Hana sana emanet, Fiko," dedi Burhan. </p><p class="calibre1">
Cip içindekileri birkaç kez sarsaladıktan sonra hareket etti. Fiko yarı beline kadar sarkıp el salladı babasına. Burhan'ı ilk virajı alana kadar görebildiler, yol sola kıvrıldıktan sonra aniden gözden kaybettiler. Nimeta suskundu. Kocasını yitirdiğini biliyordu. Bu kayboluşa katkı payını da biliyordu. Ama Burhan hiç mi harç koymamıştı aralarında yükseliveren duvara? </p><p class="calibre1">
Birkaç gün sonra, Burhan'ı sağ sağlim bulmuş, onunla buluşmuş olmalarının şerefine, Raziyanım'ın evine, hazırladığı yemekleri yemeye gittiler. O kıtlık günlerinde bile, eline zar zor geçirebildiği malzemelerle, savaş ölçülerine göre nefis bir sofra düzenlemişti anneleri. Hana her zamanki gibi yerinde duramıyordu. Oradan oraya koşuşuyor, anneannesinin piyanosunu tıngırdatıyordu. </p><p class="calibre1">
Fiko da babasını bulmuş olmaktan dolayı çok sevinçliydi. Ama Nime-ta'nın durgunluğu gözünden kaçmamıştı annesinin. Yukarda olup bitenleri öğrenmek için, sürekli Fiko'yu sıkıştırıyordu Raziyanım. </p><p class="calibre1">
"Ne zaman dönecekmiş baban?" </p><p class="calibre1">
"Savaş bitince. Oradakilerin hepsi, ölene kadar savaşacaklar-mış. Bizi götüren askerler öyle söylediler," dedi çocuk. Raziyanım, Raif in bu sözleri duymamış </p><p class="calibre1">
olmasını umut ederek oğluna baktı. Her zamanki gibi duvara dikmişti gözlerini, kimseyi dinlediği yoktu. Yine de konuyu değiştirmek istedi yaşlı kadın. Savaş, tüfek, kan gibi lafları onun yanında söylememeye gayret ediyordu. </p><p class="calibre1">
"Bu böreği Burhan severdi, onun için pişirdim," dedi torununa, "madem bu gece aramızda yok, onun yerine sen iki misli ye." </p><p class="calibre1">
Fiko, anneannesinin önüne tepeleme doldurup sürdüğü tabağa baktı. </p><p class="calibre1">
"Keşke babam da yiyebilseydi, o kadar zayıflamış ki..." dedi. </p><p class="calibre1">
157 </p><p class="calibre1">
"Bu börek peynirli değil ki," dedi Hana, "tatsız tuzsuz bir şey bu." </p><p class="calibre1">
158         "Çarparım şimdi," dedi Fiko kardeşine, "savaşta peyniri ner-den bulsun anneannem." </p><p class="calibre1">
"Nasıl peynirli değilmiş. Bal gibi peynirli bu börek, peyniri evde ben yaptım," </p><p class="calibre1">
dedi Raziyanım. Pirinci lapa gibi pişirmiş, içine tuz ve maya atmıştı, beyaz peynir tadı versin diye. Ne zamandır bulamadıkları malzemeleri türlü icatlarla yaratmaya çalışıyordu Boşnak kadınları. Büyükler, uyduruk tatlan sineye çekmeyi öğrenmişlerdi ama, çocuklar çok daha gerçekçiydiler. </p><p class="calibre1">
"Eskiden yediğimiz peynire benzemiyor, anneanne," dedi Hana. </p><p class="calibre1">
iki kardeşin dalaşmasını önlemek için, "Neden Burhan'ı alıp getirmediniz anlayamıyorum," dedi Raziyanım. "Oralara kadar boşuna gittiniz. Ben de sizinle geleydim, mutlaka ikna ederdim onu." </p><p class="calibre1">
"Anne, Burhan çocuk değil. Orada kalıp savaşmak istiyor. Şimdi onun bir misyonu, bir görevi var." </p><p class="calibre1">
"Onun bir de ailesi var. insan çoluk çocuğunu savaşın ortasında yapayalnız bırakıp gider mi?" dedi Raziyanım. </p><p class="calibre1">
"Biz yapayalnız değiliz ki," dedi Fiko. </p><p class="calibre1">
Raif önüne konan yemeğe dokunmamıştı bile. Sofranın başında, ailenin erkeği olarak kendine ayrılan baş köşede her zamanki gibi dünyadan kopuk oturuyordu. </p><p class="calibre1">
"Konuşmuyorsun, anladık. Bari yemeğini ye," dedi annesi. Ni-meta kendini tutamayıp güldü. </p><p class="calibre1">
"Gülünecek bir şey yok. Bu yemek yememek, yeni icadımız., insan konuşmazsa bir şey olmaz, ama yemek yemezse ölür," dedi j Raziyanım. </p><p class="calibre1">
Herhalde o da ölmek istiyor, anne, diye geçirdi içinden Nime-ta, ama seslendiremedi düşüncesini. Ne kadar çok insan ya ölüyor ya da ölmek istiyordu bir süredir. </p><p class="calibre1">
Raziyanım, oğlunun onlardan iyice kopuk olduğuna kanaat, getirince, kafasını kurcalayan soruyu bir kez daha sormadan edemedi, "Baban neden dağa çıktığını anlattı mı sana Fiko?" </p><p class="calibre1">
"Söyledim ya anneanne." </p><p class="calibre1">
"Neden çıkmış?" </p><p class="calibre1">
"Anne, ne biçim soru bu? insan vatanını korumak için neden savaşır?" Nimeta, sofraya oturduklarından beri, annesinin Fi-ko'nun ağzından laf almaya çalıştığını seziyor, sinirleniyordu. </p><p class="calibre1">
"Ben oğluma bir soru sordum," dedi Raziyanım, "sen niye lafa karışıyorsun?" </p><p class="calibre1">
"Babam görevini yaptığını söyledi," dedi Fiko. "Eli silah tutabilen herkesin, Bosna için savaşması gerekiyormuş." </p><p class="calibre1">
Raif, ilk kez gözlerini duvardan çekip, Fiko'ya dikti. </p><p class="calibre1">
"Hepsi bu muymuş? Görev yapmaya mı gitmiş, yani?" dedi Raziyanım. Hana birden atıldı, </p><p class="calibre1">
"Zlata, doğum günüm için parti yapıp yapmayacağımızı sordu, anne. Ben de yapacağımızı söyledim," dedi şımarık bir sesle. </p><p class="calibre1">
"Bir partimiz eksikti," dedi Raziyanım. </p><p class="calibre1">
"Ağzında yemek varken konuşma demedik mi sana?" dedi Fiko. </p><p class="calibre1">
Ağzındaki patatesleri göstere göstere, "Ona annesi parti yaptı ama doğum gününde," dedi Hana. </p><p class="calibre1">
"Biz de sana yaparız, kızım," dedi Nimeta. Konunun başka yöne çekildiğine memnun olmuştu. </p><p class="calibre1">
"Savaşın içinde parti mi olurmuş?" dedi Raziyanım. </p><p class="calibre1">
"Çocukların yaşamlarını normal şartlarda sürdürmeleri için, elimizden geleni yapmalıyız anne, hem fena mı sana yine bir şeyler pişirmen için fırsat doğar. </p><p class="calibre1">
Bir patates pastası icat edersin belki, bu seferde." </p><p class="calibre1">
"Oldum olası benim yemek pişirmemle bozmuşsundur sen, Nimeta," dedi Raziyanım. </p><p class="calibre1">
"Keşke sen de bir ömür, daktilo makinesi takırdatacağına, mutfağında yemekler pişirseydin. Kocan belki hâlâ evinde olurdu." </p><p class="calibre1">
Raif in hiç dokunulmamış tabağını önünden hırsla çekip mutfağa yürüdü. </p><p class="calibre1">
Nimeta, gözlerini duvara dikmiş oturup duran kardeşine eğilip, "Ne kutlamaydı ama, öyle değil mi Rafo," dedi, "Her zamanki gibi, kaşıkla verip, sapıyla gözümü çıkarttı, bizimki." Diğer tabakları toplayıp arkasından gitti annesinin. </p><p class="calibre1">
Mutfakta annesiyle baş başa kalıp, dalaşmamak için, "Siz de bir şeyler taşısanıza içeri, çocuklar," diye seslendi çocuklarına. </p><p class="calibre1">
159 </p><p class="calibre1">
"Ben bilmece çözeceğim," dedi Hana. Fiko cevap bile vermedi Mutfakta, "Bak anne," dedi Nimeta, "Burhan'ın savaşmak is-160    temesinin benimle bir ilgisi yok. Beni suçlamaktan vazgeç. Çok üstüme geliyorsun." </p><p class="calibre1">
</p><p class="calibre1">
"Savaşın ortasında, çocuklarınla, erkeksiz tek başına kalakalman hoşuma gitmiyor, kızım." </p><p class="calibre1">
"Kim hayatını hoşuna gittiği biçimde yönlendirebilmiş ki, anne?" dedi Nimeta, </p><p class="calibre1">
"Sen de tek başına değil misin?" </p><p class="calibre1">
Raziyanım ağzını açmak üzereyken sustu. </p><p class="calibre1">
"Bana sakın Raif var, deme," dedi Nimeta. </p><p class="calibre1">
Ana kız mutfaktan geri döndüklerinde, yemek odasının kapısında donup kaldılar. </p><p class="calibre1">
Raif ve Fiko, baş başa vermiş, mırıl mırıl bir şey konuşuyorlardı. Gözlerine inanamadı Nimeta. Raziyanım, önce hayal gördüğünü sandı düşmemek için, kızının kolunu tuttu sımsıkı. Nimeta, eliyle ağzını kapattı annesinin. Diğer eliyle, annesini elinden tutup geri çekti. Parmaklarının ucuna basa basa koridorda geri geri yürüyüp mutfağa girdiler. Nimeta sesleri duyulmasın diye, kapıyı kapattı. </p><p class="calibre1">
"Anne, sakın Raif i tedirgin edecek bir şey yapma, heyecan gösterme," diye yalvardı. Raziyanım tirtir titriyordu. </p><p class="calibre1">
"Bana mı öyle geldi acaba? Gerçekten konuşuyor muydu? Sen de gördün değil mi, Nimo?" diye sordu. </p><p class="calibre1">
"Evet anne, Fiko'ya bir şeyler söylüyordu," dedi Nimeta. </p><p class="calibre1">
"Haydi yanlarına gidelim evladım." </p><p class="calibre1">
"Olmaz anne. Ürkütmeyelim. Biraz daha bekleyelim burada." </p><p class="calibre1">
"Allahım, içerde bir mucize oluyor ve sen beni oraya bırakmıyorsun." </p><p class="calibre1">
"Yalvarırım biraz bekle burada. Bir on beş-yirmi dakika daha bekle anne. Sonra nasılsa gideceğiz, mutfakta mahsur kalacak değiliz ya." </p><p class="calibre1">
"Oğlum konuştu. Düşünsene Nimo, konuştu Raif!" Ağlamaya başladı yaşlı kadın. </p><p class="calibre1">
"Anne, bu kadar heyecanlanma. Dur bakalım... içeri girdiğimizde, her şey çok normalmiş gibi davranacağız, tamam mı?" "Nasıl yani?" dedi Raziyanım. "Sanki hiçbir şey olmamış gibi," dedi Nimeta. Sesi o kadar kesindi ki, kendi bile şaşırdı annesine emrediyormuş gibi konuşmasına. Acaba Burhan doğru mu söylemişti, sandığından daha mı güçlüydü Nimeta? </p><p class="calibre1">
161 </p><p class="calibre1">
Bir süre sonra, ana kız, yine parmaklarının ucuna basa basa yemek odasına doğru ilerlediler. Fiko ve Raif, masanın etrafında, her zamanki yerlerinde oturuyorlardı ve bu kez Fiko, dayısına bir şeyler anlatıyordu. Onların.içeri girdiğini görünce, Fiko annesiyle anneannesine döndü ve en doğal haliyle, "Dayım da babamın yanına gidip savaşrnak istiyor, anne," dedi. </p></body>
</html>
