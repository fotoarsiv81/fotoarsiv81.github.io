<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub.css" rel="stylesheet" type="text/css" />
</head>

<body>
  <h1 class="chapter">NOTLAR VE KAYNAKLAR</h1>

  <p class="nonindent">Haçlı seferleri konusunda iki yıl boyunca araştırma yapan kimse, ister kısa bir karşılaşma, isterse inatçı bir beraberlik olsun, herbiri yapılan çalışma üzerinde etkili olan çok sayıda eser ve yazarla birarada bulunuyor. Bunların hepsi zikredilmeyi hakediyorsa da, bu kitabın bakış açısı bir seçim gerektiyor. Nitekim, okurun burada Haçlı Seferleri üzerine eksiksiz bir kaynakça değil de, bir “başka bakış” için gerekli olan bilgi alanında daha uzağa gitmeye olanak verecek kaynakça aradığını düşünüyoruz.</p>

  <p class="indent">Bu notlarda üç tür eser yer alacaktır. Önce tabiî ki Frenk istilası konusunda bize tanıklıklar bırakmış olan Arap tarihçi ve vakanüvislerininkiler. Bunlardan, adlarının anlatımızda yer alışlarına göre bölüm bölüm söz edeceğiz, genelde asıl dayanağımızı oluşturan özgün eser ile ulaşılabilir durumda olan Fransız çevirileri de belirteceğiz. Ancak daha da giriş bölümünde, İtalyan şarkiyatçısı Francesco Gabrieli tarafından oluşturulan mükemmel metin derlemesini analım. Bu derleme Fransızcada, <i>Chroniques arabes des croisades,</i> (Sindbad, Paris, 1977) adıyla yayımlanmıştır.</p>

  <p class="indent">İkinci türden eserler, Orta Çağ Arap ve Müslüman tarihini Batı’yla ilişkisi içinde ele almaktadır. Başlıcalarını analım:</p>

  <p class="extract">E. Asher, <i>A social and economic history of the near east in the middle ages,</i> Collins, London, 1976.</p>

  <p class="indent">C. Cahen, <i>Les peuples musulmans dans l’histoire médiévale,</i> Institut français de Damas, 1977.</p>

  <p class="indent">M. Hodgson, <i>The venture of islam,</i> University of Chicago, 1974.</p>

  <p class="indent">R. Palm, <i>Les Etandards du Prophète,</i> J.C. Lattés, Paris, 1981.</p>

  <p class="indent">J. J. Saunders, <i>A history of medieval İslam,</i> RKP, London, 1965.</p>

  <p class="indent">J. Sauvaget, <i>Introduction à l’histoire de l’Orient musulman</i>, Adrien-Maisonneuve, Paris, 1960.</p>

  <p class="indent">J. Schact, <i>The legacy of islam,</i> Oxford university, 1974.</p>

  <p class="indent">E. Sivan, <i>L’islam et la croisade,</i> Adrien-Maisonneuve, Paris, 1968.</p>

  <p class="indent">H. Montgomery Watt, <i>l’influence de l’islam sur l’Europe médiévale,</i> Geuthner, Paris, 1974.</p>

  <p class="indent">Üçüncü türden eserler, Haçlı Seferlerinin bütünsel veya kısmi tarihsel anlatılarına ilişkindirler. Zorunlu olarak parçalı olan Arap tanıklıklarını, iki yüzyıllık Frenk istilası döneminin kesintisiz bir anlatısı halinde bir araya getirmek için bunlara başvurmanın bizim için zorunlu olduğu kendiliğinden anlaşılır niteliktedir. Bu notlarda onları birçok defalar anacağız. Daha şimdiden iki klasik eseri analım: René Grousset, <i>Histoire des Croisades et du royaume franc du Jérusalem,</i> 3 cilt, Paris, Pion, 1934-1936; Stephen Runciman, A <i>history of the crusades,</i> 3 cilt, Cambridge university, 1951-1954.</p>

  <h2 class="section1" id="sigil_toc_id_20">Giriş</h2>

  <p class="nonindent">Arap tarihçiler, aktardığımız söylevin el-Haravi’ye ait olduğu konusunda fikir birliği içinde değillerdir. Şamlı vakanüvis Sibt İbn el-Cevzi’ye göre (bkz. Bölüm 12), bu sözleri kadı söylemiştir. Tarihçi İbn el-Esir (bkz. Bölüm 2), bu sözlerin şair el-Abiverdi’ye ait olduğunu ve herhalde el-Havari’nin yakınmalarından esinlendiğini söylemektedir. Ancak işin aslına ilişkin olarak hiçbir kuşku yoktur: Bu sözler, kadının yönetimindeki temsilciler kurulunun sarayda halifeye aktarmak istediklerine denk düşmektedirler.</p>

  <p class="indent">Müslüman İspanya’sındaki Valencia’dan yola çıkan İbn Cübeyir (1144-1217), Doğu’daki yolculuğunu 1182-1185 arasında yapmıştır. Gözlemlerini, Fransızcası bulunan bir kitapta (Geuthner, Paris, 1953-1956) sergilemiştir. Özgün metin Arapça olarak yeniden basılmıştır (Sader, Beyrut, 1980).</p>

  <p class="indent">Şam’da doğan ve ölen İbn el-Kalanissi (1073-1160), kentinde yüksek yönetim görevlerinde bulunmuştur. <i>Zeyl Tarih Dimaşk</i> (Şam Tarihine Ek) adında bir vekayiname yazmıştır. Bunun özgün metni bir tek 1908 tarihli bir yayında bulunmaktadır. Özgün eserden kısımlar içeren, <i>Damas de 1075 à 1154</i> adlı Fransızca bir metin, 1952’de Şam Fransız Enstitüsü ve Paris’teki Adrien-Maisonneuve yayınevi tarafından yayımlanmıştır.</p>

  <h2 class="section1" id="sigil_toc_id_21">Birinci Bölüm</h2>

  <p class="nonindent">İbn el-Kalanissi’den yapılan alıntıdaki “Bu yıl”, hicri 490 yılıdır. O dönemin bütün Arap tarihçi ve vakanüvisleri yaklaşık olarak aynı yazım yöntemini uygulamaktadırlar: Her yılın olaylarını çoğu zaman düzensiz bir şekilde saymakta, sonra ertesi yıla geçmektedirler.</p>

  <p class="indent">Rum terimi -tekili Rumi<a class="hlink" href="../Text/cnot.xhtml#n04" id="ref04">*</a>- XX. yüzyılda Arap dünyasının bazı bölgelerinde Yunanlıları değil de, genel olarak Batılıları belirtmek için kullanılmaktadır.</p>

  <p class="indent">Emir -el-Amir-, başlangıçta “bir komuta yetkisi üstlenen” anlamındadır. “Emir el-Müminin” inananların hükümdarıdır. Ordudaki emirler, bir bakıma üst rütbeli subaylardır. “Emir el-cüyuş” ordunun başkomutanıdır ve “emir el-bahr” donanma komutanıdır. Bu kelime batı dillerine “amiral” biçiminde geçmiştir.</p>

  <p class="indent">Selçukluların kökenini bir esrar perdesi kuşatmaktadır. Kabileye adını veren Selçuk’un, adları Mikail ve İsrail olan iki oğlu vardı, bu da, İslam Doğu’yu birleştiren hanedanın hıristiyan veya Musevi kökenli olduğunu düşündürtmektedir. Selçuklular, Müslüman olduktan sonra bazı adlarını değiştirmişlerdir. Özellikle “İsrail”, “Arslan” halinde Türkleştirilmiştir.</p>

  <p class="indent">Danişmendname, 1960’ta özgün ve çeviri metin olarak İstanbul Fransız Arkeloji Enstitüsü tarafından yayımlanmıştır.</p>

  <h2 class="section1" id="sigil_toc_id_22">İkinci Bölüm</h2>

  <p class="nonindent">İbn el-Esir’in (1160-1233) başlıca eseri <a class="hlink" href="../Text/cnot.xhtml#n05" id="ref05">El-Kâmil fi el-Tarih</a> esas olarak <i>Recueil deshistoriens des croisades,</i> (Paris, Académie des Inscriptions et Belles-Lettres, 1841-1906) da olmak üzere Fransızcada ancak kısmi çevirileri bulunmaktadır. <i>El-Kâmil fi el-Tarih</i>’in 13 cilt olan özgün Arapça metni, 1979’da (Sader, Beyrut) tarafından yeniden basılmıştır. Diğer birçok şey arasında, Frenk istilaları X. XI. ve XII. ciltlerde anlatılmaktadır.</p>

  <p class="indent">Haşhaşiyun tarikatı için bkz. V. Bölüm.</p>

  <p class="indent">İbn Cübeyir’in petrolü zikretmesinin kaynağı: <i>Voyages,</i> Fransızca yayın, s. 268; Arapça yayın, s. 209.</p>

  <p class="indent">Antakya ve bölgesi hakkında daha fazla bilgi için bkz. C. Cahen, <i>La Syrie du nord à l’époque des croisades et la principauté franque d’Antioche,</i> Geuthner, Paris, 1940.</p>

  <h2 class="section1" id="sigil_toc_id_23">Üçüncü Bölüm</h2>

  <p class="nonindent">Frenk ordularının 1098’de Maara’da giriştikleri yamyamlık hareketine ilişkin anlatılar, o döneme ait Frenk kroniklerinde çok sayıda ve birbirleriyle uyumlu bir şekilde yer almaktadırlar. Bu olaya, Avrupalı tarihçilerin eserlerinde XIX. yüzyıla kadar ayrıntılı bir şekilde rastlanmaktadır. Örneğin Michaud, <i>l’Histoire des Croisades,</i> 1817-1822, c. 1, s. 357 ve 577 ile <i>Bibliographie des croisades,</i> s. 48, 76, 183, 248, buna örnektirler. Buna karşılık, bu anlatılar XX. yüzyılda -uygarlaştırma görevi yüzünden- genelde es geçilmektedir. Grousset, <i>Histoire</i>’ının üç cildinde de bundan söz etmemekte; Runciman ima etmekte yetinmektedir: “açlık kol geziyordu... yamyamlık tek çözüme benziyordu” (<i>op. cit.</i> c. 1, s. 261).</p>

  <p class="indent">Tafurlar hakkında bkz. J. Prawer, <i>Histoire du royaume franc de Jérusalem,</i> C.N.R.S., Paris, 1975, c. 1, s. 216.</p>

  <p class="indent">Usama İbn Munkid için bkz. VII. Bölüm.</p>

  <p class="indent">Krak des Chevaliers adının kökeni konusunda bkz. Paul Deschamps, “La Toponomastique en Terre sainte au temps des croisades”, <i>Recueil des Travaux,</i> Geuthner, Paris, 1955.</p>

  <p class="indent">Frenkler, vasilevsin mektubunu Ağustos 1099’daki Askalan çarpışmasından sonra el-Efdal’in çadırında bulacaklardır.</p>

  <h2 class="section1" id="sigil_toc_id_24">Dördüncü Bölüm</h2>

  <p class="nonindent">Nehrülkelb’ten şaşırtıcı geçiş konusunda bkz., P, Hitti, <i>Tarih Lübnan,</i> Asakafa, Beyrut, 1978.</p>

  <p class="indent">Bohémond, Avrupa’ya döndükten sonra Bizans imparatorluğunu istila etmeye kalkışacaktır. Aleksios, saldırıyı püskürtmek için Kılıçarslan’dan kendisine asker göndermesini isteyecektir. Bohémond, anlaşma imzalayarak Rumların Antakya üzerindeki haklarını kabul etmek zorunda kalacaktır. Bu aşağılanma, onu bir daha Doğu’ya gidemez duruma sokacaktır. Edessa bugün Türkiye’dedir, adı Urfa’dır.</p>

  <h2 class="section1" id="sigil_toc_id_25">Beşinci Bölüm</h2>

  <p class="nonindent">Sûr çarpışması ve bu kente ilişkin herşey konusunda bkz. M. Chehab, <i>Tyr à l’époque des croisades,</i> Adrien-Maisonneuve, Paris, 1975.</p>

  <p class="indent">Halepli Kemaleddin İbn el-Azim (1192-1262), kentinin tarihini yazma işiyle hayatının yalnızca ilk bölümünde uğraşmıştır. Siyasal ve diplomatik faaliyetler ile Suriye, Irak ve Mısır’a yaptığı çok sayıdaki yolculuktan ötürü, vekayisini 1223’te kesmiştir. <i>Halep Tarihi</i>’nin özgün metni, 1968’de Şam Fransız Enstitüsü tarafından yayımlanmıştır. Şu anda hiçbir Fransızca metin yoktur.</p>

  <p class="indent">İlgazi ile Antakya ordusu arasındaki çarpışmanın yeri, kaynağına göre farklı şekillerde adlandırılmıştır: Sarmeda, Darb Sarmada, Tel Akibrin... Frenkler buraya “<i>Ager sanguinis</i>” (Kanlı Tarla) adını takmışlardır.</p>

  <p class="indent">Haşhaşiyun konusunda bkz. M. Hodgson, <i>The order of Assassins,</i> La Haye, Mouton, 1955.</p>

  <h2 class="section1" id="sigil_toc_id_26">Altıncı Bölüm</h2>

  <p class="nonindent">Şam’da 1154’te kurulan hastane 1899’a kadar çalışacak, bu tarihte okula dönüştürülecektir.</p>

  <p class="indent">Zengi’nin babası Aksungur, 1094’e kadar Halep valiliği yapmıştır. Rıdvan’ın babası Tutuş tarafından ihanetle suçlanarak kafası kesilmiştir. Bunun üzerine genç Zengi’yi Musul valisi Kürboğa yanına almış, onu yetiştirmiş ve bütün çarpışmalara götürmüştür.</p>

  <p class="indent">Zümrüd sultan, eski Musul valisi emir Cavlı’nın kızıvdı.</p>

  <h2 class="section1" id="sigil_toc_id_27">Yedinci Bölüm</h2>

  <p class="nonindent">Frenklerin Suriye’ye gelmelerinden iki yıl önce, 1095’te doğan, Kudüs’ün alınmasından bir yıl sonra, 1188’de ölen emir Usama İbn Munkid, Haçlı Seferlerinin Arap tanıkları içinde ayrı bir yere sahiptir. Yazar, diplomat, siyasetçi olan Usama, Nureddin, Selahaddin, Muyiniddin Unar’ı, kral Foulque’u ve birçok başkasını şahsen tanımıştır. Hırslı, entrikacı, fesatçıdır ve bir Fatımi halifesi ile bir Mısırlı veziri katlettirmekle, amcası Sultan’ı ve hatta dostu Muyiniddin’i devirmek istemekle itham edilmiştir. Fakat ondan geriye, gene de okumuş ince bir insan, dikkatli bir gözlemci ve mizah yönü gelişmiş bir insan imgesi kalmıştır. Usama’nın esas eseri olan özyaşam öyküsü, 1893’te Paris’te H. Derenbourg’un gayretleriyle yayımlanmıştır. Şerhedilmiş ve çok güzel resimlerle bezenmiş bir Fransızca yayın, 1983’te André Miquel tarafından, <i>Des enseinements de la vie,</i> Paris, Imprimerie Nationale, başlığıyla çıkartılmıştır.</p>

  <p class="indent">Edessa çarpışması hak. bkz. J.B. Chabot, “Un épisode de l’histoire des croisades”, <i>Mélanges...,</i> Geuthner, Paris, 1924.</p>

  <h2 class="section1" id="sigil_toc_id_28">Sekizinci Bölüm</h2>

  <p class="nonindent">Zengi’nin oğlu ve onun dönemi hakkında daha fazlasını öğrenmek için bkz. N. Eliseeff, <i>Nur-ad-Din, un grand prince musulman de Syrie au temps des croisades,</i> Şam, Institut Français, 1967. Noureddin (Nureddin) ile Nur-ad-Din arasındaki yazılış farkı, bizi burada, uzman olması gerekmeyen bir okuyucuya yönelik bu kitapta Arapçanın akademik yazılışını benimsemediğimizi belirtmek zorunda bırakmaktadır <a class="hlink" href="../Text/cnot.xhtml#n06" id="ref06">*</a>.</p>

  <p class="indent">Hükümdarların -Nureddin de dahil- birinci meşru gelir kaynağı, düşmandan elde edilen ganimetten aldıkları paydı: Altın, gümüş, at, köle olarak satılan esirler. Bu kölelerin fiyatının çok sayıda olduklarında hissedilir ölçüde düştüğünü vakanüvisler belirtmektedirler; bir erkek köle ile bir çift papucun takas edildiği bile olmaktaydı.</p>

  <p class="indent">Bütün Haçlı Seferleri boyunca, şiddetli depremler meydana gelip Suriye’yi harabeye çevirecektir. 1157’deki en müthişi olmuşsa da, büyük bir deprem olmadan geçen tek bir on yıl bile olmamıştır.</p>

  <h2 class="section1" id="sigil_toc_id_29">Dokuzuncu Bölüm</h2>

  <p class="nonindent">Nil’in bugün kurumuş olan doğu kolu “Pélusiaque kol” olarak adlandırılmıştır, çünkü bu kol antik <a class="hlink" href="../Text/cnot.xhtml#n07" id="ref07">Péluse</a> kentinden geçmekteydi ve Sebhat el-Bardavil (Baudouin lagünası) yakınlarında denize dökülmekteydi.</p>

  <p class="indent">Eyüp’ün ailesi, Selahaddin’in bu kentte doğumundan kısa bir süre sonra, 1138’de Tikrit’ten ayrılmış olmalıdır. Çünkü Şirkuh, kendi demesine göre, bir kadının çiğnenen onurunun intikamını almak üzere bir adamı öldürmek zorunda kalmıştı.</p>

  <p class="indent">Kuzey Afrika kökenli olan Fatımiler, Mısır’ı 966-1171 arasında yönetmişlerdir. Kahire’yi onlar kurmuşlardır. Peygamberin kızı Fatma ile şiiliği ilham eden Ali’ye mensup olduklarını iddia etmişlerdir.</p>

  <p class="indent">Şaşırtıcı Mısır çarpışmasındaki kader değişmeleri konusunda bkz. G. Schlumberger, <i>Campagnes du roi Amaury 1er de Jérusalem en Egypte,</i> Paris, Plon, 1906.</p>

  <h2 class="section1" id="sigil_toc_id_30">Onuncu Bölüm</h2>

  <p class="nonindent">Selahaddin’in birçok mesajı gibi Haleplilerin mektubu da Şamlı vakanüvis Ebu Şema’nın (1203-1267) <i>İki Bahçe Kitabı</i> (Livre des deu Jardins) adlı eserinde yer almaktadır. Bu eser, başka yerde bulunması olanaksız çok sayıda resmi belgeyi derleyen değerli bir çalışmadır.</p>

  <p class="indent">Bahaeddin İbn Şaddad (1145-1234), Selahaddin’in hizmetine Hattin savaşından kısa bir süre önce girmiştir. Sultanın ölümüne kadar onun sırdaşı ve danışmanı olarak kalmıştır. Onun yazdığı Selahaddin biyografyası, Beyrut ve Paris’te (Méditerranée, 1981) yakınlarda özgün ve çeviri metin halinde yayımlanmıştır.</p>

  <p class="indent">Kerak’taki düğünde soylu davranışlar yalnızca Selahaddin’den gelmemiştir. Genç damadın annesi, düğüne o da katılsın diye, kuşatma komutanına çok özenle hazırlanmış yemekler göndermiştir.</p>

  <p class="indent">Selahaddin’in oğlunun Hattin savaşına ilişkin tanıklığı, İbn el-Esir tarafından IX. cilt, hicri 583 yılında zikredilmiştir.</p>

  <p class="indent">Selahaddin’in hizmetine girmeden önce Nureddin’le çalışan İmadeddin el-İsfahani (1125-1201), çok sayıda tarih ve edebiyat kitabı, esas olarak da değerli bir şiir antolojisi yayımlamıştır. Olağanüstü tumturaklı olan üslubu, yaşadığı olaylara ilişkin tanıklığının değerini biraz düşürmüştür. <i>Suriye ve Filistin’in Selahaddin Tarafından Fethi</i>’ne ilişkin anlatısı, Académie des Inscriptions et Belles-Lettres tarafından yayınlanmıştır (Paris, 1972).</p>

  <h2 class="section1" id="sigil_toc_id_31">On Birinci Bölüm</h2>

  <p class="nonindent">Müslüman inancına göre, Tanrı peygamberi bir gece mucizevi bir yolculukla Mekke’den el-Aksa’ya, sonra da göklere götürmüştür. Burada “Kitaplı dinler”in sürekliliğinin simgesi olarak İsa ve Musa’yla bir buluşma olmuştur.</p>

  <p class="indent">Arap, Ermeni veya Rum bütün Doğulular açısından, sakal erkekliğin bir işaretidir. Frenk şövalyelerin çoğunun yüzünün traşlı olması, bunları eğlendiriyor, bazen de kızdırıyordu.</p>

  <p class="indent">Selahaddin konusunda yazılmış çok sayıda Batı eserinden, S. Lane-Poel, <i>Saladin and the fall of the kingdom of Jerusalem,</i> Londra, 1898 adlı kitabı hatırlatmak gerekir. Ne yazık ki bir süreden beri unutulmuş olan bu eser, Beyrut’ta (Khayat’s, 1964) yeniden basılmıştır.</p>

  <h2 class="section1" id="sigil_toc_id_32">On İkinci Bölüm</h2>

  <p class="nonindent">El-Kâmil, barış sağlama gibi boşuna bir umutla Doğu’ya gelmiş olan Assisili aziz Francesco’yu konuk etmişe benzemektedir. Onu sempatiyle dinlemiş ve refakatçilerle Frenkler’in kampına uğurlamadan önce ona armağanlar vermiştir. Bizim bilgimiz dahilindeki hiçbir Arap kaynağı bu olayı zikretmemektedir.</p>

  <p class="indent">Şamlı hatip ve vakanüvis Sibt İbn el-Cevzi (1186-1256), hacimli bir evrensel tarih yayımlamıştır. <i>Miratüzzaman</i> (Zamanın Aynası) adını taşıyan bu kitaptan ancak bazı parçalar basılmıştır.</p>

  <p class="indent">İmparatorun şaşırtıcı kişiliği konusunda bkz. Benoist-Meschin, <i>Frédéric de Hohenstaufen ou le rêve excommunié,</i> Paris, Perrin, 1980.</p>

  <h2 class="section1" id="sigil_toc_id_33">On Üçüncü Bölüm</h2>

  <p class="nonindent">Moğol tarihi konusunda bkz. R. Grousset, <i>L’Empire des steppes,</i> Paris, Payıt, 1939. IX. Louis ile Eyüp arasındaki mektuplaşma, Mısırlı vakanüvis el-Makrizi (1364-1442) tarafından aktarılmıştır.</p>

  <p class="indent">Diplomat ve kanun adamı olan Cemaleddin İbn Vasıl (1207-1298), Eyyubi dönemini ve Memlûk döneminin başını kapsayan bir vekayiname bırakmıştır. Bildiğimiz kadarıyla, eseri hiç basılmamıştır, ama Michaud ve Gabrieli, <i>op. cit.</i>’de parça çevirileri bulunmaktadır.</p>

  <p class="indent">Alamut kalesinin yıkılmasından sonra, Haşhaşiyun tarikatı daha barışçıl bir biçim altında sürmüştür: Hasan es-Sabbah’ın doğrudan ardılı olan Ağa Han’ın müritleri olan İsmaililer.</p>

  <h2 class="section1" id="sigil_toc_id_34">On Dördüncü Bölüm</h2>

  <p class="nonindent">Aybek ile Şecere ed-Dor’un ölümlerinin burada verdiğimiz değişkesi bir Orta Çağ halk destanı olan <i>Siretülmelik ez-Zahir Baybars’</i>tan alınmadır (As-Sakâfiya, Beyrut).</p>

  <p class="indent">Sultan Baybars ile Kalavun’un kâtipleri olan Mısırlı vakanüvis İbn Abdülzahir (1223-1293), başlıca eseri olan <i>Baybars’ın Hayatı’</i>nın, cahil bir yeğen tarafından özetlendiğini görme talihsizliğine uğramıştır. Bu yeğen, bize budanmış ve yavan bir metinden başka birşey bırakmamıştır. Özgün eserden bize kadar ulaşabilen birkaç parça, gerçek bir yazar ve tarihçi yeteneğini açık etmektedir.</p>

  <p class="indent">Zikrettiğimiz bütün Arap vakanüvis ve tarihçilerinin içinde, devlet yönetmiş tek kişi Ebul-Fida’dır (1273-1331). Aslında Hama emirliğinin çok küçük olduğu doğrudur, zaten bu durum bu Eyyubi emirinin zamanının çoğunu çok sayıda eser yazmaya ayırmasına olanak vermiştir. Bunların arasında <i>Muhtasar tarih el-beşer</i> (İnsanlık Tarihinin Özeti) de yer almaktadır. Bu eserin özgün metni ve çevirisine, daha önce zikredilen <i>Recueil des historiens des croisades</i>’a bakılabilir.</p>

  <p class="indent">Trablusşam üzerindeki Batı egemenliğinin 1289’da sona ermesine rağmen, kentte ve komşu bölgelerde çok sayıda Frenkçe ad bugüne kadar devam etmiştir: Ancul (Anjou’dan), Duvehi (Douai’den), Dekiz (de Guise’den), Dabliz (de Blise’den), Şanbur (Chambord’dan), Şanfur (Chamfort’dan), Frenciye (Frank, Frenk’ten).</p>

  <p class="indent">Kaynaklar üzerindeki bu kuş uçuşunu tamamlamadan önce, şunları da zikredelim:</p>

  <p class="indent">Z. Oldenbourg, <i>les Croisades</i>, Paris, Gallimard, 1965. Doğu hıristiyanlarının duyarlığına ilişkin bir anlatı.</p>

  <p class="indent">R. Pernoud, <i>les Hommes des croisades,</i> Paris, Talandier, 1977.</p>

  <p class="indent">J. Sauvaget, <i>Historiens Arabes,</i> Paris, Adrien-Maisonneuve, 1946.</p>
</body>
</html>
