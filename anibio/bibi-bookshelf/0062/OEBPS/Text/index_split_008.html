<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sultanı Öldürmek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block13">Binlerce yıl imparatorluklarla yönetilmiş bu topraklardaki insanların güç karşısında saygıyla karışık bir korkuya kapılma alışkanlığını hiç yadırgamamıştı Bahri. Muhtemelen bambaşka bir ortamda kendisi de aynı tepkiyi verdiğinden olsa gerek, sadece manidar bir gülümseme belirmişti yüzünde. Hatta bizim ihtiyarın, “Aldın mı cevabını,” diyerek kışkırtmasına rağmen sesini çıkarmadı. Açıkçası iyi de oldu, böylece kafile şefimiz, yeniden savaş öncesi günlere dönme fırsatını buldu.</p>

  <p class="block13">“O söylevin ardından, kudretli Çandarlı bile padişaha karşı çıkmayu cesaret edemedi. Ama elbette Kostantiniyye’nin kuşatılmasını doğru bulmuyordu. Sadece, sözünü söylemek için uygun zamanı kolluyordu. Bu arada sadrazam hakkında kötü rivayetler dolaşıyordu. Çandarlı’nın Konstantin’den rüşvet aldığı dedikoduları almış yürümüştü. Bilmiyoruz. Aldıysa vebali boynuna, ama asıl önemlisi sadrazamın II. Murad zamanından bu yana devletin sürdürdüğü barışçı politikanın doğruluğuna inanmasıydı. O sebepten, yeni bir savaşa yol açar diye Kostantiniyye kuşatmasına karşı çıkıyordu. Neyse oraya geleceğiz zaten...</p>

  <p class="block13">“Evet, kuşatma hazırlıkları tamamlanınca, Karaca Paşa komutasındaki on bin kişilik bir kuvvet Edirne ile Konstantinopolis arasındaki Doğu Roma kalelerini teker teker ele geçirdi. Ardından şubat ayında toplar yola çıkartıldı. Kolay iş sanmayın, beş yüz küsur yıl öncesinin teknolojisinden söz ediyoruz. Ne bugünkü iş makineleri var, ne de yollar. O devasa topların Konstantinopolis’e ulaştırılması başlı başına bir olaydı. Topların çekiminde yüzlerce manda kullanıldığı söylenir. Topların dengede tutulması ve kaymamaları için yanlarında yüzlerce asker bekliyordu. Önden elli inşaat ustasıyla iki yüz amele gidiyor, yolun bozuk kısımlarını düzeltiyor, derelerin, nehirlerin olduğu yerlere köprüler yapıyorlardı. Haftalar boyunca süren bu zahmetli yolculuk, Karaca Paşa’nın nezaretinde sağ salim surların önüne gelinmesiyle son bulacaktı. mmr \ “Sultan Mehmed Han’ın Edirne’den ayrılması ise mart ayının ortalarına rastlar. Fırtına öncesindeki sessizliğin bozulmasına çok az kalmıştı. Keşan’a varan padişahın bir süre Çanakkale Boğazı’ndan geçerek kendisine katılacak Anadolu ordusunu beklediği söylenir.”</p>

  <p class="block13">Yine ara verdi sözlerine... Herkes merakla onu izliyordu. “Müştak kentteki savaşçı sayısının taş çatlasa on bin kişi olduğunu söylemişti, belki biraz daha fazla. Kesin sayıdan emin olmak zor. Peki bizim orduda kaç cengâver vardı?”</p>

  <p class="block13">“300 bin mi?”</p>

  <p class="block13">Bu kez tutturamamıştı heveskâr Peyami...</p>

  <p class="block13">“Yok daha neler... Böyle abartılı sayıları Batılı tarihçiler verirler ki, şehri savunanların şanına şan katılsın diye...”</p>

  <p class="block13">“Elli bin mi?”</p>

  <p class="block13">Güzel gözlü, türbanlı kızın tahmini de biraz sönük kalmıştı. “O kadar da az değil...”</p>

  <p class="block13">“Yüz elli bin...”</p>

  <p class="block13">Jale Hanım’dı en yakın tahminde bulunan. Nedense, önünde sonunda bu kadın Tahir Hakkı’yı tavlar diye geçti aklımdan. O zaman bugünkü diklenmelerinin hesabını soracaktı bizim hocaya. Çünkü kadınlar, kendilerine yapılan saygısızlıkları asla unutmaz.</p>

  <p class="block13">“Yüz altmış bin,” diye düzeltti hoca. “Şu gördüğünüz surların arkasında kuşatmayı bizzat yaşamış olan Barbaro’nun verdiği sayı, yüz altmış bin kişiydi. Ama bu sayı da abartılı bulunmaktadır. Gerçek asker sayısının seksen bin ile yüz bin civarında olduğu tahmin ediliyor. Yine de yanılma payı var tabii. Elbette bu sayıya, düzenli orduya mensup olmayan savaşçılar, tüccar ve zanaatkarlardan oluşan yalınayak başı kabak taifesi de eklenince sayı biraz daha artar.”</p>

  <p class="block13">Hücum emrini kendisi verecekmiş gibi başını kaldırıp, yeniden surlara baktı.</p>

  <p class="block13">“Evet, sonunda 5 Nisan günü, muazzam ordusuyla Mehmed surların önüne gelmiş bulunuyordu.”</p>

  <p class="block13">Kalabalıktakiler, beyaz atı üzerinde, ordusunun önünde ilerleyen padişahı görecekmiş gibi surların önüne baktılar.</p>

  <p class="block13">“Hayır, hayır,” diye telaşla uyardı bizim profesör. “Mehmed buraya gelmedi. “Hünkârın kırmızı atlastan otağ-ı hümayununu, yani çadırdan oluşan seyyar sarayını kurduğu yer burası değildi. Padişah on iki bin yeniçerisi ve seçme üç bin sipahisiyle Ayos Romanos yani Topkapı’mn karşısında yer alan Otağtepe’ye yerleşmişti.” Surlara doğru kaçamak bir bakış attı, “içerideki bedbahtların durumunu bir düşünün. Buradan Yedikule’ye kadar olan yaklaşık yedi bin metrelik alan devasa bir ordunun askerleriyle dolmuştu. Rahmetli Reşad Ekrem Koçu o manzarayı edebi bir dille nakleder: ‘Davul sesleri, savaş naraları, askeri marşlarla şehre doğru adım adım yaklaşan tepeden tırnağa silahlı, misyonları ölmek, öldürmek olan adamlardan oluşan mahşeri bir kalabalık. Zavallıların korkudan dizlerinin bağı çözülmüş olmalı.’ Genç padişah ise görkemli ordusunun yaptığı etkiden emin olarak, derhal vezirlerini, komutanlarım başına topladı.”</p>

  <p class="block13">Tahir Hakkı kendinden beklenmeyen bir çeviklikle ağır gövdesini Haliç’e çevirerek, suyun öteki yakasını gösterdi.</p>

  <p class="block13">“Kaymbabası ve veziri olan Zağanos Paşa’ya, kuvvetleriyle şu karşı sahillere yerleşmesini, bir yandan Haliç’i kontrol altına alırken, bir yandan da Galata Cenevizlilerini gözaltında bulundurması görevini verdi. Asıl amaç, Haliç surlarına saldırıyı organize etmesi, mümkün olduğu kadar fazla askeri buraya çekerek, kara surları yönündeki kuşatmayı zayıflatmasıydı. Hatırlarsanız, Dolmabahçe’de anlattığımız gemilerin karadan yürütülmesi Zağanos Paşa’nın gayretleri sayesinde başarıya ulaşmıştır. Ayrıca padişahın buyruğuyla Balat civarında, karşı kıyıdan bu yakaya kadar, fıçılardan oluşan bir köprü yaptırdı ki, üzerinde beş kişi rahatlıkla yürüyebilir ve küçük toplarla surları gülle yağmuruna tutulabilirdi.”</p>

  <p class="block13">Duraksadı, eksik kalan bir şey vardı, evet, hatırladı; usulca başını öne doğru salladı.</p>

  <p class="block13">“Bu sularda yaşanan küçük çaplı bir gemi savaşı var, onu nakletmezsem konu eksik kalacak... Biliyorsunuz bizim gemilerimiz 22 Nisan’da Haliç’e inmişti. Elbette bu, savunmacılar için büyük bir tehlike anlamına geliyordu. Her ne kadar gemilerimiz bir saldırı harekâtına girişmemişse de zamanı geldiğinde en kararlı şekilde bu taarruzu yapacaklarına şüphe yoktu. O sebepten, savunmacılar Türk gemilerine bir baskın vermek istediler. 28 Nisan’da şafak sökmeden birkaç saat önce iki düşman gemisi sessizce harekete geçti. Onları koruyan dört gemi daha vardı. Aysız gecenin zifiri karanlığında bulunduğumuz taraftan, karşı kıyıdaki gemilere doğru yak laşmaya başladılar. Eğer gemilerimizi yakabilirlerse OsmanlIların Haliç’e girmesiyle kaybettikleri psikolojik üstünlüğü yeniden kazanacaklardı. Zaferden öylesine eminlerdi ki, gemilerden birinin kaptanı olan Jacoma Coco temkinliliği elden bırakarak top menziline girmekte sakınca bile görmedi. Türk gemilerini yakan ilk kaptan olma şerefini tatmak istiyordu. Hızla bizimkilere yaklaşmaya başladı, ama işte ne olduysa o zaman oldu. Jacoma Coco’nun hedef seçtiği Osmanlı gemisinin topları birden ateşe başladı. Hırslı kaptan daha ne olduğunu bile anlayamadan, ilk gülle, gemisinin pupasına isabet etti. Can alıcı darbeyi ise fustamn ortasına inen ikinci gülle indirecekti. Kaptan, mürettebatıyla birlikte denizin dibini boyladı. Neler olup bitiğini anlayamayan ikinci düşman <span class="text7">gemisi</span> de ateşten nasibini almıştı ancak darbeler ölümcül değildi, mürettebat güllenin açtığı deliği tıkamayı başardı, böylece kadırga yarı yarıya batmasına rağmen geldiği yere geri dönebildi. Güya öndeki iki kadırgayı korumak için gelen gemiler, pabucun pahalı olduğunu görünce gerisin geri çark ettiler. Bu küçük çaplı deniz savaşı, bizimkilerin moral üstünlüğünü iyice artırırken, savunmacılar Osmanlı gemilerinin hiç de öyle kolay lokma olmadığını öğrenmiş oldular.”</p>

  <p class="block13">Sözleri bitmiş olmasına rağmen kafiledekiler hâlâ Haliç’in durgun sularına bakıyorlardı. Sanırım herkes kendi hayalindeki savaş sahnesini sonlandırmaktaydı.</p>

  <p class="block13">“Evet, Haliç’in karşı tepelerinin Zağanos Paşa’nın sorumluluğuna bırakıldığını söylemiştik.” Tahir Hakkı yeniden surlara çevirmişti yüzünü. “Bu mıntıka ise...” Taş setin önündeki incecik bir kar tabakasıyla kaplı engebeli araziyi gösteriyordu. “Rumeli Beylerbeyi olan Karaca Paşa’ya düşmüştü. Tam şu bulunduğumuz sahilden, yani Ayvansaray’dan Eğrikapı’ya kadar olan surlar onun emrine verilmişti. Karaca Paşa ordusuyla şu karşı tepeye yerleşti.</p>

  <p class="block13">“Eğrikapı’dan Topkapı’ya kadar uzanan kısmı ise bizzat padişahın kendisi kontrol edecekti. Ki, en kanlı çatışmalar da bu bölümde gerçekleşecekti. Çandarlı Halil Paşa’yı her daim yanında istiyordu. Konstantinopolislilerle irtibatı olduğundan kuşkulandığı sadrazamı yalnız bırakmayı göze alamıyordu.</p>

  <p class="block13">“Topkapı’dan Yedikule’ye kadar uzanan düzlük alan ise Anadolu Beylerbeyi İshak Paşa ile ileride Fatih’in hayatında trajik bir rol oynayacak olan meşhur Mahmud Paşa’mn yetkisine ayrılmıştı.</p>

  <p class="block13">“Deniz tarafına gelince, Yedikule’den Haliç girişine kadar olan bölge Baltaoğlu Süleyman Bey’in donanması tarafından zaptedilecekti. Yapılan kanlı deniz savaşlarını ve bu acımasız cenklerde başarısız olan Baltoğlu’nun başına gelenleri de tafsilatıyla Dolmabahçe’de anlatmıştık.</p>

  <p class="block13">Ortaçağın bu en görkemli kalesi, OsmanlIlar tarafından son kez kuşatılıyordu. Ama ilk top ateşlenmeden önce Mehmed, elçilerini Konstantin’e gönderdi. Şehri teslim ederlerse kimsenin canına ve malına zarar gelmeyeceğini, imparatorun sağ ve salim olarak istediği yere gitmesine izin verileceğini, halkın ise hayatına eskisi gibi devam edebileceğini bildirdi. Ama imparator ve Konstantinopolisliler korkak insanlar değillerdi, belki de hâlâ Papalıktan gelecek yardıma güveniyorlardı; şehirlerini teslim etmektense ölmeyi yeğleyeceklerini söylediler. Bu cevabı alan genç padişahın önünde, cenkten başka yol kalmamıştı.” “Tarihini bilmeyen, kendini bilmez” “Çadırların önünde, öbek öbek yakılmış ateşlerin baş’nda toplanan askerlerin arasında geziyordu Mehmed. Sınır boylarında kılıç sallamış, yaşını başını almış akıncılardan bıyıkları yeni terlemiş heveskâr savaşçılara, dervişlerin çağrısıyla vuruşmaya gelmiş Tanrı erlerinden padişahın buyruğuyla silah kuşanmış Sırp askerlerine kadar ülkenin en seçme bahadırları, akm akın gelmişlerdi surların önüne. Elbette çoğunun adını bile bilmiyordu genç hükümdar, ama çok iyi bildiği bir hakikat vardı; kendi hayatı ve devletin kaderi bu tanımadığı askerlerin ellerindeydi. Bir buçuk asır önce Söğüt’te doğan umut, büyüyerek yerküreyi kaplayacak mıydı, yoksa kaynağı cılız ırmaklar gibi bu Ortaçağ kalesinin görkemli surlarının önünde kuruyup gidecek miydi? İkinci kez tahta çıkan Murad Han oğlu Mehmed tahtta kalacak mıydı, yoksa hayalleri ikinci defa kırılarak saltanatı bir kez daha başkalarına mı bırakacaktı? Aysız gecenin altında karanlık bir heyula gibi yıkılıp üzerine gelen Kostantiniyye’ye baktı Mehmed. ‘Ey bütün dünyanın arzuladığı şehir, ya ben seni alacağım, ya da sen beni,’ diye mırıldandı.”</p>

  <p class="block13">Sırtımda bir ürperti hissettim. Hayır, açık havada etkisini iyice hissettiren sert rüzgârdan değil, Tahir Hakkı nm etkileyici sözlerinden. Sadece ulusal gurur değildi bu, tarihe yön vermiş bir adamın kaderine şahit olmanın getirdiği o tuhaf hisli. Aynı zamanda bir halkın yok oluşuyla yüzleşmenin hüznü. Bu toprakların en görkemli ve en trajik hikâyesi. Küçük kafilemiz şimdi, Topkapı ile Mevlanakapı’nın karşısında, surların en iyi görülebildiği kültür parkın içindeydi. Sabahki güneşin önünü devasa bulutlar kaplamıştı. Rüzgârda uçuşan seyrek kar taneciklerinin zaman zaman yüzüne çarpmasına aldırmayan Tahir Hoca, enfes bir hikâyeye dönüştürdüğü kuşatma serüvenini kendi duygularını da katarak anlatıyordu. İtiraf etmek gerekirse o günlerin ruhunu hissetmek için buradan daha iyi bir yer bulunamazdı. Surların gerisinde, Rum ateşi, top, tatar oku, mızrak, kılıç, balta ellerine geçirdikleri ne varsa, onlarla şehirlerini savunmaya çalışan bir halk, surların bu yanında ise ne pahasına olursa olsun Kostantiniyye’yi almaya kararlı bir adam ve ona inanmış muhteşem ordusu. Her iki taraf da aynı şeylere ihtiyaç duyuyordu: İnanç ve umut, akıl ve güç, çelik ve ateş, cesaret ve fedakârlık. Kim kazancaksa zaferi ancak bunlarla elde edecekti. Ve biraz da baht açıklığı. O sebepten surların her iki tarafında eller aynı Tanrı’ya kalkıyor, farklı dillerde aynı ilaha yakarıyorlardı. “Bizi muzaffer eyle yüce Allahım...” “Şehrimizi koru yüce Tanrım...” Ama yaratıcının hangi tarafı desteklediğinin belli olmasına daha elli dört gün vardı.</p>

  <p class="block13">“6 Nisan gecesi ordugâhını gezen genç padişah, gördüklerinden memnun dönmüştü otağına,” diye sürdürdü surlara bakarak bizim yaşlı profesör. “On binlerce insandan oluşan bu mahşeri kalabalıkta tam bir disiplin hâkimdi. Komutanlar kararlı, din adamları inançlı, askerler neşeli ve azimliydi. Öyle de olması gerekiyordu.”</p>

  <p class="block13">“Özür dilerim hocam, belki sormak için biraz geç kaldım ama...”</p>

  <p class="block13">Şu ana kadar hiç fark etmediğim bir gençti konuşan. Gökyüzü kadar gri bir bere vardı kafasında. Kara gözlerinin biri diğerinden daha küçüktü ve konuşurken belirgin şekilde seğiriyordu.</p>

  <p class="block13">“Az önce söylediğiniz bir konuya takıldım. Konstantinopolis’in fethinin, Mehmed için bir ölüm kalım sorunu olduğunu söylediniz. Fakat tahta oturabilecek başka bir şehzade yokken, böyle bir tehlike nasıl mümkün olabilir?”</p>

  <p class="block13">Tahir Hakkı ilgiyle baktı delikanlıya. İlgisinin nedeni, sorunun canını sıkmış olması mı, yoksa takdirini kazanmış olması mıydı, anlaşılmıyordu.</p>

  <p class="block13">“Sen de tarih öğrencisi misin?” “Yok hocam.” Küçük gözündeki seğirme arttı. “Ben sadece tarih meraklısıyım. Özellikle de Osmanlı tarihi... Rahmetli babam aşıladı bu merakı... Tarihini bilmeyen, kendini bilmez derdi. Kendini bilmek istiyorsan önce bu toprakların tarihini öğren. Çünkü kendini bilmeyen sorumluluklarını da bilmez.” Demek ki bizim peder bey yalnız değilmiş bu ülkede. Aslında iyi bir tarafı da vardı böylesi ebeveynlere sahip olmanın, size sorumluluk bilinci aşılıyorlardı, keşke biraz da öz güvenimizi geliştirselerdi. Umarım babası benimki kadar otoriter değildi diye umut ederek, ilgiyle izlemeye başladım bu gösterişsiz çocuğu.</p>

  <p class="block13">“Yanılıyorsam düzeltin ama Osmanlı’da taht kan bağı olan birine geçmez mi? Başka şehzade olmadığına göre...” “Başka şehzade olmadığına emin misin?”</p>

  <p class="block13">O gizemli gülümseme belirmişti yine bizim hocanın dudaklarında.</p>

  <p class="block13">“Var mıydı? Mehmed’in başka kardeşi yoktu ki...” Eleştiren bir bakış fırlattı bizimki.</p>

  <p class="block13">“Osmanlı şehzadesi olması için sadece Mehmed’in kardeşi olması gerekmiyor.” Delikanlının boş boş baktığını görünce açıkladı. “Doğru, Mehmed’in bütün kardeşleri öldü. Ama bir şehzade daha vardı. Mehmed’in babasının oğlu değildi ama Osmanlı şehzadesiydi. Hatta bu sabah bahsettik ondan...” “Şehzade Orhan,” diye atıldı Peyami. “Konstantinopolis’te yaşayan Orhan.”</p>

  <p class="block13">“Evet Şehzade Orhan... Orhan kimilerine göre Emir Süleyman’ın torunudur, yani II. Mehmed’in dedesi, I. Mehmed’in kardeşinin torunu, kimilerine göreyse bizzat Fatih’in amcasıdır. Fakat inkâr edilemeyecek olan hakikat, Orhan’ın OsmanlI soyundan geldiğidir. Dolayısıyla II. Mehmed’in yerine geçebilecek bir şehzade mevcuttur. Yani genç padişah, bu surların önünde mağlubiyeti tadarsa iş orada kalmayabilir, Çandarlı’nın çabalarıyla Mehmed’in yerine Orhan tahta geçirilebilirdi.”</p>

  <p class="block13">Sanki II. Mehmed döneminde yaşıyorlarmış da Orhan’ın tahta geçmesiyle ülke felakete süreklenecekmiş gibi kalabalıktan itiraz homurtuları yükseldi. Öyle ki milleti sakinleştirmek için sağ elini usulca havaya kaldırmak zorunda kaldı Tahir Hakkı.</p>

  <p class="block13">“Muhakkak böyle olurdu demek istemiyorum ama böyle bir ihtimal her zaman vardı. Yoksa koca Osmanlı devleti, Doğu Roma’ya Şehzade Orhan’ı Konstantinopoü§.’te tutması için neden haraç ödesin? Hem Çandarlı’nın amcası Sadrazam Ali Paşa’nın, taht kavgasında Fatih’in dedesine karşı bir başka şehzadeyi, Emir Süleyman’ı desteklediğini de unutmayalım. Nasıl ki geçmişte yaşananlar bizim anlattıklarımızdan çok daha acımasızsa, siyaset de bizim sandığımızdan çok daha vahşi ve etikten yoksundur.</p>

  <p class="block13">“Genç padişah elbette bunu hepimizden daha iyi biliyordu. Yenmesi gereken iki düşman olduğunun farkındaydı; ilki Doğu Roma’nın son imparatoru XI. Konstantin, İkincisi ise divanında bulunan, kendi sadrazamı Çandarlı Halil Paşa. Korkunç bir durum. Her insan kaldıramaz. Ama daha önce de söylediğim gibi hükümdarlık Mehmed’in hamurunda vardı. Ve daha çocuk yaştayken sinsi bir saray komplosuyla tahtın altından çekilmiş olması, siyaset sanatının nasıl icra edilmesi gerektiğini çok iyi öğretmişti ona.”</p>

  <p class="block13">Tarih meraklısı zayıf çocuğa baktı. “Tamam mı? Şimdi anladın mı, bizim genç Mehmed’in kaygısında ne kadar haklı olduğunu?” Delikanlı kendisine bir beden büyük gelen kabanıyla birlikte küçük kalabalığımızın içinde kaybolmadan önce minnetle</p>

  <p class="block13">mırıldandı.</p>

  <p class="block13">“Anladım hocam, çok teşekkür ederim.”</p>

  <p class="block13">Kar taneleri giderek artmaya başlamıştı. Bakışlarını gökyüzüne çevirdi Tahir Hakkı; siyah kasketinin siperliğini aşan beyaz zerrecikler, kumral kirpiklerinin üzerine düştü.</p>

  <p class="block13">“Hava azıtacak gibi görünüyor. Elimizi çabuk tutsak iyi olacak. Siz de üşümüşsünüzdür.”</p>

  <p class="block13">“Gazanız mübarek olsun!” diyen beyaz atı üzerindeki Mehmed Han’ı, savaş naralarıyla selamlayan fetih askerlerininki gibi heyecan yüklü bir itiraz yükseldi bizim barışçı kafilemizden.</p>

  <p class="block13">“liayır, hayır biz böyle iyiyiz...” “Hiç üşümedik...”</p>

  <p class="block13">“Sizi d-'nliyoruz, anlatın lütfen...”</p>

  <p class="block13">Başta Bahri olmak üzere bazı yaşlı gezginlerimizin hatta Jale Hanım’m bile solgun yüzleri öyle söylemiyorsa da coşkulu çoğunluğun eğilimi bu yöndeydi.</p>

  <p class="block13">“Görüyor musun Müştak, anlattıklarımız insanların içini nasıl ısıtıyor. Bir de tarih, geçmişin donmuş hali derler...” Valla bi^im ihtiyarın da hiç üşümüş gibi bir hali yoktu. Belli ki yüklendiği adrenalin kan, soğuğu unutturmuştu.</p>

  <p class="block13">“Mehmed ile devasa ordusu surların önüne geldiğinde hava bu kadar soğuk olmasa da 1453 yılında baharın geç geldiğinden söz edilir. Günlerce yağan yağmurun çadırları sürüklediği, hayvanlara zarar verdiği anlatılır. Neyse, bizimkiler, (5 Nisan sabahı topları, mancınıkları, surlara tırmanacakları merdivenleri, dikecekleri kuleler için gereken malzemeleriyle Haliç’ten Marmara’ya kadar savaş düzeni almışlardı. Ama henüz toplar ateşlenmemiş, kılıçlar kınından sıyrılmamış, yaylar gerilmemiş, yani çatışma henüz başlamamıştı.”</p>

  <p class="block13">“Ama hocam, şehirdekilerin kuşatmacılara bir baskın verdiğinden söz ediyor bazı tarihçiler...”</p>

  <p class="block13">Sözlerini tartarak konuşan bu kişi, Arap öğrenci George’tu. “Haklısın,” diye onayladı tarih profesörümüz. “Kuşatma</p>

  <p class="block13">başlarken başıbozuk takımından bir avuç maceracı aşka gelip surlara saldırdı. Durumu müsait gören savunmacılar da kapıları açıp, onları püskürttüler ama bu olay kuşatmanın ciddiyetiyle karşılaştırıldığında sözü bile edilmeye değmez bir vakadır. Asıl cenk Nisan ayının ll’inde, yani muhasaranın beşinci günü başlamıştı. Çünkü o gün, bu kuşatmanın kaderini belirleyecek olan topların yerleştirilmesi tamamlanmıştı. Blahema Sarayı’nı hatırlıyorsunuz... Haliç’ten ayrılırken kalıntılarını gördüğümüz, imparatorun ikamet ettiği saray, işte o saraya karşı üç, Silivrikapı yönüne doğru üç, Edirnekapı yönüne iki top ve savunmanın en zayıf yerlerinden biri olan Romanos Kapısı’mn karşısına...” Surların sol tarafında bir yerleri gösterdi. “Yani şu ilerideki Topkapı’nın karşısına ise dört dev top konulmuştu. Bu topların attığı güllelerin ağırlığı beş yüz küsur kiloyu buluyordu. İşte bu görülmedik büyüklükteki toplar Nisan’m ll’inde ateşe başladılar. Birkaç yüzyılda bir depremlerle sarsılan şehir, şimdi insan eliyle yapılmış silahların şiddetiyle tir tir titriyordu. Şu durduğumuz yerin üzerine kesif bir barut kokusu çökmüş olmalı. Toplardan yükselen dumanlardan oluşan bulutların savaşçılar üzerinde kocaman gölgeler oluşturduklarını söylersek sanırım hiç de abartmış olmayız. Dönemin tarihçilerinin, ağızlarından ateş fışkıran ejderhalara benzettiği bu devasa toplar, 28 Mayıs’m geceyarısma kadar surları bombalamaya devam edecekti. Etmek zorundaydı. Mehmed’in stratejisi buydu; surlarda gedik açmak, askerlerini oradan şehre sokmak. Ama t&gt;u sanıldığı kadar kolay bir iş değildi. Çünkü karşımızda sıradağlar gibi yükselen bu surlar yalınkat değildir. Bakın, şimdi bile görebilirsiniz...”</p>

  <p class="block13">Şapkalar, berelerle kaplı başlar derhal surlara çevrildi. “Gördünüz mü, surun önünde bir hendek var. Şimdi orada bostancılık yapıyorlar. Laf aramızda İstanbul’un en lezzetli sebzeleri burada yetişir. O marullar, salatalıklar, naneler, kokusunu hâlâ koruyan domatesler... Neyse, işte o hendeğin sona erdiği yerde ise bakın dış surlar başlıyor. Sonra arada bir boşluk, ardından iç surlar. Yani Mehmed’in askerleri yoğun ateş altında önce bu hendeği geçecek, dış surlardaki askerlerle boğuşacak, onları alt ettikten sonra aradaki boşluğu aşarak içteki sura dayanacak... Büyük cesaret, sınırsız kahramanlık isteyen bir iş ki, ordumuzdaki neferlerin bu görevi büyük bir fedakârlıkla yaptığını dost düşman herkes yazmıştır. Mesela Nicolo Barbaro günlüklerinde şöyle anlatır:</p>

  <p class="block13">‘Sultanın askerleri surların dibine kadar geliyorlardı, hiçbiri ölümden korkmuyor, vahşi arslanlar gibi dövüşüyorlardı. İçlerinden biri ölünce, arkadaşları surlara ne kadar yakın olduklarını umursamadan ölülerini sırtlarına vurup götürüyorlardı. Savaşçılarımız, ölü arkadaşını taşıyan askere nişan alıyor, bazen hem ölüyü, hem de onu taşıyan kişiyi vuruyorlardı. Fakat Türkler başka askerler yollayıp, cesetlerini alıp götürüyorlardı. Bir tek Türk’ün ölüsünü sur dibinde bırakmaktansa on kişinin ölmesini tercih ediyorlardı.’ Evet, surların önü böylesi kahramanlıklara sahne oluyordu. Peki şehrin içinde neler yaşanıyordu?”</p>

  <p class="block13">Tahir Hakkı’nın sorusuyla birlikte istisnasız kafiledeki herkes bana döndü.</p>

  <p class="block13">“Niye öyle suratın asıldı Müştak? 1453’te televizyon olmadığına göre, kuşatmayı tarafsız olarak aktarmak için, bir sen, bir ben anlatacağız.”</p>

  <p class="block13">Aslında hiç şikâyetçi değildim durumdan ama çok da hevesli görünmemek için, “ İyi de neden ben hep yenilen tarafı anlatıyorum?” diye mızıklandım birazcık. “Belki şanlı Os<b class="calibre5">manlI</b> ordusunda yaşananları anlatmak istiyorum?” İnanmayan gözlerle bakıyordu yüzüme.</p>

  <p class="block13">“istemiyorsun, istemiyorsun. Çünkü senin empati hissin benden daha güçlü.” Kafiledekilere döndü. “Müştak hep ye nilen taraf için üzülür. Düşmana bile merhamet gösterecek kadar yufka yürekli bir adamdır.”</p>

  <p class="block13">Durgunlaşır gibi oldu hoca, ilgiyle bakıyordu kafiledekiler. Hiç tanımadığımız insanların hakkımızda acayip düşüncelere kapılmaması için, “O yüzden de savunmacıların hali pürmelalini ben anlatmalıyım,” diyerek tamamladım sözlerini. “Peki hocam, siz nasıl uygun görürseniz.”</p>

  <p class="block13">Davranışım rahatlatmıştı onu.</p>

  <p class="block13">“Bakmayın böyle söylediğine,” diye canlandı. “Aslında dünden razı Konstantinopolis’te olan biteni anlatmaya. Ki 1453 yılının baharında şehirde yaşananları ondan daha iyi anlatabilecek çok az insan vardır bu topraklarda.”</p>

  <p class="block13">“Tamam hocam, tamam yeter ki beni övmeye başlamayın, anlatıyorum...”</p>

  <p class="block13">Ciddileşti Tahir Hakkı.</p>

  <p class="block13">“Şaka bir yana iyi olur Müştak... Bayağı yoruldum.” Sesi boğuk çıkıyordu.</p>

  <p class="block13">“Anladım, siz dinlenin. İsterseniz bizim tarafı da ben anlatırım.”</p>

  <p class="block13">Sahte bir öfkeyle parlayıverdi.</p>

  <p class="block13">“O kadar da uzun boylu değil, şehri nasıl aldığımız bölümünü asla sana kaptırmam.”</p>

  <p class="block13">Artmaya başlayan kar yağışının altında birbirine sokulan küçük grubumuz yine gülüşlerle usulca dalgalandı.</p>

  <p class="block13">“Otobüste, Konstantin Dragases’in Hristiyan devletlerden gelecek bir filo beklediğinden söz etmiştim,” diye başladım. “Şehir kuşatıldığında böyle bir yardımdan henüz eser yoktu. imparator ve halk derin bir kedere kapılmışlardı ama son güne kadar umutlarını koruduklarını söylemek yanlış olmaz. Papa’dan yardım gelmeyeceğini anlayan Konstantin elindeki güçlerle kendi savunma stratejisini uygulamaya geçti. Os<b class="calibre5">manlI</b> ordusu surların önünde görünmeden önce 2 Nisan’da şu meşhur zincir Haliç’in girişine çekildi. Ve derhal surların önündeki hendekler kazılmaya başlandı. Mehmed’in babası II. Murad’m kuşatmasından o güne, neredeyse otuz küsur yıldır şehir savaş görmediğinden bu çukurlar toprakla dolmuş, hendekler adeta düzleşmişti. Kumandan, şövalye, asker demeden kazma küreğe sarılan herkes toprağı derinleştirmeye başladı. Bu önemli iş tamamlanınca savaşçıların görev dağılımı yapıldı.” Ellerini paltosunun ceplerine sokmuş ısınmaya çalışan Tahir Hakkı’ya baktım.</p>

  <p class="block13">“Hocamız, Konstantinopolis’i kuşatan Osmanlı ordusunun yerleşme düzenlerini Haliç’ten başlayarak anlatmıştı, ben de surun arkasındaki savunmacıları öyle sıralayayım: Sakız Piskoposu Leonardo başta olmak üzere önemli subaylar, Haliç’e yakın Ksyloporta’nın bulunduğu suru savunuyorlardı. Yukarıda Blahernai Sarayı’mn surları ise Venedik Balyosu Giralomo Minotto’nun kumandasına verilmişti. Gerçekten yiğit adamlardı, kuşatma süresince imparatorun kızıl bayrağını sarayın damından indirmediler. Eğrikapı dediğimiz Kaligaria Kapısı etrafındaki surlar ise Venedikli Theodore Karistos’la kuşatma altındaki şehirde savaş tünelleri açarak önemli bir misyon üstlenen Alman mühendis Johannes Grant’m sorumluluğuna bırakılmıştı. Edirnekapı’ya kadar olan bölüm ise Boccoardi kardeşlerin emrindeydi. Üç soylu kardeş, askerlerinin giysilerinden silahlarına kadar her şeyi kendileri almışlardı. Konstantinopolis direnişinin hakiki kahramanı, Giovanni Giustiniani ise en riskli olan bölgeyi seçmiş, askerleriyle birlikte Topkapı’da mevzilenmişti. Çatışmanın en sert safhaları da bu kapılar arasında olacak, deyim yerindeyse şehrin kaderi bu surların önünde kanla yazılacaktı.”</p>

  <p class="block13">Marmara Denizi’ne kadar uzanan surları gösterdim.</p>

  <p class="block13">“Bu taraf ise Venedik kolonisinin en önemli adamı olan Catarin Contarini ile Andronik Kantakuzinos tarafından savunulacaktı. Grandük Lukas Notoras ise merkezi bir yerde, il ':iyacı elana yardım etmek üzere yüz kişilik bir askeri birliği hazır kuvvet olarak bekletiyordu.”</p>

  <p class="block13">“Ya Şehzade Orhan? Onun da şehri savunduğunu söylüyorlar. Bunun aslı var mı?”</p>

  <p class="block13">Başörtülü kızımızdı soran. Soğuktan al al olmuş yanaklarının aksine güzel gözleri süzgün bakıyordu. Belli ki Osmanlı hanedanından birinin kendi soyundan olanlara karşı dövüşmesini içine sindirememiş, emin olmak istiyordu.</p>

  <p class="block13">“Ne yazık ki doğru. Orhan da savunma kuvvetlerinin arasındaki yerini almıştı. Kendisine sadık askerlerle Samatya yakınlarındaki surların bir bölümünü koruyordu. Onun yanındaki surlar ise din adamlarına, keşişlere bırakılmıştı. “Saydığım isimlerden anlaşılacağı gibi savunmada sadece Doğu Romalılar değil öncelikle Latinler ve diğer uluslardan insanlar da yer alıyorlardı. Osmanlı ordusunun da çokuluslu bir güç olduğu gerçeğinden yola çıkarsak Konstantinopolis kuşatmasında farklı ulusların karşı karşıya geldiğini de söyleyebiliriz, değil mi Tahir Hocam?”</p>

  <p class="block13">Pek kafasına yatmadı Tahir Hocamın.</p>

  <p class="block13">“Söyleyebiliriz tabii ama asıl kavga Türklerle, Doğu Romalılar arasındaydı dşmek daha doğru olur.”</p>

  <p class="block13">“Ama Osmanlı da çokuluslu bir devlet olduğuna göre...” diyerek beni destekledi George. “Bu kuşatmayı Türk, Doğu Roma çarpışması olarak değerlendirmek ne kadar yerinde olur?”</p>

  <p class="block13">“Daha da neler?” Hayır, bizim yorgun profesör değildi itiraz eden, yakışıklı arkadaşı Bahri’ydi. “İstanbul’u Türkler almadı mı yani?”</p>

  <p class="block13">“Yanlış anladınız Bahri Bey...”</p>

  <p class="block13">“Hiç sanmıyorum. Yok BizanslIlar kahramanmış, yok yiğitçe dövüşmüşlermiş... Sanki şehrin alınmasına üzülmüş gibisiniz. Aynı durumda siz olsaydınız, onlar size acırlar mıydı?” Galiba bu defa gerçekten de sinirlenmişti. Durumun ciddiyetini anlayan George çıt çıkarmadan kız arkadaşlarının arasında kaybolurken, “Bakın şöyle anlatayım Bahri Bey,” diyerek milli duyguları kabaran adamı yatıştırmaya kalkıştım.</p>

  <p class="block13">“Yok efendim anlatmayın... Dinlediklerim bana yeter. Memleketin elden gittiği yetmezmiş gibi şimdi de geçmiş zaferlerimizi elimizden almak istiyorlar. Siz de buna çanak tutuyorsunuz.”</p>

  <p class="block13">Yorgunluk ve soğuk havanın etkisiyle asabı iyice bozulmuş olmalıydı. Daha da söylenecekti ki, “Dur be Bahri,” diyen Tahir Hakkı’nın sesi bastırdı. “Kim, neye çanak tutuyor?” Başıyla beni gösterdi. “Bu suçladığın adam, Osmanlı tarihi konusunda en başarılı tezleri yazan kişi. Milli tarihimiz Müştak gibi adamların çalışmalarıyla hayat buluyor.”</p>

  <p class="block13">Yalan da olsa hoşuma gitti eski hocamın söyledikleri ama bu kadar öfkelenmesi iyi değildi.</p>

  <p class="block13">“Önemli değil hocam,” diyecek oldum.</p>

  <p class="block14"><span class="text12">“Hayır efendim önemli... Senin kim olduğunu bile bilmiyor.”</span> <span class="text12">Dudakları titremeye başlamıştı, bu kadar belanın arasında bir de bu dangalakla uğraşıyoruz diye geçiriyor olmalıydı aklından. Dangalak da söylediğine pişman olmuş gibiydi.</span></p>

  <p class="block13">“Ya Tahir bir dinle, hemen tersliyorsun insanı.” “Sen de terslenecek yerde gezme o zaman birader.”</p>

  <p class="block13">Eyvah, kalbini kıracak eski arkadaşının diye tasalanmaya başlamıştım ama hiç de öyle olmadı. Deli deliyi görünce değneğini saklarmış misali, paparayı yiyen Bahri pamuk gibi oldu.</p>

  <p class="block13">“Yahu, ben öyle demek istemedim...”</p>

  <p class="block13">Hayır, bizim öfkeli tarihçi sakinleşmiyordu. Belki de çocukluk arkadaşına değil de tıpkı onun gibi milli hisleri yüzünden Nüzhet’i öldürdüklerini düşündüğü Çetin’e kızıyordu. Yoksa, sıkça kendisinin de savunduğu bu tezlerde öyle çok da öfkelenecek bir yan yoktu. Böyle uzlaşmaz böyle kırıcı olmasının nedeni, geçmişte yaşananlar değil, günümüzde işlenen bir cinayetti.</p>

  <p class="block13">Tahir Hakkı’dan yüz bulamayan gümüş saçlı ihtiyar bana sırnaştı.</p>

  <p class="block13">“Müştak Bey, siz anladınız beni. Kendi tarihimize sahip çıkmazsak, başkaları hiç çıkmaz demek istiyordum.”</p>

  <p class="block13">Tahir Hoca soğukkanlılığını yitirince sakinleştiricilik görevi bana kalmıştı. Uçuşan kar tanelerinin arasından, “Müştak her zaman uyumlu bir çocuk olmuştur,” diye fısıldayan annemin, münasebetsiz hayaletine fazla itibar etmeden, “Tabii, tabii sizi anlıyorum Bahri Bey,” diyerek olgunluk gösterisine başladım. “Ne olacak canım! Medenice tartışıyoruz şurada...” Sinirli profesörümün, kıvırtma Müştak hiç de medenice tartışmıyoruz diyen bakışlarıyla karşılaşmamak için yeniden surlara dönerek söze başladım.</p>

  <p class="block13">“Konstantin elindeki kuvvetleri, kenti en iyi koruyacak biçimde karşımızdaki surlara dağıtmıştı. Bu mevziler Osmanlı ordularının tecrübeli paşalarının ve seçkin birliklerinin sıralandığı yerlerin karşısına düşüyordu. İşte bu yüzden kanlı çatışmaların en yoğun olarak yaşanacağı yerler de burası olacaktı. Ki, bu yiğit adamlar, yeri göğü sarsan bütün o cehennemi top ateşi boyunca da, askerlerimizin üç saldırı girişimi sırasında da, surların önünde gırtlak gırtlağa yapılan dövüşlerde de yerlerini terk etmeden canla başla savaştılar. Bizimkiler Konstantinopolis’e girdikten sonra Fatih’in de haklarını teslim ettiği gibi, onlar, kendilerinden kat be kat üstün ordumuza tam elli dört gün boyunca karşı koydular.”</p>

  <p class="block13">“Ya Haliç? Oraları kimler savunuyordu?”</p>

  <p class="block13">Bu kadar suskunluk çok gelmiş olmalıydı Peyami’ye. Sanki kuşatma hakkında bir kitap yazacakmış gibi ıcığma cıcığına kadar öğrenmek istiyordu her şeyi.</p>

  <p class="block13">“Çoğunlukla Latinler savunuyordu Haliç’i. Dev zincirin yanında yirmi altı gemi vardı. Bu gemilerden sadece onu Romalılara aitti. On altı geminin çoğunun başında Latinler vardı. Gabrielle Trevisano komutasındaki askerler Haliç surlarını koruyorlardı. Galata’da yaşayan Cenevizliler de destek veriyorlardı Konstantinopolislilere. Aslında ikili oynuyorlardı. Gündüzleri OsmanlIlara malzeme satıyor, geceleri ise şehrin surlarında Doğu Romalılarla omuz omuza bizimkilere karşı savaşıyorlardı. Günümüzde olduğu gibi, o zamanlarda da savaş önemli bir geçim kaynağıydı.”</p>

  <p class="block13">“Koyun can derdinde, kasap mal derdinde,” diye söylendi Peyami’nin tombul hanımı. “Zavallı halk kim bilir ne kadar korkmuştur? Sahi Müştak Bey, o zavallı insanlar ne yaptılar? Şehir kuşatılınca kaçmak istemediler mi?”</p>

  <p class="block13">Omuzlarımı silktim.</p>

  <p class="block13">“Nereye kaçacaklar? Bin yıllık şehirlerini bırakıp gitmek kolay mı? Öte yandan hâlâ umutlarını yitirmemişlerdi.</p>

  <p class="block15">“Boğazkesen Hisarı’nın yapılmasıyla başlayan dehşet havası, ordumuzun ufukta görünmesiyle doruğa çıksa da, yaşlılar otuz küsur yıl önceki kuşatmayı hatırlatıp Türkler bu defa da başaramazlar, diye gençleri teskin etmeye çalışıyorlardı. Ancak surların önünde uzanan o uçsuz bucaksız insan seliyle karşılaşanlar, kalabalıktan yükselen nakkare, zurna seslerini duyanlar, savaş naralarıyla irkilenler, gece çadırların önünde yakılan ateşlerin gökyüzündeki yıldızlardan daha fazla olduğunu görenler, felaketin kaçınılmaz olduğunu anlayarak Tanrı’nın sonsuz gücüne sığmıyorlar, son bir umutla kentin koruyucusu kutsal bakireden, kurtuluşlarını muştulayacak ilahi bir işaret bekliyorlardı.” “Direneceğiz, ya kazanırız ya ölürüz”</p>

  <p class="block13">m. Küçük kervanımızdaki herkesin kafası karışmış hatta kimilerinin canı sıkılmıştı. Anlattıklarım hiç de hoş değildi tabij. Kim yenilenin yerinde olmak ister ki? Önceleri surların dışındaki otağ ı hümayununda uykusuz geceler geçiren genç padişah ve onun askerleriyle empati kuranlar, şimdi Konstantinopolis’in içinde korkuyla bekleşen insanları da anlamaya başlamışlardı. Halbuki sur dışında elli dört gün boyunca yağmur, çamur demeden çekilen bunca zahmete, verilen onca şehide rağmen sonunda hikâye mutlu bitecek, bizimkiler şehri ele geçireceklerdi. Onca çaba, onca acı, dökülen onca kan boşa gitmemiş olacaktı. Oysa bu meczup tarihçi, onlara başka bir hakikati göstermiş, surun öte yakasmdakilerin halini aktarmıştı. Çok mu gerekliydi sanki bu? “Çok merhametli bir çocuktur bu bizim Müştak!” Merhameti batsın. Başıma gelmedik iş kalmadı bu hastalıklı duygu yüzünden. Hayatımı bile tehlikeye attım. Hayır ben değil, Nüzhet... Üstelik hayatını tehlikeye atmakla kalmadı, kaybetti. Ama merhameti değil, hırsı yüzünden... Çünkü hiç de başkalarını düşenen biri değildi Nüzhet. Belki de haklıydı. Başkaları için üzülmek, ötekine merhamet duymak, onların acısını paylaşmaya kalkmak hem seni, hem de etrafmdakileri mutsuz ediyordu. Baksanıza şu insanların haline, ne güzel hazırlamışlardı kendilerini zafere... Fakat sonra benim gibi bir tarihçi müsveddesi çıkıyor, ağzılarımn tadını kaçırıyordu. Evet, tarihçi müsveddesi... Çünkü bizim işimiz savaş kurbanlarına üzülmek değil, yaşananları mümkünse hakikate en yakın şekilde aktarmaktı. Ancak mesleğini hiçbir zaman layıkıyla yerine getiremeyenler gereksiz bir duygusallığa kapılır, hakikat yerine ezilenlerin çektiklerini dile getirirdi. Öyle mi? Bu kadar basit mi? Peki, insanı anlatmayan bir tarih, hakikati nasıl yansıtabilirdi? İnsan yoksa ne halk vardır ne de devlet, dolayısıyla ne de tarih... Amaan gel de işin içinden çık şimdi. Karmaşık meseleler, kadim tartışma konuları, hiçbir sonuca varmayacak önermeler. Üstelik bilinçli olarak da yapmamıştım ki bunu. Benim doğal halim buydu, böyle görüyordum tarihi... Çoğu zaman yenilenlerin gözünden... Sakat bir bakış açısı belki...</p>

  <p class="block13">Asıl tuhafı, Tahir Hakkı’nın da bu duruma itiraz etmeyişiydi. Başka bir zaman olsa, arkadaşı Bahri’den çok daha önce müdahale ederdi sözlerime. Elbette onun kadar sert bir üslupla değil, daha ustaca, daha etkileyici sözlerle. Savaşta taraflardan biriyle empati kurmanın sanatçılara has bir yaklaşım olduğunu, bilimsel bir çalışmada bu yolun naif kaçacağını, hem de lüzumsuz olduğunu anlatırdı. Haklıydı, sadece yenenlere değil, yenilenlere duyduğunuz yakınlık da bizi objektif davranmaktan alıkoyabilir, ortaya gerçeklerden uzak bir tarih algısı çıkabilirdi. Ama bunu bile önemsememişti bizim kılı kırk yaran profesör. Çünkü vicdan azabı duyuyordu, isteyerek ya da istemeyerek Nüzhet’in ölümüne sebebiyet vermiş olmaktan korkuyordu. Belki de şu geziyi bir an önce bitirsek de gidip Çetin’le konuşsam diye geçiriyordu akimdan. Sözlerim biter bitmez, “Kuşatma boyunca dört büyük yürüyüş düzenledi bizimkiler surlara,” diyerek cenk günlerine dönüverdi. “ İlk akın, Nisan ayının 18’inde gerçekleşti. Kuşatmanın on ikinci gününde... Günlerdir süren top ateşi savunmacılara epeyce zarar vermiş, onlarca askerin yaralanmasına ve ölümüne neden olmuştu, daha da önemlisi geçit vermez dağlar gibi dikilen surları delik deşik etmişti. Ama savunmacılar da boş durmuyor, dişlerini tırnaklarına takmış, yıkılan duvarları, burçları tuğlalarla örmeye, yapamıyorlarsa kum torbalarıyla takviye etmeye, o da olmasa ağaç gövdeleriyle, çalı çırpıyla kapatmaya çalışıyorlardı. Genç padişah, artık vaktin geldiğine inanıyor, askerlerle surlara yapılacak bu ilk yürüyüşün hem kendi gücünü hem de düşmanın direncini ortaya koyacağını düşünüyordu. “Saldırı zifiri karanlıkta gerçekleştirildi. Sessizce hendeklere sokulan yeniçeriler surlara yeteri kadar yaklaştıklarına kanaat getirince ellerindeki meşaleleri yakıp, davul, zurna sesleri eşliğinde, tekbir getirerek düşman siperlerine saldırdılar. Ucu kancalı ipleri, yıkılmış surların üzerine savurarak, seyyar merdivenlerini duvarların üzerine dayayarak düşman hatlarını aşmaya çalıştılar. Gerçekten cesurca bir çabaydı. Surdakiler biraz geç de olsa saldırının farkına varmış, ok, mızrak, kılıç, ellerinde ne varsa can havliyle karşı koymaya başlamışlardı. Onların en önünde dövüşen kişi, kuşatma boyunca bizimkilerin başını epeyce ağrıtacak olan Giovanni Giustiniani’ydi. Çatışma dört saat kadar sürdü. Ne yazık ki o cehennem saatlerinin sonunda bizimkiler çekilmek zorunda kaldılar. Şüphe yok ki Sultan Mehmed, bu ilk saldırıyla kenti alacağını düşünmüyordu. Yine de geri çekilmek canını sıkmıştı, ne yazık ki tatsız olaylar peşpeşe gelecek, iki gün sonra, yani ayın 20’sinde daha önce anlattığım deniz yenilgisini de yaşayacaktık. Ama yılmak nedir bilmeyen genç sultan, boyun eğmeyecek ve 22 Nisan’da Haliç’e girerek düşmanın moralini yerle bir edecekti.”</p>

  <p class="block13">Öğrencilerinin dersi dinleyip dinlemediklerini kontrol eden bir öğretmen gibi dikkatle süzdü kalabalığı. “Neden bahsettiğimi anladınız mı?” Usulca uçuşan kar tanelerinin arasında bereler, şapkalarla örtülü başlar sallandı.</p>

  <p class="block13">“Anladık tabii... Gemilerin karadan yürütülmesi...” Memnun ve mesut gülümsedi Tahir Hakkı.</p>

  <p class="block13">“Peki, Haliç’teki gemi savaşı hangi gün olmuştu? Hani bize baskına gelen kadırgayı batırdığımız şu çatışma...”</p>

  <p class="block13">“28 Nisan’da,” diye atıldı hocanın müstakbel hanım arkadaşı Jale Hanım. “Batırdığımız geminin kaptanı da Jacoma Coco’ydu.”</p>

  <p class="block13">Hevesle konuşuyordu; az önceki küçük tartışma onu yeniden canlandırmış gibiydi; soğuğu, yorgunluğu unutmuş görünüyordu. “Evet, gemisiyle birlikte sulara gömülen kaptanın adı Jacoma Coco’ydu,” diye tekrarladı tecrübeli rehberimiz. “ İşte bu olay,</p>

  <p class="block13">Doğu Roma cephesinde gerilime yol açtı. Öyle değil mi Müştak?” Ayaklarımı usulca yere vurarak ısınmaya çalışırken yakalamıştı beni. “Evet, evet...” Anlatsana o zaman der gibi baktığını görünce, kendime çeki düzen vererek lafları ardı ardına sıralamaya başladım. “Tahir Hocamızın da aktardığı gibi Latinler, ani bir pusuyla Haliç’teki gemilerimizi yakmak istiyorlardı. Saatlerce tartışarak, inceden inceye yaptıkları bu plan elbette büyük bir gizlilik taşıyordu. Daha doğrusu onlar öyle zannediyordu. OsmanlI’nın cevval padişahı daha ilk toplantıdan itibaren pusudan haberdardı. O dönemde de istihbarat çok önemliydi ve casusların getirdiği haberler kese kese altın değerindeydi. Ve elbette Konstantinopolis’te bizimkilerin çok sayıda casusu vardı. Saldırıdan haberdar olan Sultan Mehmed Han, duyduklarını kimseye söylemeden, tam bir gizlilik içerisinde, gerekli hazırlıkları yaparak düşmanı' beklemeye başladı. Çatışma bildiğiniz gibi Latin denizcilerin hüsranıyla noktalandı, işte bu yenilgi, Venediklilerin, Galata’daki Cenevizlileri, ‘Türklere siz haber verdiniz,’ diye suçlamasına yol açtı. Çatışma daha da büyüyecekti ki, Konstantin araya girerek kavgayı yatıştırdı. Ama kuşatma boyunca, gerek Konstantinopolislilerle Latinler, gerekse Venediklilerle Cenevizliler sürtüşmeyi hiçbir zaman bırakmadılar...”</p>

  <p class="block13">“ İyi de ettiler,” diye lafı ağzımdan aldı ülkemizin en ünlü Osmanlı tarihçisi. “Keşke aralarındaki anlaşmazlık daha da büyüseydi de direnişleri bir an önce kırılsaydı, ama olmadı. Surların dışındaki muazzam ordumuz, onları birleşmek zorunda bırakıyordu. Neyse işte, surlara ikinci yürüyüşümüz, Haliç’teki bu zaferimizin üzerinden on gün kadar sonra, 7 Mayıs’ta gerçekleşti. Artık havalar ısınmaya başlamıştı, top ateşleri kesilince, genzi yakan barut kokularının yerini ilkbahar çiçeklerinden yayılan enfes rayihalar alıyor, bahar kendini iyice hissettiriyordu. İnsanlarda savaşmak hırsı değil, aşk urzusu uyandıran o ılık gecelerden birinde bizimkiler ikinci kez surlara atıldılar. Surlar derken özellikle Edirnekapı’yla Topkapı arasındaki bölgeden söz ediyorum. Savunmacıların hiç beklemediği bir anda, güneş batmak üzereyken başlayan bu ani saldırıya otuz bin civarında askerin katıldığı söylenir. Askerler kancalı ipler, merdivenler ve koçbaşlarıyla birlikte, ölümüne surlara doğru aktılar. Yağmur gibi yağan okların, güllelerin, taşların, Rum ateşlerinin altında kalkanlarını siper yaparak kente girmeye uğraştılar. Saatlerce süren bu zor</p>

  <p class="block13">lu çaba, bu kanlı kalkışma, bu cesaret gösterisi ne yazık ki yine sonuçsuz kaldı. Ama yılmak yoktu, ertesi gün toplarımız eskisinden daha güçlü ve aralıksız olarak patlamaya başladı, bin yıllık surlar, taş güllelerin ağır darbeleri altında günlerce sürecek zorlu bir dayanıklılık sınavına tabi tutulmuştu.</p>

  <p class="block13">“Surlara üçüncü hücum, 12 Mayıs gecesi yapıldı. Mehmed bu kez farklı bir noktaya, Haliç’e inen bayırdaki surlara, yani Eğrikapı’nın bulunduğu bölgeye saldırı emri verdi. Yine sivri uçlu oklara, mızraklara, yakıcı kükürt alevine karşı insan bedeni, yine oluk oluk akan kan, yine göğüs kabartan yiğitlikler i ama ne yazık ki, sonunda yine geri çekilme...</p>

  <p class="block13">“Bu arada, karadaki çatışmanın büyük fedakârlıklar ve kahramanlıklarla yaşandığı başka bir cephesini daha aktarmazsak kuşatmanın hikâyesi eksik kalır. Deniz ve kara yö<b class="calibre5">j</b>nünü zorlayan ordumuz, şehri ele geçirmek için hiç akla gelŞ meyen başka bir yolu daha denemişti. Lağım savaşları... Yani j tünel açarak surların altından şehre girme mücadelesi. Zağanos Paşa komutasındaki birliklere mensup olan lağımcılar ki, | bu bahadırlar Sırbistan’daki gümüş madenlerinden getirilmiş ustalardı. İlk tünel, Edirnekapı civarında kazıldı. Ancak j toprak sert, üstelik yer yer kayalarla dolu olduğundan mevi ki değiştirildi, Eğrikapı’ya inildi. Amaç Blahernai Sarayı’nı J koruyan surların altından geçmekti. Ne yazık ki, savunma| cılar 16 Mayıs’ta tünelin farkına vardılar. Mühendis Johan' nes Grant komutasında bir ekip derhal karşı tünel açmaya</p>

  <p class="block13">j başladı. Kısa bir süre sonra Grant ve adamları, bizimkilerin i</p>

  <p class="block13">j</p>

  <p class="block13">tüneline sızarak destek ve payandaları yaktılar. Lağım çök<span class="text7">\</span> tü, onlarca askerimiz toprağın altında can verdi. Ama derhal S yenisi kazılmaya başlandı. Grant ise usta bir köstebek avcısı gibi tünelleri bulup patlatmayı sürdürüyordu. Bu amansız mücadelenin, kuşatmanın son günlerine kadar devam etti İ ğini söylerler.” ; “Bir de ahşap bir kuleden söz ederler...” Menekşe kokulu kızdı</p>

  <p class="block13">söze giren. “Devasa bir yapıymış. Altında tekerlekleri : varmış. Surlara kadar yaklaşmış.” j</p>

  <p class="block13">“Doğrudur... Zeki padişah, adeta her gün bir başka sürprizle</p>

  <p class="block13">çıkıyordu savunmacıların karşısına. 18 Mayıs sabahı surların önünde bu görkemli kuleyi gören Konstantinopolisliler korkuyla titremişlerdi. Çünkü bu muhteşem yapı sadece bir gecede inşa edilmişti. Ahşap bir iskelenin üzerinde yükseliyordu. Çevresi kat kat manda ve deve derisiyle örtülüydü. En üstünde geniş bir teras vardı. Savaşçılar bu terasa bir merdivenle ulaşıyorlardı. Eğer kule surlara yaklaşırsa bu savunmacıların sonu olabilirdi. 18 Mayıs günü bizimkiler, savaşarak kuleyi surların yakınma sokmaya çalıştılar. Bir yandan önlerindeki hendekleri düzleyerek kulenin geçebileceği yolu döşüyorlar, bir yandan da adım adım şehire yaklaşıyorlardı.</p>

  <p class="block13">“Durumun vehametini anlayan surlardaki savaşçılar, OsmanlI cengâverlerine karşı koymak için cansiperane savaşıyorlardı. Çabalarının sonuçsuz olduğunu söylemek de güç. Bizimkiler o gün de surlara ulaşamadılar, umut ertesi güne kalmıştı. Ama o gece korkunç bir şey oldu; savunmacılar barut dolu fıçılarla kulemizi ateşe vermeyi başardılar. O muazzam kule, içindeki askerlerle birlikte gecenin karanlığında cayır cayır yanmaya başladı. Bir kez daha hüsrana uğramıştık.”</p>

  <p class="block13">Son paparayı yedikten sonra sesi soluğu çıkmayan Bahri daha fazla dayanamayıp patladı.</p>

  <p class="block13">“Yahu Tahir, şimdi yine kızacaksın ama seni duyan da hezimete uğradığımızı sanır. Ne bu yahu, hep. mağlubiyet, hep mağlubiyet. Nasıl aldık öyleyse biz bu şehri?”</p>

  <p class="block13">Tahir Hakkı, sessizce süzdü gümüş saçlı ahbabını. Giderek uzayan o suskunluk anında, artık sinirleri iyice gerilmiş olan hocanın, arkadaşını bu kez çok fena haşlayacağını düşünmeye başlamıştım.</p>

  <p class="block13">“Merak etme Bahri,” diyerek beni bir kez daha yanılttı. “İstanbul’u sonunda alacağız. Azıcık daha dişini sıkıver.”</p>

  <p class="block13">Bahri’nin konuşmasına fırsat vermeden yeniden kalabalığa döndü.</p>

  <p class="block13">“Nasıl ki, alman yenilgiler bugün bile bizim asabımızı bozuyorsa o sıcak çatışma anında duygular çok daha fazla keskinleşiyor, insanlar çok daha hassas oluyordu. Öyle ki askerler arasından çatlak sesler çıkmaya başlamış, birtakım art niyetli kişiler, ‘Bu şehir büyülü, Kostantiniyye fethedilemez,’ söylentileri yaymaya başlamıştı. Tam yedi haftadır olduğu yerde çakılıp kalan, surlara defalarca kahramanca saldırdığı halde hiçbir olumlu netice alamayan ordunun bu söylentilerden etkilenmediğini düşünmek saflık olur. Olan bitenden anında haberdar olan, kulağı delik sultan yeni bir taktik denedi. İmparatora bir elçi göndererek, daha fazla kan dökmenin anlamsız olduğunu, şehri teslim etmeleri halinde hiç kimsenin canına ve malına zarar gelmeyeceğini bildirdi. Ama imparatorun cevapı katiydi. ‘Konstantinopolis’i teslim etmek ne benim, ne de başka birinin yetkisi dahilindedir. Teslim edebileceğimiz bir şey varsa, o da bu şehre adadığımız canımızdır.’</p>

  <p class="block13">“O günlerde otağ-ı hümayuna Macaristan’dan yabancı bir konuk gelmişti; yeni kralları Vladislav’m tahta çıkışının haberini getiren Macar elçisi. Padişahın huzuruna varan bu adam, Sadrazam Çandarlı Halil’le görüşerek, Konstantinopolis kuşatmasına son verilmesini istemiş, aksi takdirde şehirdekileri desteklemek zorunda kalacaklarını belirtmişti. Hakikati mi dile getiriyordu yoksa blöf mü yapıyordu, Osmanlı devlet ricali anlamaya çalışadursun, otuz kadırgadan oluşan bir Papalık donanmasının şehre yaklaştığı haberi ordu saflarında hızla yayılmaya başladı. Durum kritikti. Genç padişah derhal harp meclisini topladı. Sadece vezirlerin değil, önemli komutanlarının ve din alimlerinin de katıldığı bir toplantıydı bu. Başından beri kuşatmaya karşı çıkan Çandarlı’nın sesi artık daha gür çıkıyordu. Hiç çekinmeden ‘Derhal kuşatmayı kaldıralım. Yoksa arkadan Macarlar, denizden Papalık donanması ve önden de Konstantinopolis kuvvetleri arasında kalarak, ağır bir hezimete uğrayabiliriz,’ diye konuştu.</p>

  <p class="block13">“Gergin bir toplantıydı. OsmanlI’nın yedinci padişahı Mehmed’in ve Konstantinopolis’in kaderini belirleyecek bir toplantı. Sadrazamın söyledikleri mantıklıydı, elli gündür süren kuşatmada önemli bir başarı elde edilememişti, bundan sonra edilebileceği de şüpheliydi. Mehmed gözlerini bir noktaya dikmiş sessizce dinliyordu dört kuşaktır OsmanlI’yı yöneten Çandarlı ailesinin belki de en tecrübeli sadrazamının konuşmasını. Sözler birbirine eklendikçe yüzü kireç gibi beyazlaşıyor belki de Sadrazam’m bundan yedi yıl önce kendisini kalleşçe tahttan indirmesini düşünüyordu. Alt dudağını ağzının içine almış, bakışlarını gizliyordu, çünkü içinde kopan fırtınayı kimsenin bilmesini istemiyordu.</p>

  <p class="block13">“Çandarlı Halil’in sözleri tükenince derin bir suskunluk çöktü harp meclisine. Yılgınlık, pişmanlık yoksa vazgeçiş mi? İşte tam o belirsizlik anında söz aldı Zağanos Paşa. Savaş meydanında yorulmuş gövdesini dimdik tutmaya çalışıyor, bahar güneşinin esmerleştirdiği teninde gözleri, keskin iki bıçak gibi alev alev yanıyordu. Sadrazamın büyük bir yanılgı içinde olduğunu dile getirerek başladı konuşmasına. Kuşatmayı kaldırmayı düşünmenin utanç verici olduğunu söyledi. ‘Kostantiniyye ağır yaralı,’ dedi inanç dolu bir sesle. ‘Savunmacılar ümitlerini kaybetmek üzere. Zafer sadece birkaç hamle uzakta. Macarların üzerimize ordu yollayacağı ise kocaman bir yalan, Papalık donanmasının denizde olduğu boş bir safsata. Düşmanlarımız asla birlik olamazlar. Çünkü onlar için din, bu şehirden daha önemli.’ Adeta yalvarırcasına genç padişaha baktı. ‘Kostantiniyye oklanmış avmızdır devletlüm... Surların ardında yaralanmış öylece sizi bekler. Bu güzel ceylanı bırakıp giderseniz, sizin yaraladığınız mübarek avı başkaları alır, yazık olur.’</p>

  <p class="block13">“Genç padişahın bakışları takıldığı noktadan çözüldü. Gözleri tıpkı Zağanos Paşa’mnkiler gibi ışıl ışıl yanmaya başlamıştı. Ama söze girişmeden önce, hocası Akşemseddin dile geldi. ‘Zağanos Paşa doğru söyler. Allah bu şehri sana sunmuştur. Yaradanm sunduğu kısmeti geri çevirme. Ölen şehitlerimizin gözleri senin üzerindedir. Onların ahım alma. Zaferden sakın şüphe duyma. Atalarımızın tertemiz hatırası seninledir. Peygamber efendimizin hadisi seninle, kahraman askerlerimiz seninle birliktedir, kader seninle birlikte. Bak, Kostantiniyye orada öylece durmaktadır ki, uzanıp almanı beklemekte. Daha nice bekleyeceksin, artık uzan ve şu şehri al.’ “Sadrazam itiraz edemiyordu artık. Sultan Mehmed Han, sanki Çandarlı Halil orada yokmuş gibi, hatta böyle bir adam hiç olmamış gibi harp meclisindeki savaş yoldaşlarına baktı. Tek, tek, herkese ayrı ayrı değer verdiğini hissettirerek söylevine başladı. ‘Ey benim dirayetli paşalarım, yiğit beylerim, cesur ağalarım, ey benim kahraman silah arkadaşlarım. Biz bu şehrin önüne geldiğimizde uçurum gibi hendekleri vardı, dağ gibi surları, iblis tuzağı gibi denizleri... Ama hendekleri doldurduk ova eyledik, surları parçaladık yol eyledik, denizi zaptettik iblislerden temizledik. Artık Kostantiniyye avucumuzdadır. Bir hamle daha... Azim, dürüstlük ve itaat... Cesaret, akıl ve fedakârlık... Biliyorum, elli gündür bunları eksiksiz</p>

  <p class="block13">yaptınız. Biliyorum, kimse fedakârlığınıza söz edemez, kimse kahramanlığınızı görmezden gelemez. Ama zafere az kaldı. Elli gündür süren çabalarımız, şehri savunanların direncini kırdı, umutlarını tüketti, çok kötü dürümdalar. Bir hamle... Sadece son bir hamle. Bir hamle sonra Kentlerin Kraliçesi bizimdir.’ İşte o hamle 28 Mayıs’ı 29 Mayıs’a bağlayan gece yapılacaktı.”</p>

  <p class="block13">Sustu Tahir Hakkı... Küçük kafilemizden çıt çıkmıyordu. Tuhaf şey, sanki anlatılanları kaçırmamak için yağan kar bile seyrekleşmiş, hafiflemişti. Beyaz zerrecikler yere değmeden eriyip gidiyordu boşlukta. Belagatli rehberimiz, şöyle bir nefeslenip, o son hamleye geçiyordu ki, “Peki kim haklıydı?” diye engel oldu Bahri. Hayır, artık abartılmış milli hislerinin etkisiyle, anlatılan her olayın altında çapanoğlu aramıyordu, merakı samimiydi. “Sahiden de şehir teslim olmaya hazır mıydı? Yoksa Fatih askerlerine moral mi vermeye çalışıyordu?”</p>

  <p class="block13">Sanki o savaş meclisindeki sorumlu paşalardan biriymiş gibi, sanki az sonra surlara saldıracak askerlerine komuta edecekmiş gibi büyük bir ciddiyetle başım salladı Tahir Hakkı.</p>

  <p class="block13">“Her ikisi de doğruydu. Şehir bitmiş tükenmişti ama surları koruyanlar henüz teslim olacak raddeye gelmemişlerdi. Yorgun, yılgın, hatta ümitsiz olmalarına rağmen hâlâ dövüşecek güçleri vardı. Hâlâ bu şehir için ölmeyi sürdürebilecek inanca sahiptiler.” Duraksadı. “Ama dur dur, böyle geçiştirmeyelim...” Yine muzip anlam yerleşti yüzüne. Kasketinin altında gölgelenen gözler yine bana çevrildi. “Evet, Profesör Serhazin, sanırım bu noktada söz size düşüyor.” Yine o savaş muhabiri havasına bürünmüştü. “Buyrun sizi dinliyoruz, evet, 1453 senesinin 29 Mayıs’ma birkaç gün kala manzara-i umumiye nasıldı Kostantiniyye’de?”</p>

  <p class="block13">Anlatının heyecanı kaçmasın diye hemen girdim söze. “Korkunçtu...” Tahir Hakkı’nın coşku yüklü sözlerinden sonra ne talihsiz bir benzetme. Ama durumu bundan daha iyi özetleyecek başka bir kelime de bulunamazdı. “Korkunçtu. Aradan geçen elli gün boyunca bizimkilere engel olmalarına rağmen savunmacıların moralleri bir türlü düzelmiyordu. Çünkü şehir öylesine sıkı kuşatılmıştı ki insanlar nefes alamıyordu. Hem uyurken, hem de uyanıkken bir kâbusun içinde yaşıyordu herkes. Yiyecek sıkıntısı baş göstermişti. Ahali salgın hastalıktan korkuyordu. Ve Papalığın vaat ettiği gemiler bir türlü ufukta görünmüyordu. Daha önce de söyle diğim gibi bütün bu felaketlere karşı, halkın Meryem Ana’ya sığınmaktan başka çaresi kalmamıştı. Göklerden, kurtuluşu müjdeleyen bir işaret bekliyorlardı. Ama ortaya çıkan kehanetler hiç de umut verici değildi. Sanki Hazreti tsa ve kutsal annesi koruyucu ellerini çekmişlerdi kentin üzerinden. O günlerde yaşanan bir olay, ümitlerin iyice kırılmasına yol açtı.</p>

  <p class="block13">“29 Mayıs’tan birkaç gün önceydi, din adamları rehberliğinde büyükçe bir kalabalık, ellerinde şehrin koruyucusu Hazreti Meryem’in tasviri, dudaklarında dualar ve ilahilerle Haliç’ten Marmara Denizi’ne kadar uzanan bir yürüyüş tasarladılar. Amaçları surlara paralel olarak yürümek, hem savunmacılara moral vermek, hem de azizleri yardıma çağırmaktı. Ama daha yürüyüş yeni başlamıştı ki, Hazreti Meryem’in resmi birden yere düştü. Tasviri kaldırmak istediler ama resim sanki yere çivilenmiş gibiydi, ne kadar çabalarlarsa çabalasınlar doğrultamıyorlardı. Uzun uğraşların ardından sonunda tasviri kaldırmayı başardılar fakat bu defa da korkunç bir tufan başladı. Sanki gök delinmiş gibiydi; öküz gözü büyüklüğünde damlalardan oluşan bir yağmur, ardından erik büyüklüğünde dolular yağmaya başladı insanların tepesine. Kısa sürede şehrin sokakları sel sularıyla doldu. Büyükler, çocuklarını tutmasalar, sular onları denize kadar sürükleyebilirdi. Kutsal yürüyüş böylece yarıda kaldı. Halk bunu büyük bir uğursuzluk saydı. Kötü kehanetler bununla da bitmedi. Ertesi gün Konstantinopolis’i duvar gibi bir sis örttü. Saatler sonra sis kalkarken Ayasofya’mn üzerinde sarı bir ışık görüldü. Işık kilisenin görkemli kubbesinden ağır ağır gökyüzüne çekiliyordu. Halk acı içinde dövünmeye başladı. Çünkü Hazreti tsa ışığın temsilcisiydi ve galiba onları terk ediyordu.</p>

  <p class="block13">“Bütün bu belirtiler şehre dair kötü inançları yeniden canlandırdı. Bir kehanete göre; nasıl ki bu şehri imar eden imparatorun adı Konstantin ise, sonunu getirecek kişinin adı da tıpkı şu anki imparator gibi Konstantin olacaktı. Yoksa o gün gelmiş miydi? Konstantin’le başlayan şehir Konstantin’le bitecek miydi?</p>

  <p class="block13">“Bir başka kehanet ise gökyüzünde dolunay olduğu sürece şehrin düşmeyeceği inancıydı. Çünkü pagan dönemde kentin koruyucusu Ay Tanrıçası Hekate’ydi. Ayın gümüşten ışıkları, surları aydınlattığı müddetçe, Konstantinopolis gü</p>

  <p class="block13">vende demekti. Ama tam da o günlerde saatler süren bir ay tutulması yaşandı. Bütün bu işaretler hiç de hayra alamet değildi. Karamsarlık, Osmanlı ordusundan daha beter bir moral bozukluğu yaratmıştı halkın üzerinde. İşte o andan itibaren insanlar Ayasofya’ya yöneldiler. Hatırlayacak olursak, Ayasofya’da yani Ortodoks Hristiyanlarm bu en büyük mabedinde, Katoliklerle birlikte ayin yapıldığından beri halk kiliseyi kirlenmiş saydığından, oraya adım atmıyordu. Ancak elli küsur günlük kuşatma insanları o kadar çaresiz, o kadar bedbaht hale düşürmüştü ki, mezhep ayrımını unutmuş, belki Tanrı bizden hâlâ rahmetini esirgememiştir diyerek oraya sığınmışlardı.</p>

  <p class="block13">“Sadece halk mı? Şehrin yöneticileri de yaklaşan felaketi sezinliyorlardı. Yapılan bir toplantıda imparatorun ailesiyle birlikte şehri terk etmesi teklifi ortaya atıldı. Toplantıdaki herkes bu öneriyi destekledi. Ancak Konstantin hiç düşünmeden reddetti. ‘Konstantinopolis düştükten sonra onursuzca yaşamaktansa, ölü bedenimin şehrin topraklarına karışmasını büyük bir şeref sayarım,’ dedi kararlılıkla. ‘Direneceğiz, ya kazanırız ya ölürüz. Her ikisi de korkakça yaşamaktan iyidir.’ Toplantıda bulunanların gözyaşlarını tutamadığı söylenir.” “Evet, bir taraf için yıkım, öteki taraf için zafer,” diyerek yeniden sözü aldı Tahir Hakkı. Mahzunlaşmış gibiydi. Onu ilk kez böyle görüyordum; benim gibi o da mı duygusallaşıyordu? Yoksa Nüzhet’in ölümü mü değiştirmişti onu?</p>

  <p class="block13">“Bir tür insanlık durumu,” diyerek ellerini yana açtı. “Ne yazık ki tarih kanla yazılıyor. Her zaman, her yerde...” Yüzündeki ifade değişti; gülümsemeye çalıştı. “Üşüdünüz mü? Şu arkada 1453 Fetih Müzesi var... İsterseniz oraya gidelim. 29 Mayıs gününü resmeden enfes bir panorama var, orada görünce, bu anlattıklarımızı daha iyi anlayacaksınız. Şimdiden gidebilir, sözlerimizi orada tamamlayabiliriz.”</p>

  <p class="block13">“Yok Tahir Bey.” ilk itiraz Jale Hamm’dan geldi. “Burada konuşalım... Anlattıklarınızın hayalimizde canlandırdığı sahneden daha muhteşem bir resim olamaz.”</p>

  <p class="block13">Beni en çok şaşırtan, bas bariton Bahri oldu. “Hanımefendi doğru söylüyor,” dedi soğuktan akmaya başlayan burnunu çekerek. “Olaylar bu surların önünde olmadı mı zaten? Burada kalalım. Donacak değiliz ya.”</p>

  <p class="block13">Kimse karşı çıkmayınca hoca nihayet kuşatmanın son gününe gelebildi. “29 Mayıs Salı gününün ilk saatleri... Konstantinopolis, ılık bahar gecesinin içinde kesin bir sessizliğe gömülmüştü. Surdaki Cenevizli nöbetçi, yarısı yıkılmış bir burca yaslanmış, cırcır böceklerinin şarkısını dinliyordu. Birden başka bir ses fark etti. İnilti gibi çıkan bir ses. Gitgide güçlenen bir ses. Kulak kesildi nöbetçi. Tatlı bir esinti, Osmanlı hatlarından gelen sesi yaslandığı burca getirip çarptı. Arapça kelimeleri açıkça duydu nöbetçi. ‘Allahu ekber... Allahu ekber...’ Ses Haliç kıyılarından başlayıp bütün sur boyunca dalga dalga yayılarak Marmara Denizi’ne kadar ulaşıyordu. Nöbetçi silah başına demeye kalmadan, surları, köprüleri, kapıları, sarayları, kiliseleri, evleri ve korku içinde kıvranan halkıyla birlikte bütün bir şehir, o tanıdık gürlemeyle sarsıldı. Mehmed’in dev topları surları dövmeye başlamıştı. Artık cırcır böcekleri susmuştu. Osmanlı ordugâhında zafer boruları ötüyor, davullar, kösler gümbürdüyordu. Surların içinde ise ölümcül bir telaş vardı. Önce kiliselerin çanları duyuldu; küçücük şapellerden, devasa manastırlara dek şehirde ne kadar Hristiyan tapmağı varsa istisnasız hepsinin çanları hiç susmadan çalıyor, sanki İsrafil’in borusu gibi yaklaşan kıyameti haber veriyordu. Umumi hücum başlamıştı.</p>

  <p class="block13">“Denizden Kaptanıderya Hamza Bey’in leventleri, Haliç’te Zağanos Paşa’nın bahadırları, Blahernai Sarayı’mn önünde Karaca Bey’in silahşorleri, Topkapı civarında İshak Paşa’mn gözü kara Anadolu askerleri, yenilmez cengâverler unvanı taşıyan yeniçeriler, tüm Osmanlı ordusu tek bir savaşçı gibi ayağa kalkmış kavgaya hazırlanıyordu. Ama saldırı özellikle Eğrikapı, Edirnekapı ile Topkapı arasında kalan bölümlerde yoğunlaşacaktı. Çünkü buradaki surlar yıpranmıştı. Çünkü toplar bu surların karşısındaydı. Çünkü iki tarafın da en namlı savaşçıları bu bölgede toplanmıştı.</p>

  <p class="block13">“Sultan Mehmed Han zırhını giymiş, elinde kılıcı bizzat yönetiyordu saldırıyı. Önce başıbozuk tabir edilen toplama fedaileri sürdü surlara. Ellerinde merdivenler, envai çeşit kılıçlar, irili ufaklı kalkanlarıyla, farklı giysiler içindeki dövüşçüler, farklı dillerde savaş naraları atarak hücuma kalktı. Ki bunların arasında Türkler kadar macera düşkünü Sırplar, Almanlar, Macarlar, hatta Doğu Romalılar bile vardı. Kendini toplayan savunmacılar, derhal saldırıya cevap verdiler. Küçük toplarla attıkları gülleler, tatar okları, mancınıkla fırlattıkları taşlar, surlardan boca ettikleri kızgın yağlar, Rum ateşi, velhasıl, silah adına ellerinde ne varsa hepsiyle karşı durdular bir sel gibi akan Osmanlı serdengeçtilerine. Saldırı iki saat kadar sürdü. Adım başı bir arkadaşlarını şehit vermelerine aldırmadan, yılgınlık nedir bilmeden, dişlerini tırnaklarına takarak dövüşmeyi sürdüren bahadırların tüm kahramanlıklarına rağmen sonuç alınamadı. Ama Mehmed böyle olacağını zaten biliyordu, yorulmuş, yaralanmış, ölüler vermiş, morali bozulmuş askerlerini derhal geri çekti. Saldırının sona erdiğini zanneden savunmacılar coşkuyla haykırdılar. Hazreti Isa’ya şükran dualarına başladılar. Fakat sevinçleri kursaklarında kalacaktı. Çünkü Mehmed defalarca düşünerek oluşturduğu taktiğinin ikinci aşamasını uygulamaya geçmişti bile. Hazır vaziyette bekleyen, Anadolu askerlerinden oluşan ikinci gruba saldırı emrini verdi. Ki bu savaşçılar, öncekilerden çok daha disiplinli ve toplu halde savaşmayı iyi bilen tecrübeli silahşorlerdi. Dinlenmiş ve zinde olan bahadırlar, padişahlarının yönlendirmesiyle, ‘Allah Allah!’ nidaları eşliğinde, adeta etten oluşan deli bir ırmak gibi surlara çarptılar.</p>

  <p class="block13">“ İki saattir kılıç sallamaktan, ok atmaktan, mızrak savurmaktan yorulmuş olsalar da savunmacılar hâlâ büyük bir gayret ve fedakârlıkla surları korumaya çalışıyorlardı. İşte o sırada Urban’ın dev topundan fırlayan bir gülle Edirnekapı’yla Topkapı arasındaki surda büyük bir gedik açtı. Bunu fırsat bilen üç yüz kişilik bir askeri birlik, derhal yıkılmış surlara atıldı. Hatta şehrin içine bile girdiler. Ancak savunmacılar vakit kaybetmeden toparlanarak, üç yüz askeri orada şehit ettiler. Fakat güçleri her geçen dakika tükeniyordu. Oysa OsmanlIların elinde dinlenmiş, savaş sanatını çok iyi bilen binlerce kişilik bir yeniçeri ordusu vardı. Günün ilk ışıkları, kanlı boğazlaşmanın sürdüğü surlara düşerken padişah, Anadolu askerlerini de geri çekti. Surları savunanlar artık ümit etmekten korktukları için bu duruma sevinemediler bile. Ki, yanılmadıklarını az sonra göreceklerdi.</p>

  <p class="block13">“Aklindakini adım adım uygulayan Sultan Mehmed Han, muazzam silahlarla donanmış, ölmek ve öldürülmek için yetiştirilmiş yeniçerilerin önüne geçerek, kılıcıyla surları gösterdi: ‘Haydi yiğitlerim, haydi arslanlarım, şehir orda, bizi bekliyor. Haydi, cengâverlerim, düşman yorgun ve yaralı. Moralleri bozuk, her an kaçmaya hazırlar. Haydi artık alalım şu şehri... İleri!’ “Yeniçeriler ve sultanın has askerleri kalkanlarıyla üzerlerini örterek dev bir kaplumbağa gibi surlara yürüdüler. Aydınlanan gökyüzü atılan oklardan görülmüyordu. Ama padişahın bu tecrübeli savaşçıları fazla zayiat vermeden surların dibine kadar geldi. O andan itibaren göğüs göğüse savaş yeniden başladı. Şehirdeki kiliselerin çanları deli gibi çalmayı sürdürüyor, herkesi surlarda dövüşenlerin yardımına çağırıyordu. İtiraf etmek gerekirse dört saattir aralıksız kılıç sallayan savunmacılar da ölümüne dövüşerek, bizimkilere inatla karşı koyuyorlardı. Ama bu kadar güçlü bir ordunun karşısında daha fazla ayakta kalmaları mümkün değildi. İlk açığı hiç umulmadık biri, savunmacıların büyük kahramanı Giovanni Giustiniani verdi. Bu gönüllü komutan, Romanos Kapısı’nı, yani şu ilerimizdeki Topkapı’yı koruyordu. Top atışları altında parçalanan surların önüne yığılan Osman<b class="calibre5">lI</b> şehitlerinin aziz naaşlarmm arasından burçlara yaklaşan bir yeniçeri, Giustiniani’yle karşı karşıya geldi. Arkadaşları, Giustiniani’nin yardımına yetişse de artık çok geçti. Bizim bahadır zarif bir hamleyle kılıcını Cenevizli şövalyeye saplamayı başardı. Ağır yaralanan Giustiniani ölüm korkusuna kapılarak surları terk etmek istedi. Durumu öğrenen İmparator Konstantin’in gitmemesi için yalvarmalarına rağmen Giustiniani, adamlarına kendisini gemisine götürmeleri emrini verdi. Giustiniani ve cengâverlerinin kaçışının etkisi büyük oldu. Savunmacılar arasında ani bir panik başladı. Surlardaki çatışmayı yakından izleyen padişah bu anı kaçırmadı; düşman hatlarmdaki bozulmayı görünce yeniçerilere doğru haykırdı. ‘Düşman kaçıyor, hücum arslanlarım, hücum... Artık surlar bizimdir. Şehir düştü. İleri...’</p>

  <p class="block13">“Şehir düştü, bu iki sözcük kapalı kapıları açacak büyülü bir anahtar gibi surların üzerinde dolaşmaya başladı. Güneş yükselirken Eğrikapı ve Edirnekapı surlarının üzerinde de yeniçeriler göründü. Çift başlı kartaldan oluşan Bizans bayrakları yerlerini al yeşil Osmanlı sancağına bırakıyor, askerler yıkılan surlardan, açılan kapılardan, gediklerden oluk oluk şehre akarak padişahlarına Fatih unvanını getirecek olan saldırıyı nihayetlendirmek için canla başla vuruşuyorlardı. ‘Şehir Düştü!’ çığlıkları bahar rüzgârıyla birlikte Konstantinopolis’i saran bütün surları dolaşıyor, bu sözcükleri duyan savunmacıların son direnci de kırılıyordu. Bizimkiler sadece karadan değil, deniz surlarından da şehre girmeye başladılar. İlk saatlerdeki çatışmalar oldukça kanlı geçti. Elli dört gündür surların önünde öfkeyle bilenen, elli dört gündür arkadaşlarını şehit veren askerler, savunmacılara acımasızca davrandılar. Sokaklardan oluk oluk kan aktığı söylenir. Zavallı insanlar korku içerisinde Ayasofya Kilisesi’ne kaçıyorlardı; hem çaresizlikten hem de hâlâ eski bir kehanetin gerçekleşmesi umudunu taşıdıklarından.”</p>

  <p class="block13">Tahir Hoca’nın heyecan içinde yüzen gözleri bana çevrildi, “ İzin verirsen bu kehaneti de ben anlatayım Müştak... Şehirlerinin düştüğünü öğrenen Konstantinopolisliler telaş içinde Konstantin Sütunu’nu yani bugünkü Çemberlitaş Sütunu’nu geçmeye çalışıyorlardı. Çünkü inançlarına göre, düşmanları Konstantin Sütunu’na ulaştığında gökten bir melek inecek, onları kurtacak olan bir cengâvere, büyülü bir kılıç uzatarak, ‘Bu kılıcı al. Tanrı’nın inayetiyle halkını koru,’ diyecekti. O kutsal savaşçı da meleğin ilahi buyruğuyla düşmanın üzerine yürüyecek, Osmanlılar da korkup kaçmaya başlayacaklardı. Ama hiç de öyle olmadı, askerlerimiz Konstantin Sütunu’nu kolayca geçerek Ayasofya’ya ulaştılar.</p>

  <p class="block13">“Durumun ümitsiz olduğunu gören İmparator Konstantin ise üzerindeki hükümdarlık armalarını atıp ‘Şehir düştü, ben nasıl hâlâ yaşıyorum,’ diye bağırarak, yalın kılıç yeniçerilere saldırdı. Cesur imparator ölüme atıldığını biliyordu. Hep söylediği gibi şerefsiz bir hayatı sürdürmektense, gerçek imparatorlara yakışan onurlu bir sonu yeğlemişti. Pırıl pırıl bahar güneşi gökyüzünde yükselirken şehir artık alınmıştı, kanlı çarpışmalar sadece birkaç kulenin üzerinde sürüyor, kiliselerdeki çanlar teker teker susuyor, Konstantinopolis ev ev, sokak sokak teslim oluyordu.”</p>

  <p class="block13">Anlatılanlar o kadar etkiliydi ki çalman çanların çınlamasını duyar gibi oldum. Henüz bizimkilerin eline geçmemiş bir kilisenin çan kulesinden yükselen metal bir çığlık. Cılız ama ısrarla çınlamayı sürdüren bir çığlık. Sanırım sadece ben değil, kafiledeki herkes aynı sesi duyuyordu. Çünkü Tahir Hoca susmuş, çınlamanın kaynağını bulmak istercesine etrafa bakmıyordu. İyi de niye bana dönmüştü ki? “Telefonun çalıyor Müştak.”</p>

  <p class="block13">“Ne?”</p>

  <p class="block13">“Telefonun diyorum... Seninki değil mi çalan?” Kesinlikle haklıydı, 1453 yılının 29 Mayıs’mda hâlâ ele geçirilmemiş bir kilisenin çan kulesinden değil, ceketimin cebinde sesini açık unuttuğum telefondan geliyordu çınlama sesi. Tam da sırası... Osmanlı ordusu Konstantinopolis’e girerken münasebetsizin biri beni arıyordu. Hep de benim başıma gelir böyle abuk sabuk olaylar! Nasıl mahcup olduğumu anlatamam.</p>

  <p class="block13">“Özür dilerim,” diyerek elimi cebime attım. Niyetim konuşmak değil, telefonun sesini kapatmaktı ama ekranda, Başkomiser Nevzat adını görünce yapamadım. “Cevap vermem lazım,” diyerek kafileden uzaklaştım. Ardı ardına çalmayı sürdürüyordu telefon. Niye bu ısrar? Panikleyerek açtım.</p>

  <p class="block13">“Alo... Alo, buyrun Nevzat Bey?”</p>

  <p class="block13">“Merhaba Müştak Hocam.” Sesinden bir sonuç çıkarmak mümkün değildi. “Rahatsız etmiyorum umarım. Derste miydiniz yoksa?”</p>

  <p class="block13">Endişem yatışır gibi oldu.</p>

  <p class="block13">“Öyle sayılır ama önemli değil, buyrun, sizi dinliyorum.”</p>

  <p class="block13">“Şu anda Sahtiyan Apartmam’ndayız... Nüzhet Hanım’m dairesinde...”</p>

  <p class="block13">Hayır, hiçbir şeyin yatıştığı yoktu. Adım adım yaklaşıyorlardı bana. Yoksa dairede parmak izlerimi mi bulmuşlardı?</p>

  <p class="block13">“Evet...” diye fısıldadım cılız bir sesle. “Sizin de buraya gelmeniz gerekiyor.” Sormamam gerekirdi ama dayanamadım. “Niye? Ne oldu ki?”</p>

  <p class="block13">“Bir-iki mesele var, konuşmamız lazım.”</p>

  <p class="block13">Kestirip atmıştı polis şefi ve benim davetine icabet etmekten başka çarem yoktu.</p>

  <p class="block13">“Tamam,” dedim korkumu bastırmaya çalışarak. “Tamam, bir saate kadar oradayım.” “İnsan, tuhaf bir mahluk Müştak Bey” Teslim alınmış Konstantinopolis’in sokaklarında üst üste yığılmış cesetlerin arasından İmparator XI. Konstantin’in cansız bedeninin bulunup başının kesilerek Fatih’e sunuluşuyla, Şehzade Orhan’ın ölümle sonuçlanan serüvenini de dinledikten sonra geziden ayrılmak için Tahir Hakkı’dan izin istedim. “Fatih’in şehre girişini dinlemeyecek misin?” diye sordu o alaycı nezaketiyle. “Hikâyenin en ilginç kısmını kaçırıyorsun.”</p>

  <p class="block13">Kaçırdığım hiçbir şey yoktu. Çünkü muzaffer padişahımızın, beyaz atının üzerinde şehirdeki görkemli yürüyüşünü, Ayasofya’da kıldığı namazı, ardından Çandarlı Halil Paşa’yı tutuklattırmasını, böylece de babası zamanında başlayan siyasi bunalıma son vererek, Osmanlı devletini bir imparatorluğa yükselttiğini çok iyi biliyordum. Hazırladığım bir tez bile vardı bu konuda. “Doğu Roma İmparatorluğu’nun Sonu, Osmanlı İmparatorluğu’nun Başlangıcı.” Hayır, yanlış hatırlıyordum, tez benim değil Nüzhet’indi. Ben sadece yardımcı olmuştum ona. Hem konu hakkında hiçbir fikrim olmasa bile yine de gitmek zorundaydım. Yüzlerce yıl önceki o kuşatmada yaşamlarını yitiren binlerce insanın katledilmesinden kimse beni sorumlu tutamazdı ama, cinayete kurban giden tarihçi sevgilimin yaşamını yitirmesi yüzünden hapse girebilirdim.</p>

  <p class="block13">“Teyze kızıma uğramam lazım. Siz de tanırsınız, Şaziye’ye...” diye aceleyle cevapladım hocayı. “Bir aile meselesi...” Şaziye’ye uğrayacağım derken yalan söylemiyordum. Çantamdaki tabancayla Başkomiser Nevzat’ın yanma gidecek kadar aptal değildim. Önce teyze kızma uğrayıp çantayı bırakacak, oradan geçecektim Sahtiyan Apartmam’na.</p>

  <p class="block13">“Osmanbey’e mi gideceksin?”</p>

  <p class="block13">Sesi kuşku doluydu. Gözlerindeki endişe yüklü kıpırtılar Konstantinopolis’i kuşatan Osmanlı gemileri gibi usulca kıpırdanıyordu. Yalan mı söylüyordum? Osmanbey’e değil de Şişli’ye, Nüzhet’in evine mi uğrayacaktım yoksa? Hem şu az önce gelen telefon da neyin nesiydi?</p>

  <p class="block13">“Evet Osmanbey’e gideceğim, Şaziye’nin muayenehanesine,” diye onayladım sakin bir tavırla. “Şu bizim Sirkeci’deki dükkânı kiraya vereceğiz de...” inandı mı bilmiyorum, ama ikna olmuş görünüyordu, isterse olmasın, nereye gideceğimi, ne yapacağımı ona anlatmak zorunda değildim.</p>

  <p class="block13">“Madem aile meselesi, git o zaman. Şaziye’ye de çok selam söyle...”</p>

  <p class="block13">“Başüstüne, söylerim...” Kafilemize dönerek elimi kaldırdım. “Hoşça kaim arkadaşlar, size iyi geziler...”</p>

  <p class="block13">Kıymet bilen insanlarmış, hiç üşenmeden hepsi tek tek vedalaştı benimle. Hele bas bariton Bahri, “Biz bu işin uzmanı değiliz Müştak Bey. Ama kötü bir niyetimiz yoktu, anlamak için soruyorduk öyle. Sürçülisan eyledikse affola,” diye saniyelerce avucunda tuttu elimi.</p>

  <p class="block13">Onlardan ayrılırken kederlendiğimi bile söyleyebilirim, yolcularını yarı yolda bırakmış bir kervancıbaşı gibi mahzun hissediyordum kendimi. Elbette bu duygu uzun sürmedi. Gruptan ayrıldıktan birkaç adım sonra, Başkomiser Nevzat’ın beni neden Nüzhet’in evine çağırmış olabileceği düşüncesi, olanca ağırlığıyla çöktü zihnime. Böyle apar topar aradığına göre muhakkak yeni bir bulguya ulaşmışlardı. Dairede delil filan mı bırakmıştım? Ne delili canım, mektup açacağıyla o menekşe kokulu sabunu denize attım ya... Ya parmak izlerim? Mutfakla, çalışma odasını temizlememiştim. Saçma, evde parmak izi bırakmış olsam bile, poliste kaydım yok ki, neyle karşılaştıracaklar? iyi ya işte, parmak izi almak için çağırıyorlardır. Öyle olsaydı emniyete çağırırlardı, Nüzhet’in evine değil. Belki anlayamadıkları tarihsel metinler bulmuşlardır. Amma yaptım ha! Nevzat tarihçi değil ki polis, ne yapsın o metinleri... Ya Fatih ve baba katilliği hakkında belgeler buldularsa... Tahir Hakkı yok öyle bir şey dese de Nevzat pek inanmış görünüyor bu teoriye... Mantıksız da değil, ama Tahir Hoca’mn, Çetin hakkında söyledikleri hepsinden daha önemli. Gerçi şüpheli sıralamasında Çetin’e gelmeden önce Sezgin var. Adam hâlâ poliste... Biraz ferahladım, evet korkmam için hiçbir sebep yoktu. Taksiye o rahatlıkla bindim. Kar yağışı kesilmiş olsa da berbat bir trafik vardı. Bir saatte zor vardım Şaziye’nin muayenehanesine. Teyze kızı yoktu. Şahaneydi; çantamı sekreter kıza emanet ettikten sonra, Sahtiyan Apartmanı’nın yolunu tuttum.</p>

  <p class="block13">İki gün önceki o kesif beyazlıktan eser yoktu Nüzhet’in sokağında. Kar eridiği için daha bir sevimsiz görünüyordu yaşlanmaya yüz tutmuş evler. Nemli kaldırımlar boyunca ilerleyerek Sahtiyan Apartmam’mn önüne geldim. Aydınlıkta daha bir yıpranmış göründü gözüme, bir zamanlar belki de Şişli’nin en güzel apartmanı olan bu yaşlı bina. Tuhaf bir his vardı içimde; endişelenmiyordum hayır, keder gibi, belki daha da beter bir şey... Nüzhet... Evet, Nüzhet artık yoktu. Hayatımın anlamı olan kadın, binlerce kilometre uzaklıktaki bir ülkeye değil, yokluğa gitmişti. Karanlığa, boşluğa, sonsuzluğa... Eskiden ona duyduğum derin hasreti, bir gün yeniden görüşebilmek, yeniden başlayabilmek umuduyla bastırırdım. Artık o umut yoktu, aptalca da olsa beni hayata bağlayan bütün o mutluluk hayallerini artık kuramayacaktım. Nüzhet’in Chicago’ya giderken bıraktığı veda mektubunda yazdığı gibi, bitmişti. Yirmi bir yıl önce okuduğumda inanmadığım, kabul etmediğim bu tek kelimelik cümle, gerçek anlamını şimdi kazanıyordu. Evet, bitmişti. Bir katil, benim armağanım olan o mektup açacağıyla sahte umutlarıma, yalan hayallerime son vermişti. Belki de bir tür iyilik... Bir ömrü, bir aşka adamanın ne kadar muhteşem bir yanlış olduğu basit bir cinayetle kanıtlanmıştı işte. Nüzhet ölmüş, aşk bitmişti. Öyle mi? Sahiden de bitmiş miydi? Kurtulmuş muydum o anlamlı illetten? İnsan ruhunun yarattığı o görkemli hastalık, böyle kolayca geçer miydi? Eğer öyleyse, içimde büyüyen bu sancıya ne demeli, benliğimi ele geçirmeye çalışan bu karamsarlığa, bu boşluğa, bu hiçlik duygusuna... Çünkü o aklımın ve ruhumun sultanıydı. Sultanı olmayan bir kul kendi başına nasıl yaşayabilir ki? Bu mümkün mü? Biraz daha beklersem içeriye giremeyeceğimden korkarak itekledim demir kapıyı. Unutma krizinin kararttığı saatlerin ardından kendime geldiğim yerdeydim işte, ama içerisi aydınlıktı. Birden irkildim; asansörün önünde biri vardı. Hiç de düşman gibi bir hali yoktu, aksine gülümseyerek bakıyordu.“Müştak Bey...” Gözlerini kısmış, emin olmaya çalışıyordu. “Siz misiniz?”</p>

  <p class="block13">Çekingenleştiğimi fark edince, yorgun yüzünde aşina bir ifadeyle elini uzattı.</p>

  <p class="block13">“Aşk olsun, tanımadınız mı? Sezgin... Nüzhet’in yeğeni Sezgin.”</p>

  <p class="block13">Sezgin mi? Yıllar önce tanıdığım o kıvırcık saçlı çocuğa hiç benzemeyen bu adam Sezgin miydi? Nüzhet’in sözleri çınladı kulaklarımda. “Artık o tatlı çocuk yok... Paragöz herifin biri olmuş...” Mantığım anında kırmızı alarma geçti. Ne yani, bırakmışlar mıydı bu paragöz herifi? Ama neden? Katil o değil miydi? Bu yüzden mi çağırmıştı Başkomiser Nevzat beni? ‘Katil, maktülün yeğeni olmadığına göre bütün şüpheler sizin üzerinizde toplanıyor,’ demek için mi? Hayır, benden önce Tahir Hoca’nın asistanı, belki de suç ortağı Çetin vardı.</p>

  <p class="block13">“Ne oldu Müştak Bey, niye kaldınız öyle?” diyen, kıvırcık saçları artık sadece şakaklarında kalmış adamın sesiyle geldim kendime.“Şaşırdım Sezgin! Ne kadar değişmişsiniz! Sokakta görsem çıkaramazdım valla.”</p>

  <p class="block13">“Çok zaman geçti... Beni tanıdığınızda küçücük çocuktum. On yaşında filan...” Uykusuzluktan çökmüş, morumsu çukurların içinde parıldayan mavi gözleri hülyalandı... “Ne güzel zamanlardı onlar... Nüzhet Halam, siz... Ne kadar sık gelirdiniz bize.” Sesi boğuklaştı, gözleri nemlenmişti. “Siz ve Nüzhet Halam... Neler geldi başımıza...”</p>

  <p class="block13">Birden boynuma sarıldı. Gövdesi sarsılmaya başlamıştı. Evet, düpedüz ağlıyordu... Koca adam, çaresiz bir çocuk gibi kollarıma yığılıp kalmıştı. Ne yapacağımı bilemedim, sarılamıyordum bile. Zavallı Sezgin çok acı çekiyordu. Yok, bu adam katil olamazdı. Niye olamazmış canım? O kadar herzeyi yememe rağmen ben nasıl masumu oynuyorsam, o da pekâlâ numara yapıyor olabilirdi... Uyanık olmalıydım, hem de çok... Ama Sezgin’e yalan söylüyorsun diyecek halim de yoktu tabii... “Tamam, tamam Sezgin.” Elimle usulca sırtına vurdum. “Kendinizi heba etmeyin... Hayat devam ediyor.” Aklıma başka teselli sözleri gelmiyordu. Neyse ki, çok uzatmadı. Burnunu çekerek koptu gövdemden.</p>

  <p class="block13">“En çok da benden şüphelenmelerine üzülüyorum... Düşünebiliyor musunuz, beni halamın katili olmakla suçladılar. Onu annem gibi severdim...” Bedeni yeniden sarsılmaya başladı. Birkaç damla yaş daha yuvarlandı Nüzhet’inkileri andıran mavi gözlerinden... Ama çabuk toparladı kendini. Lacivert kabanmm koluyla gözlerini kuruladı. “Adamın biri ihbar etmiş...”</p>

  <p class="block13">O adam da ben oluyordum tabii... Bilse ne yapardı acaba? “Evet, bizi tanıyan biri... Belki mahalleden... Belki de şu anlaşamadığım müteahhittir. Güya Nüzhet Halam’la miras davası varmış aramızda, güya kavgalıymışız. Polisler de aptalca inanmışlar buna...” Yaptığı hatayı geç fark etmiş gibi birden sustu. Bakışlarını korkuyla yukarı çevirdi. Sesini kısarak tamamladı sözlerini. “Evet, inanmışlar o alçağa... Biliyor musunuz, bütün geceyi sorguda geçirdim.”</p>

  <p class="block13">“İnanmıyorum,” dedim sanki çok sinirlenmişim gibi. “Ne öğrenmek istiyorlarmış ki?”</p>

  <p class="block13">“Anlayamadım ki, polis kafası işe... Apartmanı neden satmak istiyormuşum? Çünkü eski, çimentosu dökülüyor, demirleri paslandı, Allah göstermesin bir depremde başımıza yıkılır, dedim. Ama Nüzhet Hanım satmak istemiyormuş dediler. Ben de bunun yalan olduğunu söyledim. Halam apartmanı satmayalım demiyordu, yaza doğru satışa çıkaralım diyordu. Sonra cinayet saatinde nerede olduğumu sordular. Arkadaşlarla lokalde olduğumu söyledim. ‘Kâğıt oynadık,’ dedim. İnanmadılar. Genç bir komiser var. Sağı solu belli olmuyor, külhanbeyi gibi bir şey. ‘Yalan söylüyorsun, cinayeti sen işlemişsindir,’ dedi. Allahtan, başkomiser makul bir adam. Lokalde birlikte kâğıt oynadığım arkadaşları buldurdu, onlar sözlerimi doğrulayınca da beni serbest bıraktı.” Sanki binlerinin bizi dinlemesinden çekiniyormuşçasına etrafına baktı. “Ama şehirden ayrılmamam gerekiyormuş. Yani hâlâ benden şüpheleniyorlar. Sizden rica ediyorum Müştak Bey... Benim katil olamayacağımı anlatsanıza şunlara...” Korkmuştu, sağlıklı düşünemiyordu. Duraksadı. “Sahi, siz niçin geldiniz buraya?” “Şu sizin makul başkomiser çağırdı. Niye çağırdığını bilmiyorum. Belki tarihi bir metin filan vardır. Yani cinayetle alakalı... Belki onu soracaklardır.”</p>

  <p class="block13">Olabilecek en masum gerekçeyle başımdan savmak istiyordum artık Sezgin’i ama kurumuş dudaklarını yalayarak sorduğu soru durdurdu beni.</p>

  <p class="block13">“Fatih Sultan Mehmed’le mi ilgili?”</p>

  <p class="block13">1453 yılının 29 Mayıs’mda surların önünde bıraktığım Büyük Hakan, Şişli’de Sahtiyan Apartmam’mn girişinde yeniden çıkmıştı karşıma. Ve aynı anda zihnimde çakan şimşek, öğrenmek istediğim pek çok bilgiyi şu karşımda dikilen adamdan edinebileceğimi hatırlattı bana. Ne de olsa son günlerinde Nüzhet’le en yakın olan kişi Sezgin’di.</p>

  <p class="block13">“Fatih de nereden çıktı?” diye güya safça sordum.</p>

  <p class="block13">“Bilmiyor muydunuz, Nüzhet Halam, Fatih üzerine bir araştırma yapıyordu. Rahmetlinin çalışma odası müzeye dönmüştü. Her yerde padişahın resimleri, haritalar, kitaplar... Zaten bu araştırma yüzünden apartmanı satışa çıkarmıyordu ya. ‘Bu işi bitirmem lazım,’ diyordu. ‘Emlakçılarla, müteahhitlerle uğraşamam şimdi.’ Ama benim de paraya ihtiyacım vardı.”</p>

  <p class="block13">Fatih’le ilgili çalışmasının içeriğinden de bahsetmiş olabilir miydi Sezgin’e? Neden olmasın? Cinayet davalarında en önemli detay hiç beklemediğin bir yerden çıkabilir dememiş miydi bizim polisiyeci peder.</p>

  <p class="block13">“Şu Fatih meselesi... Nüzhet tam olarak neyi araştırıyordu?” Gözlerini masumca kırptı.</p>

  <p class="block13">“Bilmiyorum ki... Belki sorsam anlatırdı. Gerçi anlatsaydı, anlar mıydım, o da belli değil ya...” Akima bir şey gelir gibi oldu. “Bir mezardan bahsediyorlardı.”</p>

  <p class="block13">Bu konuşmayı daha önce de yapmıştım. Teoman bahsetmişti mezar konusundan, bizim Akm’ın vefalı ev arkadaşı...</p>

  <p class="block13">“Nasıl bir mezar?” diye kurcaladım. “Türbe mi demek istiyorsunuz?”</p>

  <p class="block13">“Türbe, evet türbe... Yani şu tarihi şeylerden işte...” Suratında küçümsemeyle gülümseme arası bir ifade belirdi. “Şu eşcinsel çocuk... Halamın asistanı...”</p>

  <p class="block13">“Akm mı?”</p>

  <p class="block13">“Evet, işte o. Birilerini bulacakmış da türbeyi açtıracaklarmış.” Teoman’ın söyledikleriyle uyuşuyordu bu bilgi. Eski sevgilim, II. Murad’m ölümü hakkında önemli bir bulguya ulaşmış olmalıydı ya da en azından bunu ümit ediyordu. Sanırım cinayeti çözecek olan düğüm, o türbedeydi.</p>

  <p class="block13">“Niçin açtıracaklarmış türbeyi?” “Onu bilmiyorum.”</p>

  <p class="block13">“Peki türbe kiminmiş, söylediler mi?”</p>

  <p class="block13">“Söylemediler.” Dalgın dalgın mırıldandı. “Söyledilerse de dikkat etmemişim. Bunlar sizin mevzularmız Müştak Beyliğimizi çekmediği için...”</p>

  <p class="block13">Hafızasını tazelemekte yarar vardı.</p>

  <p class="block13">“II. Murad demiş olabilirler mi? Ya da Fatih’in babası?” “Fatih’in babası mı? Yok, duysam kesin hatırlardım.” Yanlış bir söz etmişim gibi almganlaşmıştı. “Tamam tarihçi değiliz ama Fatih deyince... Biz de sizin kadar severiz onu... Fatih’in babası diyecek, ben unutacağım... Olur mu öyle şey!” “Peki neredeymiş bu türbe? Bursa’da mı?”</p>

  <p class="block13">Yorgun yüzü aydınlanıverdi.</p>

  <p class="block13">“Bursa... Evet, Bursa olmalı... Üç ay önce benim arabamla oraya gittiler. Halamla asistanı... İki gece Bursa’da kaldılar.” Demek yanılmamıştım, demek Nüzhet II. Murad’m türbesini açtırmanın peşindeymiş. “Peki açmışlar mı türbeyi?” “Sormadım ki... Asistanı benim arabayı çarpmış. Önemli değil gerçi, sağ çamurluk yamulmuş biraz ama insanın canı sıkılıyor işte... Mercedes, öyle ucuz bir araba değil ki. O yüzden bozulmuştum. Hatta birkaç gün küs gezdik halamla...” “Bir</p>

  <p class="block13">daha konu açılmadı mı?”</p>

  <p class="block13">Dün geceden beri uykusuz kalmanın getirdiği sersemlikle yanlış anladı.</p>

  <p class="block13">“Halam anlattı sonradan... Heykel diye bir yer varmış Bursa’da... Kaldırıma çarpmış arabayı...”</p>

  <p class="block13">“Hayır, yani halan Bursa’da ne yapmış, onu soruyorum.” Başını usulca geriye attı.</p>

  <p class="block13">“Yok, o konuda hiç konuşmadık.” “Peki yeniden gittiler mi Bursa’ya?”</p>

  <p class="block13">“Benim arabayı istemediler bir daha... Gittilerse de haberim olmadı. Ama halam İstanbul dışına çıkmadı hiç.” Mavi gözleri heyecanla kıpırdanmaya başlamıştı. “Çok mu önemli o Bursa’daki türbe?”</p>

  <p class="block13">“Belki... Nüzhet’in neden öldürüldüğünü anlamaya çalışıyoruz.” “Çalışıyorsunuz...” İlkkez kuşkuyla bakıyordu. “Polislerle mi?”</p>

  <p class="block13">Fena yakalamıştı beni, düşüncesini sonuna kadar sürdürürse onu Nevzat’a ihbar eden alçağın ben olduğumu anlaması işten bile değildi.</p>

  <p class="block13">“Elbette hayır,” dedim kaşlarımı çatarak. “Polislerle benim ne işim olur? Ama Nüzhet’in katilinin yakalanması için her şeyi yaparım.”</p>

  <p class="block13">Şüphe bulutları dağıldı.</p>

  <p class="block13">“Ben de yaparım.” Yumruklarını sıkarak söylendi. “O canavarı bir elime geçirsem.” Duraksadı. “Türbe filan dediğinize göre, katil sizin camiadan biri olabilir mi?”</p>

  <p class="block13">“Olabilir... Şu Fatih hakkında yaptığı araştırma... Onu tam olarak bilebilseydik...”</p>

  <p class="block13">“Size anlatmadı mı?” Yine kuşkuyla gerilmişti yüzü. Sözlerimde bir tutarsızlık vardı, ama ne olduğunu anlayamıyordu. “Görüşüyordunuz değil mi halamla?”</p>

  <p class="block13">Bir anlık tereddüt bile mahvıma yol açabilirdi. “Görüşüyorduk tabii...”</p>

  <p class="block13">“Dışarıda buluşuyordunuz o zaman... Buraya hiç gelmediniz çünkü.”</p>

  <p class="block13">“Okulda görüşüyorduk,” diye aklıma ilk gelen yalanı uydurdum. “Bana uğruyordu.”</p>

  <p class="block13">“Keşke buraya gelseydiniz, sizinle konuşmayı çok isterdim.</p>

  <p class="block13">Gerçi şu akrabanız olan hanım geliyordu.” Kimden bahsediyordu bu Sezgin? “Hangi hanım?”</p>

  <p class="block13">“Şu psikiyatr...”</p>

  <p class="block13">Başımdan aşağıya kaynar sular dökülür gibi oldu... “Hangi psikiyatr?”</p>

  <p class="block13">“Şu kemik gözlükleri olan kadın... Hani deri pantolon giyiyor.”</p>

  <p class="block13">Aklıma gelenin gerçek çıkmasından korkarak sordum: “Şaziye mi?”</p>

  <p class="block13">“Evet, Şaziye Hanım... İki kere karşılaştık.”</p>

  <p class="block13">Nüzhet’le mi görüşüyordu Şaziye? Neler çeviriyordu bu kız? Ne gizliyordu benden? Belki Çeşm-i Lal’in Nüzhet’te olduğunu da biliyordu. Öyleyse neden dün akşam o gerdanlık yüzünden canıma okumuştu? “O da sizin gibi iyi bir insana benziyor... Ne yalan söyleyeyim, Şaziye Hanım’ı burada görünce, acaba halamla yeniden bir araya mı geleceksiniz diye düşündüm.”</p>

  <p class="block13">Aldım Şaziye’nin çevirdiği entrikada olmasına rağmen, sözleri beni hüzünlendirdi.</p>

  <p class="block13">“Bir araya gelmek mi?” diye acı acı gülümsedim. “O iş çoktan bitti Sezgin...”</p>

  <p class="block13">Sanki ayrılmamızdan kendisi sorumluymuş gibi bakışlarını kaçırdı.</p>

  <p class="block13">“Biliyorum Müştak Bey... Çok üzülmüştüm ayrıldığınızı duyunca... Ben hep evleneceksiniz diye düşünüyordum. Amerika’ya gideceğini öğrendiğimde halama çok kızdım.” Herkes öyle düşünüyordu, zavallı annem, sinsi teyzem, güya hayattaki tek dostum olan Şaziye, babam yerine koyduğum Tahir Hakkı, hatta bizim Kadife Kadın... Fakültede bizi tanıyan herkes... Bir tek Nüzhet öyle düşünmüyormuş. Çok geç anladım... Belki o da öyle düşündüğünü bilmiyordu. Belki o da çok geç anladı. O yüzden, öyle apar topar bırakıp kaçtı beni... Birden Nüzhet’e karşı artık daha anlayışlı davranmaya başladığımı fark ettim. Hoşuma gitti bu durum.</p>

  <p class="block13">“Nüzhet’e kızmamalıydmız,” diye Sezgin’e akıl bile verdim. “İnsanların duygulan değişir.”</p>

  <p class="block13">“Değişir de, bence halam yanlış yaptı. Gitti o Jerry denen adamla evlendi. Nasıl da kaba bir insan. Bir keresinde onun burnunu kırmıştı.”</p>

  <p class="block13">“Ne!” diye bağırdım. “Nüzhet’i dövüyor muydu?”</p>

  <p class="block13">“Her zaman değil tabii... Ama dövüyormuş. Biz de olaydan sonra öğrendik. Halam bir İstanbul dönüşü, Jerry’i kendi evinde, kendi yatağında bir öğrencisiyle yakalamış. Tabii çıldırmış, atlamış adamın üzerine. Herif de karşımdaki kadın filan demeden yapıştırmış yumruğu. Ters yere gelmiş, burun üç yerinden kırılmış. Estetik ameliyat filan oldu, ciddi bir durumdu yani...”</p>

  <p class="block13">Sanki kendi burnum kırılmış gibi acımıştı içim. Jerry denen o hayvanla karşılaşsam gözümü kırpmadan öldürürdüm. Alaycı bir kahkaha çınladı kulaklarımda. “Sen kimseyi öldüremezsin Müştak.” Karanlıkta gizlenen o saldırgan adam uyanmış, beni kışkırtmaya çalışıyordu yine. “Bırak öldürmeyi, birine fiske bile vuramazsın. Boş yere kendini gaza getirme. Hem niye kızıyorsun ki Jerry’e, adam senden daha iyi tanıyormuş Nüzhet’i. Baksana burnu kırıldıktan sonra bile onu terk etmemiş kadın...”</p>

  <p class="block13">Hemen defettim bu sinir bozucu adamı gölgeli toprağına, ama sözleri aklıma takılmıştı. Sezgin’e sormadan duramadım.</p>

  <p class="block13">“Burnu kırıldıktan sonra da Jerry’le yaşamaya devam etti mi?”</p>

  <p class="block13">“Etti ya... Rahmetli babama çok dokunmuştu bu olay. Ameliyat olacağım öğrenince beni Chicago’ya yolladı. Kız kardeşi yalnız kalmasın diye. Ama gerek yokmuş, Jerry’le barışmışlar bile. Allah rahmet eylesin Nüzhet Halam biraz tuhaf bir kadındı. ‘Ne yapayım Sezgin,’ demişti, ‘seviyorum adamı. Hem ilk saldıran bendim... Jerry kendini korurken oldu.’ Öyle deyince ben de sesimi çıkarmadım tabii. Ama o herifle de bir araya gelmedim hiç. ‘Yemeğe çıkalım birlikte,’ dedi halam. İstemedim, çünkü o Amerikalı’nın halamı yine döveceğinden emindim, ki zaten yaptı. Artık, o kadarına dayanamadı, o yüzden ayrıldılar. Bana sorarsan adamı hâlâ seviyordu, insan, tuhaf bir mahluk Müştak Bey... Kendisine değer verenden kaçar, eziyet edeni sever.”</p>

  <p class="block13">Sanırım bana acıyordu. O ilişkide terk edilen tarafın ben olduğumu öğrenmiş olmalıydı. Halasını hep sevdiğimi, onu hiçbir zaman unutamayacağımı biliyordu. Belki bizzat Nüzhet anlatmıştır. Pişmanlık duyarak, gözyaşları içinde... Hayır, hayır bu düşüncelere kaptırmamalıyım artık kendimi. Nüzhet beni sevmiyordu. Bu muhakkaktı. Baksana o Jerry denen adam burnunu kırmış, yine de ayrılmamış heriften. Belki de benim yüzümden. Şaziye, abartılı sevginin de bir tür şiddet olabileceğini, insan ruhunda yıkıcı travmalara yol açabileceğini söylemişti. Belki de Nüzhet’e gösterdiğim özen, ona her yerde her zaman değerli olduğunu hissettirmem, bir tür duyarsızlığa yol açmıştı. Belki de aşağılanmak, küçümsenmek, hatta aldatılmak hoşuna gidiyordu. Akimdan neler geçtiğini kim bilebilir? Neyse, bu tür meselelere kafa yormaktan, bilinmezleri çözmeye çalışmaktan vazgeçmeliydim artık. Aklımı cinayete yormalıydım.</p>

  <p class="block13">Demek Sezgin masumdu. Hayır, henüz masum olduğunu söyleyemezdik, sadece gözaltında tutulmasına yetecek kadar delil yokmuş. O nedenle, şehri terk etme demiş ya Nevzat. Üs</p>

  <p class="block13">telik, ardından gözyaşı dökmesine rağmen hiç de öyle onaylarmış gibi görünmüyordu halasının yaşamını... Hatta içten içe öfkeleniyor gibiydi. Chicago’ya gittiğinde, Nüzhet’i döven o herifle karşılaştığında gururu incinmiş olmalı. Ama bunun için halasını öldürecek hali yoktu. Gururu incindiği için değil, apartmanı satmadığı için...</p>

  <p class="block13">“Şimdi ne olacak?” diye aklimdakini dile getirdim. “Satacak mısınız bu binayı?”</p>

  <p class="block13">Alıngan bir ifade belirdi yüzünde.</p>

  <p class="block13">“Yapmayın Müştak Bey... Daha halamı toprağa bile vermedik.</p>

  <p class="block13">Apartman kimin umurunda? O işleri düşünecek halde miyim ben?” Nasıl utandığımı anlatamam. “Patavatsız bir yan var bu Müştak’ta.</p>

  <p class="block13">Hep kibardır ama öyle münasebetsiz bir laf eder ki...” Tamam teyze tamam, ben kötüyüm işte diyerek Şaziye’nin cadaloz annesini payladıktan sonra, “Çok özür dilerim Sezgin,” diyerek toparlamaya çalıştım. “Öyle demek istemedim. Kusura bakmayın, kafam allak bullak...”</p>

  <p class="block13">Yumuşadı, uzanıp elime bile dokundu.</p>

  <p class="block13">“Biliyorum, biliyorum... Siz çok iyi bir insansınız.” Güzel bir anıyı anımsamış gibi aydınlandı gözleri. “Biliyor musunuz rahmetli babaannem, size karmcaezmez Şevki derdi.” Hiç şaşırmadım, oldum olası hoşlanmamıştı Nüzhet’in annesi benden. “Bula bula bu mıymıntıyı mı buldun?” demiş ya Nüzhet’e.</p>

  <p class="block13">Durgunlaştığımı fark eden Sezgin, “Yanlış bir şey söylemedim değil mi?” diye gönlümü almaya kalktı. “Yani o karıncaezmez sözü kötü manada değil...”</p>

  <p class="block13">Alınmadım diyecektim ki, antika asansör büyük bir gürültüyle durdu önümüzde. İkimizin de bakışları asansöre çevrildi. Ahşap kapı açıldı. Polislerden biri mi? Hayır, güllü dallı eşarbının altından kınalı saçları görünen, üzerinde bej rengi ucuz bir mantoyla genç bir kadın çıktı. Elinde pembe bir kovayla mavi bir faraş tutuyordu. Bizi görünce sıkıntıyla söylendi.</p>

  <p class="block13">“Temizlik istemiyorlar Sezgin Bey. Parmak izi mi ne silinirmiş... O yakışıklı polis fena tersledi beni.”</p>

  <p class="block13">Temizlikçi kızın sözleri, genç yeğeni telaşlandırmış gibiydi. “Tamam, tamam Fazilet, sen evine gil. Polislerin işi bitince temizlersin...”</p>

  <p class="block13">“iyi,” dedi usulca başını eğerek, “iyi, ben gideyim o zaman...” Ama yanımızdan geçerken durdu. “Bi de o polis abi, şu yaşlı olanı, sizinle ilgili sorular sordu.”</p>

  <p class="block13">Sezgin’in telaşı arttı sanki. “Ne sorusuymuş onlar?”</p>

  <p class="block13">“işte, rahmetli öldürüldüğü gece siz apartmana ne zaman gelmişsiniz, halanızla aranız nasılmış, hiç kavga etmiş misiniz gibilerden...”</p>

  <p class="block13">Sezgin’in suratı asıldı, benim yanımda anlatılacak konu muydu bunlar şimdi? Yine de belli etmemeye çalıştı.</p>

  <p class="block13">“E söyleseydin ya neler olduğunu.”</p>

  <p class="block13">Yeşil gözleri tedirginlik içinde kıpırdadı kadının. “Söyledim zaten, söyledim de... O polis abi bir de karakola çağırdı beni... Yazılı olarak alacakmış ifademi...”</p>

  <p class="block13">“Tamam,” dedi sıkıntıyla Sezgin. “Tamam gider orada da anlatırsın, bir şey olmaz...”</p>

  <p class="block13">Olduğu yerde şöyle bir salındı, arsız, meydan okuyan bir yan vardı bu genç kadının tavırlarında. Sezgin’le bir ilişkisi olmasın? Olur mu olur, baksanıza konuşurken sanki kırıtıyor kadın.</p>

  <p class="block13">“Ben de gelirim dedim zaten. O yaşlı polis iyi bir adama benziyor.” Yaşlı deyince fark etmiş gibi birden ilgiyle yüzüme bakmaya başladı. “Aaa siz Müştak Bey değil misiniz?” Hoppala nereden tanıyordu bu beni?</p>

  <p class="block13">“Fazilet’i hatırlamadınız mı?” diye yardıma yetişti Sezgin. “Bizim Satı Kadın’m kızı... Siz buraya gelip giderken çok küçüktü. Beş altı yaşında olmalı...”</p>

  <p class="block13">“Hiç de değil... Nüzhet Hanım Amerika’ya giderken sekiz yaşındaydım.”</p>

  <p class="block13">“Neyse işte aferin sana, nasıl tanıdın Müştak Bey’i?” Hayranlıkla süzdü beni genç kadın.</p>

  <p class="block13">“Nasıl tanımam, Müştak Bey çıkmazdı ki bu evden.” Sislerin içinden kızıl saçlı, cin bakışlı, tatlı gülüşlü bir kız çocuğu belirir gibi oldu.</p>

  <p class="block13">“Galiba önde iki dişiniz eksikti o zamanlar.” Yanakları yine al al yanmaya başladı.</p>

  <p class="block13">“Valla helal olsun işte hatırladınız; öyleydi. Zaten dişsiz kız, diye severdiniz beni.” “Ah özür dilerim,” dedim alındığını düşünerek. “Kabalık etmişiz.”</p>

  <p class="block13">“Yok Müştak Bey, niye kabalık olsun... Siz hep iyi davrandınız bana.”</p>

  <p class="block13">“Müştak Bey bir tanedir,” diyerek onayladı Sezgin. “Bana da hep hediyeler getirirdi. Bir keresinde kırmızı bir araba almıştı. Hiç unutmam markası bile yazıyordu üzerinde: Mercedes...”</p>

  <p class="block13">Fazilet’in fıldır fıldır dönen gözleri sakinleşti.</p>

  <p class="block13">“Sahi Müştak Bey, siz niye evlenmediniz Nüzhet Hanım’la?” Ne diyecektim şimdi ben bu Kadına?</p>

  <p class="block13">“Hadi, hadi Fazilet artık evine,” diyerek Sezgin bir kez daha kurtardı beni.</p>

  <p class="block13">Genç kadın, bu sözlere bozulmuştu; bir hoşça kalın bile demeden, bir elinde kova, bir elinde faraş, ucuz mantosunun altından bile belli olan diri kalçalarını sallayarak bodrum kata inerken arkasından seslendi Sezgin. “Ha Fazilet... Akşam için yemek filan istemiyorum. Çok yorgunum, yatıp uyuyacağım, sakın beni kaldırma...”</p>

  <p class="block13">Ne evet, ne hayır... Tınmadı bile Fazilet, kendinden emin bir tavırla merdivenlerde kayboldu. Duyduğumuz sadece uzaklaşan ayak sesleriydi. “Hâlâ beni mutsuz etmeyi sürdürüyordu Nüzhet” Az önce Fazilet’in indiği asansöre bindik, İnsanm içini bayıltan, ucuz bir parfüm kokusu çarptı yüzüme. Kadının edepsiz bakışları, yuvarlak hatları beliriverdi gözlerimin önünde.</p>

  <p class="block13">“Rahmetli Satı Kadın’m yadigârı,” diye açıklamaya başladı Sezgin, sanki sormuşum gibi. “Fazilet diyorum...” Asansörün içini gösterdi. Sanırım ucuz kokunun kadına ait olduğunu belirtmek istiyordu. “Beş yıl önce evlenip gitmişti, kendi köylülerinden biriyle... Akrabası mıymış neymiş... Ama adam ahlaksız çıktı. Altı ay sonra çekip geldi. Satı Kadın da vefat edince apartmanın demirbaşı oldu. Annemin vasiyeti var, onu sokağa atma diye. Ev işlerime bakar. Temizlik, yemek filan... Deli doludur ama iyi kızdır, çok da çalışkan...”</p>

  <p class="block13">Apartman sahibinin ince uzun parmakları bizi yukarı götürecek butona uzanırken, “Sevimli bir insan...” demekle yetindim.</p>

  <p class="block13">Antika asansör acı çekiyormuş gibi inleyerek usulca yukarı tırmanmaya başladı. Bakışlarım bir anlığına Sezgin’e takıldı. Niye suçluymuş gibi duruyordu karşımda? Evet, kesinlikle bir ilişkisi vardı bu genç kadınla... Yoksa bu kadar açıklamayı niye yapsın?</p>

  <p class="block13">Açıkçası o kadar da ilgimi çekmemişti Fazilet. Aklım Şaziye’deydi. Nüzhet’le neden görüşüyordu ki? Daha da önemlisi bunu niye saklamıştı? Kızacağımı mı düşünmüştü? Onunla ben bile görüşmezken neden evine gidiyorsun diyeceğimi mi? Yoksa kendisini katil olarak suçlayacağımı mı zannediyordu? Öyle bir şey yapar mıyım hiç? Soru yanlıştı; öyle bir şey yapar mıyım değil, yapmalı mıyım? Şaziye’nin dün akşamki gergin hali... Çeşm-i Lal’i bahane ederek çıkardığı kavga... Çeşm-i Lal... Yoksa o yüzden mi? Anneannemin o benzersiz mücevherinin bir başka kadının boynunu süslediğini görünce... Haydaa, şimdi de Şaziye’yi mi suçlayacağım. Öyle ya, Sezgin temize çıktığına göre zanlı listesine derhal başkalarını eklemem lazım. Teyze kızım ya da başka biri, kim olduğunun hiç önemi yok; yeter ki bana zarar gelmesin. “Acımasız bir yan var bu Müştak’ta.” Hayır, teyzeciğim hiç de acımasız bir yan yok, sadece kendimi korumaya çalışıyorum. Buna acımasızlık ya da bencillik yahut merhametsizlik diyorsanız deyin. Artık bıktım kibar biri olmaktan. Bugüne kadar duyarlı davrandım da ne oldu? Önemsiz sayıldım, küçümsendim, kaldırılıp bir köşeye atıldım. Evet, başıma ne geldiyse, şairin dediği gibi incelikler yüzünden... Belki Nüzhet’e, o Jerry denen herif gibi kaba davransaydım, beni terk etmeyi akimın ucundan bile geçirmezdi. Tahir Hakkı için de aynı durum geçerli... Kaç yaşma geldim, adam hâlâ asistanı gibi kullanıyor beni. Üstelik cinayet gibi insanın başını yakacak işlerde bile. Niye izin veriyorum ki bunlara?</p>

  <p class="block13">“Müştak Bey, size bir şey soracağım.” Sesi duygusallaşmıştı.</p>

  <p class="block13">“Tabii Sezgin, buyrun.”</p>

  <p class="block13">“Ne dersiniz, onu nereye gömmeliyiz?” “Nasıl?”</p>

  <p class="block13">Elbette ne söylediğini duymuştum ama gömmek lafı huzursuz etmişti beni. Hayatımın anlamı olan kadını, toprağa koymaktan söz ediyordu. Yıllar önce bu asansörde beni ateşli öpücüklere boğan kadını bir çukurun içine atıp üzerine toprak atmak... Bu kadar basit miydi?</p>

  <p class="block13">“Halamın vasiyeti olmasa sorun olmayacak. Eyüp’te aile mezarlığımız var, oraya defnederdik. Ama halam cesedinin yakılmasını istiyordu.”</p>

  <p class="block13">Yakılmasını mı? Peki menekşeler ne olacak? Hani renk renk... Hani mezarının üzerine ekecektik?.. Bu yakılma meselesi de nereden çıkmıştı şimdi? “Evet, yakılmasını istiyor. Rahmetli sanki öleceğini biliyormuş gibi iki hafta önce söylemişti bana. Ölürsem beni toprağa gömmeyin, cesedimi yakın, diye... Küllerinin de Büyükada’da Dil Burnu’ndan denize serpilmesini istiyordu...”</p>

  <p class="block13">Dil Burnu... Adada vaktimizin çoğu orada geçerdi. Bilhassa hafta arası... Şehirden gelenlerin adayı istila etmediği günlerde... Kızıl çam ağaçlarıyla süslü burnun en ucundaki koyu yeşile çalan kayanın üzerine oturur, rengi anbean değişen denizi seyrederdik birlikte. Hayatımın en güzel günleriydi diyebilirim. Demek o da benim gibi düşünüyordu... En güzel anlarının benimle geçirdiği o dakikalar olduğunu... Birden, yanmış tenine çok yakışan, narçiçeği rengi bikinisiyle yekpare kayanın üzerine uzanarak, kendini adeta şehvetle güneşin kollarına bırakışı canlanıverdi gözlerimin önünde. O anda, ne ben, ne tarih, ne kariyer... Hiçbir şey umurunda değildi. Muhteşem bedeninin her hücresiyle doğaya bırakmıştı kendini. Saçlarını okşayan ılık rüzgâr, burun kanatlarında pul pul ter damlaları, denizin tuzuyla lekelenmiş uzun bacakları... Aman yarabbi, kıskançlıktan ölecek gibi olmuştum. İlgisini çekmek için sokulmaya çalışmış, ben de buradayım demek istemiştim ama, “Yine güneşimi kesiyorsun Müştak,” sözleriyle sukutuhayale uğrayarak kayanın en uzak köşesine çekilmiştim. Hayır, benimle geçirdiği o güzel anlar için değil, özellikle de bensiz, doğayla başbaşa kaldığı o huzur verici dakikalar için küllerinin Dil Burnu’na serpilmesini istiyordu. Ne kadar korkunç... Ne kadar acı verici... Hâlâ beni mutsuz etmeyi sürdürüyordu Nüzhet...</p>

  <p class="block13">“Bence yanlış, eşe dosta ne deriz? Zaten, ‘Kadın gitti Amerika’ya bir daha dönmedi,’ diye bir sürü dedikodu yaptılar hakkında... Hadi ondan da vazgeçtim. Dinimizde ölüyü yakmak diye bir şey yok ki... Tamam çok dindar biri sayılmazdı halam ama... Vebalini nasıl alırım? Bu kötülüğü nasıl yaparım ona?”</p>

  <p class="block13">Ne diyeceğimi bilemedim.</p>

  <p class="block13">“Ben de hayret ettim şimdi... Hiç bahsetmemişti bana... Demek ki, Amerika’da karar vermiş bu meseleye. Bir hocayla konuşsanız, belki bir çözüm önerir size...”</p>

  <p class="block13">Sesini yine olabildiğince kıstı.</p>

  <p class="block13">“Nasıl konuşayım Müştak Bey, halam dünyaca ünlü bir tarihçi... Anında basma sızar konuşmamız. Kadın, Amerikalar</p>

  <p class="block13">da dinini imanını unutmuş diye. Şöyle sessiz sedasız halletsek diyorum... Kimse duymadan, kimse farkına varmadan...</p>

  <p class="block13">Bilmiyorum ki bu işi, yani ceset yakan kimse var mı?” Benzini bitmiş bir araba gibi sarsılarak durdu asansör. “Ben de bilmiyorum Sezgin,” diyerek kapıya uzandım. Bir an önce bu tatsız konudan kurtulmak istiyordum. “Sormak, soruşturmak lazım. Belki bir krematoryum filan bulursunuz.” Uzandığım kapı, ben dokunmadan adeta kendiliğinden dışa doğru açıldı. Açılan kapının aralığında üniformalı, iki genç polis belirdi. Orta boylunun elinde büyükçe bir mukavva kutu, uzun boylu olanın ayaklarının dibinde bir çuval... Bacaklarıyla çuvalı dengeleyen uzun boylusu, “Yukarı mı çıkıyordunuz?” diye sordu sıkıntıyla. Bu soğuk havada bile alnında ter damlaları...</p>

  <p class="block13">“Yok ben burada iniyorum,” dedim kapıya yönelerek. “Ama beyefendi...”</p>

  <p class="block13">Daha bugün serbest bıraktıkları zanlıya beyefendi dememi yadırgamış gibi tepeden tırnağa süzdüler bizi. Umurumda bile değildi bu genç polislerin ne düşündükleri, aklım taşıdıkları malzemelerdeydi. Acaba geçen gece burada olduğumu kanıtlayacak bir şey var mıydı içlerinde? Meğer Sezgin’in aklı da mukavva kutudaymış. “Onlar nedir?” diye sordu. Öne doğru çıkmış, mukavva kutunun içindekileri görmeye çalışıyordu. “Halamın eşyaları mı?”</p>

  <p class="block13">“Delil.” Hepsi bu. Kestirip atmıştı uzun boylu polis. “Kurşun gibi de ağır mübarek. Merkeze götürüyoruz. Öyle emredildi. Zeynep Komiserim inceleyecekmiş.”</p>

  <p class="block13">“Zeynep mi?” Telaşlandım, tam da Başkomiser Nevzat’la bıçkın yardımcısına alışmışken, başka biriyle mi muhatap olacaktım şimdi. Hem de bir kadın polisle...</p>

  <p class="block13">“Başkomiser Nevzat’a ne oldu?”</p>

  <p class="block13">Sen de kimsin be dercesine ters ters baktı. “Ne yapacaksın Nevzat Başkomiserimi?”</p>

  <p class="block13">“Beni çağırmıştı da... Tarih profesörüyüm... Fikrime başvuracak herhalde...”</p>

  <p class="block13">“Anlaşıldı... Nevzat Başkomiserim içeride, Ali ve Zeynep komiserlerimle birlikte olay yerini inceliyorlar.” Yüzünü ekşitti. “Mübarek, ev değil, sanki müze... Kitaplar, evraklar, mektuplar... Allah yardımcıları olsun, iki günde bitmez bu iş...” Sustu, azarlar gibi baktı yine. “Ee hadi inecekseniz inin, asansör olmadan taşıyamayız bu malzemeleri.”</p>

  <p class="block13">“Affedersiniz,” diyerek kendimi dışarı attım. Güya yukarı çıkacak olan Sezgin de polisin hışmından çekindiğinden midir nedir, sessizce indi asansörden.</p>

  <p class="block13">Uzun boylu polis bacaklarının arasındaki çuvalı sürükleyerek içeri sokarken biz de Nüzhet’in dairesine yöneldik.</p>

  <p class="block13">Hardal rengi ahşap kapı, tıpkı cinayet gecesinde olduğu gibi aralıktı. O tanıdık sarsıntıyı hissettim yine. Boğazım kurumaya başlamıştı, belli belirsiz bir huzursuzluk anbean yükseliyordu içimde. Benim burada ne işim vardı? Yanımda Sezgin, asansörde şu polisler olmasa... Ne yani bırakıp kaçacak mıydım? Tabii, Başkomiser Nevzat da bırakırdı peşini... Hayır, artık çok geçti. Bu sınavdan kaçamazdım. Sahtiyan Apartmanı’ndan geri dönüş yoktu. Cinayet mahalliyle yüzleşmek zorundaydım. Derin bir soluk aldım.</p>

  <p class="block13">“Siz de geliyor musunuz?”</p>

  <p class="block13">Kararsızdı Sezgin. Sanki benden medet umuyor gibiydi. “İçerideki eşyalarımızı çalmazlar değil mi?”</p>

  <p class="block13">“Sanmıyorum, niye çalsınlar ki? Hem ne var ki değerli olan?” Düştüğü durumdan utandı...</p>

  <p class="block13">“Yok, yani olsa ne olacak da... Asıl önemlisi manevi değerleri...” Saçmaladığını fark etti. “Haklısınız, niye çalsınlar? Ben girmeyeyim hiç içeri. Allah kimseyi polislerin eline düşürmesin... Yeterince gördüm adamların yüzünü... Ama sizin işiniz biterse uğrayın yukarı... Birer kahve içeriz.”</p>

  <p class="block13">“Bakalım,” diye geçiştirdim. “Buradan başka bir yere daha gideceğim. Olmazsa sonra görüşürüz.”</p>

  <p class="block13">Yetim kalmış bir çocuk gibi ellerime sarıldı. “Ama mutlaka görüşelim, olur mu?”</p>

  <p class="block13">Sonunda bir de erkek kardeşim olmuştu işte, daha ne istiyordum. Kendi derdim yetmezmiş gibi, bir de bu ergen ruhlu adamla uğraş.</p>

  <p class="block13">“Tamam Sezgin, tamam görüşeceğiz.” Bu kez ben vurdum omuzuna dostça. “Hadi, siz gidin güzel bir uyku çekin. Her şey düzelecek, merak etmeyin...” <span id="id_bookmark5">“O benim delice tutkum, hiçbir zaman iyileşmeyecek yaramdı” m Cinayet gecesi yaptığım gibi hardal rengi ahşap kapıyı parmağımın ucuyla ittim. Gıcırdayarak küçük sofaya açıldı kapı. Her şey geçen geceki gibiydi. Sofanın kirlenmiş, neredeyse gri bir hal almış bir zamanlar beyaz olan duvarları... Sağ yandaki portmantoda çağla yeşili bir kadın mantosu, yanındaki askıda kalınca, koyu kahverengi bir atkı... Nüzhet’in giysileri... Üzerimde bir bakışın ağırlığını hissettim. Yoksa Nüzhet’in bakışları mı? Başımı kaldırıp korkuyla oturma odasına baktım. Hayır, donuklaşmış mavi gözler değil ışıl ışıl, hayat dolu kestane rengi gözlerle karşılaştım. Esmer güzeli genç bir kız ilgiyle beni süzüyordu.</span></p>

  <p class="block13">“Merhaba Müştak Bey.”</p>

  <p class="block13">Bu evde de herkes tanıyordu beni... Yine geçmişten biri mi? “Merhaba?”</p>

  <p class="block13">Hâlâ kimin nesi olduğunu çıkaramamıştım ama kız, hayranlıkla bakmayı sürdürüyordu.</p>

  <p class="block13">“Sandığımdan daha uzunmuşsunuz. Daha iri...” Sonunda fark etti kabalığını. “Özür dilerim, kendimi tanıtmadım. Ben Komiser Zeynep.” ince plastik bir eldivenle kaplı elini uzattı. “Başkomiser Nevzat’ın yardımcısıyım...”</p>

  <p class="block13">Demek ki, emniyetteki o tahtaya fotoğrafı yapıştırılan zanlılardan biri de bendim. Suçlu sarrafı başkomiseri ve deli dolu meslektaşı Ali’yle birlikte fotoğrafıma bakarak saatlerce beni konuştuklarından, hakkımda epeyce bilgiye sahip olmuştu, hayatımda ilk kez gördüğüm bu alımlı kız. Belki psikolojik profilimi bile çıkarmıştı. Ancak hiç de katilmişim gibi davranmıyordu. Henüz emin değildi de ondan. Yahut o kurnaz amiri gibi bir tür sorgulama taktiği uyguluyordu. Asla güvenemezdim onlara.</p>

  <p class="block13">“Edebiyata meraklı mısınız Müştak Bey?” Hoppala, bu da nereden çıkmıştı şimdi? “Edebiyat diyorum, roman okur musunuz?”</p>

  <p class="block13">Dostoyevski geldi aklıma... Baba katilliği... Fatih ve babası... Nüzhet’in büyük kuşkusu... Bursa’daki üstü açık türbesinde toksikoloji incelemeseni bekleyen altıncı Osmanlı padişahı II. Murad... Oysa Tolstoy gelmeliydi aklıma... <span class="text7">Kroyçer Sonat...</span> Kıskanç bir kocanın trajedisi... Eğri bir Şam kamasıyla karısını öldüren Pozdnişev’in acıklı hikâyesi... İki gece önce, bu eve gelmeden, Nüzhet’in cesedini bulmadan, yoksa onun canına kıymadan önce mi, okuduğum enfes kitap. “Okurum tabii... Romanlar olmadan hayat çok sıkıcı...” “Aynı fikirdeyim, roman okumak, cinayet çözmekten daha eğlenceli. Ama sizin edebiyat merakınız okumayla sınırlı değil galiba?..”</p>

  <p class="block13">Nereye varmak istiyordu bu kız, canım sıkılmaya başlamıştı, doğrudan sormaya hazırlanırken Nevzat’ın yüzü belirdi, oturma odasının ardına kadar açılmış kapısında.</p>

  <p class="block13">“Oo Müştak Hoca... Demek geldiniz. Doğrusu artık sizden umudu kesmeye başlamıştım.”</p>

  <p class="block13">Uzattığı eli dostça sıktım.</p>

  <p class="block13">“Kusura bakmayın... Tahir Hakkı’nın gezisi vardı. Fetih hakkında... Oradan geliyorum, ben de rehberlik yapıyordum.” Geciktiğimi filan unuttu.</p>

  <p class="block13">“Fetih gezisi ha...” diye hayranlıkla söylendi. “Yahya Kemal yaptırırmış zamanında. Hatta bir tanesine annem de katılmış. Anlata anlata bitiremezdi. Keşke ben de katılabilseydim. Yine yapacak mı Tahir Bey?”</p>

  <p class="block14"><span class="text12">“Yapar sanırım. Gerçi artık çok yaşlandı. Her seferinde bıktım, usandım diyor fakat birkaç ay geçince, ısrarlara dayanamayıp yine başlıyor organizasyona... Beni de dışarıda bırakmıyor. Kambersiz düğün olmazmış. Yoruluyor tabii, bir</span> <span class="text12">tür destek oluyorum ona... Siz arayınca, önemli bir mesele var diye yarıda bıraktım geziyi...”</span></p>

  <p class="block13">Açıklama yapacağını umuyordum, “Doğru olanı yaptınız,” demekle yetindi. “Buyurun, şöyle geçelim.”</p>

  <p class="block13">Oturma odasına yöneldik; perdeler bıraktığım gibi hâlâ kapalıydı, içerisi tavandan sarkan kristal avizelerden yayılan j ışıkla aydınlanıyordu. Yürürken bakışlarımın Nüzhet’in cesedini bulduğum şampanya rengi koltuğa kaymasını engelleyemedim. Koltuk boştu tabii... Sadece ortasında koyu bir leke... Eski sevgilimin boynundan süzülerek, bluzunun koi lundan kucağına, oradan da koltuğun zeminine geçen kan lekesi. Mektup açacağını boynundan çıkardığımda bir miktar taze kan aynı güzergâhı geçerek, aynı zemine akmıştı... Gözlerim kararır gibi oldu, yutkunup başımı çevirdim ama ( bizim külyutmaz başkomiserden kaçmamıştı davranışım.</p>

  <p class="block13">“Cesedi orada bulduk, koltuğun üzerinde oturur vaziyet! te.</p>

  <p class="block13">Aniden ölmüş, katil bıçağı ilk sapladığında...”</p>

  <p class="block13">Aslında neden oraya bakıyordunuz demek istiyordu. Hiç çekinmeden onayladım. I</p>

  <p class="block13">“Öyleymiş. Koltuğun üzerindeymiş ceset. Öyle yazıyordu <b class="calibre5">i</b> gazetelerde. Fotoğrafını da görmüştüm. Bu evi avucumun içi i gibi bilirim. Defalarca geldim gittim bu apartmana...” |</p>

  <p class="block13">Derhal yapıştırdı lafı.</p>

  <p class="block13">“Bu ayrıntıyı daha önce söylememiştiniz.”</p>

  <p class="block13">Tavandan sarkan iki kristal avizeden ilkinin altında dur| dum. “Hangisini?”</p>

  <p class="block13">“Maktulle ilişkinizin niteliğini...”</p>

  <p class="block13">Takınabileceğim en masum maskeyi geçirdim yüzüme. ' Şaşırmış gibi gözlerimi kıpıştırdım. s</p>

  <p class="block13">“Nasıl olur? Nüzhet’in en yakın dostum olduğunu söyle1 • medim mi?”</p>

  <p class="block13">Yalan söylemenize ne gerek var dercesine bakıyordu.</p>

  <p class="block13">“Evet, yakındık dediniz. Ama Nüzhet Hanım’m eski sevgi, liniz olduğunu söylemediniz.” ;</p>

  <p class="block13">Al işte, bile bile lades! Ahmak Müştak, ne vardı sanki bu J bilgiyi saklayacak.</p>

  <p class="block13">“Hem de ne sevgili...” Başımı çevirince koridorun girişindeki Ali’yle göz göze geldim. “Değme edebiyatçı yazamaz bu mektupları, diyor bizim Zeynep... Hayran kaldı kız...” Neden bahsediyordu bu genç polis?</p>

  <p class="block13">“Öyle valla...” İşte hayran kız da katılmıştı arkadaşının sayıklamalarına. “Kitap yapsanız, yok satar... Mektuplarınız enfes...”</p>

  <p class="block13">Mektuplarım mı? Demek edebiyatla alakalı sorular yazdığım mektuplar yüzündenmiş. Birden irkildim. Nasıl yani mektuplarımı mı bulmuşlardı? Yani Nüzhet saklamış mıydı yazdıklarımı?</p>

  <p class="block13">“Evet, saklamış.” Aklımdan geçenleri okuyordu sanki bu kız. “Kim olsa saklardı. Müthiş mektuplar... Şanslı kadınmış Nüzhet Hanım.”</p>

  <p class="block13">Kendiliğinden döküldü sözcükler ağzımdan. “O sizin gibi düşünmüyordu ama...”</p>

  <p class="block13">Derin bir sessizlik... Terk edilmiş bir adamın hazin hali... “Sahi niye sakladınız bizden ilişkinizi?”</p>

  <p class="block13">Artık sadede gelelim istiyordu Nevzat, yine de anlayışlı bir ifade vardı yüzünde.</p>

  <p class="block13">“Haklısınız, eskiden sevgili olduğumuzu anlatmadım. Atladığımdan filan değil, bilhassa sakladım. Mazide kalmış bir ilişkiye saygımdan... Biraz da Nüzhet’i dile düşürmemek için... Bilirsiniz, gazeteciler bayılır böyle hikâyelere... Dünyaca ünlü kadın tarihçimize yazılmış aşk mektupları...”</p>

  <p class="block13">Duygusal bir tonda konuşuyordum ama numara mı yapıyordum, yoksa samimi miydim artık ben de bilmiyordum.</p>

  <p class="block13">“Hem yarıda kalmış bir sevdanın sizi ilgilendirmeyeceğini düşünmüştüm.”</p>

  <p class="block13">Hayret, mahcup oldular. Bir adamın mahremine girmiş olmaktan duyulan suçluluk. Evet, gözlerinde utancın gölgesini gördüm. Ama çok sürmedi, yine ilk toparlanan Nevzat oldu.</p>

  <p class="block13">“Yanlış düşünmüşsünüz Müştak Hocam.” Sesi uzaklaşmış, o candan adam soğuk bir devlet görevlisine dönüşüvermişti. “Faili bulunmamış cinayet soruşturmalarında, her türlü bilgi değerlidir. Bırakın da neyin önemli, neyin önemsiz olduğuna biz karar verelim, olur mu?”</p>

  <p class="block13">Yakışıklı oğlanla güzel kızın gözlerindeki mahzunluk da kaybolmuştu. Benimle kurdukları empati bozulmuştu. Yine de yenilmiş adamı -yoksa tam olarak kendimi mioynamakta yarar vardı.</p>

  <p class="block13">“Özür dilerim, Nüzhet çok önemliydi benim için...” Gözlerinin önüne düşen saçlarını, eliyle geri atarken sordu Zeynep:</p>

  <p class="block13">“Onu hâlâ seviyor muydunuz?”</p>

  <p class="block13">Ne kadar da kolay soruyordu. Onu seviyor muymuşum? Sevmek mi? Ona tapıyordum. O gönlümün kederi, sevinci, ruhumun gıdasıydı. Hayatımın anlamı, soluk almamın nedeniydi. O benim delice tutkum, hiçbir zaman iyileşmeyecek yaramdı. Tatlı tatlı sızlayan, yeryüzünün en güzel yarası... Ama siz bunu nereden bileceksiniz küçük hanım diye haykırmak geçti içimden. Yapmadım tabii...</p>

  <p class="block13">“Bilmiyorum...” dedim böylesi daha kolay olduğu için. “Başlarda çok seviyordum. Hani derler ya deliler gibi.... Hatta gibisi fazla... Tam olarak öyleydi. Çılgınca bir his. Nüzhet beni bırakıp gittikten sonra da yıllarca sürdü.”</p>

  <p class="block13">“Yedi yıl...” diye fısıldadı hayranlıkla...</p>

  <p class="block13">Tam olarak yedi yıl iki aydı ama farkında değilmişim gibi davrandım.</p>

  <p class="block13">“Yedi yıl boyunca mı yazmışım?” Buruk bir sesle tekrarladım. “Demek yedi yıl...”</p>

  <p class="block13">“Evet, her ay bir mektup yollamışsınız.” “Sanırım gözü kara bir âşıktım.”</p>

  <p class="block13">“Ona sultan diye hitap ediyorsunuz mektuplarınızda...” “Bir şarkı sebebiyle... Ortak şarkımız... Siz bilemeyebilirsiniz ama Nevzat Bey eminim hatırlar...”</p>

  <p class="block13">Katı devlet görevlisi ifadesi kayboldu başkomiserin yüzünde. “Hangi şarkı o?”</p>

  <p class="block13">“Vücut ikliminin sultanı sensin...”</p>

  <p class="block13">Eski bir anıyı hatırlamış gibi mahzunlaştı Nevzat.</p>

  <p class="block13">“Çok güzel şarkıdır... <span class="text7">Vücud ikliminin sultanı sensin</span> / <span class="text7">Efendim, derdimin dermanı sensin...</span> Hacı Arif Bey bestesi... Nihavend’di değil mi?”</p>

  <p class="block13">“Evet, Nihavend... İkimizin ortak şarkisiydi... Sultan lafı oradan kaldı...”</p>

  <p class="block13">Şarkıyı bilmediği için olsa gerek pek ilgilenmemişti Zeynep, aklı mektuplardaydı.</p>

  <p class="block13">“Ama sonra bırakmışsınız... Yazmayı diyorum... Birdenbire kesilmiş mektuplar... Aniden...”</p>

  <p class="block13">Bunu niye yaptınız ki, dercesine üzgün çıkmıştı sesi; galiba beğeni terazisinde bir puan aşağıya düşmüştüm; şair ruhlu sevgili, ayran gönüllü bir adama dönüşüvermişti. “İnsan bir yerde yoruluyor. Umudunuz kırılıyor Zeynep Hanım. Gerçekleşmeyen hayallerin verdiği ızdırap korkunç... Ne bileyim, tükeniyorsunuz işte... Sonra bir de bakıyorsunuz, aşk bitmiş.”</p>

  <p class="block13">Aşk bitti mi? Keşke bitseydi, keşke anlattığım gibi olsaydı, keşke o bitiş anının büyük huzurunu hissedebilseydim içimde.</p>

  <p class="block13">“Peki nefret ettiniz mi ondan?” Ali, yeni bir cephe açmıştı soruda. “Yani ne bileyim. Siz deliler gibi seviyorsunuz, kadın umursamıyor bile...”</p>

  <p class="block13">Şu kalender gülümsemelerden biri lazımdı, hemen takındım. “Ettim tabii.. Hem de nasıl...” Derinden bir iç geçirdim.</p>

  <p class="block13">“Öfkeden bazı geceler uyuyamadığımı hatırlıyorum... Öfkeden ve özlemden... Tabii kıskançlık da var. O Amerika’da ne yapıyor şimdi? Kiminle beraber filan. İşte bir sürü saçmalık... İnsan aklını kaçıracak gibi oluyor. Ama sonra geçti. Ne kadar güçlü olursa olsun bütün duygular hafifliyor. Hani unutulmaz diyorlar ya, yalan! Hepsi, her şey, herkes unutuluyor. Bu işlerin tek ilacı var, o da zaman...”</p>

  <p class="block13">“İlk karşılaştığınızda ne oldu? Onu karşınızda görünce neler hissettiniz?”</p>

  <p class="block13">Yine Zeynep, yine aşka dair duygusal bir soru. Öyle mi gerçekten? Yoksa yine beni mi sınıyorlar? Sessizce süzdüm onları, üçünün de bakışları üzerimde. Hayır, artık riske giremem, doğruyu söylemeliyim. Yirmi bir yıldır görüşmediğimi mi? Ama bu biraz tuhaf kaçmaz mı, bu kadar yıl görüşmememize rağmen onu hâlâ seviyor olmak... Hastalıklı bir adamın manyakça takıntısı... Sonra Nüzhet’in o ani daveti... Güya benim reddedişim. Aniden değiştirdim fikrimi.</p>

  <p class="block13">“Yabancılaşma...” Sözcükleri iki anlama gelecek şekilde seçmeye çalışmalıydım. Görüşmediğimizi biliyorlarsa telefondaki konuşmamızdan bahsediyorum diyerek işin içinden sıyrılabilirdim. “Evet, yabancılaşma, ilk hissettiğiniz şey bu. Daha sesini duyduğunuz anda anlıyorsunuz o, artık yıllar önce âşık olduğunuz kadın değil. Zaman bambaşka biri yapmış onu. Yabancı, uzak biri...”</p>

  <p class="block13">“Hayal kırıklığı mı yaşadınız?”</p>

  <p class="block13">“Karışık duygular Zeynep Hanım, hem hayal kırıklığı, hem sevinç. Bir yandan üzülüyorsunuz, ben bu kadını mı sevmiş</p>

  <p class="block13">tim diye. Bir yandan seviniyorsunuz, onu unutmakla iyi bir şey yapmışım diye...”</p>

  <p class="block13">“Ya mesleki kıskançlık? Ne de olsa o da sizin gibi bir tarihçi. Üstelik çok başarılı bir tarihçi...” İşte yine mantığın temsilcisi Nevzat.</p>

  <p class="block13">“O da var belki. Ama ben hiçbir zaman hırslı bir adam olmadım. Sevdiğim için tarih okumuştum... Geçmişte yaşananları çözmeye çalışmak... Sisler ardındaki hakikate ulaşmak. Zevkli iş. Tarihçiliğin kariyerime getireceği katkılardan çok, şu hakikate ulaşmak kısmını seviyorum. Yeni vesikalar bulmak, onları okuyup küçük detayları fark etmek, böylece bildiğimizi sandığımız bir olay hakkında hiçbir fikrimizin olmadığını anlamak. Bu çabanın kendisi güzel. Aslında sizin yaptığınız işe benziyor biraz. Gerçeğe ulaşmak, muammayı çözmek, katili bulmak. Elbette birebir aynı değil... Farklılıkları var. Mesela bizde ceset ve kan yok...”</p>

  <p class="block13">“Öyle mi dersiniz?” Kinayeli konuşuyordu Nevzat, “Ben aksini düşünüyordum. Kan çoktan kurumuş olsa da, cesetlerin sadece kemikleri kalmış olsa da sizin mesleğiniz bizimkinden çok daha korkunç, çok daha vahşice işlenmiş cinayetleri konu ediniyor. Mesela beni ele alın... Yıllardır bu meslekteyim ama sadece Otlukbeli Savaşı’nda ölen insanların sayısı bile benim çözmeye çalıştığım cinayetlerden yüzlerce kat fazladır.”</p>

  <p class="block13">“Öyle de denebilir Nevzat Bey. İnsanlık tarihinin toplu cinayetlerden başka bir şey olmadığını söyleyen pek çok tarihçi var. Fakat bu, biraz eksik bir görüştür. Tarih boyunca insanlar, birbirlerini öldürmenin dışında başka işler de yapmışlardır.”</p>

  <p class="block13">Az önce dudaklarıma yerleştirdiğim sahte gülümsemenin hakikisi Nevzat’ın dudaklarında belirdi.</p>

  <p class="block13">“Ama eski sevgiliniz, sanırım birinci kısmıyla ilgileniyormuş. Hem de aile içi cinayetlerle... Hani şu Roma İmparatorluğu’nda yaygın olan gelenek... Neydi o İngilizce kelimeler?”</p>

  <p class="block13">“Patricide, Filicide, Fratricide...” diye hatırlattım.</p>

  <p class="block13">“Yani baba katilliği, oğul katilliği ve kardeş katilliği...” Sanki bu sözlerini kanıtlayacak deliller oradaymış gibi koridoru gösterdi. “Buyurun, şöyle Nüzhet Hanım’m çalışma odasına geçelim. Size göstermek istediğim bir şeyler var.” “Merhaba, aptal âşık Müştak” <span class="calibre6">İ</span>ki gece önce panik içinde koşturduğum dar koridora girdik. Nüzhet’in yatak odasının kapısı kapalıydı. Banyonun önünden geçerken o acı menekşe kokusu çalınır gibi oldu burnuma, aldırmadım çünkü, çalışma odasında parmak izlerimin bulunmuş olabileceği endişesi düşmüştü aklıma. O karanlık saatlerde oraya girdiysem, eşyalara dokunmuş olmam büyük ihtimaldi. Belki de o izlerden birini bulmuşlardı. Birden saçmaladığımı fark ettim. Parmak izi öyle gözle saptanacak bir şey değildi ki, öyle olsa beni laboratuvara çağırmaları gerekirdi. Hayır, yine paranoyaya kapılmıştım, yine suçluluk duygusunun yarattığı anlamsız kuşku...</p>

  <p class="block13">Çalışma odası koridorun sonundaydı. Dairenin en aydınlık odasını seçmişti Nüzhet. Kedili bahçeye bakan büyükçe bir oda. Evet, kedili bahçe derdi Nüzhet arkadaki ağaçlıklı küçük boşluğa. Mahalle sakinleri, sokaktaki kedicikler için adeta bir hayvan barınağına çevirmişlerdi karşılıklı apartmanların arasında yer alan bu açıklığı. Hâlâ öyle miydi acaba?</p>

  <p class="block13">Odaya girince, ne bahçe kaldı aklımda, ne de kediler. Kendimi bir anda Fatih Sultan Mehmed’in huzuruna çıkmış gibi hissettim. Sezgin’in de söylediği gibi Nüzhet adeta bir tapmağa çevirmişti burasını. Pencereye yapıştırılmış saman sarısı kâğıtların üzerindeki çizimler ilgimi çekti önce. Dışarıdan vuran gün ışığı doğal bir Hacivat-Karagöz perdesi oluşturuyordu camın üzerinde. Perdeye yaklaştım. Bir çocuğun elinden çıkma olduğu hemen anlaşılan naif çizgiler: Bir at başı, bir baykuş, keçi mi şeytan mı olduğu anlaşılmayan bir mahluk, yarım bir ay, tuğra denemeleri, Arapça, Yunanca ve Latince harfler...</p>

  <p class="block13">“Ders sırasında yapılan çizimler, lisan öğrenme çalışmaları...” diye mırıldandım. Gözlerini kocaman kocaman açarak ilgiyle sordu Ali:</p>

  <p class="block13">“Fatih Sultan Mehmed’in çizimleri mi?”</p>

  <p class="block13">Sanki bir anda soruşturmanın getirdiği ağır hava dağılmış, hepimizin akrabası olan sevimli bir çocuktan bahsediyormuşuz gibi dördümüzün de yüzüne tatlı bir anlam gelip oturmuştu.</p>

  <p class="block13">“Öyle olduğu sanılıyor. Bu tür belgeler gerektiği gibi tasnif edilmediğinden emin olmak zor... Ama bu çizimlerin II. Mehmed’in kaleminden çıkmış olması muhtemel.”</p>

  <p class="block13">“Yedi dil birden biliyormuş öyle mi? İngilizce, Fransızca, Rusça...”</p>

  <p class="block13">Asıl çocuk olan, sert görünmeye çalışan bu komiserdi. Nevzat’la birlikte koyverdik kahkahaları. “İngilizce mi?” diye söylendi başkomiser. “İlahi Ali, o zaman İngilizce’ye ne gerek vardı? İngiltere o sıralar önemli bir devlet değil... Amerika bile henüz keşfedilmemiş. Osmanlıca çok daha yaygın bir dil, değil mi hocam?”</p>

  <p class="block13">“Nevzat Bey haklı, 15. yüzyılın ilk yarısında Ingilizler Yüzyıl Savaşları’nı sonlandırmaya çalışıyorlardı. İngilizce günümüzdeki gibi bir dünya dili değildi. Ama Fatih’in Türkçe dışında, Arapça, Farsça, Yunanca, Slavca bildiği söylenir.” Başımı çevirince, yandaki duvarda kırmızı, siyah ve sarı renklerin hâkim olduğu o ünlü portrenin röprodüksiyonu çarptı gözüme; Venedikli usta ressam Gentile Bellini’nin yaptığı Fatih resmi. Konstantinopolis’in ele geçirilmesinden 27 yıl sonra yapılan bu görkemli portre, Fatih Sultan Mehmed’den sonra tahta oturan sofu oğlu II. Bayezid tarafından saraydan çıkarılmış, Venedikli bir tüccar tarafından satın alınarak İtalya’ya götürülmüştü. Bizimkilerin itibar etmediği resim, elden ele dolaşarak nihayet Londra’daki bir müzeye kadar ulaşmıştı.</p>

  <p class="block13">“Fatih, İstanbul’u alınca üç gün yağma emri vermiş diyorlar.” Yine Ali’ydi merak eden. Gözleri, benim gibi büyük sultanın portresindeydi. “Doğru mu hocam?” Fatih’in portresini bırakıp genç komiserimizin yüzüne baktım.</p>

  <p class="block13">“İslamiyet’e göre gazadan elde edilen ganimet helaldir Ali Bey. Üstelik askerlerin çoğu için ganimet, bu ölümcül savaşta teşvik edici bir anlam taşır. Fatih’in iki kez teslim olun diye haber yolladığını ama İmparator Konstantin’in kabul etmediğini de söylememiz gerek. Şehir düşünce de askerlerine verdiği söz üzerine yağmaya izin vermiş Fatih. Osmanlı askerleri şehirdeki halka acımasızca davranmışlar, zenginliklere el koymuş, elli bine yakın insanı da köleleştirmişler. Beş bin kadar kişinin de katledildiği söylenir. Fatih, ikinci gün şehre girerek, bu talanı durdurmuş. Şehirdeki vahşeti görünce de yağma emrini verdiğine pişman olmuş.”</p>

  <p class="block13">İşittikleri karşısında canı sıkılan Ali bakışlarını kaçırırken ben de Fatih’in resmine döndüm yeniden. Portrenin sağında ve solunda yine Bellini’ye ait olduğu söylenen iki çalışma yer alıyordu. Sağdaki resim, Akm’m evinde gördüğüm tabloydu. Daha doğrusu Akın’ı yarı baygın bulduğum koridorda asılı olan resim: “II. Mehmed ve Oğlu” adındaki yağlı boya tablo. Resimdeki oğulun Cem Sultan olduğu tahmin ediliyordu. Solda ise II. Bayezid’in bir minyatürü vardı. Tek başına... Bütün görkemiyle Osmanlı İmparatorluğu’nun sekizinci padişahı... Fatih ve Cem Sultan’m bulunduğu tabloya yaklaştım. “Padişah ve şehzadesi...”</p>

  <p class="block13">Sözlerim Nevzat’ta buldu yankısını.</p>

  <p class="block13">“Cem Sultan değil mi? İki oğlu mu vardı Fatih’in?”</p>

  <p class="block13">“Üç,” diye düzelttim. “Üç şehzadesi vardı. En büyük oğlu II. Bayezid, ortanca oğlu ki belki de en çok sevdiği çocuğu buydu Mustafa ve Cem Sultan... Mustafa 1474 yılında, babasından yedi yıl önce öldü. Dolayısıyla Fatih’ten sonra taht kavgası II. Bayezid ile Cem Sultan arasında geçecek, kazanan ise büyük oğul olacaktı.”</p>

  <p class="block13">Başkomiserin merakı artıyordu.</p>

  <p class="block13">“Fatih, kimin padişah olmasını isterdi?”</p>

  <p class="block13">Işıltılı gözlerle babasına bakan şehzadeyi gösterdim. “Muhtemelen Cem Sultan’m... Bu konuda ilginç bir vakadan bahsedilir. Bayezid Amasya’da sancakbeyliği yaparken Hızır Paşazade Mahmud ve Müeyyedzade Abdurrahman isimli iki kişinin tesiriyle kendini zevk ü sefaya kaptırmıştı. Hatta afyon türü uyuşturuculara müptela olduğu söyleniyor</p>

  <p class="block13">du. Her yerde gözü kulağı olan Fatih Sultan Mehmed vaziyeti öğrenmekte gecikmedi. Bayezid’in lalası Fenar İzade Ahmet Bey’e bir ferman göndererek, bu duruma niçin engel olmadığım sordu. Derhal Hızır Paşazade Mahmud ve Müeyyedzade Abdurrahman adlı iki kişinin halledilmesini istedi. Bunlara ilaveten oğlunun bu keyif verici uyuşturucuları ne şekilde kullandığının ve ne zamandan beri bu illete bulaşmış olduğunun yazılı olarak kendisine bildirilmesini istedi.</p>

  <p class="block13">“Lala Fenar İzade Ahmet, cevabi mektubunda, Hızır Paşazade Mahmud ve Müeyyedzade Abdurrahman isimli kimselerin icabına bakıldığını, zaten şehzadenin de bu kötü niyetli kişilerle öyle çok içli dışlı olmadığını bildirdi.</p>

  <p class="block13">“Birkaç gün sonra babasına Şehzade Bayezid’den bir mektup geldi. Şehzade, babasından özürler dileyerek, kullandığı maddeleri zayıflamak amacıyla aldığını ama hatalı olduğunu anlayarak, bu işten caydığını belirtiyordu. Bu mektuplaşmaları önemsiz bir mesele olarak görmemek lazım. Nitekim Fatih’in ikazından sonra adeta bir travma geçiren II. Bayezid tam bir sofu oldu. Ama Fatih’le büyük oğlu arasındaki asıl mesele elbette bu değildi. II. Bayezid babası gibi fetihçi bir kişi değildi. Öyle büyük bir imparatorluk kurmak, insanlığı tek bir bayrak altında toplamak gibi idealleri yoktu. Oysa kardeşi Cem, babasına benziyordu. O da Fatih gibi geniş bir pencereden bakıyordu dünyaya. Azimliydi, zekiydi, ataktı, savaş kadar sanatla da alakalıydı, Doğu kadar Batı’yı da merak ediyordu. Evet, Cem Sultan, babasının ideallerini yaşatacak bir oğuldu.”</p>

  <p class="block13">“Savaşçı insanlarmış değil mi?” Gözlerinde büyük bir hayranlık vardı Ali’nin. “Hayatları at sırtında geçmiş adamların. Cepheden cepheye koşturmuşlar.”</p>

  <p class="block13">“Öyle... Fatih’in neredeyse bütün ömrü fetihlerle geçti ama onu kan dökmekten zevk alan bir kişi sanmak haksızlık olur. Farklı dinlerden, farklı dillerden, farklı insanlardan oluşsa da bir dünya imparatorluğu kurmak istiyordu. Konstantinopolis’in fethi bu idealinin mümkün olduğunu göstermişti. Ama yeryüzünü fethetmek için sadece savaş yetmezdi, askerlik kadar bilimin, dinin ve sanatın da önemini anlamıştı. Güçle zapt ettiği toprakları ancak kültürle elinde tutabileceğini çok iyi biliyordu. Farklı halklara, farklı dinlere yaşam hakkı tanıyan büyük bir imparatorluk kültürüyle... Ortodoks Patriğiyle Yahudi Baş hahamını payitahtında tutma nedeni buydu. Kuracağı cihan şümul devletin sınırlarını daha iyi belirlemek için Amirutzes’e yerkürenin haritasını çizdiriyordu. Bu idealine sadece kendisi inanmakla kalmıyor, düşmanları dahil herkesi inandırıyordu. Dönemin Papası II. Pius, Osmanlı padişahını Hristiyanlığa davet eden bir mektup yazdı. Eğer dinlerini kabul ederse Fatih’in meşru imparator olarak dünyanın en kudretli hükümdarı haline geleceğini, ona ‘Yunanlıların ve Doğu’nun İmparatoru’ unvanını vereceğini söylüyordu. Her ne kadar bu mektubun Fatih’in eline geçip geçmediği bilinmese de, büyük hakanın hayali asla boş bir rüya değildi. Evet, o Doğu kadar Batı’yı da biliyordu. Roma tarihi okumuştu. Georgios Trapezuntios, Amirutzes, Benedetto Dei, Gaetalı Jacopo, Criaco d’Ancona gibi önemli insanlardan ve onların yapıtlarından etkilenmişti.”</p>

  <p class="block13">“Ya Müslüman alimler?” diye sözümü kesti Ali. “Mesela Akşemseddin... Onlardan da ders almış değil mi?”</p>

  <p class="block13">Anlaşılan genç komiserimiz de hassastı bu konularda. “Haklısınız Ali Bey,” dedim gülümseyerek. “ İlk derslerini</p>

  <p class="block13">mollalardan, ulemadan aldı Mehmed... Molla Gürani, Ho cazade Muslihuddin, Molla İlyas, Sirâceddin Haleb İ, Molla Abdülkâdir, Haşan Samsun İ, Molla Hayreddin, Akşemseddin gibi İslam alimleri onun ufkunu genişlettiler. Dini ve felsefi konuları tartışmaya bayılırdı. Elbette üç oğlunun da kendisi gibi olmasını istiyordu, ama ne yazık ki kader, dünyaya hükmeden bir padişah da olsa insanoğlunun isteklerini pek dikkate almıyor. Az önce de belirttiğim gibi ortanca oğlu Mustafa erkenden öldü, II. Bayezid ise babasına hiç benzemeyen biri olmuştu, Cem Sultan belki onun boşluğunu doldurabilirdi ama o da hükümdar olamayacaktı.”</p>

  <p class="block13">“Dünyanın kadim meselesi, babalar ve oğullar,” diye söylendi Nevzat. “Kimse çocuğunun nasıl bir insan olacağını bilemez.”</p>

  <p class="block13">“Haklısınız... Mehmed, Murad’m en sevdiği oğlu değildi, ama yerine o geçti. Bayezid de Mehmed’in en sevdiği şehzadesi değildi ama tahta o yerleşti. Murad ve Mehmed aynı kaderi paylaştılar. İstemedikleri çocuklarının padişah olması talihsizliğini...” “Ama bu hikâyede durum daha trajik.” Yan duvarda asılı duran, aynı boyda büyütülmüş iki minyatürü gösteriyordu Nevzat. İlki, Kitab-ı Şakaik-ı Numaniye’deki II. Murad, hemen yanında, Nakkaş Osman’ın yaptığı, II. Mehmed’in Edirne’de tahta çıkışı... Birbiri ardına hüküm sürmüş iki padişah... “Belki de korkunç demeliyiz. Oğulun, babanın canına kastetmesi...” Sanki anlamak istiyormuşçasma sordum:</p>

  <p class="block13">“Nüzhet’in ölümünün bu meseleyle ilgili olduğu konusunda ısrarcısınız...”</p>

  <p class="block13">Bu kez, kapının bulunduğu duvarı işaret etti.</p>

  <p class="block13">“Şu şemayı gördükten sonra siz de aynı şeyi düşüneceksiniz.”</p>

  <p class="block13">Duvarın üzerindeki kartonda bir çizim vardı. İki sultanın soy ağacı. En tepede Murad vardı, altında oğullarının adları yazılıydı. Ahmet, Alaeddin Ali, Mehmed, Haşan, Orhan ve Küçük Ahmed... Altı şehzade, doğum yılları, yerleri, ölüm yılları, yerleri... Annelerinin adı yok. Anneler kimsenin umurunda değil. Mehmed dışındaki beş şehzadenin altında kocaman bir boşluk, kartonun çiğ beyazlığı... O beyazlıkta vakitsiz gelen beş ölüm... Üçü hastalık, ikisi cinayet. Bir tek Mehmed’in altı boş değil. Yan yana sıralanan üç isim: Üç şehzade... Bayezid, Mustafa, Cem... Mustafa ve Cem aynı kaderi paylaşıyor. Sahneden zamansız çekilmenin acısı... İki genç ölü... Bayezid’m altında sekiz erkek ismi... Şanslı mı, yoksa bahtsız mı demeliyiz, sekiz şehzade... En azından yedisi bahtsız, kazanan Selim olacak...</p>

  <p class="block13">“II. Murad’m babası yok.” Nevzat’ın işaret parmağı, yeniçeri mızrağı gibi şemadaki padişahların isimlerinin üzerinde geziniyordu tek tek. “Yavuz Sultan Selim’in çocuklarını da eklemek gereğini duymamış. Nüzhet Hanım, sadece Fatih ve babasıyla ilgileniyormuş. Parçaları birleştirelim. Dostoyevski ve Baba Katilliği... II. Murad ve sevmediği oğlu II. Mehmed... Tahtı elinden adeta zorla alınmış belki de bu yüzden hırslı, kararlı, gerektiğinde acımasız olabilen bir şehzade... Unutmayalım, şehzade de olsa çocuklar için baba sevgisi çok önemlidir. Oysa Murad, ünlü vasiyetnamesinde, oğlumu benim katıma koymayalar buyurmuş. Nedense oğlundan uzak durmaya çalışmış. Ve kadim yasa: İktidar, gerçek anlamını tek kişinin benliğinde bulur... Sanırım Nüzhet Hanım, tezini bu düşün cenin üzerine kurmuş. Tahta ortak olan adayları ortadan kaldırmak... Baban ya da oğlun olsa dahi...”</p>

  <p class="block13">Aynı fikirde olduğumu daha fazla saklamanın bir anlamı yoktu. Üstelik bu ketumluk bana hiçbir yarar da getirmeyecekti. Eğer katil Sezgin değilse geriye zanlı olarak Tahir Hakkı ve öğrencileri kalıyordu. Tabii Nevzat, beni şüpheli olarak görmüyorsa. Elbette bu da yabana atılmayacak bir ihtimaldi. İşte tam da bu nedenle artık başkomisere düşüncelerimi açıklamak zorundaydım. Ama tümünü değil, Tahir Hakkı’ya söz vermiştim; onun Çetin hakkmdaki kuşkularını dile getiremezdim.</p>

  <p class="block13">“Haklı olabilirsiniz.” Bakışlarım hâlâ şemanın üzerindeydi. “Her ne kadar II. Mehmed’in babasını zehirlediği ya da zehirlettiği yönünde elimizde hiçbir kanıt veya yazılı belge yoksa da Nüzhet tezini bu varsayımın üzerine kurmuş olabilir.” Bakışlarımı, Osmanlı Imparatorluğu’nun kaderini belirlemiş isimlerden kopartıp, belki de benim kaderimi belirleyecek olan kişiye çevirdim. “Ama size bir şey itiraf etmem gerek. Fikrimi sadece bu şemayı görmek değiştirmedi, az önce kapıda Sezgin’le karşılaştım.”</p>

  <p class="block13">“Evet, cinayet saatinde Bomonti’de bir kulüpte kumar oynuyormuş Sezgin... Kumar yasak biliyorsunuz. Başlarda söylemek istemedi, ancak durumun ciddi olduğunu görünce itiraf etmek zorunda kaldı. Şahitler de doğruladılar. Elimizde başka delil de yok, o yüzden bırakmak zorunda kaldık.”</p>

  <p class="block13">“Niye bıraktığınızı merak etmiyorum zaten... Sezgin ilginç bir detaydan bahsetti. Nüzhet, Bursa’ya gitmiş. İki gece orada kalmış.”</p>

  <p class="block13">Üçünün bakışlarında da aynı soru vardı: Ne olmuş yani Bursa’ya gitmişse?</p>

  <p class="block13">“II. Murad’m türbesi, Bursa’da Muradiye Külliyesi’nde...” Üzerime çevrili gözler heyecanla kıpırdandı. Yine en atik davrananı, en yaşlıları oldu.</p>

  <p class="block13">“Tabii ya,” diye atıldı Nevzat. “Toksikoloji incelemesi... Padişahın zehirlenip zehirlenmediğini araştıracaklar. Peki açmışlar mı II. Murad’m mezarını?”</p>

  <p class="block13">“Onu bilmiyoruz, çünkü Nüzhet yeğenine anlatmamış.” “Biri mutlaka biliyordur,” diye homurdandı başkomiser. “Koca padişahın mezarını açmaya tek başına gidecek değil ya bu kadın? Gerçi Tahir Hakkı, Nüzhet Hanım’m başına buyruk biri olduğundan söz etti ama...” İşe bak, bana dürüstlük pozları atan Tahir Hoca, polise Akm’dan bahsetmemiş demek. Neden? Belki yeri gelmediği için... Çocuk olma Müştak, Tahir Hakkı hiçbir şeyi rastlantıya bırakmaz. Akm’dan bahsetmediyse mutlaka bir nedeni vardır. Çünkü kendi çetesinin Akın’m sesini kısacağını düşünüyordu, işler ters gidince.... Peki ne yapmalıyım şimdi? Anlatsam mı Tahir Hakkı’nın bana söylediklerini? Yok, yok beklemeliyim. Ama eski asistanımdan bahsetmem gerek. Nüzhet’le ilişkimi anlatmamış olmam yeterince kuşku uyandırdı zaten, bir de Akm’m durumunu gizlersem...</p>

  <p class="block13">“Aslında Nüzhet yalnız değilmiş...”</p>

  <p class="block13">Üçünün de bakışlarını aynı şaşkınlık ele geçirdi.</p>

  <p class="block13">“Yanında Akın varmış. Akın, benim eski asistanım. Ama düne kadar Nüzhet’le birlikte çalıştıklarını bilmiyordum. Daha da beteri, Akın evinde bir saldırıya uğradı.”</p>

  <p class="block13">“Saldırıya mı uğramış?” diye söylendi Nevzat. “Ölmüş mü?” Tam beklediğim tepkiyi vermişlerdi.</p>

  <p class="block13">“Yok, sadece yaralanmış. Aslında bu saldırının önemli olmadığını düşünüyordum...”</p>

  <p class="block13">“Düşünüyordunuz!” Deminden beri suskun olan Ali patlamıştı sonunda. “Nasıl böyle düşünebilirsiniz? Adam, maktulle birlikte çalışıyor.”</p>

  <p class="block13">Kabahatli olduğunu bilen bir çocuk gibi boynumu büktüm. “Bilmiyorum, özür dilerim, aklıma bile gelmedi işte...” “Ne zaman oldu bu saldırı?”</p>

  <p class="block13">Neyse ki Zeynep’ti soran... Suçlamalardan kurtulduğuma sevinmiştim ama eski sevgilimin öldürüldüğü akşam demedim elbette, bu bağlantıyı kurduğumu bilsinler istemedim, “ İki gece önce...”</p>

  <p class="block13">Bağlantıyı Zeynep kurdu.</p>

  <p class="block13">“Yani Nüzhet Hanım’m öldürüldüğü gece...” Kısa bir sessizlik.</p>

  <p class="block13">“Siz nereden öğrendiniz?”</p>

  <p class="block13">Sesindeki kuşku sezilmeyecek gibi değildi Nevzat’ın. Sanırım, tehlike çanları artık benim için çalıyordu. Yalan söylememekte yarar vardı.</p>

  <p class="block13">“Sibel’den... Onu siz de gördünüz. Dün, üniversitedeki toplantıda sorular soran şu zayıf kız. Toplantıdan sonra ya nıma geldi, ‘Akın’a ulaşmak istiyorum, dün geceden beri telefonu cevap vermiyor,’ dedi. Akın’ı severim, biraz aykırı bir çocuktur ama iyi bir insandır. Numarası vardı, aradım. Ben de ulaşamadım. Kaygılandım evine gittim. İyi ki gitmişim, onu kanlar içinde buldum.”</p>

  <p class="block13">Ali’nin gergin olan kaşları iyice çatıldı.</p>

  <p class="block13">“Bir dakika, bir dakika... Nüzhet Hanım’m asistanını yaralı buldunuz ve bize haber vermediniz, öyle mi?”</p>

  <p class="block13">Giderek batıyordum; çok iyi bir yalana ihtiyacım vardı. “Öyle,” dedim olabildiğince güvenli bir tavırla. “Söylemek istemiyordum ama Akın eşcinseldir. Onu öyle çırılçıplak yaralı halde bulunca, bu saldırının cinsel yaşamıyla ilgili olacağını düşündüm. Gazetelerde okuduğumuz şu eşcinsellere yönelik saldırılardan biri sandım.”</p>

  <p class="block13">Soluk almama bile fırsat vermeden sorusunu yapıştırdı. “Peki öyle miymiş?”</p>

  <p class="block13">“Bilmiyorum, Akm fena yaralanmış, konuşamıyor. Olaya tanık olan kimse de yok. Zaten o yüzden bu saldırıyı Nüzhet’in ölümüyle irtibatlandıramadım. Ama Sezgin, Nüzhet’in Bursa’ya Akm’la gittiğini söyleyince kafamda bir şimşek çaktı.” Galiba başarmıştım, akılları karışmıştı, “iyi de,” dedim anlamaya çalışırmış gibi. “Polisler hastanede tutanak tutmuşlardı, sizin haberiniz olmadı mı bu olaydan?”</p>

  <p class="block13">Ne kadar da safsınız dercesine bakıyordu Nevzat. “Bizimle ilgili olmayan bir olayı niye bildirsinler Müştak</p>

  <p class="block13">Hocam? Şimdi bırakın bunları da Akın hangi hastanede onu söyleyin... Derhal korumaya almamız lazım çocuğu.” işte beni rahatlatacak sözler...</p>

  <p class="block13">“Aslında burada, Şişli’de, Etfal Hastanesi’nde...”</p>

  <p class="block13">“Ali merkezi ara.” Talimatları sıralamaya başlamıştı Nevzat. “Derhal koruma yollasınlar Etfal’e... Neydi Akın’m soyadı?” “Akm Çotakan, yanında Teoman diye biri kalıyor, ev arkadaşı...”</p>

  <p class="block13">“Ha Ali sallanmasınlar, acil durum... Yakında hangi ekip varsa hemen hastaneye yetişsin, derhal. Nüzhet Hanım’ı kaybettik hiç değilse Akm’ı kurtaralım.”</p>

  <p class="block13">“Ne diyorsunuz başkomiserim?” diye korkuyla içimi çektim. “Yine mi deneyecekler?”</p>

  <p class="block13">“Niye denemesinler? Tabii şu ana kadar denemedilerse...” Yardımcısına seslendi yeniden. “Ali, hadi evladım çabuk.” Genç komiser belinden telsizini çıkarıp yıldırım gibi odadan çıkarken, “Demek ki yanılmamışım,” diye kendi kendine söylendi Nevzat. “Demek ki kadıncağızı, bu araştırmasından rahatsızlık duyan bir fanatik öldürdü.” Bana çevirdi bakışlarını... “Belki de kadının başarısını kıskanan bir meslektaşı... Akın da olayı bildiğinden onu da ortadan kaldırmak istedi ama başaramadı.” Bir an düşündü. “Yoksa bir kişi değil mi? Bir ekip mi yapıyor bu işi?”</p>

  <p class="block13">Kimleri kastettiği gün gibi aşikârdı ama o da tıpkı Tahir Hoca gibi bana söylettirmek istiyordu.</p>

  <p class="block13">“Ne derseniz Müştak Hocam, görülen o ki, zanlılar fakülteden birileri... Sizce kim bunlar?”</p>

  <p class="block13">Sıkıntıyla bir adım geriledim.</p>

  <p class="block13">“Bilmiyorum Nevzat Bey, ne desem yanlış olur. Bizim bölümdeki herkes Fatih’i sever, ülkedeki her vatandaş gibi... Onu, baba katili gibi göstermek isteyenlere karşı herkes öfke duyar. Ama öfkesini Nüzhet’i öldürmeye kadar vardıracak biri ya da birileri kim derseniz, aklıma gelmiyor.”</p>

  <p class="block13">Bir tekine bile inanmamıştı sözlerimin.</p>

  <p class="block13">“Yani bu büyük sorumluluk,” diye kendimi savunmak zorunda kaldım. “Öyle değil mi? Bir insanı katil olmakla suçluyorsunuz. Sebep bulmanız yeterli değil, tanık lazım, delil lazım...”</p>

  <p class="block13">Zerrece etkisi olmadı savunmamın... Başkomiserin, yüzüme kilitlenmiş bakışları azıcık olsun gevşemedi.</p>
</body>
</html>
