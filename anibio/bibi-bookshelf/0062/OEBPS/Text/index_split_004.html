<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sultanı Öldürmek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block13">“Evet, o zamanlar bu dikbaşlı, bu özgür ruhlu çocuğun, gelecekte ortaçağın en önemli figürlerinden biri olacağını kimse bilmiyor. Kendisi de bilmiyor. Bildiği, her geçen gün içinde büyüyen korku. Prens Hamlet’in babasında olmayan korku. Çünkü Kral Hamlet, kardeşi tarafından zehirleneceğinin farkında değil, o nedenle rahat... O nedenle kaygısızca sarayın bahçesinde uykuya dalabiliyor, sinsi kardeşi de böylece zehri, rahatlıkla kulağından içeriye... Ama Şehzade Mehmed kanlı gelenekten haberdar. Atası Osman’ın öz amcası Dündar Bey’i öldürttüğünü biliyor.” Gözlerinde, canımı sıkan o tuhaf pırıltı belirmişti yine. “Dündar, Bizans Tekfuru’yla iyi geçinmek istiyordu değil mi?”</p>

  <p class="block13">Sessizliğimi kendisini onayladığıma saydı.</p>

  <p class="block13">“Böylece OsmanlIlarda ilk akraba kanının döküldüğünü görüyoruz. Ne yazık ki, bu son olmuyor; hanedan üyeleri akrabalarının canını almaya devam ediyor. Henüz Fatih olmayan genç şehzade haklı olarak dehşete düşüyor: Ya Alaeddin Ali de ona kıyarsa... Tahtadan atını hiç düşünmeden armağan veren ağabeyi mi? Üstelik başlarında herkesin sevdiği adaletli, vicdan sahibi babası varken... Ama bir gün babası ölecek...”</p>

  <p class="block13">Ünlü psikanalistin sözleri artık tahammül edilmez hale gelmişti.</p>

  <p class="block13">“Nereye varmak istiyorsunuz anlamıyorum,” diyerek düpedüz çıkıştım. “Şehzade Mehmed, iktidarını garanti altına almak için ağabeyi Alaeddin Ali’yi ve babası Murad’ı öldürttü demek istiyorsanız...”</p>

  <p class="block13">Nezaketini hiç bozmadı.</p>

  <p class="block13">“Hayır, hayır,” dedi ellerini boşlukta sallayarak. “Bunu da nereden çıkardınız. Zaten konu Şehzade Mehmed değil ki... Onunla ilgilenmiyorum...”</p>

  <p class="block13">“Ama baba katilliği...”</p>

  <p class="block13">“Ha o makale mi? Dostoyevski üzerine bir inceleme... Görkemli padişahınız için aynı incelemeyi yapmak biraz zor; hatta imkânsız... Kabul ediyorum, son derece ilginç bir kişiliği var ama psikanaliz de tarih gibidir. Yorum yapabilmek için, bilgi ve belgeye ihtiyaç duyar. Ne yazık ki, sizin kartal burunlu padişahınız hakkında fazlaca malzeme yok. Oysa zavallı Dostoyevski, kişiliğini ilmik ilmik parçalara bölmemize imkân verecek kadar çok metin bıraktı bize... Romanları şöyle dursun, her yazısı ayrı bir psikanaliz konusu...”</p>

  <p class="block13">“O zaman neden Fatih’ten söz edip duruyorsunuz?”</p>

  <p class="block13">Sorumu yanıtlamadan önce, öne doğru eğilerek, artık iyice küçülmüş purosunu kül tablasında ezdi.</p>

  <p class="block13">“Sizin için...”</p>

  <p class="block13">Bakışları cesaretle yüzüme dikilmişti. “Benim için mi?”</p>

  <p class="block13">Artık gözlerinde en küçük bir ışıltı bile yoktu.</p>

  <p class="block13">“Evet, sizin için... Sizi anlamak için... Neden bu kadar çok Fatih’le ilgilisiniz? Bu padişah bilinçaltmızı neden bu kadar çok meşgul ediyor? Bu takıntı nereden geliyor? Bu takıntının hastalığınızla bir ilgisi mi var?”</p>

  <p class="block13">Yetmiş küsur yıl öncesinden gelen bu tuhaf psikanalistin yüzünde öyle anlamsız, öyle bomboş bir ifade vardı ki, haliyle kaygılanmaya başladım.</p>

  <p class="block13">“Hastalığım... Yani psikojenik füg mü?” Kuru kuru öksürdü... “Psikojenik füg... Başlangıçtan söz ediyorsunuz, ilk teşhisimizden... O teşhis artık geçmişte kaldı... Daha ciddi bir meselemiz var...”</p>

  <p class="block13">Meselemiz... Bir de böyle kapalı konuşmazlar mı? Bu deli doktoruna duyduğum öfke giderek artıyordu. Az önce kül tablasında ezdiği puro daha pis kokmaya başlamıştı. Benim meselem neden seni ilgilendiriyor demek geçti içimden... Sen önce şu iğrenç kokulu puronu bırak, yoksa damak kanserinden öleceksin diye kaçınılmaz akıbetini söylemek istedim ama çocukluğumdan beri nezaketimi bozmamı engelleyen o şey ne ise, yine bağladı dilimi.</p>

  <p class="block13">“Neymiş bu mesele?” diye sormakla yetindim sadece. “Paranoyak şizofreni...” O kadar sakindi ki, sanki nezle olmuşsunuz, der gibi konuşuyordu. “Paranoyak şizofreni. Aslında psikojenik füg, yani geçici unutkanlıkla paranoyak şizofreninin bir alakası yoktur. Ama sizde her iki hastalık birden nüksetmiş... Hastalarımla hep açık konuşurum. Psikoterapide bu çok yararlıdır. Evet, ne yazık ki siz bir paranoyak şizofrensiniz Müştak Bey...”</p>

  <p class="block13">Sanki kötü bir iş yapmışım gibi savunmaya geçtim hemen. “Hayır, yanılıyorsunuz, ben paranoyak şizofren filan değilim.</p>

  <p class="block13">Ben hatalarımdan dolayı başkalarını değil, öncelikle kendimi suçlarım... Oysa paranoyak şizofrenler...”</p>

  <p class="block13">Küçük bir kahkaha attı.</p>

  <p class="block13">“Demek psikoloji de biliyorsunuz.” Duraksadı. “O zaman Nüzhet’i neden öldürdünüz? Madem kendinizi suçluyordunuz, zavallının canını niçin aldınız?”</p>

  <p class="block13">Artık son derece ciddi bir tavırla, adeta suçlar gibi konuşuyordu.</p>

  <p class="block13">“Üstelik onun canını almakla hayattaki tek amacınızı da öldürdünüz. Sizi yaşama bağlayan tek nedeni, o hastalıklı tutkunuzu, onulmaz aşkınızı da yok ettiniz. Böylece sadece Nüzhet’i değil, yaşamınızın tek anlamını da ortadan kaldırdınız.”</p>

  <p class="block13">“Yalan!” diye bağırdım. “Yalan, onu ben öldürmedim. Ben bulduğumda çoktan ölmüştü!”</p>

  <p class="block13">Sükûnetini hiç bozmadı.</p>

  <p class="block13">“Onu bir başkasının öldürdüğünü mü düşünüyorsunuz?” Evet diyemedim, ah şu dürüstlük duygusu, ah babamın hücrelerime kadar sinmiş sözleri: “Yaptığı hatanın bedelini ödemeyen insanlar, toplumumuzun felakete sürüklenmesinin baş müsebbibidirler.”</p>

  <p class="block13">“Tamam,” dedi çılgın hekim, sessiz kaldığımı görünce... “Haklı olabilirsiniz... Belki de onu siz değil, şu aynada gördüğünüz adam öldürdü... Hani şu saldırgan adam.”</p>

  <p class="block13">Hakkımda her şeyi biliyor olması beni dehşete düşürmüştü. İçimdeki öfkenin büyüdüğünü, bütün benliğimi ele geçirdiğini hissediyordum. Artık ne babamın otoriter sözleri, ne annemin şefkatli yumuşaklığı, hepsi paramparça oluyordu. Yumruklarımın kendiliğinden sıkıldığını fark ettim, gözlerim, masanın ucunda, hemen önümde duran ahşap kalemliğe kaydı. Sapında Fatih’in tuğrasının bulunduğu gümüşten mektup açacağı, Nüzhet’in boynuna sapladığım cinayet aleti, ne bekliyorsun daha, beni kapıp, şu aklını cinsellikle bozmuş, ukala ihtiyarın da icabına baksana dercesine parıldıyordu. Onun çağrısına uyarak elimi kalemliğe uzattım, ama ünlü psikiyatrım yaşından beklenmeyen bir çeviklikle kalemliği önüne çekti.</p>

  <p class="block13">“Cık, cık... Yapmayın Herr Müştak, herkesi öldüremezsiniz...” Sonra masanın sağ tarafındaki altın rengi çanı alıp sallamaya başladı. Çm çın, çın çın... Sanki bu sesi bekliyormuş gibi anında açıldı kapı. İri yarı iki hastabakıcının içeri girmesini beklerken, Tahir Hakkı’nın gayriresmi iki asistanı Çetin’le Erol daldılar odaya... Onları gördüğüme sevinerek, açıklamaya çalıştım.</p>

  <p class="block13">“Ben masumum çocuklar, inanmayın bu adama, ben masumum...”</p>

  <p class="block13">“Tamam Müştak Hocam... Sakin olun,” diye teskin etmeye çalıştı Erol... Düştüğüm duruma üzülmüş gibi bir hali vardı. Zaten hep sevmişimdir bu çocuğu... Öteki, Çetin, yani şu Nüzhet’le tartışmış olan, düşmanca bir tavırla hareketlerimi kolluyordu.</p>

  <p class="block13">“Bunu doktora anlatırsınız,” diye hakkımda verilen hükmü hiç tereddüt etmeden yerine getireceğini belli etti. “Şimdi bizimle geleceksiniz.”</p>

  <p class="block13">Bu insan görünümlü yamyamdan yardım gelmeyeceğini anlayınca yine öteki, saygılı delikanlıya döndüm:</p>

  <p class="block13">“Yapmayın Erol, aklını pipisiyle bozmuş bu adamın eline bırakmayın beni... Bunun niyeti kötü, beni akıl hastanesine kapatmak istiyor.” Saygılı delikanlı da inanmadı sözlerime ama hiç değilse, kaba davranmıyordu.</p>

  <p class="block13">“Sizin için iyi olacak Müştak Hocam. Merak etmeyin biz de yanınızda bulunacağız...” '</p>

  <p class="block13">“Olmaz!” diyerek kapıya doğru atıldım.</p>

  <p class="block13">İki genç adam adeta havada yakaladılar beni...</p>

  <p class="block13">“Bırakın... Bırakın...” diye haykırdım... “Terbiyesizler... Sizi Tahir Hakkı’ya şikâyet edeceğim!”</p>

  <p class="block13">Erol bir yandan kollarımı bastırırken, bir yandan mahcubiyet içinde söyleniyordu...</p>

  <p class="block13">“Sakin olun Müştak Hoca... Sakin olun Müştak Bey...”</p>

  <p class="block13">Sesi giderek değişiyor, inceliyor bir kadın sesine dönüşüyordu...</p>

  <p class="block13">“Müştak Bey... Müştak Bey...”</p>

  <p class="block13">Gözlerimi açınca odanın dekoru da değişmeye başladı. Sigmund Freud’un bir kâbus evini andıran muayenehanesi, benim can sıkıcı yatak odama dönüşüyordu. Yatak odamın aralanan kapısından uzanmış bir kadın başı. Bizim Kadife Kadın’m endişeli yüzü....</p>

  <p class="block13">“Müştak Bey, kusura bakmayın uyandırdım ama... Kapıda iki adam var... Polis olduklarını söylüyorlar... Sizinle görüşmek istiyorlarmış...” “Hayatı ciddiye almayanları, hayat da ciddiye almaz” Gecenin bir yarısı aldığım uyku haplarının marifetiyle sızıp kaldığım yatakta, adeta can havliyle doğruldum. Neler olduğunu kavrayamasam da, hatta gördüğüm rüyanın etkisi zihnimde sürüyor olsa da Kadife Kadın’m söyledikleri düşmanın savaş meydanına yaklaştığını haber veren bir gözcünün zamansız haykırışı gibi bir anda uyandırmıştı beni.</p>

  <p class="block13">“Polis olduklarını söylüyorlar...”</p>

  <p class="block13">Halbuki polis olduğunu söyleyen adamların er ya da geç kapımı çalacağını biliyordum. Karın durması, güneşin ışıması, Nüzhet’in cesedinin bulunması gibi kaçınılmaz bir olaydı bu. Güya hazırlanmıştım, güya ne olursa olsun soğukkanlılığımı koruyacak, işlediğim cinayetten bihabermiş gibi davranacaktım. Ama hazırlanmak başkaydı, yapmak başka...</p>

  <p class="block13">Çünkü, polis olduğunu söyleyen adamlar, hiç kapımı çalmamıştı... Çünkü, annesinden, Kadife Kadın’a yadigâr kalan bu iyi aile çocuğu, bugüne kadar hiç kimseyi öldürmemişti. Herkesin kendi halinde efendi bir adamdır diye düşündüğü bu sinsi mahluk, daha önce hayatta en çok sevdiği kişiyi boğazlamamıştı. Çünkü, kendi mesleğini bile yapmaktan aciz, bu beceriksiz şahsiyetin, daha önce hiç kanlı sırları olmamıştı...</p>

  <p class="block13">Yüzümdeki korkuyu gördüğü için Kadife Kadın’ın da gözlerinde derin bir endişe... Neler oluyor Müştak Bey? Cesaret CiA edip bunu bile soramadı kadıncağız. Ben de açıklamaya çalışmadım zaten.</p>

  <p class="block13">“Nasıl? Polis mi?”</p>

  <p class="block13">Şaşırmış adam numarası. Bundan sonra her sıkıştığımda başvuracağım riyakârlıklardan biri. Kendi paçasını kurtarmak için peynir ekmek yer gibi yalan söyleyecek bir katilin, sıradan sahtekârlığı...</p>

  <p class="block13">“Allah Allah ne istiyorlarmış sabah sabah!”</p>

  <p class="block13">Ellerimle sakin sakin gözlerimi ovuşturdum... Memleketin namuslu vatandaşlarına da uyku uyutmuyorlar canım... Saf kadının kahverengi gözlerindeki endişe kaybolmak üzere...</p>

  <p class="block13">“Belki de şu hırsızlık meselesidir Müştak Bey... Geçen hafta mahalleye dadanan haramiler var ya... Hani bizim kapıyı da zorlamışlardı...”</p>

  <p class="block13">Zavallının kafasındaki en büyük suç hırsızlık... Çünkü onu sık sık hırsızlıkla suçlardı teyzem...</p>

  <p class="block13">“Valla ben almadım hanımcım... Çocuklarımın ölüsünü göreyim...”</p>

  <p class="block13">Ne zaman söylemişti bunu... Yıllar önce anneannemin yakut gerdanlığı çalındığında... Daha gencecik bir kızdı... Ben üniversitede asistandım... Nüzhet’le aşkımızın en ateşli zamanlan... Anneannem için çok önemliydi bu takı, ona ninesinden kalmış... Çok severdi ninesini, o yüzden teyzeme de onun adını vermişti: Şaheste... Teyzemin aksine çok iyi bir insanmış Şaheste Hanım, anlata anlata bitiremezdi anneannem. Düğününde takmış bu gerdanlığı boynuna... Altın bir gerdanlığın yedi ucunda, yedi kırmızı yakut. Küpelerinde de aynı kırmızı taşlar ama daha küçükleri... İsmi bile vardı: Çeşm-i Lal... Suskun göz... Ya da sevgilinin ağlamaktan kan çanağına dönüşmüş gözleri... Her neyse işte... Kadife Kadın’m söyledikleri doğru çıkmıştı sonra, alzheimer olan anneannemin ilaçlarını sakladığı küçük çekmecede bulunmuştu Çeşm-i Lal... Sonra o gerdanlığı ben, Nüzhet’e vermiştim, küpeleriyle birlikte. Birine sevdiğimi söylemek benim için çok zordu, ama kolayca hediye verebiliyordum... Babamın hislerini gizleyen ketum suratı, annemin sular seller gibi cömertliği... Allahtan, Şaheste Teyzem’in iftiracılığını almamışım... Nasıl da kendinden emin suçlamıştı kadıncağızı...</p>

  <p class="block13">“Çıkar bakalım, şu aldığın gerdanlığı...” Zavallı Kadife, demek o günden bu yana en büyük korkusuydu hırsızlıkla suçlanmak... Birinin malını almak... Oysa o görkemli konağın tek erkek evladı, Bahariye’deki beylerin en kibarı Müştak Bey, dün gece acımasızca birinin canım almıştı... Birinin mi? Hayır, bir zamanlar Kadife Kadın’m bile, “Tüh tüh Allah nazardan saklasın, birbirinize pek yakışıyorsunuz,” dediği, daha o zamandan köşkün gelini olmuş Nüzhet’in... Hem de elimdeki ttıektup açacağını vahşice... Hem de eski sevgilisinin kuğu gibi ince uzun boynuna saplayarak.. Hem de kimseye görünmeden, kimseye sezdirmeden... Kimseye mi? O zaman polis olduklarını söyleyen adamların kapımda ne işi var? Yoksa o telaş, o panik içinde bir iz mi bıraktım? Hayır, parmak izlerimi bulmaları imkânsızdı, silmiştim derginin içini, kapağını... Özene bezene, sadece derginin kapağını mı, kitabı da, perdeleri de, elektrik düğmelerini de... Neredeyse bütün bir evi... Mutfakla çalışma odası hariç... Niye temizlemedim ki oraları. Çünkü telefon çalmıştı, çünkü paniklemiştim... Neyse, neyse, anlayacaktım nasıl olsa, sakin olmalıydım...</p>

  <p class="block13">Aklımdan geçen bu düşüncelerden habersiz hâlâ kapıda bekliyordu Kadife Kadın... Daha ne kadar durdurabilirdim ki onu? Daha ne kadar geciktirebilirim ki bu yüzleşmeyi? Daha ne kadar bekleyebilirdi kapıda polis olduğunu söyleyen adamlar?</p>

  <p class="block13">“Tamam Kadife,” dedim, olan bitenden haberi olmayan kadıncağıza. “Beyleri içeri al, ben de hemen geliyorum.”</p>

  <p class="block13">Kadife Kadın’m adımlarının yankıları koridorda çoktan kaybolmuş olmasına, pijamalarımı çıkarıp dün giydiğim pantolonumu, üstelik ütüsü var mı yok mu aldırmadan, hızla bacaklarıma geçirmeme, hatta gömleğimi giyip düğmelerini iliklemeye başlamama rağmen bir ses kulaklarımda inatla çınlamayı sürdürüyordu.</p>

  <p class="block13">“Sahi, onları kandırabileceğini mi sanıyorsun?”</p>

  <p class="block13">Hayır, bu Kadife Kadın değildi. Başımı kaldırdım, dün akşam banyonun aynasında karşılaştığım adamdı; şimdi de gardırobun kapağındaki aynadan bana bakıyordu.</p>

  <p class="block13">“Polis olduğunu söyleyen adamları sokakta, üniversitede, sorgu odasında hep seni beklerken bulacaksın, onları kandırabileceğini mi zannediyorsun?” İlgilenmez görünerek, giyinmeyi sürdürdürdüm.</p>

  <p class="block13">“Yüzüme bak!” diye uyardı sertçe. “Görmezden gelerek bu işten yakanı sıyıramazsın...</p>

  <p class="block13">Sesi azarlamaya dönüşmüştü.</p>

  <p class="block13">“Kendini kandırma... Sen bu işi beceremezsin. Zayıf olduğunu ikimiz de biliyoruz... Karakterin zayıf... Kişiliğinde sorun var...”</p>

  <p class="block13">Adam konuştukça sesi babamınkine benziyordu. Galiba terlemeye de başlamıştı...</p>

  <p class="block13">“Bu düşük karakterinle, devlete karşı mı geleceksin? Devletin memurlarını aldatmaya mı çalışacaksın? Ben milli emlakta çalışırken ne sahtekârlar gördüm. Hepsi cebinden çıkartırdı seni. Ama kodesi boyladılar sonunda... Aklını başına topla, derhal suçunu itiraf et. Bu memlekette polisten kaçılmaz.”</p>

  <p class="block13">Bir an gerçekten de babam konuşuyor sandım. Bir an, o hep konuştuğunda olduğu gibi kendimi, yetersiz, beceriksiz, çaresiz hissettim. Bir an gerçekten de itiraf etmeyi istedim...</p>

  <p class="block13">“Evet memur bey, katil benim. Dünyaca tanınmış, ülkemizin az sayıda yetiştirdiği değerli insanlardan, tarih profesörü Nüzhet Özgen’i ben öldürdüm... Aklım başımda değildi ama yaptım... Mektup açacağıyla... Mektup açacağını dün gece Topkapı Sarayı’nın açıklarında denizin karanlık sularına atarak...”</p>

  <p class="block13">Aynadaki adam gülmeye başladı... Kahkahalarla gülüyordu, katılırcasma... Açıkça alay ediyordu herif benimle... Hayır, bu adam babam değildi... Babam asla alay etmezdi; yaşamak ciddi bir işti, laubaliliğin lüzumu yok...</p>

  <p class="block13">“Hayatı ciddiye almayanları, hayat da ciddiye almaz.”</p>

  <p class="block13">Babam haklıydı, beni ciddiye almayan bu adamı ciddiye almama gerek yoktu. Güçsüzlüğünü, başkasının hatalarını yüzlerine vurarak gidermeye çalışan zavallı bir suretti o. Benden daha beter bir ucube...</p>

  <p class="block13">“Hayır,” dedim aynadaki sahtekâra. “Teslim olmayacağım... Tek kelime bile itirafta bulunmayacağım... Güçleri yetiyorsa, onlar itiraf ettirsinler...”</p>

  <p class="block13">Umutsuzca başını salladı.</p>

  <p class="block13">“Zavallı Müştak... Yanlış yapıyorsun... Onları kızdıracaksın... Çok kötü olacak...” Birden sesini yükseltti. “Geri zekâlı, görmüyor musun, canına okuyacaklar...” CL1 Açıkça hakarete vardırmıştı işi ama ne yaparsa yapsın artık babama benzeyemiyordu. Yüksek sesle konuşan zavallı bir adamdı işte... Bunu yüzüne haykırmak, belki de hakaret etmek, aşağılamak, hatta suratının ortasına bir yumruk indirmek istedim. Fakat bunları yapmayacak kadar aklım başımdaydı. Ben güçlü bir adamdım. Polislerin dikkatini çekmeye hiç niyetim yoktu. Seninle sonra görüşürüz, diyerek sakince sırtımı aynaya döndüm... İşte olmuştu; zayıf olduğumu iddia eden o takıntılı herif artık yoktu. Anneannemle iki kızının yan yana çektirdiği gümüş çerçeve içindeki sararmış fotoğrafa bakarak, gömleğimin düğmelerini iliklemeye koyuldum yeniden.</p>

  <p class="block13">“Müştak yalan söylemeyi hiç beceremez.”</p>

  <p class="block13">Hayır, aynadaki adam değildi konuşan. Kimdi öyleyse? Anneannem mi, teyzem mi, annem mi? Hangisi söylemişti bunu? Üçünden biri olduğundan emindim ama kim?</p>

  <p class="block13">“Dürüst çocuk da ondan.”</p>

  <p class="block13">Bu, annemdi işte... Onun her zaman yumuşak, her zaman uysal, her zaman şefkat dolu sesi... Ama yanlış duymuştum, dürüst kelimesini kullanmamıştı.</p>

  <p class="block13">“Terbiyeli çocuk da ondan.”</p>

  <p class="block13">Teyzem burun kıvırmıştı. Çok belirgin olarak görmüştüm bunu. Anneannemin kulağına eğilerek, “Salak da ondan,” diye fısıldamıştı.</p>

  <p class="block13">Benim gibi annem de işitmişti kız kardeşinin sözlerini ama duymazlıktan gelmişti. İlginç olan, çok sevdiği koltuğunda, iki kızının arasında oturmuş boş gözlerle bahçedeki havuza bakan anneannemin tepkisiydi...</p>

  <p class="block13">“Şensin salak,” demişti öfkeyle... “Bir kocayı bile elinde tutamadın.”</p>

  <p class="block13">Arsızca gülmüştü teyzem...</p>

  <p class="block13">“Ama bu aptal da sevgilisini tutamadı... Ne güzel bir kızdı Nüzhet... Sonunda senin gerzek torununu bırakıp Amerikalara kaçtı işte... Akıllı kız...”</p>

  <p class="block13">Hayır, böyle bir konuşma olmamıştı, olamazdı; çünkü o zamanlar Nüzhet’i tanımıyordum... O zamanlar sadece Şaziye... Anneannemin boş gözlerle süzdüğü havuzun kenarında Şaziye’yi dudaklarından öptüğümde... Fotoğraftaki üç kadının gözlerinde aynı suçlayan ifade, ağızlarında aynı ayıplayan cümle: QQ “Ama o senin kardeşin...”</p>

  <p class="block15">Hızla döndüm... Aynadaki adam pis pis sırıtıyordu hâlâ... Hayır, onu dinlemeyecektim... Yalan söylemeyi herkes gibi ben de pekâlâ becerebilirdim. Hayır, ben ne dürüst, ne de terbiyeli bir çocuktum. Ben rezil, alçağın dik âlâsı bir adamdım. Örnek insan babamın bütün ikazlarına rağmen vazifesini yapmamak salâhiyetine sahip bir yurttaş, bilimi umursamayan bir tarih profesörü, cinayet işleyecek kadar kötü biriydim. Üstelik küçükken de kardeşim sayılacak bir kızı dudaklarından öpmüştüm.... Var mıydı daha ötesi? “Dökülen, yere, bela tığı ile kanındır”</p>

  <p class="block13">m Alelacele yüzümü yıkayıp, çalışma odama geçtiğimde polis olduklarını söyleyen adamları, beni bekler buldum. Kır saçlı, orta boylu olanı, teklifsizce koltuğuma yerleşmiş; dün gece masamın üzerinde unuttuğum Babinger’in <span class="text7">Fatih Sultan Mehmed ve Zamanı</span> kitabının Türkçe nüshasının sayfalarını merakla karıştırıyordu. Gençten, uzun boylu olanı ise kütüphanemin önünde ayakta dikiliyordu; eyvah, tam da Tolstoyları sıraladığım rafın önünde... Sağ elinin işaret parmağını <span class="text7">Savaş ve Barış</span>’m son cildinin üstüne koymuş, neredeyse aradaki <span class="text7">Kroyçer Sonat</span>’ı çekip “Evet Müştak Bey, dün cinayetten önce bu kitabı okuyormuşsunuz,” diyecek gibiydi. Birden kaygımın ne kadar yersiz olduğunu fark ettim. Sakladığım kitabı görse ne olacaktı? Hem o kitabı okuduğumu nereden bilecekti? Hadi bildi diyelim, Tolstoy’un hikâyesindeki cinayetin beni Nüzhet’i öldürmeye azmettirdiğini nasıl anlayacaktı? Yine de çalışma odamda bulunmaları, canımı sıkıyordu. Ah Kadife Kadın, ah, niye almıştı ki onları buraya? Salonda konuşmak daha iyi olmaz mıydı? Yoksa ben mi söylemiştim, onları buraya almasını? Neyse olan olmuştu.</p>

  <p class="block13">“Günaydın.”</p>

  <p class="block13">İçeri girdiğimi fark eden kır saçlı polis gülümseyerek ayağa kalktı ama kitabı elinde tutuyordu hâlâ.</p>

  <p class="block13">“Kusura bakmayın masanıza oturdum.” Elindeki kitabı gösterdi. “Fatih, en çok merak ettiğim padişahlardan biri... Babinger’in kitabını görünce dayanamadım. Daha birkaç ay önce bitirmiştim...”</p>

  <p class="block13">Elbette inanmadım sevimli polisin Fatih merakına... Nüzhet’in yatak odasında da aynı kitabı buldukları için ağzımı yokluyordu.</p>

  <p class="block13">“Günaydın,” diyerek öncelikle ne kadar terbiyeli biri olduğumu gösterdim. “Tarih seviyorsunuz demek.”</p>

  <p class="block13">Usulca kitabı masaya bıraktı.</p>

  <p class="block13">“Çok severim... Tarihçilere büyük saygım vardır. Annem tarih öğretmeniydi...” Sesini alçalttı. “Sizin gibi uzman değil... Lisede...”</p>

  <p class="block13">“Rica ederim, öyle tarih öğretmenleri vardır ki, bizim profesörlerden çok daha değerli insanlardır...”</p>

  <p class="block13">Sözlerim hoşuna gitmişti, içten bir gülümseme belirdi duduklarmda. Birkaç adım atarak elini uzattı.</p>

  <p class="block13">“Ben Nevzat... Başkomiser Nevzat... Arkadaşımız da Ali...” “Komiser Ali,” diye tamamladı sert bakışlı genç adam. “Ne kadar çok kitabınız varmış... Başkomiserimin evindekilerden bile fazla.”</p>

  <p class="block13">Başkomiserinin gülümseyişinin bir benzerini kondurdum kendi dudaklarıma.</p>

  <p class="block13">“Sever misiniz kitapları?”</p>

  <p class="block13">Ali’nin genç yüzünde mahcup bir ifade belirdi...</p>

  <p class="block13">“Severim aslında da,” dedi amirine kaçamak bir bakış alarak... “Pek vakit olmuyor.” Tolstoy’un <span class="text7">Savaş ve Barış</span>’mı gösterdi. “Bu yazarın değil, ama Dostoyevski’nin bir kitabını okumuştum” İsmini çıkaramadı. “Siz vermiştiniz ya başkomiserim... Neydi ya? Hani bir öğrenci var, hukuk mu ne okuyor. Tefeci bir kadını baltayla doğruyordu... Para için... Sonra vicdan azabına dayanamayıp teslim oluyordu...”</p>

  <p class="block13">Nevzat gülmeye başladı.</p>

  <p class="block13">“Allah iyiliğini versin Ali... Nasıl unutursun? <span class="text7">Suç ve Ceza,</span></p>

  <p class="block13">Dostoyevski’nin başyapıtı.”</p>

  <p class="block13">İşte gelmiştik yine Dostoyevski’ye... Sadece Dostoyevski mi? Babinger’in Fatih’i de buradaydı, tıpkı Nüzhet’in yatak odasında olduğu gibi.... Hiç kuşku yok, Freud da sökün ederdi birazdan... Üstüme alınmadım ama tartışmaya katılmamak da olmazdı.</p>

  <p class="block13">“Müthiş bir <b class="calibre5">roman...</b> Raskolnikov da ilginç bir kahraman...” Esmer yüzü <b class="calibre5">ışıdı Ali’nin.</b> “Evet, evet işte o adam... Ama kahraman değil bence, zayıf karakterli biri...”</p>

  <p class="block13">“Vicdanlı desek...”</p>

  <p class="block13">Yardımcısının sözlerini düzelten orta yaşlı polis, gözlerini yüzüme dikmişti. Vicdanlı olanlar işledikleri cinayetleri en kısa zamanda itiraf ederler mi demek istiyordu? Ali de başkomiseri gibi bakışlarını bana çevirmiş, pürdikkat izliyordu. Sanırım itiraf etmem için beni yönlendirmeye çalışıyorlardı. Hani Amerikan filmlerinde iyi polis-kötü polis olur ya, bu ikisi karşıma geçmiş daha gelişkin, daha karmaşık bir oyun sahneliyorlardı. Ama o kadar kolay değildi, Müştak Serhazin’le kedinin fareyle oynadığı gibi oynayamayacaklarını anlayacaklardı.</p>

  <p class="block13">“Vicdanlı demek bence de daha doğru,” diye güya destekledim Başkomiser Nevzat’ı. “Birini öldürdükten sonra insan, yaşamını nasıl sürdürebilir ki? Hiçbir şey olmamış gibi...” İkisi de sessiz kalınca, sormam gerekeni dile getirdim. “Size nasıl yardımcı olabilirim? Yoksa şu hırsızlık meselesi mi?” Kurt polisin gözlerinden belli belirsiz bir ışık geçti.</p>

  <p class="block13">“Ne hırsızlığı?”</p>

  <p class="block13">“Mahallemize bir hırsız çetesi dadandı... Kapısını yoklamadıkları ev kalmadı...” Duraksamış gibi yaptım. “Ama siz bu meseleyle ilgili değilsiniz galiba?”</p>

  <p class="block13">“Değiliz,” dedi daha yaşlı olanı. “Biz cinayet masasmdanız...”</p>

  <p class="block13">Tam karşımda duruyordu, yaptığım her hareketi görebilecek bir konumda. Yardımcısı Ali ise yandan beni süzüyordu; tabii başkomiserinin kaçırdıklarını o görecek. Tecrübeli iki avcı gibi etrafı çevirmiş, üzerime çullanmak için yanlış yapmamı bekliyorlardı. Bir an elim ayağım boşanacak sandım. Banyo aynasındaki adamın marazi sesi çınladı kulaklarımda: “Zayıf olduğunu ikimiz de biliyoruz... Karakterin zayıf...” Galiba haklıydı, ben bu işten kurtulamayacaktım. Nerdeyse vazgeçecektim ki, “Hayır,” dedi içimdeki kahraman, yoksa şeytan mı demeliyim. “Onlara kim olduğunu göster.”</p>

  <p class="block13">İster ruhumun derinliklerinde gizlenen ve nadiren ortaya çıkan o kahramandan gelsin, ister dün geceye kadar aramın çok da iyi olduğunu söyleyemeyeceğim şeytandan, hoşuma gitti bu kötücül yönlendirme... “Cinayet masası mı?” dedim gözlerimi iri iri açarak. Sesimdeki şaşkınlık da en az yüzümdeki hayret kadar başarılıydı. “Bir şey mi oldu?”</p>

  <p class="block13">Tecrübeli polis, az önce kalktığı koltuğumu gösterdi. “Buyurun, oturun isterseniz.”</p>

  <p class="block13">Şahane! Demek, inanmaya başlamışlardı. Verecekleri felaket haberinin beni sarsacağından korkuyorlardı.</p>

  <p class="block13">“Yoo, niye oturayım ki...” Anlamak istermiş gibi yüzlerine baktım... “Neler oluyor?”</p>

  <p class="block13">“Nüzhet... Nüzhet Özgen’i tanıyor musunuz?”</p>

  <p class="block13">Duyarsız, duygusuz, seni hiç önemsemiyorum diyen bir Invırla sormuştu genç polis...</p>

  <p class="block13">Kaşlarımı çattım.</p>

  <p class="block13">“Tabii tanıyorum...” Ve onlar sormadan akıllarını kemiren</p>

  <p class="block13">.sorunun cevabını da verdim. “Daha dün telefonla konuştuk. Zaten bugün de buluşacaktık...”</p>

  <p class="block13">Bugün de buluşacaktık, nereden çıkmıştı şimdi? Ah salak Müştak, ah! Kendimi rolüme bu kadar kaptırmamalıydım. Niçin buluşacaktınız derlerse ne diyecektim?</p>

  <p class="block13">“Ne konuşmuştunuz dün?”</p>

  <p class="block13">Oh! Neyse ki atladılar... Ama hayır, bu soruyu yanıtlamamalıydım. O kadar çok kaygılanmış olmalıydım ki, kendi endişemi dile getirmeliydim.</p>

  <p class="block13">“Niye sordunuz? Ne oldu ki?”</p>

  <p class="block13">Uyanık polis üzerime diktiği bakışlarını geri çekti, ama midece bir anlığına, açıklamasını yaparken yine beni incelemeye başlamıştı bile. Nasıl tepki vereceğimi anlamaya çalışıyordu.</p>

  <p class="block13">“Üzgünüm Müştak Bey... Ne yazık ki Nüzhet Hanım öldü...”</p>

  <p class="block13">Başımı usulca geriye attım, gözlerimi kırpıştırdım, alt çenemi hafifçe sarkıttım.</p>

  <p class="block13">"Öldü mü? Nasıl yani?”</p>

  <p class="block13">"Boynuna saplanan sivri bir cisimle...” Sanki yeşil bir ınunto giyip sokağa öyle çıkmıştı, der gibi sakin bir tavırla unlatıyordu Ali. “Psikopatın teki, kadını boynundan bıçaklamış... Tek darbe...”</p>

  <p class="block14"><span class="text12">Küçüklüğümde anneannemin anlattığı bir masal vardı. Şehzademiz, yedi başlı devin, en büyük başını kesmek için boynuna kılıcını sapladığında, dev dile gelirdi.</span> <span class="text12">“Çok acı çekiyorum, bir daha sapla da kolayca öleyim.”</span></p>

  <p class="block13">Ama bir daha saplarsa devin iyileşeceğini bilen şehzademiz kılıcına bir daha dokunmazdı. Demek ki ben de şehzadeyi örnek alarak... Sadece bir kez saplamıştım mektup açacağını Nüzhet’in boynuna. Belki de ikinci kez saplasam, Nüzhet iyileşecek...</p>

  <p class="block13">“Kadıncağız sesini bile çıkaramamış... Anında can vermiş oturduğu koltukta, yere bile düşmeden. Katil çok da ustaymış doğrusu, öyle saplamış ki bıçağı, boynundaki gerdanlık bile olduğu yerde kalmış...”</p>

  <p class="block13">Gerdanlık mı? Gerdanlık yoktu ki Nüzhet’in boynunda. Emin miydim, gerçekten de yok muydu? Nüzhet’in boynundaki ışık... Sokak lambasının yansımasıydı. Mektup açacağına çarpan sokak lambasının yansıması... Hayır, gerdanlık filan yoktu, kesinlikle yoktu... O zaman benden sonra gelen birisi... Birisi mi?</p>

  <p class="block13">Nevzat tutmasa yere düşecektim; öyle ani bir baş dönmesi, ani bir sarsıntı...</p>

  <p class="block13">“Aman Müştak Bey, dikkat!”</p>

  <p class="block13">Rengim iyice atmış olmalı; o ruhsuz, duyarsız genç polis bile umursamazlığını bırakıp, yetişmişti yardımıma.</p>

  <p class="block13">“Tamam tuttum başkomiserim...”</p>

  <p class="block13">“Şöyle koltuğa taşıyalım...”</p>

  <p class="block13">İki polisin kollarında bir katil... Koltuğa çökerken Kadife Kadın’m küçük çığlığı...</p>

  <p class="block13">“Aman Allahım, Müştak Bey! Ne oldu size?”</p>

  <p class="block13">Ne zaman girdi bu kadın içeri? Bir süre baygın mı kaldım yoksa?</p>

  <p class="block13">Baygınken konuştum mu?</p>

  <p class="block13">Nevzat’ın sakin, kendinden emin sesi. “Su yetiştirin... Su iyi gelir.”</p>

  <p class="block13">Yavaş yavaş aydınlanan dünya; belirginleşen yüzler, eşyalar, kitaplar, fotoğraflar... Düşman tarafından ele geçirilmiş sığmağım; çalışma odam... Düşman mı? Hiç de düşmana benzemiyor bu Nevzat... Sanki kırk yıllık dostmuşuz gibi ne de güzel Nevzat diyordum devletin polisine... Ama haksızlık da etmeyeyim, adam da hâlâ çırpmıyordu benim için...</p>

  <p class="block13">“Pencere Ali, şu pencereyi biraz aralasana.”</p>

  <p class="block13">Açılan pencereden içeri süzülen gün ışığı, kapalı odanın ağır havasını tazeleyen buz gibi bir rüzgâr... Derin derin çektim içime. r “Düzenli nefes alın Müştak Hocam, düzenli...”</p>

  <p class="block13">Müştak Hocam mı? Düzenli nefes alırken, bu kır saçlı başkomiser de beni sevdi galiba diye geçirdim aklımdan... Sonra bunun ne kadar tehlikeli bir kanı olduğunu fark ettim. “Katilin güveneceği en son kişi polistir.” Yine mi babam, yine mi onun ünlü polisiye romanları? “Ama polis genellikle aptalca davranır. Suçluların korkması gereken kişi aslında özel dedektiflerdir... Özel dedektifler...” Beni sorgulayan kişiler özel dedektif olmadığına göre... Hayır, başı polisle gerçek anlamda hiçbir zaman belaya girmeyen babamın hezeyanları bunlar. Sakın inanma, polisler asla aptal değildir... Ukala polisiye roman yazarlarının kendi dedektiflerini önemsetmek için yaygınlaştırmaya çalıştıkları, uymaca akıllı babamın da kolayca kandığı bir safsataydı bu. Polisler isterse, bütün faili meçhul cinayetleri...</p>

  <p class="block13">“Daha iyisiniz ya Müştak Hocam... Yüzünüze biraz renk geldi.”</p>

  <p class="block13">Bu aldatıcı sözleri aklımı karıştırmak için söylüyorlardı. Polisler isterse benim gibi bütün katilleri...</p>

  <p class="block13">“Şu sudan bir yudum...”</p>

  <p class="block13">Kadife yine karşımda. Uzattığı bardaktan bir yudum içtim. Boş kuyuya düşen taş gibi, saatlerdir tek lokma girmeyen midemde tatsız bir ağırlık oluşturdu damlalar... O anda anladım baş dönmesinin nedenini; açlık... Ama dün öğleden beri yemek yemediğimi açıklayamayacağım için “İyiyim,” dedim gülümsemeye çabalayarak. “Ben iyiyim... Teşekkür ('derim...” Kadife’ye döndüm. Bir an önce bu kadını odadan uzaklaştırmam gerekiyordu. Nüzhet’in öldüğünü öğrenirse hikâyemizi bütün teferruatıyla sayar dökerdi: “Ah polis abi, bilmezsiniz Aksaray’ın en büyük yangınıydı bunların aşkı...” Buna meydan vermemek için azarlar gibi otoriter bir sesle söylendim:</p>

  <p class="block13">“Beylere bir şey ikram etmemişiz...” Kadife ezildi, yerin dibine geçti.</p>

  <p class="block13">“Soracaktım da Müştak Bey, siz fenalaşınca...” “Yok, ben iyiyim.” Polislere döndüm. “Ne içersiniz?” Kibar adamdı Nevzat.</p>

  <p class="block13">“Zahmet olmasın.”</p>

  <p class="block13">“Zahmet olacak bir şey yok...” diye üsteledim. “Hem ben de sizinle birlikte içerim. Birer Türk kahvesine ne dersiniz?” “Peki o zaman, benimki sade olsun...” Başkomiseri gibi çekingen değildi Ali.</p>

  <p class="block13">“Ben neskafe alayım. Sütlü olursa şahane olur. Bol şekerli...” “Tamam, hemen yaparım,” diye toparlandı Kadife Kadın.</p>

  <p class="block13">Çıkmaya hazırlanıyordu ki... “Benim Türk kahvesi de bol şekerli olsun,” diye uyardım. Her zaman sade içen adam, ne oldu da bol şekerli kahve istiyor bakışı belirdi gözlerinde, açlıktan bitap düşmüş bedenimi toplamam lazım diyecek halim yoktu. Neyse ki, anlayışlı bir kadın olan Kadife yüzümdeki soru sorma ifadesini görünce, sessizce çıktı odadan. Ben de usulca toparlandım koltukta...</p>

  <p class="block13">“Peki ne zaman olmuş bu olay? Nüzhet diyorum...” “Akşam, 19:00’la 20:00 arası...”</p>

  <p class="block13">Kütüphanenin sağında duran odadaki tek iskemleyi çekip karşıma yerleşti Nevzat... “Siz konuştuğunuzda saat kaçtı?” Hatırlamaya çalışır gibi yaptım.</p>

  <p class="block13">“Hıım... Üç ya da dört olmalı... Üç buçuk diyelim...”</p>

  <p class="block13">“Üç buçuk,” diye yineledi sanki çok önemliymiş gibi. “Nüzhet Hanım mı sizi aradı, yoksa...”</p>

  <p class="block13">“O aradı...”</p>

  <p class="block13">Elbette ne konuştuğumuzu çok iyi biliyordu. Tahir Hoca konuyu anlatmış olmalıydı onlara... Ama yalan söyleyip söylemediğimi anlamak için bilmiyormuş gibi davranıyordu. “Niye aramış?”</p>

  <p class="block13">“Yemeğe davet etmek için... Tahir Hoca’yı da çağırmış.” Nevzat’ın yüzü karıştı.</p>

  <p class="block13">“Tahir Hakkı Bentli’den mi söz ediyorsunuz? Şu ünlü profesör?”</p>

  <p class="block13">Nasıl yani? Hocayla henüz konuşmamışlar mıydı? İlk bana mı gelmişlerdi yani? Eyvah, o zaman ellerinde benimle ilgili bir delil vardı.</p>

  <p class="block13">“Maktulun cep telefonundaki öteki numara olabilir başkomiserim,” diye meseleye açıklık getirdi Ali. Giderek bu genç polisi de sevmeye başlamıştım... “Aradık, cevap vermiyordu ya... Hani bir kadının adına kayıtlı olan telefon.”</p>

  <p class="block13">Berrin Hanım, hocanın rahmetli karısı... Nur içinde yatsın, dünya iyisi bir kadındı. Hoca rahat çalışsın diye bütün kırtasiye işlerini o üstlenmişti. Telefon onun üzerine, fatu ralar onun üzerine, banka hesap numaraları onun üzerine... Tabii bunları da polislere söylemedim.</p>

  <p class="block13">“Bir dakika, bir dakika...” diyerek yakında öğrenecekleri bilgileri aktarmaya başladım. “Dün gece hoca beni aradı. Sanırım 20:30 gibi, belki daha önce. Nüzhet’e ulaşamıyormuş... Telefonu cevap vermiyor, dedi. Ben de sesini kısmıştır filan, dedim. Nasıl bilebilirdim ki...”</p>

  <p class="block13">Önemli bir noktayı yakalamış gibi ışıldadı Nevzat’ın kahverengi gözleri.</p>

  <p class="block13">“Niçin arıyormuş Nüzhet Hanım’ı?” “Yemeğe gelemeyeceğini söylemek için...” Ali de dikildiği yerden katıldı konuşmaya. “Sizi dün gece için mi davet etmişti?”</p>

  <p class="block13">“Evet, Tahir Hoca’yla ikimizi çağırmış... Hoca da benim gideceğimi düşündüğü için...”</p>

  <p class="block13">Yeniden başkomiser girdi araya. “Siz de mi gitmediniz?”</p>

  <p class="block13">“Gitmedim değil gidemedim. Nüzhet son anda aradı... Saat üç buçukta aranıp, akşam yemeğine davet edilirseniz... Bir de o korkunç havada... Gelemeyeceğimi söyledim.”</p>

  <p class="block13">“Mutfaktaki hazırlığın ne için olduğu anlaşılıyor,” dedi Ali sırtını yasladığı kütüphaneden uzaklaşarak. “Keşke gitseymişsiniz Müştak Hocam...”</p>

  <p class="block13">Evet, bir Müştak Hocam daha... Ali’yle de senli benli olduk anlamına mı geliyordu bu? Bilmiyordum ama genç polis nükteli konuşmasını sürdürüyordu.</p>

  <p class="block13">“Nüzhet Hanım, acayip sofra kuracakmış size... Hazır mezeler, şarap, meyveler, tatlı filan... Tam bir şölen...”</p>

  <p class="block13">“Ama yarıda kalmış...” diye kesti Nevzat. “Eve gelen biri...” Kim o biri, ben miyim? Yoksa sonradan gerdanlığı bırakan kişi mi? Gerdanlığı bırakan kişi... Başka biri mi var?</p>

  <p class="block13">“Cesedi kim bulmuş?”</p>

  <p class="block13">Kendiliğinden dökülmüştü sözcükler ağzımdan. Yadırgayacaklarını sandım, yadırgamadılar.</p>

  <p class="block13">“Sezgin... Nüzhet Hanım’m yeğeni... Saat 21:00 gibi eve gelmiş... Halasına imzalatması gereken bir evrak varmış. Alt kata inince kapının aralık olduğunu görmüş...”</p>

  <p class="block13">Aralık mı? Hayır, ben kapıyı sıkı sıkı kapatmıştım... Eminim bundan... Emin miyim? O telaş içinde... Nüzhet’i öldürülmüş halde bulmak... Üstelik bu işi kendimin yaptığını düşünmek... O sırada yaptıklarımdan nasıl emin olabilirim? Belki gerçekten de Nüzhet’in boynunda bir gerdanlık vardı, belki çıkarken kapıyı da kapatmadım...</p>

  <p class="block13">“Evet, kapı aralıkmış... Sezgin Bey zili çalmış, ses gelmeyince içeri girmiş ve halasının cesedini bulmuş.” Nevzat’ın gözleri geldi yine yüzümde durdu. “Sahi siz tanır mısınız bu Sezgin’i?”</p>

  <p class="block13">Küçüklüğünü bilirim. Çok tatlı bir çocuktu. Nüzhet’e söylemesem de keşke bizim de böyle bir oğlumuz olsa diye geçirirdim içimden... Nüzhet de çok severdi Sezgin’i ama galiba eskiden... Dün telefonda ne demişti!</p>

  <p class="block13">“Halası biraz şikâyetçiydi,” diye başladım anlatmaya. “Sezgin oturdukları apartmanı satmak istiyormuş. Çok paragöz biri olmuş diye dert yanıyordu.”</p>

  <p class="block13">Sözlerim ikisini de heyecanlandırmıştı, Ali daha atik davrandı.</p>

  <p class="block13">“Başka mirasçısı var mıydı Nüzhet Hanım’m?”</p>

  <p class="block13">Eski sevgilimin kişisel tarihine girersem laf dönüp dolaşıp bana gelecekti, ama kuşkuları Sezgin’in üzerine çekmek de işime geliyordu.</p>

  <p class="block13">“Sanırım, o kadar yakın başka akrabası yoktu...” “Yani şimdi apartman Sezgin’e mi kalacak?”</p>

  <p class="block13">“Sadece apartman değil,” dedim sesime gizemli bir ton katarak. “Beyoğlu’ndaki han da...”</p>

  <p class="block13">Hayır, içimde nadiren ortaya çıkan o kahraman değil, düpedüz şeytan konuşuyordu artık. Kendi işlediğim cinayeti masum bir insanın üzerine yıkmakta hiçbir sakınca görmüyordum.</p>

  <p class="block13">“İlginçmiş,” dedi Nevzat ayakta dikilen yardımcısına bakarak. “Sezgin bunlardan hiç bahsetmedi bize...”</p>

  <p class="block13">Fırsatı kaçırmak istemedim. “Sizce o mu yaptı bu işi?”</p>

  <p class="block13">Tongaya düşecek bir adam değildi Nevzat.</p>

  <p class="block13">“Bilmiyoruz Müştak Bey... Ama yakında ortaya çıkar. Biz dün geceye dönelim. Nüzhet Hanım’m mutfağına... Ali’nin de söylediği gibi mutfakta birkaç kişiye yetecek kadar yiyecek vardı. Tahir Hakkı’yla sizden başka misafir davetli miydi?” Yalan söylememi gerektirmeyen bir soru, rahatça cevapladım. “Sanırım başka kimse yoktu, Nüzhet sadece Tahir Hoca’dan bahsetti.”</p>

  <p class="block13">“Üçünüzün tanışıklığı eskiye dayanıyor olmalı...” diye başka bir sayfa açtı genç komiser. “Yakın mıydınız?”</p>

  <p class="block13">Yakın mıydık? O benim hayatımın anlamıydı, yaşamımın sultanıydı, aldığım her nefes, gözümü her kırpışım, kalbimin her çarpışı onun içindi... Bunları söylemedim tabii. Soruyu Nüzhet olarak değil, üçümüz olarak algılamış gibi yaptım.</p>

  <p class="block13">“Yakındık tabii. Tahir Hoca’yla çok eskiden tanışırız. Fakülteyi bitirince akademide kalmamı sağlayan da oydu. ‘Sende fil hafızası var,’ demişti, ‘senden iyi tarihçi olur...’ Artık o hafıza kalmadı tabii.”</p>

  <p class="block13">“Ya Nüzhet Hanım?”</p>

  <p class="block13">Başımı çevirince Ali’nin inatçı bakışlarıyla karşılaştım. “O ne zaman girdi hayatınıza?”</p>

  <p class="block13">O hep vardı. Ne zaman tanıştığımızı bile tam olarak hatırlayamıyorum. Nüzhet ve hayat... Aslında bu ikisini ayırmam imkânsız. Onunla tanışmadan önce bile Nüzhet’in varlığından haberdarmışım gibi geliyor bana. Evet, sanırım yaşadığı m sürece o hep vardı.</p>

  <p class="block13">“Nüzhet hep vardı. Ama hoca, benim gibi onu da asistan olarak yanma alınca biraz daha yakın olduk tabii... Çok iyi bir uraştırmacıydı, çok da iyi bir arkadaş... Çok yardımı dokunmuştur bana... Tabii benim de ona... Ama asıl teşekkürü Tahir Hoca’ya borçluyuz. Neyse, sonra Nüzhet yurtdışına gilt i. Başarılı, değerli bir bilim insanı oldu. Hepimizin gurur kaynağı...”</p>

  <p class="block13">tçimi kaplayan keder bu kez yapmacık değildi ama Ali’yi hiç etkilemedi.</p>

  <p class="block13">"İşte ben de buna şaşırıyorum,” dedi ellerini ceketinin cebinden çıkartarak. “Nüzhet Hanım gibi önemli bir tarihçiyi, bir bilim insanını kim öldürmek ister?”</p>

  <p class="block13">Tabii ki ben... Söylediğiniz gibi önemli bir tarihçi olması... Ha, bir nedeni daha var, hayatımı mahvetmesi... Ben de onu mahvettim işte. Kariyerinin en parlak döneminde...</p>

  <p class="block13">“Kariyeriyle ilgili olduğunu sanmıyorum...” sözleri döküldü dudaklarımdan... Neden böyle söylediğimi bilmiyordum, galiba artık aklım dilime söz geçiremiyordu. Galiba vicdan azabına dayanamayan Raskolnikov gibi sonunda ben de itiraf edecektim yaptığım canavarlığı, iki polisin şaşkınlıkla bana baktığını fark edince toparlamaya çalıştım, “önemli bir tarihçi dediniz ya o sebepten... Yani mesleki bir kıskançlık olduğunu düşünmüyorum. Bütün tarihçiler hayranlık duyardı ona.”</p>

  <p class="block13">“Hayranlık,” diye yineledi Nevzat. “Hayranlığın olduğu yerde kıskançlık da vardır. Pek çok cinayetin altında kıskançlık yatar. Nüzhet Hanım’ı böyle delice kıskanan meslektaşlarından biri...”</p>

  <p class="block13">Sanırım kibarlığından, onu kıskanır mıydınız diye sormak yerine böyle dolambaçlı konuşmayı seçmişti.</p>

  <p class="block13">“Haklısınız... Bizim meslekte de kıskançlık çok olur ama bunun için birbirini öldüren profesörler görmedim.”</p>

  <p class="block13">“Yani çekiştiği, görüşlerinin uyuşmadığı biri yoktu diyorsunuz.” Bakmayın böyle söylediğine asla ikna olmamıştı. Sağ elinin kaim parmakları, bir günlük sakalın gölgelediği çenesinde gezinirken iddiasını başka sözcüklerle dile getirmeye çalıştı. “Annemden bildiğim kadarıyla tarih, yorumun önemli olduğu bir bilim dalı... Vesikalar önemsiz demiyorum ama tarihçiler çok farklı değerlendirmeler yapabiliyorlar. Yani bir tarihçinin ak dediğine, öteki kara diyebiliyor. Üstelik bazı konular çok da nazik olabiliyor.”</p>

  <p class="block13">“Nazik mi?”</p>

  <p class="block13">Uzman karşısında konuşmanın güçlüğünü yaşayan bir amatör gibi sıkıntılıydı.</p>

  <p class="block13">“Şunu demek istiyorum. Bizim için neredeyse kutsal sayılacak bazı padişahlar var.”</p>

  <p class="block13">“Mesela Fatih Sultan Mehmed,” diye ağızlarındaki baklayı çıkardı Ali. “Milletçe gurur kaynağımızdır büyük hakan.” “Evet, diyelim ki Fatih Sultan Mehmed...” diye genç meslektaşını destekledi Nevzat. “Yanlış biliyorsak lütfen düzeltin. Nüzhet Hanım’m ilginç bir tarihçi olduğunu öğrendik... Alışıldık görüşleri çürütmeyi, sarsıcı, hatta insanları öfkelendirecek yorumlar yapmayı seviyormuş, öyle değil mi?”</p>

  <p class="block13">“Tam olarak öyle Nevzat Bey... Bu kadar kısa sürede, bu kadar doğru bir kanaate varmış olmanız ilginç.”</p>

  <p class="block13">Rahatladı, iskemlesine yaslandı.</p>

  <p class="block13">“Nüzhet Hanım’m yatak odasında...” Masanın üzerinde duran Babinger’in kitabını gösterdi. “Bu kitabı bulduk.”</p>

  <p class="block13">Hiç şaşırmamış gibi ellerimi usulca açarak, başımı hafifçe yana yatırdım. r “Normal... Nüzhet de benim gibi Klasik Osmanlı Dönemi konusunda uzmandı. Fatih Sultan Mehmed o dönemin en parlak hükümdarı. Bu kitap da biraz oryantalist bir bakış açısı taşımasına rağmen, Fatih hakkında yazılmış en iyi metinlerden biri.”</p>

  <p class="block13">“Tamam, buraya kadar normal.” İskemlesinde, yeniden öne doğru eğildi Nevzat. “Bu kitabın yanında bir de dergi vardı.”</p>

  <p class="block13">İnanılmaz şey, bu polis benim durduğum noktada durmuştu. Acaba tam da benim gibi mi akıl yürütüyordu? Anlayacaktım, sabırlı olmalı, aptalı oynamayı sürdürmeliydim. Sahte bir merakla, sorumu dillendirdim.</p>

  <p class="block13">“Tarih dergisi mi?”</p>

  <p class="block13">“Hayır... Bizim ilgimizi çeken de bu oldu. Tarih dergisi değil, bir edebiyat dergisi...”</p>

  <p class="block13">Ne var bunda der gibi baktım.</p>

  <p class="block13">“O da normal. Nüzhet edebiyata çok meraklıydı.”</p>

  <p class="block13">“Ama güncel bir dergi değil, otuz yıl önce yayımlanmış bir dergi... Sanki özel olarak araştırılmış, içindeki bir makale için bulunmuş bir dergi. Daha da ilginci, bu makalenin konusu...” “Fatih’le mi ilgili?” diye hedef saptırmaya çalıştım. “Biliyorsunuz Fatih şairdi. Avni mahlasıyla şiirler yazardı.” İyice abartarak Avni’den iki dize okumaya kadar vardırdım işi. “Dökülen yere bela tığı ile kanındır/Her dem ağıza gelen mihnet ile canındır.”</p>

  <p class="block13">Hiçbir şey anlamamışlardı; akılları Fatih’in şiirinde değil, dergideki makaledeydi.</p>

  <p class="block13">“Çok güzelmiş,” dedi kibar başkomiserimiz, konuyu dağıtmama aldırmadan. “Çok beğendik ama Nüzhet Hanım’m okuduğu makale Dostoyevski’yle ilgiliydi.”</p>

  <p class="block13">Güya yine doğal karşıladım.</p>

  <p class="block13">“Dostoyevski... Olabilir, Nüzhet, Dostoyevski’nin eserlerine bayılırdı. Özellikle de <span class="text7">Budala’</span>ya...”</p>

  <p class="block13">Rahatlığım Nevzat’ın canını sıkmış olmalıydı. “Ama yazı baba katilliğiyle ilgiliydi.”</p>

  <p class="block13">Konudan bihaber olduğumu göstermek için hemen atıldım.</p>

  <p class="block13">“Karamazov Kardeşler... <span class="text7">Biliyorsunuz o roman baba katilliğini anlatır...”</span> “Hayır.” Nevzat ciddiyetle başını salladı. “Bu makale Dostoyevski üzerine kaleme alınmıştı. Sadece <span class="text7">Karamazov Kardeşler</span> değil, bütün romanları ve kişiliğiyle Dostoyevski... Yazıyı kaleme alan kişi ise Freud...”</p>

  <p class="block13">Artık şaşırma zamanım gelmişti.</p>

  <p class="block13">“ İyi de bunun Nüzhet’in öldürülmesiyle ne ilgisi var?”</p>

  <p class="block13">Nevzat bir süre durdu, uygun sözcükleri bulmak ister gibi düşündü.</p>

  <p class="block13">“Şöyle akıl yürütmek çok mu saçma olur? Dostoyevski ve Baba Katilliği... Fatih ve Baba Katilliği...”</p>

  <p class="block13">Şaşkınlığımı derinleştirmem gerekiyordu, yaptım.</p>

  <p class="block13">“Tamam da böyle bir paralelliği neye dayanarak kurabiliyorsunuz?”</p>

  <p class="block13">“Makalenin bulunduğu sayfanın arasında bir kâğıt vardı. Üzerinde, Patricide, Filicide, Fratricide yazıyordu. Baba katilliği, oğul katilliği ve kardeş katilliği anlamına geliyormuş bu sözcükler...”</p>

  <p class="block13">Başımı öne doğru sallayarak onayladım. Nevzat eliyle masanın üzerindeki Babinger’in kitabını gösterdi.</p>

  <p class="block13">“Ayrıca bu araştırmanın bazı sayfalarına da ayraçlar konulmuştu.”</p>

  <p class="block13">İşte şimdi gerçekten de hayrete düşmüştüm, çünkü ayraç filan görmemiştim... Belki de kitabı karıştırmadığım için... Ya da o sırada Nüzhet’in telefonu çalmaya başladığı için... Hayır, o panik içinde nasıl ki gerdanlığı fark etmemişsem, kapıyı kapatmayı düşündüğüm halde açık bırakmışsam ayraçları da öyle görmemiştim işte.</p>

  <p class="block13">“Evet, Nüzhet Hanım bazı sayfaları ayraçlarla işaretlemişti. O sayfalarda Fatih’in babası II. Murad’la ilişkileri anlatılıyordu. Fatih’in doğumu, ağabeyleri Ahmed ile Alaeddin Ali... Aslında padişah olmak için en küçük bir şansının dahi bulunmaması. Ama tuhaf bir rastlantıyla, iki ağabeyinin de ölümüyle şansının dönmesi. Ki, babasının gözde oğlu Alaeddin Ali’nin bir suikasta kurban gitmesi de oldukça manidar...”</p>

  <p class="block13">İnanılmaz şey, bu başkomiser sanki aklımdan geçenleri okuyor, okumakla da kalmıyor doğrudan bana naklediyordu.</p>

  <p class="block13">“Yanılıyorsunuz,” diye kestim sözünü. “Düşüncelerinizin nereye varacağını anladım. Ama yanılıyorsunuz... II. Mehmed babasını öldürmedi. Büyük Ahmed’le, Alaeddin Ali’nin ölümüyle de hiçbir alakası yoktur. Kardeşlerinin ölümlerini II. Mehmed’le ilişkilendirmek çok kötü bir komplo teorisi olur...” Hemen teslim olmadı tarih meraklısı polis. “Ben de o dönem hakkında biraz okudum. II. Murad devri epeyce karışık. Sarayda iki grup çekişiyor. Çandarlı takımı ile Saruca Paşa takımı... Türk soylu yöneticilerle devşirmeler... Tam da bu noktada devşirmeler, bir Türk prensesinden olma Alaeddin Ali’yi öldürterek, yerine annesinin devşirme olduğu söylenen genç şehzadeyi getirmek istemiş olamazlar mı?”</p>

  <p class="block13">“Hayır.” Tepkim o kadar sertti ki, ben bile şaştım sesimin bu kadar yüksek çıkmasına... “Ne Saruca Paşa, ne de Zağanos buna cesaret edebilirdi... Bakın Nevzat Bey, sarayda iki hizibin olduğu doğru. Bunların güç sahibi oldukları da bir gerçek. Ama ne kadar güçlü olurlarsa olsunlar, hiçbiri II. Murad’m gözbebeği Alaeddin Ali’yi öldürmeye cesaret edemezdi. Hadi padişahı geçtim ama karşılarında Osmanlı Devleti’ni çözüp bağlayan Çandarlı Halil gibi dişli bir rakip varken bunu asla yapamazlardı.”</p>

  <p class="block13">inatla hatırlattı polis şefi.</p>

  <p class="block13">“Ama biri yapmış... Zavallıyı kendi sarayında acımasızca boğdurmuş...”</p>

  <p class="block13">Onaylamak zorunda kaldım.</p>

  <p class="block13">“Doğru, boğdurdu... Kara Hızır Paşa...”</p>

  <p class="block13">"Evet, Kara Hızır Paşa...” diyerek başını salladı. “Katili biliyoruz ama yaptıranlar hâlâ meçhul... Bir paşa geliyor, padişah olmasına muhakkak gözüyle bakılan bir şehzadeyi öldürüyor, hom de soyunu sopunu kurutmak istercesine, iki küçük oğluyla birlikte...”</p>

  <p class="block13">Artık kanıksamıştım bu başkomiserin tarihle haşır neşir olmasını. Sanki karşımda bir meslektaşım varmışçasına, onu ciddiye alarak görüşümü dile getirdim...</p>

  <p class="block13">“Bu cinayetten dayı Karaca Bey’i sorumlu tutanlar da vardır.”</p>

  <p class="block13">“Eminim vardır,” diye ağzımdan aldı lafı. “Dayı Karaca Bey azmettirmiş olsa bile, cinayetin nedeni belli değil... Aradan beş yüz küsur yıl geçmiş hâlâ belli değil...”</p>

  <p class="block13">“O zaman bu cinayetten kim yarar sağlıyor ona bakmak gerekir.” Epeydir sesi soluğu çıkmayan Ali de katılmıştı tartışın uya. “Cinayeti işleyen kişiler, olay yerinde kanıt bırakmazlursa, onları gören tanık filan da bulamazsak bu işte kimin çıkarı vardır diye düşünürüz. Genellikle katil o şahıs çıkar...” Yardımcısının mantığını Nevzat devam ettirdi. “Bu olaylardan çıkarı olan tek kişi var. Şehzade Mehmed... Daha da ilginci, II. Mehmed padişah olduktan sonra değil ama Konstantinopolis’i aldıktan hemen sonra ilk iş olarak, devşirme paşaların rakibi, Sadrazam Çandarlı Halil’i ölüme yolluyor... Yani kanlı oyunun son perdesi devşirme vezirlerin zaferiyle sonuçlanıyor.”</p>

  <p class="block13">“Bu kadar basit değil,” diye çıkıştım. Evet, düpedüz çıkıştım çünkü ukalalık ediyorlardı. “Çandarlı Halil’le Fatih’in kavgası çok eskilere dayanır. Oldukça karmaşık bir mesele...”</p>

  <p class="block13">Bıyık altından gülüyordu Nevzat.</p>

  <p class="block13">“Yani bütün bu işlerde devşirme paşaların hiç mi rolü yoktu?”</p>

  <p class="block13">Gitgide daha sinir bozucu olmaya başlamıştı bu tartışma. “Elbette vardı, ama bunun üzerine bir komplo teorisi kuramazsınız Nevzat Bey... Hem diyelim ki, sizin söylediğiniz gibi oldu. Olanlardan devşirmeler sorumluydu. Ama bu, Fatih Sultan Mehmed’in, Avrupa’nın en korktuğu padişah olması gerçeğini değiştirmez... Fatih Sultan Mehmed öldürüldüğünde...”</p>

  <p class="block13">“Öldürüldüğünde mi?” Şaşkınlıkla bakıyordu iki polis yüzüme. “Fatih öldürüldü mü?”</p>

  <p class="block13">Neler saçmalıyordum ben böyle!</p>

  <p class="block13">“Şeyy, öyle mi dedim, dilim sürçtü... Yani Fatih öldüğünde Roma’da üç gün bayram ilan edildi. Yani II. Mehmed’in padişah olmasını Hıristiyanların marifetiymiş gibi göstermek abesle iştigal olur.”</p>

  <p class="block13">“Ben öyle bir şey demedim ki,” diye geri adım attı Nevzat. “Sadece komplo olabilir, dedim. Venediklilerin ya da Cenevizlilerin hazırladığı entrikadan değil, devşirme vezirlerin düzenlemiş olabileceği sinsi bir plandan bahsettim... Unutmayın, devşirme vezirler de Osmanlı devletinin saygın yöneticileriydiler.”</p>

  <p class="block13">Evet, işte tarihçi olmayan birinin bilimsellikten yoksun, kaba bakış açısı. Yine de nezaketi elden bırakmamaya özen gösterdim.</p>

  <p class="block13">“Ne demek istediğinizi çok iyi anlıyorum. Ama tarih İ olayları bir cinayeti çözer gibi analiz edemezsiniz. Tarih son derece karmaşık bir iştir...”</p>

  <p class="block13">Buruk gülümsedi başkomiser.</p>

  <p class="block13">“Toplu cinayetlerin çözülmesi, elbette bir tek cinayetin çözülmesinden daha karmaşıktır...” Bu kadarı da fazlaydı ama...</p>

  <p class="block13">“Anlamıyorsunuz,” diye söylendim. “Böyle bir iddiada bulunmak için vesika gerekir.”</p>

  <p class="block13">Sanki bu lafları söylememi bekliyormuş gibi taşı gediğine koydu tecrübeli polis...</p>

  <p class="block13">“Belki de Nüzhet Hanım o vesikaları arıyordu... Belki de bulmuştu... Bulduğu için de...”</p>

  <p class="block13">Ne yani, Nüzhet’i, Fatih’i baba katilliğiyle suçladığı için mi öldürmüştüm. Kafam yine allak bulak oldu: Midemden boğazıma doğru yükselen bir bulantı... Bu annesi tarihçi mi ne olan, çokbilmiş başkomiser de, bu cakalı genç polis de canımı sıkmaya başlamıştı.</p>

  <p class="block13">“Saçmalık,” diye bağırdım. “Kusura bakmayın ama söyledikleriniz çok anlamsız...”</p>

  <p class="block13">“Öfkelendiniz.” Sakince ellerini göğsünde kavuşturmuştu Nevzat... “Bana kızmayın, tarih konusunda hüküm verecek on son kişi benim. Üstelik Fatih Sultan Mehmed’e de en az sizin kadar saygı duyuyorum. Haklıydınız, çok kötü bir komplo teorisi kurdum. Söylediklerimin hepsi bir oyundu.”</p>

  <p class="block13">Sustu, sözlerini kavramam için bir süre bekledi...</p>

  <p class="block13">“Evet, hepsi bir oyundu. Çünkü bir şey anlatmaya çalışıyordum: Nüzhet Hanım’m, tıpkı sizin gibi düşünen bir meslektaşınızın kör öfkesine kurban gitmiş olabileceğini.” “Sırları çözmeye çalışan adamın sırrı olur mu?” Üniversiteye vardığımda vakit öğleyi çoktan geçmişti ama kıdemli asansörümüz yine bozuk olduğu için, fakültenin her geçen gün tırmanması biraz daha zor gelen, dik merdivenlerini oflaya puflaya çıkarken Nevzat’ın söylediklerini düşünüyordum hâlâ. Cinayet masası şefinin, beni fena halde faka bastırıp aslında siz de katil olabilirsiniz, demeye getirdiği o zekâ oyunundan sonra karmaşık duygular içindeydim. İki polis kahvelerini yudumlarken de güya önemsizmiş gibi görünen Nüzhet Hanım’la tarihe bakış açınızda tezatlıklar var mıydı? Hiç tartışır mıydınız? gibiyem sorularla beni avlamaya çalışırlarken de alttan alta aklım hep aynı meseleyle meşguldü. Sahiden de onu, hazırladığını zannettiğim Fatih düşmanı şu tez için öldürmüş olabilir miydim? Hiç sanmıyorum. Nüzhet’i kesinlikle kendi bencil nedenlerim yüzünden boğazlamış olmalıyım. Ama büyük bir salaklık yapmış, Nevzat’la bu konuda tartışmaya girmiş, durduk yere kuşkuları üzerime çekmiştim. Ah, aptal kafa ah! Sırf bu gereksiz tepkim yüzünden yakalanabilirdim. Asıl, Nüzhet’le ilişkimizi öğrendiklerinde kopacaktı kıyamet. Hiç beklemeden takacaklardı kelepçeyi bileklerime...</p>

  <p class="block13">“Sizi ele veren, maktulle ilişkiniz oldu Müştak Bey... Büyük aşkınızı bizden saklamayacaktmız.” Yok canım, bununla beni tutuklayamazlar. Ortalıkta ne bir tanık var, ne bir kanıt, ne de cinayet aleti... Üstelik herkes Nüzhet’le ilişkimizin yıllar önce bittiğini biliyor. Bundan bahsetmemiş olmam çok da önemli olmasa gerek. Geriye, tarih merakı olan bir başkomiserin akıllara zarar tezi kalıyor. Üstelik doğruluğundan kendisi bile emin değil. Kime anlatsa kahkahalarla güler...</p>

  <p class="block13">Bilmem kaçıncı katın merdivenlerinin ortasına gelmiştim. Fakat soluğum kesilmiş, nefes nefese kalmıştım. Babamla kayıt için üniversiteye girdiğimizde nasıl da keçi gibi tırmanıyordum bu basamakları birer ikişer... Hiç öyle olmamıştı, o zaman da eti budu yerinde bir genç irisi olduğumdan kan ter içinde kalmıştım. Ve babamın otoriter sesi kulaklarımda yankılanmıştı.</p>

  <p class="block13">“Yüksel, yüksel ki yerin bu yer değildir / Dünyaya geliş hüner değildir.”</p>

  <p class="block13">Yükseldik işte, öğrenci girdiğimiz üniversiteye profesör olduk. Dahası var mı? Var! Nüzhet olmak... Sadece bu üniversiteye değil, dünyanın bütün üniversitelerine profesör olmak... Dünyanın bütün üniversitelerinin dik merdivenlerini dağ keçileri gibi tırım tırım tırmanmak... Ve o yıldızlı zirvede muhteşem yalnızlığı tatmak... Ve zirveye ulaşmak için pek çok şeyi göze almak... Ölmek ve öldürmek... Yok canım, o kadar da değil. Nüzhet kimi öldürdü ki? O, kimsenin canını almadı, yaptıysa da en azından biz bilmiyoruz ama dün gece, onu hayatının amacı olarak gören kişi tarafından hunharca öldürüldü. Çünkü Fatih Sultan Mehmed’e iftira atıyordu. Yine geldik aynı yere. Yine avara kasnak... Hayır efendim, hayır Nüzhet Hanım, Fatih, babasını öldürmedi. Fatih değil, II. Mehmed... Neyse işte, genç şehzade bu işi yapmadı... Öyle diyorum ama bir ara benim de aklım çelinmedi mi? Ben de onun gibi düşünmedim mi? Kulaklarımıza komplo gibi gelen bu sözlerin gerçek olabileceği üzerine kafa yormadım mı? “Batı’mn ülkemiz üzerindeki komplolarını bozalım!”</p>

  <p class="block14"><span class="text12">Bir gençlik örgütünün duvara astığı afişi görünce toparlandım. Nefesim düzelmişti, artık gözüme Mısır piramitlerinin basamakları gibi gelen merdivenleri yeniden tırmanmaya koyuldum. “Yüksel, yüksel ki yerin bu yer değildir...” Hâlâ yükseliyordum ama tırabzanları tutarak ilerleyebiliyordum uncak...</span> <span class="text12">Evet, OsmanlI’da Patricide... Fatih ve Baba Katilliği... Yüzyılın tarih projesi... Yazan Profesör Doktor Nüzhet Özgen... Bu çağ açan tezinizle bu yıl tarih alanındaki Nobel ödülünü, İsveç Kraliyet Akademisi adına size takdim etmekten... Dur, dur... Tarih alanında Nobel ödülü verilmiyor galiba.... Hem daha Nüzhet’in böyle bir tezinin olup olmadığı bile kesin değil... Bence kesin. Nüzhet’in bir hazırlık içinde olduğu muhakkak. Biricik sevgilim, öyle eskimiş, üzerinde defalarca çalışılmış, açıkçası bayatlamış konularla ilgili hazırlıklar yapmaz. Çarpıcı bir konu bulmuştur. Çarpıcı. Bir sultanın öldürülmesinden daha çarpıcı ne olabilir? Hangi sultanın?</span></p>

  <p class="block13">“Cinayetin işlendiği evde bulduğumuz kaynaklar, II. Murad’ı gösteriyor.” Baksana, sıradan bir polis bile bunun farkına vardı. Yani böyle bir tez çalışması mevcut. O zaman başım gerçekten belada demektir. Aynadaki saldırgan adamın sesini duyar gibi oldum üniversitenin yüksek</p>

  <p class="block13">tavanlarında...</p>

  <p class="block13">“O zaman mı? Dalga mı geçiyorsun Müştak, daha şimdiden burnuna kadar boka batmış durumdasın... Farkında değil misin? Sen birini öldürdün. Nüzhet’i... Eski sevgilin olmasının hiçbir kıymeti harbiyesi yok. O bütün dünyanın ciddiye aldığı bir tarihçi. Bu dava da bütün dünyanın ciddiye aldığı bir dava olacak... Tanık, delil, suç aleti olmaması seni kurtaramayacak. O başkomiseri görmedin mi? Sen üçüncü sayfadaki cinayet haberlerini bile okumaya korkarken o adam kanlı katilleri yakalamakla meşguldü. Daha içeri ilk girdiğinde, daha senin o ezik, suçlu halini ilk fark ettiğinde anlamıştır katil olduğunu. Polis asla yakanı bırakmayacak. Kendini yıpratma, git teslim ol.”</p>

  <p class="block13">“Hayır!” diye bağırdım dünden beri ikide bir zihnime sızan, aklımı karıştırmaya çalışan adama. “Hayır!” Muhtemelen sağ elimi de boşlukta sallamış olmalıyım. Sanırım bu nedenle, “Efendim hocam,” dedi yanımdan, kız arkadaşıyla geçmekte olan sarışın bir erkek öğrenci. “Bir şey mi dediniz?” Yeşil gözlerinde çekingen bir merak.</p>

  <p class="block13">“Yok, yok evladım sana demedim...” Deli zannetmesin diye uydurdum. “Sesli düşünüyordum.”</p>

  <p class="block13">Terbiyesini hiç bozmadan, tatlı tatlı gülümsedi çocuk, sonra da elini kız arkadaşının omuzuna atıp merdivenlerden inmeyi sürdürdü. Tıpkı yıllar önce benim Nüzhet’e yaptığım gibi... Kendini kandırma, sen hiçbir zaman bu çocuk kadar cesur olamadın... Nerde sevgilinin omuzuna kolunu atıp herkesin gözü önünde merdivenlerden inmek... Sahi ben bu delikanlıyı tanıyor muydum? Gerçi yüzünü pek çıkaramamıştım ama inşallah öğrencilerimden biri değildi. Fil lakabı neyse de bir de çatlak unvanı kazanmasaydık bari. Çocuğun uyarısının bir yararı olmuştu, odamın bulunduğu koridora yaklaştığımı fark ettim. “Yüksel, yüksel ki yerin bu yer değildir...” Galiba yükselmenin sonuna gelmiştik. Şu beş basamağı da çıkınca, yükselerek eriştiğim profesörlük makamının, yani çalışma odamın bulunduğu koridora ulaşacaktım. En iyisi basamakları tırmanırken böylesi konuları hiç düşünmemekti. Ama mümkün müydü? İnsan düşünmeden durabilir miydi? Düşünce değil, önemli olan iradeydi.</p>

  <p class="block13">“Çelik gibi iradesi olan bir ulusu, kimse tarihten silip atamaz.”</p>

  <p class="block13">Babamın mı, yoksa Tahir Hakkı’nın mı sözleri? Eskiden olsa şıp diye hatırlardım... Neyse, bunu hatırlamasam da &lt; &gt;lur. Önemli olan, kendimi toplamam, abuk sabuk düşüncelere kapılmamamdı. Yoksa karşılaştığım her insan kendisiyle sohbet ettiğimi sanacaktı; şu sarışın öğrenci gibi, bugün karşıya geçerken vapurda yanımda oturan şişman kadın gibi... Böyle giderse fena papara yiyecektim birisinden. Belki de Şaziye ile konuşup yatıştırıcı birkaç hap... Tabii konuş da şıp diye anlasın gerçeği... Nerden anlayacakmış canım? Hiç merak etme, haberlerde Nüzhet’in öldüğünü duyar duymaz...</p>

  <p class="block13">“Müştak dün gece, seni arayıp da bulamadığım saatlerde no yapıyordun?”</p>

  <p class="block13">Yürüyüşe çıkmıştım yalanma da tutunamazdım artık... Belki de gerçekten anlatmalıydım ona. Çünkü artık olayları doğru değerlendirebildiğimden emin değildim. Baksana, Nüzhet’in boynundaki gerdanlığı bile fark etmemişim. Bir de şu aralık kapı meselesi var... Peki ya yanılmıyorsam, ya benden sonra içeri gerçekten de biri girdiyse... Anahtarı olan biri... Ben gelmeden çok önce Nüzhet’i öldüren, boynundaki gerdanlığı alan ama sonra aklına ne geldiyse yeniden cinayet mahalline dönerek, gerdanlığı halasının boynuna... Halusının mı? Sezgin mi yapmıştır bu işi? Başkomiser Nevzat bile ciddiye almadı mı bu ihtimali? Tek vâris Sezgin. Bütün mal mülk ona kalacak. Parasal açıdan zor durumdaysa, ne bileyim mesela borcu varsa... Mafyaya çek senet de imzalamıştır... Hırslı ya bu nesil, bir koyup beş alacaklar... Alamayınca da apartmanı satmak istedi. Nüzhet de olmaz deyince... Mektup açacağını kapıp... Niye olmasın? Okumuyor muyuz bu tür olayları gazetelerin üçüncü sayfalarında? Ben öleceğime, halam ölsün diyerek... Yok canım, o kadar kolay mı insan öldürmek? Ama ben öldürdüm... Öldürdüm mü?</p>

  <p class="block13">O anda gördüm, koridordan şimşek gibi çıkan karaltıyı, öyle sert bir omuz yerleştirdi ki sağ yanıma, yirmi yıllık çantam bir yana savruldu, ben bir yana. Üstelik dönüp bakmadı bile.</p>

  <p class="block13">“Dikkat etsenize!”</p>

  <p class="block13">Tıpkı bana çarptığı gibi aynı hızla kayboldu sola dönen koridorun loş karanlığında... Sesime kat görevlilerinden Ramiz yetişti...</p>

  <p class="block13">“Müştak Hocam, ne oldu size?”</p>

  <p class="block13">“Kendini bilmezin biri...” dedim doğrulurken. “Çarpıp kaçtı... Kayboldu şu koridorda... Tabakhaneye malzeme mi yetiştiriyor nedir?”</p>

  <p class="block13">Duvarın dibine düşmüş olan deri çantamı kapıp getirdi emektar görevli.</p>

  <p class="block13">“Saygı filan kalmadı hocam! Bu yeni nesil berbat.”</p>

  <p class="block13">Öğrencilerden biri miydi emin değildim ama üniversitemizin demirbaşlarından Ramiz öyle olduğunu düşünüyordu. Geçenlerde kavga eden iki siyasi grubun arasında kalmış, az kalsın canından olacakmış zavallı.</p>

  <p class="block13">“Eskiden başkalarına bulaşmazlardı. Ne davaları varsa birbirleriyle görürlerdi. Şimdi kim varsa ona saldırıyorlar. Ellerinde nah bu kadar döner bıçakları...”</p>

  <p class="block13">Gözü o kadar korkmuştu ki, en küçük bir olayda öğrencileri suçluyordu artık. Oysa bu olayın öğrencilerle ilgisi olduğunu sanmıyordum. Altı üstü kazaydı, acelesi olan kaba birinin yol açtığı basit bir kaza.</p>

  <p class="block13">Toparlanıp kalktım, çantamı almak için elimi uzattım. “Taşısaydım Müştak Hocam,” diye kibarlık etti Ramiz...</p>

  <p class="block13">“Sarsıldınız biraz.”</p>

  <p class="block13">“Sağ ol... Çantam o kadar ağır değil.”</p>

  <p class="block13">Bazı ders notları, hâlâ ne için taşıdığımı bilmediğim bazı dosyalar, Kadife Kadın’m mide asidimi yatıştırması için ha zırladığı bir sandviç... Çantamı yüklenip, hafiften ağrımaya başlayan sağ ayağımı sürükleyerek, on beş metre kadar ilerideki odama yürürken, Ramiz az önce bana çarpan hödüğün kaybolduğu koridora yönelmişti bile. Hâlâ onu yakalayabileceğini mi umuyordu nedir? Ben ise hafiften sancıyan ayağımdan korkuyordum, başıma iş açacak diye. Neyse ki korktuğum gibi olmadı, ayağımın ağrısı birkaç adım sonra tümüyle geçiverdi. Şanslıydım, düşerken duvara yaslanmıştım, yoksa maazallah bir yerimin kırılması işten bile değildi. Şaziye genetik olarak kemiklerimizin çok da sağlam olmadığını söyler dururdu.</p>

  <p class="block13">“D vitamini de ihtiva eden kalsiyum almalı, sık sık da güneşe çıkmalıyız.”</p>

  <p class="block13">Muhtemelen haklıydı, zavallı anneannemin ölümü de bu kalça kırığı yüzünden olmuştu ya... Şaziye’nin öğüdüne uymakta yarar var diye düşünürken fark ettim kapının aralık olduğunu. Çalışma odamın kapısından bahsediyorum. O çirkin, kahverengi ahşaptan... Evet, tıpkı Nüzhet’in hardal rengi ahşap kapısı gibi yarı yarıya aralıktı... Yoksa benim odamda da bir ceset... Allah korusun, neler düşünüyorum ben böyle... Yoksa bizim Ramiz odayı temizliyordu da, düştüğümü görünce... Öyle olsa benimle birlikte odama kadar gelirdi. Heyecanlandıysa... Gerçi koşturup gitti... Şu sıralar onun da aklı kendisine pek yar değil ya, benimki gibi...</p>

  <p class="block13">Odamda neler yaşandığını merak etmeme rağmen, adımlarımı hızlandıramıyordum. Ama ne olabilirdi ki? Bu sabah unutma krizine yakalanmadığıma göre birini daha katletme ihtimalim yoktu. Belli ki temizlik görevlilerinden biri, işini bitirdikten sonra kapıyı açık unutmuştu. Tıpkı benim Nüzhet’in evinde işimi bitirdikten sonra yaptığım gibi. Yine de odamın önüne gelinceye kadar o tuhaf merakın aklımı kemirmesini engelleyemedim.</p>

  <p class="block13">Kapıyı usulca iterek temkinli adımlarla içeri girdim. Şükür, sandalyemde beni bekleyen bir ceset yoktu. Neredeyse rahat bir nefes almak üzereydim ki, masamın üzerine dağılmış kâğıtları fark ettim. Hayır, işte ben bunu yapmazdım. Masamı asla böyle dağınık bırakarak odamdan çıkmazdım, öfkelenerek odanın ortasına yürüdüm. Sadece masamın üzeri mi, bütün çekmeceler boşaltılmış, bütün dosyalar karıştırılmıştı. Hiç kuşkuya yer yok, birileri odamda bir şeyler aramıştı. Ama kim? Korkuyla ürperdim. Az önce bana çarpan adam... Demek ki acelesi yoktu, yüzünü görmemem için öyle yangından mal kaçırır gibi... Yüzünü göstermek istemediğine göre tanıdık biri mi? Belki Ramiz de işin içindeydi. Polisler ona para vermiştir.</p>

  <p class="block13">“Şu Müştak Hoca’nın odasını bir yokla bakalım Nüzhet’i öldürdüğüne dair bir kanıt bulabilecek miyiz?”</p>

  <p class="block13">Yok canım, polisler aramak istese bu işi kendileri yaparlardı. Hem Ramiz onca yıllık hukukumuzu hiçe sayarak... Bakışlarım masamın üzerinde sayfaları açık bırakılmış dosyaya kaydı. Bu da ne? Yıllar sonra, özene bezene hazırladığım son araştırmam... Nüzhet’in telefonda, “Bence kusursuz bir çalışma,” dediği Fatih’in “Kardeş Katli Fermanı” hakkmdaki tezim. Fratricide... Yine sultan, yine ölüm... Neyin peşinde bu adamlar? Benden ne istiyorlar? Hâlâ elimde duran çantamı, iskemlenin üzerine bırakarak, sayfaları açık dosyaya yaklaştım, birkaç yıl önce yazdığım metni okumaya başladım.</p>

  <p class="block13">“Fatih Sultan Mehmed’in, Kanunname-i Âl-i Osman’ın hükümlerinden biri olarak yer alan kardeş katli üzerine sözlerinin içeriğini doğru kavramak için bu coğrafyada yaşamış önceki imparatorlukların hanedan ilişkilerine bakmak bir zorunluluktur. Gerek Hititlerde, gerekse Roma İmparatorluğu’nda zaman zaman kızışan taht kavgalarının kardeş kanının dökülmesine neden olduğu aşikârdır....”</p>

  <p class="block13">Evet, bu tez de aşikârdı zaten, dergilerde yayımlandı, konferanslarda sunuldu. Gizlisi, saklısı yoktu ki. İsteselerdi, severek bir nüshasını verirdim. Zaten bilgisayarımda... O anda fark ettim bilgisayarımın mavi ekranını. Açık bir dosyadaki yazılar, kar üzerindeki siyah lekeler gibi göz kırpıyordu bana. Şaziye hep söylerdi, bilgisayarına bir şifre koy, kimse girmesin diye... Ama bunu yapmam için bir neden yoktu ki, ben sırları olan -en azından dün geceye kadarbiri değildim ki, ben bir bilim adamıydım, bir tarihçi... Sırları çözmeye çalışan adamın sırrı olur mu?</p>

  <p class="block13">Ekrana yaklaştım, şöyle yazıyordu:</p>

  <p class="block13">“1448 yılının Ocak ayında, Gülbahar adında köle bir kız, sonradan Fatih diye anılacak II. Mehmed’e bir oğlan doğurdu. Çocuğa, Timur ordularına yenilmesine rağmen onurunu yere düşürmeyen büyük hakan Bayezid’in adı verildi: II. Bayezid. Bu şehzade, Fatih’in ölümünden sonra tahta geçecekti.” Hoppala, II. Bayezid de nereden çıkmıştı şimdi? Nereden çıkacak? Fatih Sultan Mehmed bağlantısı... Yoksa bana gözdağı mı vermek istiyorlardı?</p>

  <p class="block13">“Nüzhet’i sapında Fatih’in tuğrasının bulunduğu bir mektup açacağıyla öldürdüğünü biliyoruz.”</p>

  <p class="block13">Ama bunu bilmeleri imkânsızdı. Çünkü mektup açacağını dün gece Marmara’nın derin sularına gömmüştüm. Bir dakika, bir dakika... Ya Nüzhet’i öldürdükten sonra, yani hâlâ kendimde değilken evden ayrıldığımda, şimdi odamı alt üst eden bu insanlar, daireye girip cesedi buldularsa... Kuşkusuz, Nüzhet’in boynuna saplanmış mektup açacağını da görmüşlerdir. Birden odamın kapısının hâlâ açık olduğunu fark etlim. Tıpkı Nüzhet’in evinde olduğu gibi panik içinde kapıya yöneldim, ama kapatmadan önce duraksadım. Odamın talan edilmesini, özel hayatıma yapılan bu tecavüzü üniversite idaresine bildirmeyecek miydim? Bir soruşturma açılmasını islemeyecek miydim?</p>

  <p class="block13">“Elbette bildirmeyeceksin aptal,” dedi aynadaki adamın gergin sesi. “Sen artık sırları olan bir adamsın. Seni ömür boyu hapse götürecek sırları olan bir adam. Sus ve kapını kapat.”</p>

  <p class="block13">Ne diyebilirdim ki, doğru söylüyordu, hemen kapattım kapımı. Döndüm, masanın üzerine saçılan kâğıtları toplamaya, dosyaları yeniden dolaplara yerleştirmeye başladım. Ama aklım hâlâ II. Bayezid’deydi. II. Murad’dan, Fatih’in en büyük şehzadesine nasıl gelmiştik? Neyin peşindeydi bu adamlar? “Adamlar değil!” diye kükredi aynadaki delibozuk. “Adam.” iyi de kim?</p>

  <p class="block13">“Yahu sen sahiden alıklaştın. Kim olacak, tabii Sezgin.” Sezgin... Tamam, mantıklı. Diyelim ki bunları yapan o açgözlü yeğen. Ama beni gördüyse doğrudan polise giderdi, neden beklesin? Daha da önemlisi neden odamı talan etmeye kalksın? Böyle bir zahmete girmesine gerek yoktu ki?</p>

  <p class="block13">“Hiçbir cinayet göründüğü kadar basit değildir.”</p>

  <p class="block13">Aynadaki adam değil, hafızama yapışıp kalmış olan babam konuşuyordu.</p>

  <p class="block13">“Dedektifin görevi, o basitmiş gibi görünen nedenin ardındaki çetrefil hakikati bulmaktır. O sebepten bütün detayları, ama istisnasız bütün detayları etüt etmek zorundadır.” Zihnimi kemirip duran aynadaki psikopatla polisiye müptelası babamı derhal kovdum zihnimin saydam toprağından. Hâlâ bir yerlerde varlığını koruduğuna inandığım sağduyuya sığınmak istedim. Çantamı kaldırıp iskemleye yerleştim, bilgisayarımın tuşlarına dokunarak mantıklı bir iş yapmaya başladım. Odama girenler bilgisayarımda en son neleri aramışlardı? Dokunduğum tuş, isteklerimi ekranda sıralamaya başladı. İlk arama Fatih Sultan Mehmed, ikinci arama Sadrazam Çandarlı Halil, üçüncü arama Şahabeddin Paşa, dördüncü arama Zağanos Paşa, beşinci arama II. Bayezid, altıncı arama Cem Sultan, yedinci arama... Yok... Yedinci arama yok. Hepsi bu kadar. Evet, merak edilen kişi Fatih Sultan Mehmed, bu muhakkak... Ama neden II. Murad yok? Eğer odamı talan eden meçhul kişiler, Nüzhet’in “Fatih ve Baba Katilliği” teziyle ilgili belgeler bulmak istiyorlarsa neden öldürüldüğü düşünülen maktulü araştırmamışlar? Tuhaf... Gerçekten tuhaftı. Bilgisayarımın başından kalktım, dosyaları yerine yerleştirdim, açık duran çekmeceleri kapattım. Odam eski haline dönmüştü ama kafamın içi eskisinden daha karmaşıktı. Ve mantığım hâlâ makul bir açıklamanın peşinde koşuyordu. Belki de sadece bir hırsızlık vakasıydı bu. Mahallemde yaşanan türden. İyi de, bordrosu, maaşı belli olan bir profesörün odasında çalınmaya değer ne bulunabilirdi ki? Öyle de, herkesin gözünde ben, sıradan bir akademisyen değil, Serhazinzadelerden Müştak’tım... Bir zamanlar saraya safran taşıyan köklü bir ailenin en son erkek evladı. Sat sat bitmeyecek köşklerin, hanların iki vârisinden biri... Kötü niyetli insanların iştahını kabartabilecek bir şahsiyet...</p>

  <p class="block13">“Biliyor musun, Müştak Hoca ailesinin mücevherlerini üniversitedeki odasında saklıyormuş.”</p>

  <p class="block13">İnanan çıkar mıydı buna? Bırak annemin mücevherlerinin olmasını, böyle değerli ziynet eşyalarının üniversite odalarında saklanacağına kim kani olurdu? Mesela Ramiz... Üç çocuk okutuyor... O maaşla beş kişilik aileyi geçindirmesi mümkün mü? Ne yapıyorum ben böyle! Kadife Kadın’ı suçlayan teyzeme benzemeye başlamıştım... Ne güzel paylamıştı anneannem.</p>

  <p class="block13">“Ondan daha fazla paranın olması, onu suçlama hakkını sana vermez!”</p>

  <p class="block13">Hayır, bu kadar kötü olamazdım. Hem işin içinde hırsızlar olsa bilgisayarda neden Fatih dönemini araştırsınlar? Hırsızların marifeti değil. Bu, gün gibi aşikâr. Birileri kanlı bir entrika çeviriyor; ben ahmak da bu belanın tam ortasına düştüm. Nüzhet’in ölümüyle mi? Belki... Belki değil, muhakkak... Ama nasıl oldu bu? Sanırım Nüzhet’i öldürmem bir şekilde adamların işine yaradı. Tabii öldürdüysem... Öldürdüysem mi? Hani emindim bu cinayeti işlediğimden. Emindim ama Nevzat’ın söyledikleri de yabana atılır türden değil. Ben gördüğümde Nüzhet’in boynunda gerdanlık filan yoktu. Kapıyı da sıkıca kapatmıştım. Başkomiser bir gerdanlıktan bahsediyor, kapı da açıktı diyor. Tamam geçici unutkanlığım var, tamam şoka uğramıştım ama ne yaptığımı da bilmiyor değildim. Başka birisi daha olmalı o daireye giren. Muhtemelen bugün odamı karıştıran kişi. O zaman bu şahsın beni yakından tanıdığını söyleyebiliriz başkomiserim... Başkomiserim mi? Ee cinayet çözüyoruz ya, haliyle Nevzat’a başvurmak lazım. Ya başkomiserin yalan söylüyorsa? Ağzını yoklamak için olmayan bir gerdanlıktan, aralık bir kapıdan bahsediyorsa? Yapar mı? Niye yapmasın, adam, acımasız bir katilin peşinde...</p>

  <p class="block13">Aklımdan bunlar geçerken çalındı kapı... Tepeden tırnağa ürperdim. Yoksa odamı karıştıran adam mı? Yine mi? Gir, dememi beklemeden tokmak çevrildi. Ne yapacağım, ne edeceğim diye telaş içinde etrafıma bakınırken açılan kapıda, dün geceki Freud’lu kâbusumun kahramanlarından Erol’un yakışıklı yüzü göründü.</p>

  <p class="block13">“Merhaba hocam...” Heyecanlı bir sesle konuşuyordu. “Duydunuz mu?”</p>

  <p class="block13">Nüzhet’ten bahsediyordu tabii... “Duydum, duydum... Korkunç bir olay...” Teklifsizce masama yaklaştı.</p>

  <p class="block13">“Şok oldum hocam ya. Kim ne istedi kadından?” Sesine gizemli bir hava verdi. “Daha birkaç gün önce birlikteydik. Evine davet etmişti beni...”</p>

  <p class="block13">Yoksa bu oğlanda mı gelecekti dün akşam? “Ne zaman için davet etmişti?”</p>

  <p class="block13">Omuzunu silkti...</p>

  <p class="block13">“Yani genel olarak diyorum... Bir gün bana gelsene demişti... iyi kadındı aslında... Tahir Hoca da çok üzüldü, çok da kızdı. Konferansa girmeden önce bizi acayip haşladı... Özellikle de Çetin’i...” “Niye Çetin’i?”</p>

  <p class="block13">“Dün akşam telefonu kapalıymış, bir türlü ulaşamamış hoca... Bulsaymış Nüzhet Hamm’a yollayacakmış... ‘İhtiyacım olduğu zaman ortalıkta görünmezsiniz zaten,’ dedi.” Dün gece aklıma takılan soruyu dile getirdim.</p>

  <p class="block13">“Çetin’le Nüzhet tartışmışlar değil mi?” Kestane rengi gözlerini kaçırdı. “Bilmiyorum, benim olaydan haberim yok.”</p>

  <p class="block13">Bal gibi biliyordu; o sebepten konuyu değiştirdi zaten. “Neyse ki katil yakalanmış!”</p>

  <p class="block13">işte bu, gerçek bir sürprizdi benim için. “Yakalanmış mı? Kimmiş?”</p>

  <p class="block13">“Yeğeni. Yeğeni öldürmüş hocam. Öyle diyorlarmış. Mirasa konmak için... Siz tanır mıydınız? Adamı gözaltına almışlar.”</p>

  <p class="block13">Sevinsem mi, üzülsem mi bilemiyordum, hiç değilse emin olmak istedim.</p>

  <p class="block13">“Sezgin’i mi gözaltına almışlar?”</p>

  <p class="block13">“Evet Sezgin... Tahir Hoca’ya öyle söylemişler...” “Kim söylemiş?”</p>

  <p class="block13">“Polis...”</p>

  <p class="block13">İşte bu ilginç. Tahir Hoca’yla görüşmüşler ha! Halbuki Nevzat, hocadan bihaber gibiydi. Neler sordular acaba? Hakkımda konuşmuşlardır. Yoksa o uyanık başkomiser, bu sabah Tahir Hakkı ismini duyunca niye heyecanlanmış gibi davransın. Niye olacak, Sezgin kadar şüphelendikleri bir zanlı daha olduğu için. Tabii o kişi de benim... Belki Nüzhet’le ilişkimi bile biliyorlardı da... Tabii ya, konuşmamızın başından beri oynamışlar benimle... Hocaya ne sorduklarını öğrenebilsem...</p>

  <p class="block13">“Evine mi gitmişler Tahir Hakkı’nın?”</p>

  <p class="block13">“Yok, telefonla konuştular... Bir saat kadar önce. Ben de yanındaydım. Konferans için hocayı almıştım evinden... Arabadayken aradı polis...”</p>

  <p class="block13">Yanılmışım. Günahını aldık Nevzat’ın. Demek benimle görüştükten sonra hocayı aradılar. Tabii Sezgin’i de benim verdiğim bilgiler sonucunda gözaltına aldılar, iyi de yalan söylemedim ki. Katil Sezgin demedim ki. Ne fark eder, senin işlediğin cinayet yüzünden suçsuz bir insan baskı altında. Bir de,utanmadan Nevzat’ı suçluyorsun. “Yok, hocayı suçlamıyorlar. Zaten siz hocanın yemeğe neden gitmediğini anlatmışsınız. Sadece konuşmak istiyorlar. Sözleştiler, konferanstan sonra yüz yüze görüşecekler.”</p>

  <p class="block13">“Ne konferansı? Hocanın Fetih Gezilerinden biri mi?” Hayranlıkla gülümsedi.</p>

  <p class="block13">“Fetih Gezisi yarın, Tahir Hakkı’da enerji biter mi hocam? Konferansın konusu, II. Mehmed’in ikinci kez tahta çıkışı.” Tam da üzerinde kafa patlattığım konu. Belki de Nüzhet’in ölümüne neden olan konu. Eğer II. Mehmed’i baba katilliğiyle suçlayacaksa o dönemi incelemek zorundaydı. Rastlantının bu kadarı da fazla.</p>

  <p class="block13">“Ne zaman saptanmıştı bu konferansın konusu?” Aradaki bağlantıyı anlayamayan Erol şaşırmıştı.</p>

  <p class="block13">“Bilmem, dönem başında herhalde... Niye sordunuz?” “Hiiç,” diye geçiştirdim. Ben de konuyu değiştirsem iyi olacaktı. “Polisler üniversiteye mi gelecek? Tahir Hoca’yla konuşmak için, diyorum.”</p>

  <p class="block13">“Evet, evet okula gelecekler... Hoca, ‘Konferansım var, dinleyicileri yüzüstü bırakamam,’ deyince soruşturmayı yürüten başkomiser de ‘Siz yorulmayın, biz okula geliriz,’ demiş. Tahir Bey de bu yüzden yolladı ya beni size... ‘Müştak gelsin, konferanstan sonra konuşalım, polisler neler sordu, bana bir anlatsın,’ dedi.” “ve şehzadem sen dahi bir taze gülsün” Tahir Hoca’mn her konferansında olduğu gibi içerisi tıklım tıklımdı; kış güneşinin karları eriterek İstanbul’un bakımsız yollarında aşılmaz gölcükler oluşturmasına aldırmadan, öğretim görevlileri, öğrenciler, hatta üniversite dışından tarih meraklıları hıncahınç doldurmuşlardı salonu. O çok sevdiği balıksırtı ceketini giymişti hoca; her zamanki gibi iki dirhem bir çekirdekti ama mavi gömleğinin üzerindeki kırmızı süveteri bile solgun yüzünü renklendirmeye yetmemişti... Nüzhet’in ölümü yüzünden... Dinleyicilerinin ilgisini uyanık tutmak için yine de azami gayret gösterdiğini söylemeliyim. Neydi o İngilizce deyim? Show must go on...</p>

  <p class="block13">Konukların ayakkabılarından süzülen kar sularının belirgin bir ıslaklık oluşturduğu, duvarla koltukların arasındaki küçük koridordan geçerken beni fark eden öğrencilerimden birinin, büyük bir nezaketle bana bıraktığı koltuğa oturduğumda Tahir Hakkı konuşmasını sürdürüyordu.</p>

  <p class="block13">“II. Mehmed’in tahta çıkış serüvenini hülasa edecek olursak...”</p>

  <p class="block13">Âdetiydi, her konferansta, konuyu ana başlıklardan yola çıkarak özetlerdi.</p>

  <p class="block13">“Tekrar, hafızanın dostudur. Tekrarla ki, unutkanlığın tekerrür etmesin Müştak.”</p>

  <p class="block13">Hayır, bu sözler hocaya değil, babama aitti. Ama ikaz etmeden de duramazdı. “Sakın tekrar ile ezberi birbirine karıştırma. Ezber insanı papağan yapar, tekrar ise düşüncelerini açıklarken sırtını yaslayacağın bilgileri hafızanda tutar.”</p>

  <p class="block13">Babamın bu öğüdünü hiç duymamasına rağmen Tahir Hakkı da tekrarın erdemine inanırdı. Şimdi yaptığı gibi, üstelik tahtaya çizdiği şemadaki kişileri, tarihleri birer birer göstererek.</p>

  <p class="block13">“Fatih’in ilk tahta çıkışı muhtemelen 1444 yılının yaz aylarında gerçekleşmişti. Tahtı oğluna bırakan II. Murad, henüz kırk yaşındaydı, tahta çıkan şehzade ise sadece on iki... Akla şu soru geliyor: Neden?”</p>

  <p class="block13">Sanki herkesi imtihan edecekmiş gibi salondakileri tek tek süzdü.</p>

  <p class="block13">“Neden henüz kırk yaşında bir padişah tahtını, tacını, ikbalini on iki yaşındaki tecrübesiz bir şehzadeye bırakır da inzivaya çekilir?”</p>

  <p class="block13">Salondaki kalabalık şöyle bir dalgalandı.</p>

  <p class="block13">“Haçlılara yenildiği için,” dedi ön sıralardan orta yaşlı bir hanım... “Tuna’yı aşan Macarlar ve Sırplar neredeyse devletin payitahtı Edirne’ye gireceklerdi.”</p>

  <p class="block13">“En sevdiği oğlu Alaeddin Ali öldürüldüğü için,” diye bağırdı yüzünü görmediğim bir erkek... “Sultan bu acıyı kaldıramadı.”</p>

  <p class="block13">Tahir Hakkı bilgece gülümsedi.</p>

  <p class="block13">“Birincisi Murad, istilacılara karşı yenilmedi hanımefendi. Sofya’yı geri aldı, düşmanı güçlükle de olsa İzladi Derbendi’nde durdurdu. Ama bu savaş Macarlarla Sırplara, Osmanlı’yı yenebilecekleri inancını aşıladı. Murad için daha beteri kendi uçbeyleri ve Rumeli savaşçılarıyla arasının bozulmasıydı. Yani devletin içinde anlaşmazlık baş gösterdi.” Sanki görecekmiş gibi dinleyicilerin arasında birini aradı. “İkinci katkıda bulunan beyefendi nerede oturuyor göremiyorum, ama ona katılıyorum; Alaeddin Ali’nin ölümü sultanı derinden sarstı. O sebepten, yaşayan tek şehzadesi II. Mehmed’i henüz on iki yaşında olmasına aldırmadan tahta davet etti. Amacı geri çekilmek, devletin bekası için padişahla beylerin arasını düzeltmek ve şehzadesine hayırlı bir saltanat hazırlamaktı. Bu yüzden tahtı bırakmadan Batılı devletlerle bir barış anlaşması imzalamayı da ihmal etmedi... Oğlunun hazırlıksız yakalanmasını, beklenmeyen bir savaşla imtihan edilmesini istemiyordu. Genç şehzadenin, Çandarlı Halil gibi dirayetli bir devlet adamının yanında tecrübe kazanmasını murat ediyordu.”</p>

  <p class="block13">“Ama tahtı geri aldı.”</p>

  <p class="block13">Salondaki bütün başlar tok sesin sahibine döndü. Bu genç adamı çok iyi tanıyordum. Dün geceki Freud’un Fatih çözümlemesi yaptığı kâbusumun öteki aktörü Çetin’di, hocanın en suratsız yardımcısı. Ama Tahir Hakkı’ya karşı son derece saygılıydı. Önceki iki dinleyici gibi oturduğu yerden değil, ayağa kalkmış konuşuyordu.</p>

  <p class="block13">“II. Murad, genç şehzadesini hayal kırıklığına uğrattığı gibi kendi kararıyla da çelişkiye düştü.”</p>

  <p class="block13">Tahir Hakkı’nın kalın kaşları çatıldı. Sorudan mı hoşlanmamıştı, yoksa Nüzhet nedeniyle Çetin’e duyduğu kızgınlık hâlâ sürüyor muydu, anlayamadım, işi ağırdan aldı, söze başlamadan önce masaya yaklaştı, yarılanmış su bardağından bir yudum içti.</p>

  <p class="block13">“Biraz vicdanlı ol Çetin,” dedi diliyle dudaklarını kurulayarak. Hocanın kalabalığın ortasında bir öğrencisini böyle azarlaması görülmüş iş değildi. Genellikle havayı yumuşatır, yarı şaka yarı ciddi öğrencinin yanlışını anlatırdı. Son derece ciddi bir mesele olmalıydı. “Evet, vicdanı olmayan bir tarihçi, vicdanı olmayan bir yargıçtan daha kötüdür. Söylediklerine gelince, haklısın, II. Murad kendiyle çelişkiye düştü. Ama tarihte kendisiyle çelişkiye düşmeyen bir hükümdar var mıdır, bilmiyorum. Kararlar mevcut şartlar değerlendirilerek alınır, ama şartlar değişince ne yapacaksınız?”</p>

  <p class="block13">Tuhaf... Çetin, hocanın lafını kesebilecek cesareti gösterdi. “Tamam da hocam, II. Murad içkiye, eğlenceye düşkün bir padişahmış. O devirde yazılmış bir eserde şöyle denilmektedir: ‘Hünkârımızın tahta vasıl oluşu sünbüle burcu zamanında vuku bulduğundan, padişahımız şadlıklara ve zevk-ü safa ‘ıyş u tarablara be-gayet meşguldür.’ Yani sultanın bu yanını göz önüne alırsak biraz da iradi zayıflık gösterdiğini söyleyemez miyiz?”</p>

  <p class="block13">Kesin bir şekilde başım salladı Tahir Hoca.</p>

  <p class="block13">“Sadece baba Murad değil, Fatih Sultan Mehmed Han da işreti, eğlenmeyi seven bir hükümdardı. Veciz-ül-kelam’da, esSehavi onun için, ‘Zevk u safa bakımından babasından geri kalmadı,’ der. Hayır, bir hükümdarı sadece hayat tarzına bakarak değerlendirmek büyük yanlıştır. Hele onu yargılamaya kalkmak bizim gibi tarihçilerin harcı değildir. Tarihçi yargılamaz, bildiklerini kaynak göstererek nakleder. Naklederken gayet tabii kendi yorumunu da katar. Ama yorum başkadır, yargılamak başka, mahkûm etmekse bambaşka...” Döndü, öfke dolu çakır gözlerini doğrudan Çetin’e dikerek konuşmaya başladı.</p>

  <p class="block13">“Bence II. Murad zaaf göstermedi. Belki de tahtı bırakmak zorunda kaldı. Ama şurası muhakkak... O, padişahlığa, hükümdarlığa gönül bağlamış muhteris biri değildi. Hal böyle olunca, dünyayı hor görerek, kolayca terk-i taht eyledi.”</p>

  <p class="block13">Çetin yine itiraz edecek sandım, etmedi. Ne zaman oturduğunu görmedim ama koltuğuna çökmüştü bile. Hocanın sesinin titremesinden dinleyiciler de ortalıkta bir gerginlik olduğunu fark etmiş olmalıydı ki, koca salonda öksürüğünü tutamayan birkaç kişi dışında kimsenin çıtı çıkmıyordu.</p>

  <p class="block13">“Üstelik,” diye sürdürdü hoca. “Murad, Çandarlı Halil’in biteviye tahta dön çağrılarına muhatap olmasına rağmen payitahta dönmeyi düşünmedi.”</p>

  <p class="block13">Yan sıralardan küçük bir elin titreyerek havaya kalktığını gördüm. Hoca da görmüştü... Bu yaşma rağmen muhtemelen gözleri benden daha iyi seçiyordu.</p>

  <p class="block13">“Evet Sibel,” dedi çenesiyle kızı işaret ederek. Sesi iyice sert çıkmıştı. “Söyle, ne diyorsun?”</p>

  <p class="block13">incecik, dal gibi bir kız ayağa kalktı. Kırmızı renkli, kalın kabanın içinde bile cılız görünüyordu. Onu da tanıyordum, Çetin’in kız arkadaşıydı. Doğal olarak Osmanlı, bilhassa Fatih konusunda hassas olan öğretim üyelerinden biriydi. Evet, hassas... Bu ülke hassas insanlardan geçilmiyordu. Bu hassas insanlar, her türlü değerlerimize yönelik saldın ve hakaretten sık sık rahatsız olurlardı. Hepsinin de mutlaka bir kutsalı olurdu. Bu ülkede o kadar çok kutsal vardı ki, insanı insan yapan o sıradan değerlere pek yer kalmıyordu. O zaman da huyat hakikatini kaybediyordu. Ama gel de bunu anlat...</p>

  <p class="block13">Benimle de birkaç kez tartışmıştı Sibel. Düşünün benim tfibi sinik bir adamla bile takışmayı göze alacak kadar heyecanlıydı. O zayıf bedenin içinde tutkuyla yanan bir ruh vardı sanki. Belki de gıpta edilmesi gereken bir kişilik, insanın hayatta kendini bir ideale adaması iyiydi. Ama doğru olan, bu İdealin öteki insanlara zarar vermemesi değil miydi? Sanırım Sibel en doğrusunun kendi tutkusu olduğuna inanıyordu. Bu inanç yüzüne de yansıyor; tartışırken yeşil gözleri alev alev yanmaya, yanaklarına bir kızıllık yayılmaya başlıyordu. İşte o anlarda pek de güzel olmayan kızımızın yüzüne tuhaf bir çekicilik, bir cazibe yerleşiyor, insanda saygıya, hayranlığa benzer bir duygu uyanıyordı. Şimdi de öyle heyecan içinde konuşuyordu işte... Nedendir bilinmez, belki daha da tutkulu.</p>

  <p class="block13">“Hocam, Çetin’e karşı çıktınız ama II. Murad tahtını oğluna bıraktıktan dört-beş ay sonra payitahta dönmedi mi?”</p>

  <p class="block13">Neler oluyordu? Bu çocukların hepsi Tahir Hakkı’ya tapardı. Bir dediğini iki etmez, neredeyse hocanın gündelik işlerini bile kendileri görürlerdi. “Biz bu ıvır zıvırı hallederiz. Siz araştırmalarınıza ara vermeyin hocam.” Ne değişmişti de aralarında böyle uyuşmazlık oluşmuştu? Nüzhet meselesi mi? Çetin sadece bir profesörle tartışmıştı, bunda kızacak ne vardı? Hayır, Tahir Hakkı gibi hoşgörülü bir adamın bu kadar çileden çıkması için daha esaslı nedenler olmalıydı. Mesela cinayet gibi... Yani Nüzhet’i bu çocuklar mı öldürdü? Hayır, canım onu ben öldürdüm. Gerçi polis Sezgin’den şüpheleniyor ama... Şimdi bir de Fatih konusunda hassas genç tarihçiler mi? Birden bir şimşek çaktı. Odama girenler de bunlar olmasın? Ama niye? Nüzhet’i öldürdülerse benden ne istiyorlar? O zayıf, güçlü bir rüzgâr üflese uçacakmış gibi olan narin kız, bir anda her türlü kötülüğü yapmaya muktedir bir canavar gibi görünmeye başladı gözüme. Ama Tahir Hakkı benim gibi düşünmüyor olacak ki, genç kıza bakıp anladım dercesine sağ elini usulca sallayarak yerine oturttu.</p>

  <p class="block13">“Sibel’in söyledikleri doğru,” diyerek yeniden tahtada yazılı olan 1444 yılının Kasım ayını gösterdi ama sanki son iki soruyla morali bozulmuş, o gençlere taş çıkartacak meşhur enerjisi sönmeye yüz tutmuştu.</p>

  <p class="block13">“Evet,” dedi boğazını temizleyerek. “II. Murad kasım ayında yeniden Edirne’ye dönmüştü. Üstelik daha temmuz ayında, devlet ricalinden kimseleri başına toplayıp, ‘Bakın beyler, paşalar, bu ana gelince padişahınız ben idim, ba’d el-yevm padişahınız oğlumdur, zira ben cümle taç ve tahtımı ve unvanımı bil-cümle oğluma verdim, hâlâ padişah oğlumu hilesiz...’ demişken...”</p>

  <p class="block13">Tahtanın önünde hafifçe sarsıldığını gördüm; hoca yorulmuştu ama pes etmedi, hiçbir zaman ettiğini görmedim zaten. “Ölüm, mesleğimizi elimizden alıncaya kadar tarihin tozlu sayfalarında yaptığımız bu keyifli seyahat sona ermeyecek.” Seyahat hâlâ sürüyordu ama artık daha fazla yol alamıyordu. Küçük adımlarla masaya yöneldi, iskemleye çökerken konuşmasını sürdürdü.</p>

  <p class="block13">“İktidarı oğluma verdim diyen bir hükümdar, neden kısa bir süre sonra payitahta geri döner? Taht tutkusu yüzünden mi? Yeniden padişah olma ihtirası nüksettiği için mi? Yoksa yanıldığını anladığı için mi?”</p>

  <p class="block13">Yaşlı bir kartal gibi masasından kalabalığı süzdü. Cesaret edip, kimse yanıt veremedi.</p>

  <p class="block13">“Konferansın başında da naklettiğim gibi elbette hayır. Murad payitahta geri döndü. Çünkü, Haçlılar barış anlaşmasını tek taraflı yırtıp atmışlardı. Osmanlı devletinin başına çocuk denecek yaşta bir şehzadenin geçtiğini öğrenir öğrenmez savaş hazırlıklarına başlamışlardı. Geçen senenin kışında başaramadıklarını bu sonbaharda nihayetlendirmek kararmdaydılar.”</p>

  <p class="block13">Duraksadı, sanki beş yüz küsur yıl önceki kararın ağırlığını omuzlarında hissetmiş gibi sırtı kamburlaşmıştı.</p>

  <p class="block13">“ İşte bu noktada Murad’ı eleştirebiliriz... İktidarını çok genç bir şehzadeye bıraktığı için. Zaten o da sonunda hatasını anlayacak, yanlış hesap Manisa’dan dönecekti. Ama Murad hiçbir zaman tahta düşkün biri olmadı. Hatta Haçlıların geldiği haberi kendisine ulaştığında, payitahta geri çağrıldığında bile, ‘Beğiniz vardır, varın uğraşın,’ dedi. Ki aslında II. Mehmed, babasının çağırılmasmı gereksiz buluyordu. Kendi başına düşmanı halledebileceğine inanıyordu. Şimdi burası çok önemli, az önce söyledim, anlaşılmamış galiba. Murad tahtı almaya değil, savaşa başkomutanlık yapmaya geliyordu. Kimse padişahı tahtından indirmeyecekti.”</p>

  <p class="block13">Sibel’in incecik parmaklan yine başların arasından havaya kalktı, ardından narin bedeni göründü.</p>

  <p class="block13">“Doğru söylüyorsunuz da hocam, Varna Savaşı gibi OsmanlI’nın Avrupa’daki varlığını garanti altına alan muhteşem bir zaferin ardından genç padişahın saygınlığı kalmayacaktı ki...”</p>

  <p class="block13">Hoca sonunda patladı.</p>

  <p class="block13">“Affedersin ama kızım, II. Murad müneccim miydi ki bilsin Varna Muharebesi’ni kazanacağını? Ya kaybetseydi? Hıı, kaybetseydi ne olacaktı? Ben söyleyeyim, genç padişah bu hezimetten muaf tutulmuş olacaktı, bütün yükü Murad omuzlarına almış olacaktı.” Israrla baktı, genç kızın muhtemelen alev alev yanan gözlerine. “Öyle değil mi?” Yeniden dinleyicilere çevirdi bakışlarını. “Tarihi idrak etmek için farklı ihtimalleri göz önünde bulundurmak zaruridir.”</p>

  <p class="block13">Bir an sustu. Düşüncelerini toparlıyor sandım, hayır, boş, anlamsız bir ifade belirdi yorgun gözlerinde. Sanırım kafası karışmıştı. O muhteşem hafızanın, o keskin zekânın böyle duraksaması içime dokundu. Ne söyleyeceğimi tam olarak bilemesem de ayağa kalktım. İri gövdemi hemen fark etti tabii. Donuk yüzü canlandı, muzip bir ışık belirdi az önce kararsızlık içinde bocalayan gözlerinde.</p>

  <p class="block13">“Müştak... Sen de mi Müştak?.. Yıkıl o zaman Tahir Hakkı...” Sezar’m kendisini bıçaklayanlar arasında üvey oğlu Brütüs’ü gördüğü anda söylediklerine nazire olan bu sözler, gergin salonda bir kahkaha tufanına yol açtı. Ben de güldüm haliyle...</p>

  <p class="block13">“Yok hocam estağfurullah... Ben şeyy...” Kahkahalar izin vermiyordu ki konuşayım...</p>

  <p class="block13">“Ben sadece Murad’m savaşı kazandıktan sonra daha ne kadar Edirne Sarayı’nda kaldığını soracaktım.”</p>

  <p class="block13">“Bana yardım etmeye çalışıyor,” dedi en sevimli haliyle gözünü kırparak. “Yoksa çok iyi bilir Murad’m Varna Savaşı’nın akabinde Manisa’ya çekildiğini... Fil hafızası vardır Müştak’m... Hepimizden daha iyi hatırlar okuduklarını...” Fil hafızalı öğrencinizin zihninde duygusal bir kaza oldu hocam, bırakın eski tarihte neler olduğunu, dün akşam işlediği cinayetin detaylarını bile hatırlayamıyor artık... Neyse, Tahir Hakkı’nın övgü dolu sözlerinden çok, eski neşesine kavuşması sevindirdi beni. Koltuğuma yerleşirken, “İtiraz eden arkadaşların da hakları var,” dedi yeniden bana bakarak. “Hatırlayacak olursak, Gazavât-ı Sultan Murad’da, babasının haçlılarla savaşmak üzere Edirne’ye geldiğini öğrenen Padişah II. Mehmed’le kurnaz Sadrazam Çandarlı Halil arasındaki tartışma şöyle nakledilir.”</p>

  <p class="block13">Yakın gözlüklerini burnunun ucuna yerleştirerek, masanın üzerindeki kitaplardan birinin sayfalarını karıştırdı.</p>

  <p class="block13">“Evet, işte burada...” Başını kaldırdı, gözlüklerinin üzerinden kalabalığa baktı. “Aynen okuyorum: ‘Şehzade yine tahta çıkıp hükmeyledi ve emredip Halil Paşa’yı katına davet edip ve Halil Paşa’ya dedi kim, babamdan rica edesin kim, babam oturup Edirne’yi Kostantiniyye keferesinden hıfzedip ve ben Ungurus üzerine varup gaza edem dedikte, Halil Paşa akil vezir idi ve eyitti kim şehzadem padişah hazretine ben bu sözü demeğe kadir değilim. Elhamdülillah padişahımız geldi, şimdengerü tedbir anındır; o nice derse öyle olur, deyüp cevap verdi. Zira bu düşman ağır düşmandır ve şehzadem sen dahi bir taze gülsün, hemen sana layık olan budur ki, padişahın fermanı üzere hareket edüp ve sözünden taşra çıkmayasın...’ ”</p>

  <p class="block13">Başını, okuduğu sayfalardan kaldırdı. Bir an onu Çandarlı Halil olarak gördüm. Sağduyuyu, barışı, sürekliliği, istikrarı temsil eden bir adam. Ne tuhaf, oysa daha önceleri Tahir Hakkı’yı Akşemseddin’e benzetirdim, Nüzhet ise onu Molla Gürani’yle eş tutardı. Molla Gürani meselesi de matraktır... Fatih, dikbaşlı, inatçı bir çocukmuş. “Ee baba sevgisi görmemiş ki çocuk,” derdi Nüzhet... Neyse işte bizim küçük şehzade derslere de pek meyilli değilmiş, özellikle de Kuran okumaya uzak duruyormuş. Hocalarının şehzadesiyle başa çıkamadığını gören Sultan Murad, heybetli görünüşlü, kızıl sakallı bir adam olan Molla Gürani’yi ona yollamış. Molla Gürani ilk derse girdiğinde beraberinde bir kızılcık sopası getirmiş. Sopayı gören Şehzade Mehmed sormuş:</p>

  <p class="block13">“Bu değnek de niçindir?”</p>

  <p class="block13">Molla Gürani kendinden emin cevaplamış! “Sizin içindir Şehzadem...”</p>

  <p class="block13">“Benim içindir de niçindir?”</p>

  <p class="block13">“Eğer derslere alaka göstermezseniz, dövülmeniz için padişah babanız tarafından bana verilmiştir.”</p>

  <p class="block13">Şehzade, ne bu lafları, ne de yeni hocayı hesaba alıp dersleri savsaklayınca, Molla Gürani, Mehmed’i fena pataklamış. Ondan sonra da Mehmed Kuran’ı pek güzel okumaya başlamış.</p>

  <p class="block13">Ama bunlar çok önceydi, Mehmed Manisa’da ya da Amasya’da henüz aklı havalarda bir çocukken Murad’m onu tahta davet ederek, aradan birkaç yıl geçse de hâlâ çocuk olan şehzadenin yüreğinde uyuyan iktidar ejderhasını henüz uyandırmamışken... “Tarihte hiçbir olay kendiliğinden olmaz,” diyen hocanın sesi tartışmanın sürdüğünü hatırlattı bana. “Genç Mehmed, kendi açısından son derece mantıklı bir istekte bulunuyordu. Eğer Varna Savaşı’nda galip gelirse hükümdarlığı da meşruiyet kazanacak, saray içinde ve dışında herkes ona biat edecekti. Fakat babası Murad kazanırsa hükümdarlığı bütünüyle tartışmalı hale gelecekti ki, öyle de oldu.”</p>

  <p class="block13">Bu defa benim pek sevdiğim Erol’un eli göründü havada, Sibel’in hemen yanında oturuyordu... Hayret, Çetin neden onlardan uzakta duruyor? Yoksa aralarında bir şey mi geçmişti? Yok canım, bunlar canciğer kuzu sarması, öyle denk gelmiştir.</p>

  <p class="block13">“Evet evladım,” dedi Tahir Hoca, ayağa kalkan genç tarihçiye, “Bir şey mi diyecektin?”</p>

  <p class="block13">Erol’un sesi, ne Çetin gibi soğuk, ne Sibel gibi tutkuluydu fakat o da arkadaşları gibi hocanın söylediklerine katılmıyordu.</p>

  <p class="block13">“Ama hocam, II. Mehmed bunu kendi kendine düşünmedi değil mi? Ona akıl veren Şahabeddin ve Zağanos paşalar vardı.”</p>

  <p class="block13">“Tamamen haklısın, saraydaki iki hizipten Çandarlı Halil, Murad’m tahta oturmasını istiyor, Şahabeddin Paşa tayfası ise genç padişahı destekliyorlardı....” Çetin’in oturduğu sıraya çevirdi bakışlarını. “Demek istediğim buydu işte. Çandarlı’nın isteklerine rağmen Murad sonuna kadar tahta dönmemekte direndi.”</p>

  <p class="block13">“Yine de sonunda teslim oldu,” dedi Çetin oturduğu yerden, bu kez kalkmaya bile gerek duymamıştı. “Varna Zaferi’nin ardından ayrıldığı Edirne’ye iki yıl sonra padişah olarak geri döndü. Hem de bir saray entrikasıyla... Buçuktepe Vakası...” Hoca artık ne desin, ağır ağır teslim bayrağını çekmeye başladı.</p>

  <p class="block13">“Öyle, Çandarlı Halil’in yeniçerileri kışkırtmasıyla başlayan büyük ayaklanma... Yeniçeriler doğrudan Şahabeddin Paşa’yı hedef almışlardı. Şahabeddin, ancak sultanın sarayına kaçarak canını kurtarabildi. Aslında Varna Zaferi’yle değişen güçler dengesi, iki yıl sonra kendini siyaset sahnesinde gösteriyordu. Böylece Murad devletin bekası için ikinci kez tahta çıktı.” Hoca da oturduğu iskemlede geri döndü, tahtada yazan Ağustos 1446 yazısını gösterdi.</p>

  <p class="block13">“O tarihlerde Çandarlı, genç padişahı ava göndermişti. II. Mehmed Edirne’ye girdiğinde tahtta babasını buldu. Çirkin, çok yakışıksız bir davranış ama böyle olmasaydı olaylar daha kanlı bir hal alabilirdi...”</p>

  <p class="block13">Mesele tam da benim kafamı yorduğum yere geliyordu; baba katilliğinin nedenleri. Elimi bir kez daha kaldırdım, bu defa Tahir Hakkı’ya destek vermek için değil, gerçekten soracak bir sorum olduğu için...</p>

  <p class="block13">“Tahir Hocam, Murad’m şu meşhur vasiyetnamesi... 1446 yılında yazılmış değil mi? Murad, Edirne’ye gitmeden hemen öncesinde... Neden? Oğlunun kendisini öldürtmesinden mi korkuyordu?”</p>

  <p class="block13">Çetin’in, Erol’un ve Sibel’in başlarını çevirip, ters ters bana bakmalarına aldırmadan sorumu detaylandırdım.</p>

  <p class="block13">“Dönemin vesikalarına baktığımızda o sıralar kırk iki yaşında olan Murad’m herhangi bir sağlık sorunu görünmüyor. Yanılıyor muyum?”</p>

  <p class="block13">Hoca oturduğu yerden başıyla onayladı beni. “Yanılmıyorsun Müştak... Murad taht serüveninin nasıl kanlı, acımasız bir oyun olduğunu kendi tecrübeleriyle biliyordu. Devlet söz konusuysa babanın, oğlun, kardeşin hiçbir önemi yoktu. Saltanat için herkesin kanı akıtılabilirdi. O sebepten her türlü ihtimale hazırlıklı olmak istiyordu.”</p>

  <p class="block13">Artık bir açık oturuma dönüşen konferansa son katkı Çetin’den geldi.</p>

  <p class="block13">“Ama Murad’m korktuğu gibi olmadı. II. Mehmed kendisine düzenlenen alçakça entrikaya rağmen tahtı babasına bırakarak, Manisa’ya çekilmeyi kabul etti...”</p>

  <p class="block13">Gergin öğrencisine de hak verdi Tahir Hakkı ama kuşkularını sözlerinin arasına ustaca yerleştirmeyi unutmadan.</p>

  <p class="block13">“Öyle oldu ama koşullar öyle gerektirdiği için mi, yoksa II. Mehmed, baba kanı dökmeyi vicdanına yediremediği için mi, bunu hiçbir zaman bilemeyeceğiz...”</p>

  <p class="block13">Çetin’in ya da arkadaşlarının itiraz edeceğini sandım, ama soru hiç beklemediğim birinden geldi Başkomiser Nevzat’tan...</p>

  <p class="block13">“Peki hocam, saray entrikasıyla uzaklaştırılan bu genç şehzadenin beş yıl sonra tahta dönüşünde başka bir saray entrikası rol oynadı mı acaba?” Bir arka sırada ayakta dikiliyordu, yanında da afili yardımcısı Komiser Ali. Ne zaman gelmişti bunlar salona? Tahir Hakkı’yla tartışan öğrencilerin söylediklerini de işitmişler miydi acaba?</p>

  <p class="block13">Hiç tanımadığı adamlara şöyle bir göz attıktan sonra, “II. Murad’m ölümünden mi bahsediyorsunuz?” diye sordu gergin bir tavırla. “O beklenmedik tecelliden.”</p>

  <p class="block13">“Tecelli olduğundan emin miyiz?” dedi durduğu yerde usulca sallanan başkomiser. “Acaba saray içindeki hiziplerin savaşı sonucu Murad öldürülmüş olamaz mı?”</p>

  <p class="block13">Tahir Hakkı’mn kalın kaşları bir kez daha çatıldı.</p>

  <p class="block13">“Kusura bakmayın ama sizi çıkaramadım, hangi üniversitedeydiniz?”</p>

  <p class="block13">Bağışlanmayı dileyen bir gülümseyiş belirdi Nevzat’ın yüzünde...</p>

  <p class="block13">“Ben üniversiteden değilim Tahir Hakkı Bey. Bu öğleden önce telefonla konuşmuştuk... Ben Nevzat, Başkomiser Nevzat...”</p>

  <p class="block13">Hocanın renginin attığını gördüm, telaşlanmış gibiydi ama çok sürmedi, dudaklarına sakin bir gülümseme yerleştirdi.</p>

  <p class="block13">“Ah, demek Başkomiser Nevzat sizdiniz?” dedi önündeki kitapların kapaklarını kapatmaya başlarken. “Tarihe ilginiz olduğunu bilmiyordum...”</p>

  <p class="block13">“ilgi demek abartılı kaçar, sadece okumayı severim.”</p>

  <p class="block13">Gözlüğünün üzerinden, bu ilginç kanun adamına kuşkulu bir bakış attı Tahir Hoca.</p>

  <p class="block13">“Yok, yok sorduğunuz sorudan, tarihle ciddi derecede alakalı olduğunuz anlaşılıyor. Evet, Murad’m zehirlenmiş olduğunu söyleyenler, hatta bu işi bizzat II. Mehmed’in yaptırdığını dile getirenler de olmuştur. Ama bu iddia, tıpkı Alaeddin Ali’nin ölümünün, II. Mehmed’e taht yolunu açmaya çalışan kapıkullarının yönlendirmesiyle olduğu savı kadar saçma ve mesnetsizdir. Mesnetsizdir; çünkü Çandarlı Halil’in kaplan gibi devletin başında bulunduğu şartlarda, herhangi bir şahsın Murad’a zarar vermesi düşünülemez.”</p>

  <p class="block13">“Neden?”</p>

  <p class="block13">Nevzat’ın tek kelimelik sorusu, salonda tatsız homurtuların yükselmesine neden oldu. Ne yapmak istiyordu bu polis böyle? Büyük hakana dil uzatmak haddine mi düşmüştü onun? Öfkeli sesler yükselirken, Nüzhet’i düşündüm. Acaba o da büyük hakana dil uzattığı için, şu suratsız Çetin, tutkulu Sibel, hatta benim iyi huylu sandığım Erol tarafından acımasızca... Peki ya ben? Ben ne arıyordum cinayet zamanı, cinayet mahallinde?</p>

  <p class="block13">“Çünkü,” diyerek, salondaki gergin kalabalığın aksine büyük bir sabırla Nevzat’ın sorusunu yanıtlamaya başlayan Tahir Hakkı’nın sesiyle döndüm yeniden tartışmaya. “Çünkü böyle bir zehirlenme vakasının olduğunu gösteren ne bir vesika, ne bir kayıt var. Elinizde delil, şahit olmadan birini tutuklayabilir misiniz? Şehzade Mehmed’i de katillikle suçlayacaksanız, elinizde delil ya da o zaman yaşamış şahıslardan birinin şahadeti gerekir. Öyle değil mi?”</p>

  <p class="block13">Başkomiser söyleyecek söz bulamadı. Bulamazdı tabii, karşısındaki kişi sümsük Müştak değil, koca Tahir Hakkı’ydı. Ağzının payını alan Nevzat, sessizliğe bürünürken hoca açıklamasını sürdürüyordu.</p>

  <p class="block13">“Bu türden görüşler, ister iyi niyetle yapılsın, ister maksatlı, sadece tarihteki karanlık alanların ilham verdiği rivayetlerden ibarettir. Ayrıca özel olarak ben, ileride Fatih olacak Şehzade Mehmed’in babasının canına kastettiğini hiç sanmıyorum.”</p>

  <p class="block13">Sustu, son kez salona baktı, kimseden ses çıkmayınca, şu kelimelerle noktaladı konferansını.</p>

  <p class="block13">“Sonuç olarak bütün bu kaos, bütün bu tartışmalar, devlet için hayırlı bir olaya vesile oldu. Babası Murad’m Varna Savaşı gibi Osmanlı’nın Avrupa’daki varlığını tartışmasız olarak kabul ettiren zaferinden sonra oğul Mehmed’in çok daha önemli bir zafer kazanması zaruri olmuştu, işte bu ihtiyaç, Kostantiniyye’nin fethini doğuracaktı... Yani Osmanlı devletinin, bir cihan imparatorluğuna dönüşmesinin yolunu açacaktı.” “Bu çocukta sinsi bir yan var” Konferans sona erince, öyle kolayca kürsüden inemedi Tahir Hakkı. Tarih meraklısı kalabalık, uğultular içinde salondan ayrılırken on kişilik heyecanlı bir grup, hocanın iskemleden kalkmasına bile izin vermeden başına üşüştü. Her toplantıda karşılaşabileceğimiz tiplerdi bunlar; kariyerleri için referans mektubu isteyenler, üniversitelerinde konuşma yapmasını talep edenler, hazırladıkları tez için yardım dileyenler, internet siteleri için söyleşi rica edenler.... Bana göre sorun yoktu, ama Nevzat ile Ali, insandan oluşan bu aşılmaz duvarın önünde ne yapacaklarını bilemeden öylece kalıvermişlerdi. Üniversitede bulunduklarından mı, saygın bir profesörün karşısında olduklarından mı nedir, bir çekingenlik çökmüştü üzerlerine. Sessizce yanlarına yaklaştım.</p>

  <p class="block13">“Müdahale etmelisiniz, yoksa epeyce beklemek zorunda kalırsınız.”</p>

  <p class="block13">Tatlı bir aşinalık belirdi ikisinin de yorgun yüzlerinde. “Merhaba Müştak Bey.” Belli belirsiz gülümsemişti Nevzat.</p>

  <p class="block13">“Sizi yeniden görmek ne güzel.”</p>

  <p class="block13">Bu iyiydi işte; demek ki, benden kuşkulanmıyorlardı. Demek ki, bu sabah bana oynadıkları küçük oyunda düştüğüm zor duruma rağmen hâlâ masum olduğumu düşünüyorlardı. Belki de onların önüne Sezgin’i attığım için bana minnet bile duyuyorlardı. Şahaneydi, böyle giderse hiç itirazım olmazdı. Ben de onları gördüğüme sevinmiş gibi gülümsedim. “Merhaba. Hocanın konferanslarını kaçırmamaya çalışırım.” Teklifsizce uzattığım elimi sıktı Nevzat.</p>

  <p class="block13">“Sahi artık sıkılmıyor musunuz bunları duymaktan? Ne de olsa bildiğiniz konular. Kim bilir kaç kez dinlemişsinizdir?”</p>

  <p class="block13">Samimi görünüyordu, sanırım beni tongaya düşürmeye çalıştığı yoktu.</p>

  <p class="block13">“Hayır,” diye merakını gidermeye çalıştım. “Tahir Hoca bildiklerini tekrarlayan bir eğitimci değil. Her konuşmasında farklı malumat verir. Zaten tarihin de geçmişin bahçesinde donup kalmış, müphem olaylar arasında gezinmekle bir alakası yok. Tarihçiler, çoktan göçüp gitmiş hükümdarların hayatlarını otopsi masasına yatıran adli tıpçılara benzemezler. Her ne kadar malzememiz geçmişte yaşanmış olaylar olsa da, bulduğumuz her yeni vesika, ulaştığımız her yeni bilgi, bize hakikatin farklı yönlerini gösterir. Dolayısıyla bildiklerimiz sürekli bir değişim içindedir.”</p>

  <p class="block13">Biraz da kendi uzmanlık alanımın sınırları içinde olduğumdan, hiç lüzumu yokken ardı ardına sıraladığım bu klişe lafları ilgiyle dinleyen polis şefinin kaşları çatılır gibi oldu.</p>

  <p class="block13">“Yani tarihte kesin bir hakikatten söz etmek mümkün değil...”</p>

  <p class="block13">“Sadece tarihte mi? Günümüzde de kesin bir hakikatten söz etmek mümkün mü? Mesela Nüzhet’in öldürülmesi? Gerçek nedir? Katil kim? Nüzhet gibi bir bilim insanını niye öldürürler?” Daha sözcükler ağzımdan dökülürken yaptığım yanlışı anlamıştım ama artık çok geçti. Dilime yine söz geçirememiştim işte. Ne âlemi vardı şimdi konuyu eski sevgilime getirmenin? Neyse olan olmuştu, artık duramazdım.</p>

  <p class="block13">“Yani şunu demek istiyorum Nevzat Bey, gerçek izafidir...”</p>

  <p class="block13">Başkomiserin sözlerime inanmak gibi bir niyeti yoktu; sanki faili meçhul bir cinayet karşısındaymış gibi düşünceli gözlerle süzüyordu beni.</p>

  <p class="block13">“Tarih için belki öyle,” dedi ciddiyetini yitirmeden. “Ama cinayette, katil hiç de izafi değildir. Etiyle, kanıyla gerçek bir şahıstır. İşlediği suç da bellidir. Bir insanın canını almıştır. Tarihin kavranışıyla ilgili bir yanlışı, siz ya da başka bir meslektaşınız düzeltebilir. Oysa ölen insanı yeniden yaşama döndürmeyi şu ana kadar kimse başaramadı. Bundan sonra başarması da pek mümkün görünmüyor.”</p>

  <p class="block13">Haklıydı, ancak hemen yelkenleri suya indirmeyi uygun bulmadım.</p>

  <p class="block13">“Ama öyle cinayetler vardır ki, yasalar karşı çıksa bile vicdanımız, ‘Oh iyi olmuş!’ demez mi? ‘Bu adam ölümü çoktan hak etmişti,’ diye düşünmez miyiz?”</p>
</body>
</html>
