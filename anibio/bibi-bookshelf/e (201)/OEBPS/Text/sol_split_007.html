<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sol</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
</style>
</head>

<body class="calibre">
  <h1 class="h1baslik" id="calibre_toc_5">V DEMOKRATİK SOL<sup class="calibre4"><a class="footnote-link" href="../Text/sol_split_020.html#footnote-100-13" id="footnote-100-13-backlink">[13]</a></sup></h1>

  <p class="normal1">Ülkümüz, kimsenin kimseyi ezemeyeceği, sömüremeyeceği, insan kişiliğinin her türlü toplumsal engelden kurtulmuş olarak özgürce gelişebileceği, dinamik, yaratıcı ve hakça bir düzen kurmaktır. Temel ilkemiz ise, bu ülküye doğru, demokrasi kuralları içinde ilerlemektir.</p>

  <p class="normal1">Bu ilkeye ve ülküye bağlı kalmak insanlık anlayışımızın gereğidir. Bu ilkenin ve ülkünün çerçevesinde araçları, yöntemleri özgürce tartışabilmek, yolumuzu özgürce araştırabilmekse, demokrasi anlayışımızın gereğidir.</p>

  <p class="sagnormal">28 Ekim 1974, Demokratik Sol Forumu</p>

  <p class="ortayazi">***</p>

  <p class="normal1">Demokratik sol, amaçta olduğu kadar araçlarda ve yöntemde de demokratiktir. Bizim benimsediğimiz anlamda demokratik solculuk, tepeden inme değil, temelden yükselme solculuktur. Halka rağmen solculuk değildir, halk solculuğudur. Onun içindir ki, öteden beri söylediğim gibi, bizim solculuğumuzun sınırını halk çizer ve çizecektir.</p>

  <p class="normal1">Biz bunu söyledikçe bazı kuruntulu çevreler, “Ya günün birinde halk, işi komünizme kadar vardırmak isterse” diye kuşkulanırlar.</p>

  <p class="normal1">Bu kuşkular yersizdir. Çünkü Türk halkı özgürlükçü demokrasinin değerini çok iyi bilmektedir. Onu en küçük ölçüde tehlikeye sokabilecek bir rejime yönelmesi söz konusu değildir.</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">Bizim demokratik sol anlayışımız belli ve tutarlı bir doğrultuyu gösterir ama kalıplaşmış katı formüllerden oluşmaz. Hakça ve insanca düzen ülküsüne erişmek için izlediği doğrultudan sapmaksızın, değişen ihtiyaçlara göre, değişen tedbirler ve çözümler getirir.</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">Toplum gerçeklerinden kopan bir sol hareket halktan da kopar. Halktan kopunca neye, kime dayanarak ayakta durabilir, tutunup gelişebilir? Egemen güçler zaten karşısında olacaktır ve onu ezmek için fırsat kollayacaktır. Halk da onu benimsemezse, sol nasıl gelişebilir?..</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">İlerici solculuk, gerçekçi solculuktur. Solda geçerlilik, en az kuramsal tutarlılık kadar önemlidir. Görünüşte çok tutarlı kuramlar, teoriler oluşturulabilir ama o kuramlar eğer yaşayan, gelişen bir toplumun koşulları içinde gerçeklik kazanamıyorsa, uygulanabilirlik kazanamıyorsa kime ne yarar sağlar? CHP’nin demokratik sol anlayışının, bugünkü Türk toplumunun koşulları içinde tutarlılığı da, geçerliliği de ispatlanmıştır. Başka bütün sol akımlar darmadağın olurken, CHP’nin sol anlayışı, üzerine baskılar geldikçe güçlenmiştir, itildikçe kökleşmiştir.</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">İlericilikle aşırı solculuk bir anlama gelemez. İlerici solcu, çağımızın en ileri, en insancıl sol anlayışına sahip çıkan solcu demektir.</p>

  <p class="sagnormal">19 Nisan 1970, Sosyal Demokrasi Dernekleri<br class="chapter"/>
  Federasyonu’nda konuşma</p>

  <p class="ortayazi">***</p>

  <p class="normal1">Çağımızın en ilerici ve sol anlayışını, bugünkü tutumuyla CHP temsil etmektedir.</p>

  <p class="normal1">Aşırı solda oldukları için kendilerini bizden daha ilerici sayan kimseler bu iddiamızı yadırgayabilirler. Fakat aşırı olmak, ilerici olmak değildir. Elli yıl, yüz yıl öncenin sol anlayışına saplanıp kalanlar, ilerici değil, gericidirler.</p>

  <p class="normal1">Çağımızın yeni ve ilerici sol anlayışında, halkçılık, devletçilikten daha ağır basmaktadır.</p>

  <p class="normal1">Deneyler, uygulamalar göstermiştir ki, üretim araçlarını devletleştirme anlamında daha çok devletçi olmak, ille daha solcu olmak değildir.</p>

  <p class="sagnormal">10 Mayıs 1970, Manisa</p>

  <p class="ortayazi">***</p>

  <p class="normal1">Bizim demokratik sol tutumumuzun gücü de, gerçekçiliği de, ilericiliği de halkla bütünleşmemizden gelmektedir.</p>

  <p class="normal1">Bilgiççe sözler kullanıp daha ağızlarını açarken halktan kopan bazı kimselerin ilericilik iddiaları karşısında hiçbirimizin küçüklük duygusuna kapılmasına gerek yoktur. Bizden daha solda olanlar vardır, ama bugünün Türkiye’sinde bizden daha ilerici olanlar yoktur.</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">Türk halkı özgürlükçü demokrasiyle bağdaşmayan hiçbir rejimi, o arada komünizmi de benimsemez. Komünizm ancak ağır sosyal adaletsizlik ortamında veya faşizme yönelik çabalar yüzünden gelişme ortamı bulabilir. Eğer faşist yöntemlerle komünizm önlenebilseydi, Portekiz’de bugünkü durum ortaya çıkmazdı. Portekiz’de düşünce özgürlüğünü, siyasal özgürlükleri kaldıran ve komünizmi de demokratik solu da yasaklayan yarım yüzyıllık bir faşist yönetimin kapağı kaldırıldığı vakit, ortaya en etkin güç olarak komünizm çıkmıştır. Buna karşılık Portekiz’de bugün komünizme karşı en etkin mücadeleyi demokratik sol eğilimli partiler vermektedir. Bir başka deyişle, Portekiz’de sağcılığın pişirip kotardığı komünizmin karşısına ancak demokratik sol dikilebilmektedir.</p>

  <p class="sagnormal">5 Temmuz 1975, Konya</p>

  <p class="ortayazi">***</p>

  <p class="normal1">Altyapı devriminin amacı, köylüsüyle, işçisiyle, esnaf ve sanatkârıyla ve kamu görevlisiyle, bütün çalışan halk topluluklarını ulusal ekonominin egemen gücü durumuna getirmektir. Onları ekonomik bakımdan güçlendirerek ezilmekten, sömürülmekten, yoksulluktan kurtarmak, toplumda sosyal adaleti sağlamak ve demokrasimizi sağlam sosyal temellere dayandırmaktır.</p>

  <p class="normal1">Bu amaca yaklaştıkça Türk toplumu, gerçek bir halk iktidarı ülküsüne de yaklaşmış olacaktır.</p>

  <p class="normal1">Bu amaç gerçekleştikçe, Türkiye’nin kalkınması ve iç sömürüden de, dış sömürüden de kurtulması hızlanmış olacaktır. Türk halkı, büyük bir çoğunluğuyla, böyle bir halkçı devrimin özlemi içindedir.</p>

  <p class="sagnormal">24 Ocak 1970, Gençlik Kolları gecesinde çıkan gazete için</p>

  <p class="ortayazi">***</p>

  <p class="normal1">Bizim demokratik sol anlayışımız gerçekçi olduğu için ve Türk toplumunun gerçeklerinden oluştuğu için, kalkınmanın köylüden başlamasını ister. Oysa bazı Batı toplumlarında oluşmuş sol dokt-rinleri tek “bilimsel” gerçek olarak görenler, o doktrinleri Türk toplumuna uygulamaya kalkıştıkları vakit, köylüyü ne yapacaklarını, nereye koyacaklarını bilemezler. Sonunda kendileri için çıkar yolu köylü gerçeğine gözlerini kapatmakta bulurlar. Fakat bu, kendileri için çıkar yol olsa da, Türk toplumu için ve Türkiye’de solun geçerlilik kazanabilmesi için çıkar yol değildir.</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">Bizim demokratik sol anlayışımız, toplumun mutluluğunu yalnız maddi refah artışında gören bir solculuk da değildir. Maddi refahı, maddi refahın adaletli dağılımını elbette hakça bir düzenin temel unsurlarından biri sayarız. Ama bunun ötesinde CHP’nin demokratik sol anlayışı, en büyük değeri insanın manevi alanda zenginleşmesinde görür. İnsanın manevi alanda zenginleşebilmesi için de, maddi güçlüklerden ve engellerden kurtulması kadar, manevi gelişmesinin önündeki engellerden de kurtulmasını gerekli sayar. Onun için sınırsız düşünce özgürlüğünü kendi demokratik sol anlayışının temel ilkelerinden biri olarak benimser ve “toplum yararı” bahanesiyle de olsa düşünce özgürlüğüne sınırlamalar getirebilecek her türlü sol anlayışı reddeder.</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">Türkiye’de ekonomik anlamda sağ güçler, dünyadaki gidişin tam tersine olarak, girişim özgürlüğünü sınırsız biçimde uygulamak, düşünce, anlatım ve örgütlenme özgürlüğünü ise ellerinden geldiği kadar kısmak, sınırlamak istemektedirler. Fakat bunu başarmak artık ellerinde değildir.</p>

  <p class="sagnormal">23 Mayıs 1975, TMMOB</p>

  <p class="ortayazi">***</p>

  <p class="normal1">CHP’nin demokratik sol tutumu, demokrasiye, özgürlükçü demokrasiye ağırlık veren bir sol tutumdur. Klasik özgürlükçü demokrasiden de bir bakıma daha ileri bir aşamadır. Çünkü demokrasiye ekonomik ve sosyal alanlarda da gerçeklik kazandırmayı öngörür. Bunun için de milli egemenlik kavramını halk iktidarı kavramıyla bütünleştirir. Halk iktidarı ise ancak halkın ekonomik gücünün artmasıyla, bireylerin veya varlıklı zümrelerin ekonomik gücünden daha üstün hale gelmesiyle sağlanabilir.</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">Demokratik sol açıdan milliyetçilik ekonomik alanda da milliyetçiliği gerekli kılar; iç sömürüye olduğu kadar dış sömürüye de karşıdır. Dış sömürüyü önleyici bir ekonomik politika, ekonomide dışa açılmayı engelleyici değildir, ancak dışa açılırken milli yararı öncelikle gözeticidir. Oysa çağımızda azgelişmiş veya gelişme halindeki bir ülkede kapitalizmi benimseyenler, ister istemez, ülkeyi dış sömürüye de açarlar.</p>

  <p class="sagnormal">8 Nisan 1975, Yeni Ulus</p>

  <p class="ortayazi">***</p>

  <p class="normal1">Bizim demokratik sol anlayışımız ekonomik güçle siyasal gücün ayrılmazlığı noktasından hareket eder. Ekonomik güç devlette yoğunlaşmışsa, siyasal güç de devlette yoğunlaşır. Ekonomik güç özel sektörde yoğunlaşmışsa siyasal güç de özel sektörde yoğunlaşır. Biz elbette özel sektöre de hak tanırız; devlete de ekonomiye ve topluma yön verebilmesi için gerekli hakları ve yetkileri tanırız. Fakat hepsinin üzerinde halk olmalıdır, hepsi halkın gözetiminde ve denetiminde olmalıdır. Kısacası, iktidarda halk olmalıdır. Bu da ancak halkın en büyük, en etkin ekonomik güç durumuna gelmesiyle gerçekleşebilir. Biz onu sağlamaya çalışıyoruz. Onun için halk sektörünü gerçekleştirmeye uğraşıyoruz.</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">Ekonomik güçle siyasal güç birbirinden ayrılmaz. Ekonomik güç kimdeyse siyasal güç de onda olur. Eğer ekonomik gücün tümü devlette toplanırsa, devlet halkı ezer… Eğer ekonomik gücün büyük bölümü bir avuç insanda yoğunlaşırsa, o bir avuç insan halkı sömürür, devlet yönetiminde ağırlığını halktan daha çok duyurur.</p>

  <p class="sagnormal">10 Kasım 1974, Dereçine</p>

  <p class="ortayazi">***</p>

  <p class="normal1">Siyasal gücün temeli ekonomik güçtür.</p>

  <p class="normal1">Eğer halk ekonomik bakımdan yeteri kadar güçlü değilse, eğer halk üretim ilişkilerine kendi istediği yönü verebilecek olanaklara ve güç düzeyine kavuşamamışsa, o zaman halkın siyasetteki güçleri kâğıt üzerinde kalır. Anayasa’nın ve yasaların sayfaları üzerinde kalır.</p>

  <p class="sagnormal">25 Ekim 1974, Demokratik Sol Forumu</p>

  <p class="ortayazi">***</p>

  <p class="normal1">Biz ekonomide devletin aşırı güç kazanmasını istemiyoruz. Çünkü o zaman, devletin siyasal gücü, halkı geçecek ölçülere varabilir. Bir avuç insanda bütün ekonomik gücün toplanmasını da istemiyoruz. Çünkü o zaman da, o bir avuç insan hem devleti kendi baskısı altına alabilir, hem de halkı ezebilir. Ama ekonomik güç ve onunla birlikte siyasal güç daha çok halkın elinde yoğunlaşırsa halk ezilmez. Halk da ne kadar güçlenirse güçlensin başkasını ezmez. Halk güçlendikçe toplum güçlenir, demokrasi güçlenir, devlet güçlenir.</p>

  <p class="sagnormal">17 Mart 1975, Köln</p>

  <p class="ortayazi">***</p>

  <p class="normal1">Çağımızın ilerici sol anlayışı, devletçiliği reddetmez, ama devletçiliğe eskisinden başka bir anlam verir. Bu anlamdaki devletçilikte devlet, kişilerin halkı ezmesini, sömürmesini önler, ama halkı ezen ve sömüren kişilerin yerine, devlet kendisi geçmez. Bu anlamdaki devletçilikte, devlet, ille her şeyin sahibi olmaz, fakat kamu kesimiyle, özel kesimiyle ekonominin tümünü, halk yararına yönlendirir. Bu anlamdaki devletçilikte, devlet halktan kopmaz, halkla bütünleşir.</p>

  <p class="sagnormal">10 Mayıs 1970, Manisa</p>

  <p class="ortayazi">***</p>

  <p class="normal1">Çağımızda siyasal iktidar olmak yeterli değildir. Asıl önemli olan sosyal iktidar olabilmek ve bunu siyasal iktidarla bütünleştirebilmektir.</p>

  <p class="sagnormal">23 Mayıs 1975, TMMOB</p>

  <p class="ortayazi">***</p>

  <p class="normal1">Biz hükümet kurmak için değil, biz halk iktidarını gerçekleştirmek için yola çıktık. Halk iktidarını gerçekleştirme yolunda bize yeni adımlar attırmayacak hükümetler içinde yer almaktansa, hükümetlerin dışında kalmayı tercih ederiz. Halk iktidarını gerçekleştiremeyecek hükümet formülleri içinde kendimizi eritemeyiz. Bu hakkı kendimizde göremeyiz, halkın karşısında.</p>

  <p class="sagnormal">28 Ekim 1974, Demokratik Sol Forumu</p>

  <p class="ortayazi">***</p>

  <p class="normal1">Halk sözü, halk kavramı ürkütür bazılarını, hele “halk iktidarı” dediğimizde, kendilerini halkın üstünde görenlere veya görmek isteyenlere bir ürküntü gelir. “Neymiş bu halk iktidarı?” derler… “Rejimimiz millet iradesine dayanmıyor mu ki, halk iktidarda değil, halk iktidara gelmeli diyorsunuz?” derler.</p>

  <p class="sagnormal">10 Kasım 1974, Dereçine</p>

  <p class="ortayazi">***</p>

  <p class="normal1">Bana zaman zaman sorarlar, “Neymiş, bu halk iktidarı?” diye. “Milli irade yetmiyor mu?” derler… Milli irade elbette demokrasinin ayrılmaz, vazgeçilmez bir unsurudur. Fakat gerçek demokrasi için yeterli değildir. Sadece milli irade, halk iktidarını gerçekleştirmeye yeterli değildir. Eğer köylü yoksul kalırsa, çocuğunu okutamazsa, yöneticiler bir ölçünün ötesinde köy çocukları arasından yetişemez. Devletin yönetimine köylü ağırlığını koyamaz. O zaman da halk iktidarda sayılamaz.</p>

  <p class="sagnormal">6 Aralık 1974, köy-koop</p>

  <p class="ortayazi">***</p>

  <p class="normal1">Eğer bir ülkede yükseköğrenimin kapıları halk çocuklarından çoğuna kapalıysa ve o yüzden halk çocuklarının çoğu ülkeyi yönetebilecek durumlara erişebilme umudundan yoksunsa, o ülkede halk iktidarı olamaz.</p>

  <p class="sagnormal">10 Kasım 1974, Dereçine</p>

  <p class="ortayazi">***</p>

  <p class="normal1">Eğer bir ülkede devlet dairelerinin kapıları, bankaların kasaları, kimi için ardına kadar açık, köylü için daracıksa, o ülkede halk iktidarı yok demektir.</p>

  <p class="sagnormal">10 Kasım 1974, Dereçine</p>

  <p class="ortayazi">***</p>

  <p class="normal1">Eğer bir ülkede, bazılarının her türlü bakımı en iyi koşullarla yapılırken halk çoğunluğu hasta olduğunda bir hastane yatağı için ona buna yalvarmak, varını yoğunu muayenehanelere yatırmak zorunda kalıyorsa, o ülkede halk iktidarda değil demektir.</p>

  <p class="sagnormal">10 Kasım 1974, Dereçine</p>

  <p class="ortayazi">***</p>

  <p class="normal1">Eğer toplum sorunları tartışılırken, sorunlara çözüm aranırken, toplumun üst katlarında yaşayanların düşünceleri sorulur, öğrenilir, köy ya da gecekondu kahvehanesinde o sorunları görüşen halkın düşünceleri bilinmez, sesi duyulmazsa, o ülkede halk henüz iktidara gelememiş demektir.</p>

  <p class="sagnormal">10 Kasım 1974, Dereçine</p>

  <p class="ortayazi">***</p>

  <p class="normal1">Köylüdür, oyu vardır ama toprağı yoktur… O ülkede, kâğıt üzerinde milli egemenlik bulunsa bile, halk iktidarı henüz gerçekleşmemiştir.</p>

  <p class="normal1">Ama elbette “oy”un değerini küçümsememek gerekir. Halk iktidarına giden yolu, halkımız, oylarıyla açacaktır.</p>

  <p class="normal1">Halk iktidarı, milli egemenliğin karşıtı değil, bütünleyicisi olacaktır. Milli egemenlik, ancak, halk iktidarıyla birlikte gerçeklik kazanmış olacaktır.</p>

  <p class="sagnormal">7 Aralık 1974, Diyarbakır</p>

  <p class="ortayazi">***</p>

  <p class="normal1">Türk halkı demokratik sol bir iktidarın ilk tadını geçen yıl aldı. Bu henüz küçük bir örnekti. Bir fecrin ilk ışığı gibiydi. Çünkü ancak yüzde 33 oy alabilmiştik, tek başımıza hükümet olacak güçte değildik. Çağdışı bir ayak bağı ile hükümet olabilmiştik.</p>

  <p class="sagnormal">28 Haziran 1975, İstanbul</p>

  <p class="ortayazi">***</p>

  <p class="normal1">1974 yılına gelinceye kadar, buğdaya, arpaya verilen taban fiyat zammı, 5 kuruş, 10 kuruş, 15 kuruş olurdu ancak. Geçen yıl demokratik solcu CHP hükümet kurdu, buğdaya 5 kuruş değil, 10 kuruş değil, 110 kuruş birden zam verdi. 115 kuruştan 225 kuruşa çıktı. Niçin? Devlet, demokratik sol CHP iktidarda iken halkın yanında yer aldı. Bu yıl ne oldu? Geçen yıl 110 kuruş yükselen buğday taban fiyatı bu yıl 25 kuruş yükseldi.</p>

  <p class="sagnormal">5 Temmuz 1975, Konya</p>

  <p class="ortayazi">***</p>

  <p class="normal1">Bizi, halk sektöründen söz ettiğimiz için kınayanlar olduğunu biliyoruz; oysa biz Türkiye’de doğmakta olan bir şeye, daha doğrusu doğmak için toplumun kabuklarını zorlayan bir güce sadece adını koymuş bulunuyoruz.</p>

  <p class="sagnormal">28 Ekim 1975, Demokratik Sol Forumu</p>

  <p class="ortayazi">***</p>

  <p class="normal1">Kişisel sermayelerden kurulu, özel sektörün bir uydusu değildir ve olmayacaktır halk sektörü. Halk sektörü ile özel sektörün sadece girişim özgürlüğü yönünden benzerliği vardır.</p>

  <p class="sagnormal">6 Aralık 1974, köy-koop</p>

  <p class="ortayazi">***</p>

  <p class="normal1">Son günlerde bazı yazarlar, köylüden emeğinin hakkının esirgenmesini, tarımdan sanayiye kaynak aktarma gibi yorumluyorlar. Bu, aşırı iyimser bir yorumdur, gerçeğe uymamaktadır. Çünkü gerçekte bugünkü hükümetin (Cephe Hükümeti’nin) tutumuyla, köylüden esirgenen para sanayiye değil, büyük aracılara aktarılmaktadır. Bunun en belirgin kanıtlarını fındıkta ve pamukta görebiliriz. Bu yıl fındık üreticisinden esirgenen para fındık ihracatçısına, pamuk üreticisinden esirgenen para ise pamuk ihracatçısına aktarılmaktadır. Oysa bir yandan köylünün hakkı köylüye verilse, bir yandan da halkımızda zaten var olan güzel eğilim değerlendirilerek halk sektörü gereğince desteklense, işte asıl o zaman tarımdan sanayiye kaynak aktarılmış, hem de en sağlıklı, adaletli ve süratli biçimde aktarılmış olur.</p>

  <p class="sagnormal">27 Ağustos 1975, Günaydın</p>

  <p class="ortayazi">***</p>

  <p class="normal1">Aşırı özel teşebbüsçü bir yönetim çokulusluluğun kurallarına, koşullarına boyun eğmek zorundadır. Kendi desteklediği özel teşebbüsün çokuluslu şirketlerle bütünleşmesine boyun eğmek, razı olmak, hatta bunu teşvik etmek durumundadır. Onun içinde aşırı özel teşebbüsçü olan iktidarlar, özellikle gelişme halindeki ülkelerin başında bulunan aşırı özel teşebbüsçü iktidarlar, bugünün çokuluslu şirketler gerçeği karşısında isteseler de milliyetçi olamazlar. Milliyetçi olamayacakları için de, milliyetçiliğin sadece ve daima sözünü ederler.</p>

  <p class="sagnormal">23 Mayıs 1975, TMMOB</p>

  <p class="ortayazi">***</p>

  <p class="normal1">Bundan bir süre önce solun beynelmilelciliğinden söz edilirdi. Fakat günümüzde sağ, soldan çok daha ileri ölçüde ve çok daha olumsuz anlamda beynelmilelcidir. Çünkü büyük sermaye, dünyadaki büyük sermaye, adı üstünde, çokuluslu sermaye haline gelmiştir.</p>

  <p class="sagnormal">23 Mayıs 1975, TMMOB</p>

  <p class="ortayazi">***</p>

  <p class="normal1">Girişim özgürlüğüne yer vererek ekonomik gelişme ve sınaileşme sürecine giren her ülkede, sınıf mücadelesi, doğal olarak ortaya çıkar.</p>

  <p class="sagnormal">25 Mayıs 1975, demeç</p>

  <p class="ortayazi">***</p>

  <p class="normal1">Köylünün ezilmesi pahasına işçinin refaha ulaşması, işçinin ezilmesi pahasına büyük sermaye sahiplerinin daha çok kazanması kadar adaletsizdir. Biz her iki adaletsizliği de önlemek veya ortadan kaldırmak zorundayız.</p>

  <p class="sagnormal">28 Ekim 1974, Demokratik Sol Forumu</p>

  <p class="ortayazi">***</p>

  <p class="normal1">Türkiye’de bir sol akım için başarının ve sürekliliğin kesin bir koşulu, bu akımın bir halk hareketi niteliğini kazanmasıdır, önderliğin bürokrat aydınlardan değil, halkın içinden gelmesidir. Halk arasında bu önderliği yapabilecek tek kesim de işçi kesimidir.</p>

  <p class="normal1">Türkiye’nin sıhhatli ve hızlı gelişebilmesi için bir sol tutum gereklidir. Türkiye’de bir güçlü sol tutum da ancak işçilerin önderliğinde gelişip kökleşebilir, öyleyse, böyle bir tutum izlemek, Türk İşçi Hareketi için tarihi bir ödevdir.</p>

  <p class="sagnormal">25 Haziran 1971, türk-iş’te “Dörtler” Raporu için</p>

  <p class="ortayazi">***</p>

  <p class="normal1">Halka anlatılmaz, halkla ancak anlaşılabilir. Ancak halkı hor görenler, halkı anlamayanlardır ki, kendilerini halka bir şeyler anlatabilme yetkisinde görürler. Topluma yön vermek isteyenlerin, ülkeleri yönetmek isteyenlerin, aslında en büyük bilgi kaynağı halktır.</p>

  <p class="sagnormal">28 Ekim 1974, Demokratik Sol Forumu</p>

  <p class="ortayazi">***</p>

  <p class="normal1">Halk bazı şeyleri toplumsal, ekonomik, siyasal sorunlarla ilgili bazı şeyleri anlamaz kuşkusuna kapılanlar, aslında halkı anlamayanlardır ve halkla yabancılaşanlardır.</p>

  <p class="sagnormal">28 Ekim 1974, Demokratik Sol Forumu</p>

  <p class="ortayazi">***</p>

  <p class="normal1">Bizim gibi düşünen ve bizim desteklediğimiz gençler, devrimciliği büyük kentlerin bulvarlarından halkın içine ve köylerin tarlalarına, devrimci düşünceyi sosyete salonlarından köy kahvehanelerine ve gecekondulara taşıyan gençlerdir.</p>

  <p class="normal1">Akıllarının, düşüncelerinin, yüreklerinin erişemediği yere silahla erişmeye kalkışanlar, bizden değillerdir ve biz onlarla beraber değiliz.</p>

  <p class="normal1">Çünkü biz, gerçek devrimci eylemin, gençleri, gençleri gençlere kırdırmak değil, gençleri halktan uzak düşürücü davranışlarda bulunmak değil, demokrasinin olanaklarından yararlanarak, halkla birlikte halkı kurtarmak olduğuna inanıyoruz.</p>

  <p class="sagnormal">29 Ocak 1971, Meclis</p>

  <p class="ortayazi">***</p>

  <p class="normal1">CHP, halka rağmen devlet gücüyle devrimcilik anlayışının karşısındadır. CHP, bütün sosyal ve ekonomik devrimleri, halkın gücüyle, halkla birlikte ve halk için yapacaktır. Kısacası, CHP’nin devrimciliği, demokratik halk devrimciliğidir.</p>

  <p class="normal1">Demokrasiyi içtenlikle benimseyemeyenler veya halkla bütünleşemeyenler, bu devrimcilik anlayışına, gönüllerini, kafalarını, eylemlerini uyduramazlar.</p>

  <p class="sagnormal">18 Ekim 1970, Bursa</p>

  <p class="ortayazi">***</p>

  <p class="normal1">Bu halkı sevip, halka kendinizi sevdirdikçe, bu halkı kendinize inandırdıkça, bu halkla birlikte aşamayacağınız engel yoktur. Bırakınız sizi engellemek, sizi bölmek isteyenler, silahla karşınıza dikilsinler. Nasıl başlangıçta hemen her türlü silahtan yoksun olarak, ama bu halka dayanarak Ulusal Kurtuluş Savaşı kazanıldıysa, sizler de halkın yoksulluktan, sömürülmekten kurtuluş savaşını, Türk halkının sevgisiyle, güveniyle kazanacaksınız.</p>

  <p class="sagnormal">19 Nisan 1970, Sosyal Demokrasi Dernekleri<br class="chapter"/>
  Federasyonu’nda konuşma</p>

  <p class="ortayazi">***</p>

  <p class="normal1">Gerçek solculuk, halkla kaynaşmak, halkla bütünleşmektir. Halkçı eylem halkla birlikte yürütülen eylemdir.</p>

  <p class="sagnormal">19 Nisan 1970, Sosyal Demokrasi Dernekleri<br class="chapter"/>
  Federasyonu’nda konuşma</p>

  <p class="ortayazi">***</p>

  <p class="normal1">Solun ülkemizde en çok kötülendiği bir dönemde, “Ben soldayım” demenin bir insanın veya topluluğun başına en büyük tehlikeleri getirebildiği bir dönemde, sola, ayrım gözetilmeksizin solun değişik biçimlerine, en ağır kuşkuların ve ithamların yöneldiği bir dönemde, CHP, demokratik solda olduğunu söyleye söyleye, haykıra haykıra, halktan en çok oy alan parti durumuna gelmiştir. Bunu, ne olduğumuzu, ne düşündüğümüzü bütün açıklığı ile halka anlatarak başarabildik ve halkla anlaşarak başarabildik.</p>

  <p class="sagnormal">28 Ekim 1974, Demokratik Sol Forumu</p>

  <p class="ortayazi">***</p>

  <p class="normal1">CHP kendi demokratik sol anlayışının ve devrimcilik yönteminin geçerliliğini, tek geçerli yol olduğunu ispatlamıştır. Bu konuda kimse bizi kendi kendimizden, kendi yolumuzun ve yöntemlerimizin doğrultusundan kuşkuya düşüremez.</p>

  <p class="normal1">Bu yöntemler içinde mücadelemizi daha güçlü, daha yaygın, daha etkin olarak sürdüreceğiz. Geçmişte olduğu gibi, şimdi de, Türkiye’de demokrasiyi kurtaracağız, halkla beraber kurtaracağız.</p>

  <p class="sagnormal">17 Şubat 1975, Grup</p>

  <p class="ortayazi">***</p>

  <p class="normal1">Halkçılık çalışan halkı, köylüyü, işçiyi, memuru, onları sömürenlerden çok düşünmektir. Peki milliyetçilik nedir? Milliyetçilik de bizim hükümetin Kıbrıs’ta yaptığıdır. İkisi arasındaki ayrım bu. Peki milliyetçilikle halkçılık ne zaman, nasıl bir araya gelir? Bir yandan haşhaş ekimine izin verip köylüyü kurtarırsınız, bir yandan da haşhaş kararıyla dünya karşısında Türk milletinin haysiyetini kurtarırsınız.</p>

  <p class="normal1">İşte halkçılıkla milliyetçilik, öyle birleşir.</p>

  <p class="sagnormal">5 Temmuz 1975, Konya</p>

  <p class="ortayazi">***</p>

  <p class="normal1">Sömürgeciliğin ve emperyalizmin temel ilkesi “Böl ve Yönet”tir… Bu ilke gerçekte “Böl ve Sömür” anlamına gelir.</p>

  <p class="normal1">Kendilerine “Milliyetçi Cephe” adını veren partilerin milleti cephelere bölme, bölerek vuruşturma ve birbirine düşman etme politikası da ister istemez bu politikayı hatıra getiriyor. Sömürü düzenini sürdürmek isteyenler, milletimizi cephelere bölerek birbirine düşürmeye uğraşıyorlar.</p>

  <p class="sagnormal">14 Haziran 1975, Tokat</p>

  <p class="ortayazi">***</p>

  <p class="normal1">Doğu’da ve bütün Anadolu’da tek bir yoksul insan kalmayıncaya kadar, yurdumuzda herkesin başı dik, karnı tok oluncaya kadar, herkes bugününde mutlu, çocuğunun geleceğinden umutlu oluncaya kadar el ele çalışmaktır, görevimiz…</p>

  <p class="sagnormal">9 Eylül 1974, Elazığ</p>

  <p class="ortayazi">***</p>

  <p class="normal1">Bizim ulusal amacımız olan kalkınma, yalnız kişilerin kalkınması değildir, yalnız zümrelerin kalkınması değildir, yalnız bazı bölgelerin kalkınması değildir… Tümü ile insanlarımızın, tümü ile halkımızın, tümü ile yurdumuzun kalkınmasıdır. Özgürlük içinde, sosyal adalet içinde kalkınmasıdır.</p>

  <p class="sagnormal">9 Eylül 1974, Elazığ</p>

  <p class="ortayazi">***</p>

  <p class="normal1">Acı fakat görünür gerçek odur ki, Türkiye’de sağcı güçlerden büyükçe bir bölümü özgürlükçü demokrasiden ürker duruma gelmişlerdir. Çünkü Türk toplumunun bugünkü gelişme ve bilinçlenme düzeyinde özgürlükçü demokrasinin artık ancak demokratik solu, daha doğrusu halkı iktidara getireceğini görmüşlerdir.</p>

  <p class="sagnormal">14 Aralık 1974, Kurultay</p>

  <p class="ortayazi">***</p>

  <p class="normal1">CHP iktidara geldiği gün, Türkiye’nin toprak düzenini de orman düzenini de halk yararına değiştirmeye girişecek, toprakla insanı, ormanla insanı, devletle insanı bütünleştirecektir.</p>

  <p class="sagnormal">10 Mayıs 1970, Manisa</p>

  <p class="ortayazi">***</p>

  <p class="normal1">Aşırı kazanç hırsının yerini, insanlığa daha çok hizmet etme isteğinin aldığı, maddi zenginliğe özenmenin yerine, manen zenginleşme özleminin geçtiği bir düzen…</p>

  <p class="normal1">İnsanların topraklarına, işlerine ve devlete yabancılık duymadıkları bir düzen…</p>

  <p class="normal1">Kıyasıya bir hayat kavgasının yerine barış ve sevgi içinde yaşamanın geldiği bir düzen…</p>

  <p class="sagnormal">8 Mart 1970, Ordu</p>

  <p class="ortayazi">***</p>

  <p class="normal1">Biz, sokak savaşları yerine, topluma dostluk ve barış getireceğiz. Kardeşler düzeni yerine, kardeşlik düzeni kuracağız. Yoksulluğun da soygunun da sona ereceği, oyun ve okuma çağında çocukların hamallık yapmadığı; kimsenin yaşlılığında başkalarına avuç açmadığı bir düzen kuracağız Türkiye’de… Bir barış düzeni, kardeşlik düzeni, insanlık düzeni kuracağız.</p>

  <p class="sagnormal">3 Mayıs 1970, Ankara İl Kongresi</p>

  <p class="ortayazi">***</p>

  <p class="normal1">Okuma ve oyun çağındaki çocukların sokakta hamallık, satıcılık, kundura boyacılığı yapmadığı, toprağı alın teriyle sulayan, eliyle işleyen köylünün, topraksız veya yoksul kalmadığı, kimsenin, “hastalanırsam, sakatlanırsam, yaşlanıp da çalışamaz duruma gelirsem halim ne olacak, aileme kim bakacak” diye düşünmediği bir düzen…</p>

  <p class="sagnormal">8 Mart 1970, Ordu</p>

  <p class="ortayazi">***</p>

  <p class="normal1">Karadeniz’in fındık yetiştiren köylüsü, Türkiye’nin buğday yetiştiren, tütün yetiştiren, üzüm, pamuk yetiştiren, besicilik yapan köylüsü, yüzde elli, yüzde yüz faizle tefecilerden kredi ararken, sırtını dayayacak dayısı veya kardeşi olan ve topluma hiçbir yararı dokunmayan birkaç kişinin, bankalarda halkın biriktirdiği paralardan milyonlarca liralık krediler elde edebildiği bir düzen yerine, herkesin hakkını alabildiği sosyal adaletin gerçekleştiği bir düzen…</p>

  <p class="sagnormal">8 Mart 1970, Ordu</p>

  <p class="ortayazi">***</p>

  <p class="normal1">Aydın’daki toplantımızda, yırtık gömleğiyle bir genç hamal çıktı kürsüye. Ahmet Emre adlı bu hamal şöyle konuşuyordu kürsüden:</p>

  <p class="normal1">“Ben bir hamalım. Yegâne bir ipim var. Bazı gün 15 lira, bazı gün 20 lira kazanırım. Bazı gün 5 lira olur. Bugün pazardı, 5 kuruş kazanamadım. Geçincemiz azdır. Demirel, gaza, tuza, şekere zam kodu. Bize zam komadı. Köydeki yaşlı anama, sakat ağabeyime de bakmak zorundayım. Ben ne yapayım?.. Bana bir akıl verin de o yola gideyim.”</p>

  <p class="normal1">Bu düzen iyidir, bu düzende çalışan kazanır diyen Demirel, bir akıl verebilir mi hamal Ahmet’e?</p>

  <p class="normal1">Üzüntülüydü, küskündü hamal Ahmet… Ama taşınmaz hale gelen yükünün altında ezilmiyordu artık. Yükünün altında dikelmesini, hakkını istemesini, kurtuluş yolu aramasını biliyordu. Bu düzenin değişmesi gerektiğini görüyordu.</p>

  <p class="normal1">Tek bir hamal değildi o… Tek hamalın sesi, tek bir insanın sesi o kadar gür ve güçlü, o kadar etkili olamazdı… Bir hamal değildi o… Halktı o…</p>

  <p class="normal1">“Artık beni sömürenleri bir hamal gibi sırtımda taşıyamam!” diyen halktı o… “Ben artık beni insan yerine koymayan bir düzende yaşayamam!” diyen halktı o…</p>

  <p class="normal1">“Yegâne bir ipi olan” bir hamal gibi, yoksulluğundan başka yitirecek şeyi olmayan halk…</p>

  <p class="sagnormal">3 Ekim 1970, İzmir</p>

  <p class="ortayazi">***</p>

  <p class="normal1">Halk artık kurtuluşun yolunu seçiyor. Halk, “Yeter” diyor. Neye “Yeter!” dediğini bilerek ve ne istediğini, ne yapacağını bilerek “Yeter!” diyor. Halk ıstırap içinde, fakat ıstırabının, sömürünün altında ezilmektense, dikelmesini biliyor artık. Onun içindir ki halkın kurtuluşunun yakın olduğuna inanıyorum.</p>

  <p class="sagnormal">27 Eylül 1970, Nazilli</p>

  <p class="ortayazi">***</p>

  <p class="normal1">Biz CHP’liler, devrimciyiz… Ama gözü dönmüş devrimci değiliz. Aklı başında devrimcileriz.</p>

  <p class="normal1">Fakat işimiz kolay değil… Amerika’daki petrol şirketinden, İngiltere’deki boraks şirketinden, Çin’deki Ortadoğu stratejilerine kadar, büyük toprak ağalarından, vurguncu işadamlarından, tutucu iktidara kadar, bütün sömürücüler, bütün faşistler, bütün tutucu güçler, bütün demokrasi düşmanları, bugün Türkiye’de, kendilerine en büyük engel olarak CHP’yi görmektedirler. Baş hedef olarak, CHP’yi almaktadırlar.</p>

  <p class="sagnormal">14 Haziran 1970, İstanbul İl Kongresi</p>

  <p class="ortayazi">***</p>

  <p class="normal1">Şimdi artık delilleriyle ortaya çıkmıştır ki, bozuk düzenin halkı yoksullaştırmak pahasına akan sömürü çeşmelerinden testilerini doldurmaya uğraşanların başında Demirel ailesinin bazı üyeleri gelmektedir. Bu durumda Sayın Demirel için, o çeşmelerin musluklarını kapatmak kolay olmayacaktır.</p>

  <p class="sagnormal">16 Mart 1970, Kayseri</p>

  <p class="ortayazi">***</p>

  <p class="normal1">Süleyman Demirel Başbakan kalabilsin ve birkaç yıllık iktidar süresi içinde Demirel ailesinin devlet ve millet sırtından edinilmiş servetine, yeni servetler eklenebilsin diye, Türkiye’yi bunalımdan bunalıma sürüklemeye kimsenin hakkı olamaz.</p>

  <p class="sagnormal">27 Şubat 1970, Sivas-Şarkışla</p>

  <p class="ortayazi">***</p>

  <p class="normal1">Halkımız çok dertli. Halkımız Türkiye’nin bozuk düzeninden şikâyetçi. Fakat artık, “Kaderdir, katlanmalıyım” demiyor. Körü körüne parti bağlarını sürdürmüyor. Bu düzeni değiştirme gücünün, bu düzeni değiştirmek istemeyenleri iktidardan indirme gücünün kendinde olduğunu biliyor.</p>

  <p class="sagnormal">3 Ekim 1970, İzmir</p>

  <p class="ortayazi">***</p>

  <p class="normal1">Halka dönük bir düzen değişikliği demokrasi için, demokrasi de halka dönük bir düzen değişikliği için gereklidir.</p>

  <p class="sagnormal">1970, Demokrat İzmir</p>

  <p class="ortayazi">***</p>

  <p class="normal1">Bugünler sıkıntılı olsa da yarınınıza inanınız. Bu, sömürü düzenini sürdürmek isteyenlerin son sefasıdır. Bu, halkımızın son cefasıdır. Bu düzen değişecek, emeği ile kazananların sefa süreceği, cefa çekmeyeceği düzen başlayacaktır.</p>

  <p class="sagnormal">28 Haziran 1975, İstanbul</p>

  <p class="normal1">“Ak Günlere”den (CHP 1973 Seçim Bildirgesi):</p>

  <p class="normal1">Bir düzen ki herkes kendi yaşamında mutlu, çocuğunun geleceğinden daha da umutlu olabilsin. Bir düzen ki herkes güvenle bakabilsin yaşlılığına…</p>

  <p class="normal1">Emeğin yarattığı değer emeği verenlerde biriksin. Çalışanlar el ele yüceltebilsin ülkeyi. İnsan insanı, yabancılar yurdu sömüremesin.</p>

  <p class="normal1">Ne yoksulluk ne baskı… Ne ezilen ne ezen… İnsanca, hakça bir düzen…</p>

  <p class="normal1">Kaynaklar daha gür akacaktır o düzende. Türkiye daha bağımsız, insanlar özgür olacaktır… Barış gelecektir topluma.</p>

  <p class="normal1">Ak günler ülkemize öyle bir düzenle doğacaktır.</p>

  <div class="calibre1" id="calibre_pb_9"/>
</body>
</html>
