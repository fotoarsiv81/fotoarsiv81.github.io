<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-16.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-16.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-17">Mason Localarının Kapatılışı</p>

      <p class="paragraf-4">10 Ekim 1935’te, gazeteler, Türk Mason Cemiyeti’nin “Türkiye Cumhuriyeti’ndeki terakkileri nazar-ı itibara alarak” faaliyetlerine ara verdiğini duyuruyordu!.. Kendisi de Mason olan Dahiliye Vekili Şükrü Kaya ise, “Masonların hükümetin programındaki esasları inceleyince, kendi ideallerinin gerçekleşeceğini gördüklerini, bu yüzden kendi kendilerini feshettiklerini” açıklıyordu!.. İşin içyüzü tamamen farklıydı...</p>

      <p class="paragraf-4">Bu olaydan kısa bir süre önce, Atatürk, Mahmut Esat Bozkurt’u yanına çağırtmış, ona Masonlar hakkında bir kitap vererek incelemesini ve meclis kürsüsünden Masonlara hücum eden bir konuşma yapmasını istemişti. Mahmut Esat Bey çok iyi bir hatipti. Hazırlanmış ve şöyle bir konuşma yapmıştı:</p>

      <p class="paragraf-4">“Biz, atalarımızın mensup olduğu tarikatları kapattık. Masonluk da kökü dışarıda, bir Yahudi tarikatından başka bir şey değildir. Onu da kapatmamız gerekir.”</p>

      <p class="paragraf-4">Zaman kötüydü... Dünya 1930’ların krizini henüz atlatmaya başlamışken, İtalya ve Almanya’da hırslı diktatörlükler oluşuyordu. Basiret gözü açık olan, tarihten ders almasını bilen ve General McArthur’la yaptığı sohbette “yeni bir savaşın kaçınılmaz olduğunu ve Alman hücumunun nereden ve nasıl başlayacağını” dahi büyük bir isabetle söyleyen Atatürk, böyle bir durumda yabancılara körü körüne bağlı bir cemiyetin ülkede faaliyet göstermesine elbette ki izin vermezdi!.. Atatürk, Masonluğun ne olduğunu çok iyi biliyordu!</p>

      <p class="paragraf-4">- Nizip bozgununu fırsat bilen Mustafa Reşit haininin ülke ekonomisini 1838 Ticaret Anlaşması’yla nasıl ipotek ettiğini,</p>

      <p class="paragraf-4">- Paris Anlaşması’yla Avrupalı sayılmanın bedeli olarak ilan edilen 1856 Islahat Fermanı’nın nasıl gayrimüslim hegemonyası yarattığını,</p>

      <p class="paragraf-4">- Katil Hüseyin Avni Paşa’nın 1875’te İngiltere’ye gidip, talimat aldıktan sonra Kayserili Ahmet ve Mithat Paşaların desteği ile Abdülaziz’i nasıl şehit ettiğini,</p>

      <p class="paragraf-4">- Rum Scalieri namussuzunun Türk ekmeği yiyip, sonra Bizans devleti kurmaya çalıştığını biliyordu!.. Hem de çok iyi biliyordu!</p>

      <p class="paragraf-4">- Atatürk Masonları iyi tanıyordu! Ayrıca kendisi hariç bütün arkadaşları Mason olduğu için Selanik’teki Yahudi evlerinde ülke aleyhine süren ihtilal toplantılarını,</p>

      <p class="paragraf-4">- İttihatçıların yabancı oyununa gelip ülkeyi nasıl Birinci Dünya Savaşı’na soktuklarını,</p>

      <p class="paragraf-4">- Mustafa Suphi olayını,</p>

      <p class="paragraf-4">- Çerkez Ethem’in isyanını,</p>

      <p class="paragraf-4">- İzmir suikastını,</p>

      <p class="paragraf-4">- Hilafetin kaldırılmasının İngilizlerin işine yarayışını bizzat yaşamıştı.</p>

      <p class="paragraf-4">İş bununla da bitmemişti... Atatürk’ün nasıl çetin bir ceviz olduğunu sezen Batılı ülkeler, kendisine de çengel atmış, 1908’de gerçekleştiremediklerini 1925 yılında sağlamak istemişlerdi.</p>

      <p class="paragraf-4">İngiltere’deki İskoç büyük locası, Atatürk’e “zahmetsiz yol”dan 33. Derece Masonluk ve “rit hâkimliği” unvanı verilmesini kararlaştırmış, bu karar Türkiye Masonları Yüksek Şurası’na dikte edilmişti!.. Şuranın dileği de Dr. Fikret ve Mehmet Cemal Uybadın beyler tarafından Atatürk’e iletilmişti. Atatürk’ün cevabı kısa ve kesin olmuştu:</p>

      <p class="paragraf-4">“Böyle bir teklifi duymamış olayım!..”</p>

      <p class="paragraf-4">Atatürk, yeni cumhuriyetin başına gelen her musibetin arkasında yabancıların eli olduğundan, bu elin ucunda da Mason parmağı bulunduğundan elbette ki haberdardı. 1924’te Lozan’da Musul’u kaybetmemiz, Kürt isyanları gibi sıkıntılar, hep Türk devletinin ne yapacağını Mason uşaklarından öğrenen yabancı devletlerin, duruma daha önceden hâkim olmasından kaynaklanmıştı. Türkiye çok sıkıntılı anlar yaşamıştı. Atatürk biliyordu ki iyi Mason ancak “Masonluğunu unutan Mason’dur!”</p>

      <p class="paragraf-4">Bu olayın amacı ve önemi, kendisi de bir Mason olan Yunus Nadi tarafından cumhuriyet gazetesinde 14 Ekim günü şöyle dile getirilmişti:</p>

      <p class="paragraf-4">“Bu suretle İtalya, Almanya ve Rusya’da olduğu gibi memleketimizde de Mason teşkilatı külliyen ilga edilmiş oluyor... Masonluk şimdiki halde İngiltere, Fransa, Belçika, Amerika, İsviçre gibi memleketlerde faaliyet halindedir...”</p>

      <p class="paragraf-4">“Bu teşkilatın kaldırılmasını icap ettiren sebep, CHP programında ‘kökü dışarıda teşekküllerin memleketimizde yer bulamayacağına dair olan hükümdür.” Atatürk’ün bu önemli kararı uygularken dünya konjonktürünü göz önünde tuttuğunu, yani bazı ülkelerde yasaklanmasını fırsat bildiğini ve pek çok vatanperver Mason’un bu karara gönülden uyduğunu belirtmek gerekir...</p>

      <p class="paragraf-4">Ne var ki bazıları, büyük ihtimalle dışarıdan aldıkları direktif ve menfaat bağlarının kopmasının yarattığı tepki ile tıpkı katliamdan kaçan Templar Şövalyeleri gibi yer altına inmişler ve melanetlerini orada sürdürmüşlerdir.</p>

      <p class="paragraf-4">Haydi, utanmadan Atatürk’ü hâlâ Mason diye suçlayın!</p>

      <p class="arayazi">“Türk Milleti daha dindar olmalıdır, yani bütün sadeliği ile dindar olmalıdır demek istiyorum. Dinime, bizzat hakikate nasıl inanıyorsam, buna da öyle inanıyorum.”</p>

      <p class="paragraf-4 para-style-override-11"><span class="char-style-override-9">Mustafa Kemal Atatürk</span></p>
    </div>
  </div>
</body>
</html>
