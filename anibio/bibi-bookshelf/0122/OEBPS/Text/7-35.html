<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-35.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-35.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-36">Dinsiz Milletin Devamına İmkan Yoktur!</p>

      <p class="paragraf-4">1930 yılının Temmuz ayında, Ankara Halkevi’nde toplanan Birinci Türk Tarih Kongresi’nin son günlerinde, Darülfünun profesörleri, liselerin, orta mekteplerin hocaları bu kongreye davet edilmişlerdi.</p>

      <p class="paragraf-4">Toplantı bir hafta sürmüştü. Kongreye katılan davetliler yeni tezler, fikirler ve müşahedelere dayanarak ortaya çıkmışlar, birçok kitap ve kaynak meydana koymuşlardı. Bu kongrede Avram Galanti, Samih Rıfat, Raşit Galip, Zeki Velidi ve Sadri Maksudi arasında hayli tartışmalar olmuş, birçok hakikatler meydana çıkmıştı. Atatürk’ün etrafını sarmış olan hocalar gelişigüzel sorularla Atatürk’ü adeta bir baskı altına almış bulunuyorlardı.</p>

      <p class="paragraf-4">Sorulan tüm sorulara cevap veren Mustafa Kemal Atatürk’e, toplantıya katılan bir başka muallim de şöyle bir soru sormuştu:</p>

      <p class="paragraf-4">“Paşam! Din lüzumlu bir şey midir? Hilafetin kaldırılması iyi mi olmuştur?”</p>

      <p class="paragraf-4">Atatürk bu soruya gayet sakin bir tavırla hemen şu cevabı vermişti:</p>

      <p class="paragraf-4">“Evet, din lüzumlu bir müessesedir. Dinsiz milletin devamına imkan yoktur. Yalnız şurası vardır ki; din, Allah ile kul arasındaki kutsal bir bağlılıktır. Softaların din simsarlığına müsaade edilmemelidir.</p>

      <p class="paragraf-4">Dinden maddi menfaat temin edenler menfur kimselerdir. İşte biz, bu vaziyete müsaade etmiyoruz. Bu gibi din ticareti yapan kimseler, saf ve masum halkımızı aldatmışlardır. Bizim ve sizlerin asıl mücadele edeceğimiz ve ettiğimiz, bu kimselerdir.”</p>

      <p class="paragraf-4">Hilafete gelince;</p>

      <p class="paragraf-4">“İşin garibi bazı arkadaşlardan bilhassa hariçten bana hilafet teklifi vaki olmuştur. “Siz halife olunuz.” demişlerdi. Ben bu teklife daima gülerek cevap verdim. Hilafet lüzumsuz ve hatta zararlı bir müessese haline gelmişti. Bundan beklenilen gaye tahakkuk etmemiştir.</p>

      <p class="paragraf-4">Birinci Cihan Harbi’nde gördük; Müslümanlar halife ordusuna karşı harp ettiler! Suriye’de arkadan vuranlar olmuştur. Bunlar halifeye bağlı Türk askerlerini şehit etmişlerdir. Hilafet faydalı halini muhafaza etmiş olsaydı, Müslüman âleminin buna uygun hareket etmeleri icap ederdi.</p>

      <p class="paragraf-4">Dinle hilafeti birbirinden ayırt etmek lazımdır. Birincisi ne kadar faydalı ise, ikincisi o kadar lüzumsuz bir hal almıştır. Hilafeti lağvettiğimiz günden bugüne kadar kimsenin buna sahip çıkmaması, Müslüman dünyasının halifesiz de yürüyeceğine ve yürümekte olduğuna en güzel misal değil midir?”</p>

      <p class="paragraf-4">Atatürk yine dinimizle ilgili şu mükemmel açıklamayı yapıyor:</p>

      <p class="paragraf-4">“Bizde ruhbanlık yoktur. Hepimiz eşitiz ve dinimizin buyruklarını eşit olarak öğrenmeye mecburuz.”</p>

      <p class="paragraf-4">“Her fert dinini, diyanetini, imanını öğrenmek için bir yere muhtaçtır. Orası da okuldur.”</p>

      <p class="paragraf-4">“Nasıl ki her hususta yüksek meslek ve ihtisas sahipleri yetiştirmek lazım ise, dinimizin gerçek felsefesini tetkik, bilimsel ve feni telkin kudretine sahip olacak güzide ve gerçek büyük âlimler dahi yetiştirecek yüksek kurumlara malik olmalıyız.”</p>

      <p class="paragraf-4">İslam’ı Batılı devletlerin elinden kurtarmak konusunda o kadar inançlı olan Atatürk, din ve mezhepler konusunda bakın neler diyor;</p>

      <p class="paragraf-4">Din vardır ve lazımdır.</p>

      <p class="paragraf-4">Din lüzumlu bir müessesedir. Dinsiz milletlerin devamına imkan yoktur.</p>

      <p class="paragraf-4">Allah birdir, şanı büyüktür. Peygamberimiz, Efendimiz Hazretleri Cenab-ı Hak tarafından insanlara hakayik-i diniyeyi tebliğe memur ve resul olmuştur. Kanun-i Esasi’si, cümlenizce malumdur ki Kur’an-ı Azimüşşan’daki husustur. İnsanlara feyz ruhu vermiş olan dinimiz son dindir. Ekmel dindir.</p>

      <p class="paragraf-4">Çünkü dinimiz akla, mantığa ve hakikate tamamen tevafuk ve tetabuk ediyor. Eğer akla, mantığa ve hakikate tamamen tevafuk ve tetabuk etmemiş olsaydı, bununla diğer kavanini tabiiye-i ilahiye beyninde tezat olması icap ederdi. Çünkü bilcümle kavanin-i kevnineyi yapan Cenab-ı Hak’tır.</p>

      <p class="paragraf-4">Bizim dinimiz en makul ve tabii bir dindir ve ancak bundan dolayıdır ki son din olmuştur. Bu dinin tabi olması için akla, fenne, ilme ve mantığa uyması lazımdır. Bizim dinimiz bunlara tamamen uygundur. Müslümanların toplumsal hayatında, hiç kimsenin özel bir sınıf halinde mevcudiyetini muhafazaya hakkı yoktur.</p>

      <p class="paragraf-4">Kendilerinde böyle bir hak görenler dinî emirlere uygun harekette bulunmuş olmazlar. Bizde ruhbanlık yoktur. Hepimiz eşitiz ve dinimizin hükümlerini eşit olarak öğrenmeye mecburuz. Her fert dinini, din duygusunu, imanını öğrenmek için bir yere muhtaçtır. Orası mekteptir.</p>

      <p class="paragraf-4">Milletimizin, memleketimizin darül irfanları bir olmalıdır. Bütün memleket evladı kadın ve erkek aynı surette oradan çıkmalıdır.</p>

      <p class="paragraf-4">Fakat nasıl ki her hususta âli meslek ve ihtisas sahipleri yetiştirmek lazım ise dinimizin hakikat-ı felsefiyesini tetkik, tetebbu ve telkin kudret-i ilmiye ve fenniyesine tehasüp edecek güzide ve hakiki ulemayı kiram dahi yetiştirecek müessesatı aliyeye malik olmalıyız.</p>

      <p class="paragraf-4">Camilerin mukaddes minberleri, halkın ruhi, ahlaki gıdalarına en yüksek, en verimli kaynaklardır. Minberlerden halkın anlayabileceği dille ruh ve beyne hitap olunmakla Müslümanların vücudu canlanır, beyni temizlenir, imanı kuvvetlenir, kalbi cesaret bulur. Fakat buna karşılık hutbe okuyanların taşımaları gereken ilmi özellikler, özel liyakat ve dünya durumunu anlayıp bilme önemlidir.</p>

      <p class="paragraf-4">Minberlerden aksedecek sözlerin bilinmesi ve anlaşılması ve hakayi-ki fenniye ve ilmiyeye mutabık olması lazımdır. Hutebayı kiramın ahval-i siyasiye, ahval-i içtimaiye ve medeniyeyi her gün takip etmeleri zaruridir.</p>

      <p class="paragraf-4">Bunlar bilinmediği takdirde halka yanlış telkinat verilmiş olur. Binaenaleyh hutbeler tamamen Türkçe ve icabatı zamana muvafık olmalıdır ve olacaktır. (Bu konuşma orijinal şeklindedir. Sadeleştirme yapılmadı.)</p>
    </div>
  </div>
</body>
</html>
