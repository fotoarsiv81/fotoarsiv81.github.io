<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-5.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-5.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-6">Ben Medresede Okumam</p>

      <p class="paragraf-4">Mustafa Kemal’in çiftlikte de okumaya devam etmesini sağlamak için bazı teşebbüsler olur. Mustafa Kemal hatıralarında bunlardan bahsetmez. Bu hususta bilgi yalnız Makbule Atadan’ın hatıralarındadır.</p>

      <p class="paragraf-4">“Ağabeyim okumak istiyordu. Bunun üzerine annem Çalı çiftliğinde bulunan bir kilisedeki mektebe ağabeyimi gönderdi. Bir müddet bu mektebe devam ettikten sonra da ‘Ben bu mektebe gitmem.’ diye tutturdu. Annem ‘Niçin gitmiyorsun?’ diye sorunca, ‘Ben kilisedeki gavur mektebine gitmem.’ diyerek bu mektebi terk etti.”</p>

      <p class="paragraf-4">“Bu defa annem çiftlikte okuma ve yazması olan Arnavut yazıcı Kamil Efendi’yi ona hoca tayin etti. Bu hocaya üç gün tahammül etti. Sonra ‘Ben böyle cahil adamlardan ders alamam.’ diye isyan etti. Bundan sonra komşumuz Hatice Hanım’dan ders aldı. Bir müddet sonra da ben kadınlardan ders alamam, mektep isterim, diye tutturdu.”</p>

      <p class="paragraf-4">Bu sağlıklı çiftlik hayatı Mustafa’ya yarıyordu. Kasları gelişmiş, güçlenmişti. Yemek boldu, dayısı Hüseyin Bey çok iyi bir insandı. Ancak bir müddet sonra Mustafa sıkılmaya başladı. Zekası uyanmaya başlamış, bir şeyler öğrenmenin sabırsızlığı her yerini kaplamıştı. Eğitim hayatını özlemiş, yaşıtlarından geri kalmanın acısını hissetmeye başlamış ve bu yüzden de hırslı bir yapıya bürünmüştü.</p>

      <p class="paragraf-4">Köyde öğretmen olarak yalnız bir Müslüman hoca ile köyün papazı vardı ki bunların arasında da fazla bir fark yoktu. Mustafa’yı sırasıyla ikisine de yolladılar. Ama Mustafa kendisine yabancı olan Rumcayı sevmedi, Hıristiyan çocuklarının soğuk davranışları da gururunu incitti.</p>

      <p class="paragraf-4">Kısa bir süre de hocaya gittikten sonra “Ben medresede okumam.” diye diretti. Zübeyde Hanım ona özel bir öğretmen buldu ama üç gün sonra Mustafa, adamın bilgisiz olduğunu ileri sürerek ondan ders almayı reddetti. Arkasından bir komşu kadın ders verme önerisinde bulundu. Mustafa bunu da “Bir kadından ders almam.” diye geri çevirdi.</p>

      <p class="paragraf-4">Çaresiz durumda kalan Zübeyde Hanım artık oğlunun doğru dürüst bir eğitim görmesi gerektiğini iyice anlamıştı. Mustafa’yı, Selanik’e teyzesinin yanına gönderdi. Zafer eninde sonunda çocuk Mustafa’nın olmuştu. Bu ömründe kazandığı ilk ve devamları gelecek olan bir zaferdi bu. Mustafa, Selanik Rüştiyesi’ne devam etmeye başladı ama burada da uzun süre kalamadı.</p>

      <p class="paragraf-4">Bir gün çocuklar aralarında kavgaya tutuşmuşlardı; Arapça Öğretmeni Kaymak Hafız, onu elebaşı yerine koyarak fena halde dövdü ve yara bere içinde bıraktı. Mustafa, buna adamakıllı içerledi. Okula gitmeyi reddetti. Büyükannesi de onun tarafını tutarak Mustafa’yı okuldan aldı.</p>
    </div>
  </div>
</body>
</html>
