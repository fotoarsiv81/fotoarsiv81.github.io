<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-1.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-1.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-2">Soyu Anadolu Türk’ü</p>

      <p class="Basic-Paragraph-2"></p>

      <p class="paragraf-4">Mustafa Kemal’in babası Ali Rıza Efendi’nin dedeleri, Makedonya’nın Osmanlı Devleti’nin eline geçmesinden sonra, Osmanlı’nın Balkanlarda kalıcılık sağlama politikası gereği Anadolu’dan Rumeli’ye getirilen Türkmenlerdendi.</p>

      <p class="paragraf-4">Ali Rıza Efendi’nin dedeleri, Konya-Karaman ya da Aydın Söke’den göçürülerek, önce Vidin, daha sonra da Serez’e gelmişler ve 3. Selim’in Nizam-ı Cedid düzenlemeleri döneminde, 1827 Osmanlı-Rus Savaşı’nı Osmanlı’nın kaybetmesiyle meydana gelen otorite boşluğundan yararlanarak ortaya çıkan Bulgar, Yunan, Sırp eşkıya ve çetelerinin taşkınlıkları döneminde Selanik’e yerleşmişlerdir.</p>

      <p class="paragraf-4">Manastır Vilayeti’nin Debre-i Bala Sancağı’nın Kocacık Nahiyesi’ne yerleşen aile, 1830’larda Selanik’e gelmişti. Ali Rıza Efendi, 1839 yılında, bir sonbahar akşamı doğmuştu.</p>

      <p class="paragraf-4">Ali Rıza Efendi’nin babası, Kırmızı Hafız Ahmet’ti. Ali Rıza Efendi, Selanik nüfusuna ‘Karakocalılar Yörük taifesinden’ olarak kaydedildi. Osmanlı’nın iskan politikası gereği Rumeli’ye göçürülen ve Ali Rıza Efendi’nin baba soyunu oluşturan ‘Karakocalı Türkmenleri’ Anadolu’da Konya-Karaman ve Aydın-Söke taraflarında yerleşik idiler.</p>

      <p class="paragraf-4">Mustafa Kemal’in annesi Zübeyde Hanım ise 1857 yılında Selanik yakınlarındaki Langaza’da doğdu. Zübeyde Hanım, güzel olduğu kadar, zeki ve cesurdu. Türklüğüyle gurur duyardı. Batılı bir tarihçiye göre: “Zübeyde Hanım, damarlarındaki ilk göçebe Türk kabilelerinin torunları olan ve hâlâ Toros Dağlarında özgür yaşamlarını sürdüren, sarışın Yörüklerin kanını taşıdığını düşünmekten hoşlanırdı.” Zübeyde Hanım, bu düşüncelerinde haksız da değildi.</p>

      <p class="paragraf-4">O, gerçekten bir Yörük kızıydı. Zübeyde Hanım’ın ataları Konya Yörüklerindendi. Baba soyu olarak, Evlad-ı Fatihan’dı. Zübeyde Hanım sık sık: “Soyumuz Yörük’tür, Konya-Karaman yöresinden buraya gelmişiz. Babam Feyzullah Efendi’nin büyük amcası Konya’da kalmış, Mevlana Dergâhı’na girmiş, orada Yörüklüğü tutmuş.” der.</p>

      <p class="paragraf-4">Türk olmaktan ayrı bir haz duyar, Türklük bilincini çocuklarına da aşılamaya çalışırdı. Mustafa Kemal, daha çocuk yaşlarda Türk ile Yörük arasındaki ilişkiyi kavramış gibiydi. Kızkardeşi Makbule, bir gün Mustafa Kemal’e: ‘Yörük ne demektir?” diye sordu.</p>

      <p class="paragraf-4">Mustafa Kemal, gülerek; “Yürüyen Türk demektir.” cevabını verdi.</p>

      <p class="paragraf-4">Zübeyde Hanım’ın ataları Konya-Karaman’dan Rumeli’ye gelen ve bundan dolayı da Rumeli’deki diğer Yörük gruplarından farklı olarak “Konyarlar” adıyla anılan Yörüklerdendi.</p>

      <p class="paragraf-4">Konyarlar, Konya-Karaman’dan Fatih Sultan Mehmet döneminde, 1466’da Karamanoğulları etkisiz hale getirildikten sonra Rumeli’ye göçürülerek iskan edilmişlerdi. Aile önce Batı Makedonya’daki Vodin İlçesi’nin batısındaki Sarıgöl Bucağı’na getirilmişler, daha sonra ise Selanik dolaylarına yerleşmişlerdi.</p>

      <p class="paragraf-4">Zübeyde Hanım, son derece dindardı. Atalarının geleneksel inançlarına bağlıydı. Beş vakit namaz kılan Zübeyde Hanım’ın en değer verdiği özel eşyaları arasında Zemzem kabı, değişik tespihler, seccadeler ve bir Kur’an-ı Kerim gibi dinî amaçlı eşyalar başta gelirdi.</p>
    </div>
  </div>
</body>
</html>
