<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-63.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-63.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-64">Göklere Çıktın Mustafa</p>

      <p class="paragraf-4">Sabiha Gökçen naklediyor:</p>

      <p class="paragraf-4">10–11 yaşında idim. Bursa’daki evimiz Atatürk’ün köşküne çok yakındı. Bir gün Atatürk Bursa’yı şereflendirmiş, köşkün bahçesinde dolaşıyordu, ben de onu yakından görmek arzusu ile kıvranıyordum. Yine bir gün bahçede dolaştığı sırada yerimden fırladım, ona doğru koştum. Beni yolumdan çevirenlere ağlamakla karşı koymaya çalışıyordum, birden bir ses işittim;</p>

      <p class="paragraf-4">“Bırakın onu!” diyordu, “Bırakın gelsin.”</p>

      <p class="paragraf-4">Koşarak Ata’nın yanına gittim, ellerine sarıldım.</p>

      <p class="paragraf-4">Atatürk sordu:</p>

      <p class="paragraf-4">“Çocuk, sen okula gidiyor musun?”</p>

      <p class="paragraf-4">Harpler sebebiyle okulumu yarıda bırakmıştım ve bir yatılı okula alınmamı istedim.</p>

      <p class="paragraf-4">“Ben seni yanıma alayım, gelir misin?” diye sordu.</p>

      <p class="paragraf-4">“Abime sorayım” dedim. Kabul ettiler, derhal çağırtarak onunla konuştu, anlaştılar. Böylece Çankaya’ya geldim.</p>

      <p class="paragraf-4">Uzun zaman ayrı kaldığım okuluma yeniden başlamanın sevinci içinde memnundum. Çankaya Köşkü bahçeleri içindeki eski bir seyis evi düzeltilerek okul haline getirilmişti. Köşkte çalışanların, yaverlerin ve diğer hizmetlilerin çocukları ile birlikte ben de bu okula gitmeye başladım.</p>

      <p class="paragraf-4">Bir sabah, Ata’nın elini öpmek üzere yanına girdim. İşleri ile meşguldü. Bir süre ayakta bekledim birden, derin bir iç geçirdi ve “Allah!” dedi. (O, sık sık bu şekilde yapardı.) Atatürk hakkında evvelce çok şeyler duymuştum, bu tesirle olacak bir hayli şaşırdım. Onun ağzından Allah kelimesini duymak beni şaşırtmış ve heyecanlandırmıştı.</p>

      <p class="paragraf-4">Ata’nın yüzüne şaşkın bir şekilde bakmış olacağım ki “Sen dindar mısın?” diye sordu.</p>

      <p class="paragraf-4">Ben de ailemden aldığım din terbiyesi ile “Evet, dindarım.” dedim ve bu cevabımı nasıl karşılayacağını anlamak için ürkek ürkek yüzüne baktım. Cevabım hoşuna gitmişti.</p>

      <p class="paragraf-4">“Çok iyi... Allah, büyük bir kuvvettir. Ona daima inanmak lazımdır.” dedi ve bu konuda uzun uzun izahat verdi. Ben de o zaman anladım ki Atatürk hakkında söylenenlerin aslı yoktur ve Ata, bütün söylenenlerin hilafına dindar bir insandır.</p>

      <p class="paragraf-4">Kimsenin inancına karışmaz, dindar kişilere saygı gösterir, yobazlara, softalara çok kızar, din kavramının sömürülmesine izin vermezdi. Allah ve Peygamberimiz hakkındaki konular, Atatürk’ün yanında tartışma konusu yapılamazdı...</p>

      <p class="paragraf-4">Kadir geceleri mevlit dinlediği de olurdu. Hafız Yaşar Bey’in mevlidini saygı ile dinlerdi. Mevlidin miraç bölümünde, “Göklere Çıktın Mustafa” denince gözleri yaşarırdı. O zaman hemen kolonya götürürdük, inanışı samimi idi.</p>

      <p class="paragraf-4">Öyle “Allah” derdi ki yalnız kalınca, onun gibi kimse diyemez. Herkes çekilip yapayalnız kalınca gökyüzüne bakar, kendi kendine “Allah” derdi. Bir gün sofrada çevresindekilere, “Bana Allah’ın büyüklüğünü anlatır mısınız?” diye sordu.</p>

      <p class="paragraf-4">Konuklar birer birer Allah’ı nasıl anlayabildiklerini anlattılar. Atatürk hepsini dikkatle dinledi.</p>

      <p class="paragraf-4">Bir yaz akşamı Dolmabahçe Sarayı’nda kadınlı erkekli bir yemek vardı. 8-9 saat süren yemek sona ererken salonun büyük kapısının parmaklıkları arasından güneş doğuyordu. Atatürk’ün bir işaretiyle manevi kızlarından Nebile Hanım, sandalyesinin üzerine çıktı. Sabah ezanı okumaya başladı. Ahenkli bir ses geniş salonda yankılandı.</p>

      <p class="paragraf-4">Atatürk başını yukarı doğru kaldırmış, kendinden geçmiş bir halde ezanı dinliyordu. Bir an geldi, yanaklarından yaşlar süzülmeye başladı.</p>
    </div>
  </div>
</body>
</html>
