<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-2.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-2.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-3">Anne ve Babasının Okul Kavgası</p>

      <p class="Basic-Paragraph-2"></p>

      <p class="paragraf-4">Okul çağına gelen Mustafa, büyük bir hevesle okumak istemekteydi. Ancak onun okula başlamak istemesi annesi ile babasının arasında küçük tartışmalara neden oldu. Anne Zübeyde, oğlunu medreseye yollamak isterken, baba Ali Rıza Efendi ise yeni usullerle ders işlenen Şemsi Efendi Mektebi’ne yazdırmak istiyordu.</p>

      <p class="paragraf-4">Aslında Osmanlı Devleti’nin o devirlerinde, okumak imkanları kıt ve okuryazar oranı çok düşüktü. Okutulmasına karar verilen çocuklar için eğer çevrenin imkanları varsa, seçilecek iki yol görünüyordu.</p>

      <p class="paragraf-4">Bu yollarda biri, derme çatma ve hiçbiri devlete ait olmayan, sarıklı ve çoğu cahil hocalar tarafından idare edilen mahalle mektepleriydi. Bu yolun sonu verimsizleşmiş bir medrese tahsiline çıkardı.</p>

      <p class="paragraf-4">Bu medreselerde ancak mahalle imamı ve müezzinler yetişirdi. Buradan mezun olanlardan bir kısmı da daha ziyade İstanbul’da bulunan çöküntü ve perişanlık içinde eriyen başka medreselere giderlerdi. Oraları bitirenler ise din eğitimi hocalığı, müftülük, kadılık gibi görevlere yollanırdı.</p>

      <p class="paragraf-4">Anne Zübeyde’nin oğlu Mustafa için seçtiği yol da buydu. O oğlunun sarıklı hocalar elindeki mahalle mektebine verilerek, ileride sarıklı bir hoca yahut âlim olmasını istiyordu. Sarıklı hocalar ve ilmiye sınıfı mensupları askere alınmazlardı.</p>

      <p class="paragraf-4">Bunlar mahalle veya köy mescitlerinde imam ve müezzinliklerinden, eğer arkaları sağlamsa veya yetenekleri doğrultusunda müftülüklere, kadılıklara, müderrisliklere kadar çıkan birtakım kademelerle, mütevazı fakat belirli yollarda hayatlarını yürütürlerdi.</p>

      <p class="paragraf-4">Bunların ayaklarında mest, şalvarlı, kuşaklı, mintanlı, cübbeli, sarıklı ve hepsi de daha delikanlılık yaşlarından itibaren sakal bırakan bu sınıfın halk içinde, görevlerine, kademelerine göre az çok itibarlı fakat aşırı imtiyazları olmayan mevkileri vardı.</p>

      <p class="paragraf-4">Mustafa’nın babası Ali Rıza Efendi’ye gelince? O oğlunun düzgün bir tahsil yapmasını istiyordu. Onu okutmak, yetiştirmek, ona yüksek tahsil dereceleri sağlamak emelindeydi. Bu güzel ve asil, takdir edebildiği bir şeyi, oğlunun başarmasını istemek suretiyle, kendi ruhundaki bir özlemi açığa vuruyordu.</p>

      <p class="paragraf-4">Küçük Mustafa’yı annesi o zaman âdet olan dualar, ilahilerle mahallenin harap, geri mektebine kaydettirmek arzusuna karşılık, babası da o zaman yeni açılmış olan ve yeni usullerle dersler gösteren Şemsi Efendi Mektebi’ne yazdırmak istiyordu. Bu iki ayrı istek, karı koca arasında aşırıya kaçmayan tartışmalara yol açtı.</p>
    </div>
  </div>
</body>
</html>
