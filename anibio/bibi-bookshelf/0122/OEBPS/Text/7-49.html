<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-49.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-49.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-50">İslam Âlemi’ni Türkler Kurtarır</p>

      <p class="paragraf-4">Milli Mücadele’nin kazanılmasında din adamlarımızın önemli hizmetleri vardır. Şeyh Sunusi ve Özbekler Dergahı’nın kahraman şeyhi Ataullah Efendi, bunlar arasında ilk akla gelenlerdendir. Din âlimlerimizin yapmış olduğu önemli hizmetleri, dönemin İngiliz Gizli Servis yetkilisi Harron Armstrong şöyle anlatmaktadır:</p>

      <p class="paragraf-4">“Elde ettiğimiz malumat ve karşılaştığımız hakikatler bizleri hayrete düşürdü. Bu din adamları münhasıran telkinlerle ve maneviyatı yükseltmekle iktifa etmemişler, fiilî olarak da mukavemet teşkilatı içinde vazife almışlardı. Halk üzerinde tesirleri fevkalade olduğundan, üzerlerine aldıkları vazifeleri muvaffakiyetle ifa etmişlerdi.”</p>

      <p class="paragraf-4">Şeyh Ahmet Sunusi ve Sunusiler, Mısır’a saldıran İngilizler ile Trablusgarp’a saldıran İtalyanlara karşı Mustafa Kemal gibi genç Osmanlı subaylarıyla birlikte kahramanca mücadele vermişlerdir. Hatta Sunusiler’le başa çıkmakta zorlanan İngilizler, Şeyh Sunusi’ye; “Tarafsız kalırsanız, Sunusileri Libya’nın meşru siyasi iktidarı olarak tanırız. Ayrıca size Mısır’ın Batı Çölü’ndeki bazı vahaları veririz.” teklifinde bulunmuşlardır. Fakat Şeyh Sunusi, bu teklifi elinin tersiyle itmiştir.</p>

      <p class="paragraf-4">Şeyh Ahmed Sunusi, Türk Milli Mücadelesi’nin müstesna şahsiyetlerden biridir. Şeyh Sunusi Afrika’da, özellikle Sahra ve Sudan bölgesinde geniş bir nüfuza sahip olan Sunusilerin önderidir.</p>

      <p class="paragraf-4">Sudan ve Libya’da, Mustafa Kemal’in gerilla eğitimi verip teşkilatlandırdığı ve Türk ordusunun yanında yer almasını sağladığı Sunusilerin lideri olan, daha sonra da Teşkilat-ı Mahsusa’nın büyükleri arasında yer alan Şeyh Ahmet Sunusi, Kurtuluş Savaşı sırasında da Kuva-yi Milliye hareketini destekledi. Anadolu’yu gezerek vaazlar verdi. İslam dünyasının Anadolu hareketine destek vermesi için çalıştı.</p>

      <p class="paragraf-4">Kurtuluş Savaşı sırasında Anadolu’nun birçok yerini gezerek, Kuva-yi Milliye’ye vaazlarıyla destek olmuştur. Sunusi Efendi, rengi, dili, kültürü, ırkı farklı olduğu halde, Türk’ün, İslam’a yapmış olduğu ve daha da yapacağına inandığı büyük hizmetler dolayısıyla, Afrika’nın kızgın çöllerinden, daha önce hiç görmediği Anadolu’ya koşmuş, Milli Mücadele’mize katılmıştır.</p>

      <p class="paragraf-4">O Milli Mücadele ki aç, çıplak, silahsız ama imanlı bir milletin, kendisine sırtlanca saldıran, emperyalist yedi düveli mağlup edişinin ta kendisidir.</p>

      <p class="paragraf-4">Şeyh Ahmet Sunusi, bembeyaz mahalli kıyafetiyle gittiği her yerde, verdiği vaazlarla, herkesi Milli Mücadele’ye çağırıyordu. Onu bu topraklara çeken kuvvetin ne olduğunu, şu sözlerinden anlıyoruz:</p>

      <p class="paragraf-4">“Bugün İslam milletleri arasında en kuvvetli ve haşmetlisi ve dinî vahdet ve idare yönünden en ümit vericisi Türk Milleti’dir. Binaenaleyh, bütün İslami hareket ve dayanışmanın kuvvet merkezi Türkiye olmalıdır. Kahraman Türk Milleti’ni bu yakın alaka ve yardıma, dayanışmaya ve bu çok mühim vazifeye ehil kılan birçok tarihî ve stratejik imtiyazları vardır.”</p>

      <p class="paragraf-4">Kurtuluş Savaşı sonunda Büyük Millet Meclisi Reisi Mustafa Kemal Paşa, mecliste Şeyh Sunusi’nin onuruna bir davet verdi. Mustafa Kemal Atatürk, konuşmasında şeyhi şöyle takdim ediyordu: “Bütün âlem-i İslam’ın hürmet ve muhabbetini hakkıyla kazanmış olan bu tarikatı ve onun mümtaz mümessilini, riyasetinde bulunduğum Büyük Millet Meclisi namına hürmetle selamlar ve kendisine davamıza gösterdikleri necip alaka ve bizi bu yolda mücadeleye devam hususunda vaki teşviklerinden dolayı minnetle anarız.</p>

      <p class="paragraf-4">Afrika’nın en tabii reisini, en salâhiyettar hükümdarını ve bize mazideki emsalsiz mücadeleleriyle rehber olmuş Sunusileri de burada kalbimizden gelen en büyük takdir ve takdis hisleriyle alkışlarız.”</p>

      <p class="paragraf-4">Kurtuluş Savaşı dönemi öyle bir dönemdir ki vatan hainleri ile vatanseverlerin safları belli olmuştur. Şeyh Sunusi, Kuzey Afrika’dan gelip, Türk Milleti’nin bu aziz mücadelesine bizzat iştirak etmiştir.</p>

      <p class="paragraf-4">Şeyh Sunusi, “Türkiye’nin ve İslam Âlemi’nin kurtuluşu Allah-ü Teâlâ’nın izniyle, ancak Müslüman Türk Milleti sayesinde mümkün olabilir ve böyle olacaktır.” diyerek, bir dava adamına yakışan tavrı sergiliyordu.</p>
    </div>
  </div>
</body>
</html>
