<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-29.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-29.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-30">Atatürk’ün İslam İçin Yaptığı Hizmetler</p>

      <p class="paragraf-4">Aslında Kur’an-ı Kerim ilk kez Türkçeye 1338 yılında Çağatay lehçesiyle çevrilmişti ancak bu çeviri Osmanlı Türklerinin ihtiyacını karşılamaktan oldukça uzaktı.</p>

      <p class="paragraf-4">Cumhuriyet dönemine kadar gerçek anlamda bir Kur’an tercümesi yapılamadı. Osmanlı Devleti döneminde, Kur’an çevrisi yanında uzun süre Kur’an tefsiri de hazırlanmamıştı. 1875 yılındaki Tefsir-i Züptetü’l Ahtar, 1841’deki Tefsir-i Ayıntabi ve 1865 yılındaki Tefsir-i Mevahip gibi tefsir çalışmaları da bilimsellikten uzak ve hurafelerle doluydu.</p>

      <p class="paragraf-4">Türk toplumunun bilimsel bir bakışla gerçekleştirilecek Kur’an tefsir ve tercümesine olan ihtiyacını gören Atatürk, bu konuda hiçbir dönemde olmadığı kadar ciddi çalışmalar başlattı.</p>

      <p class="paragraf-4">1924 yılında Cemil Said’in Kur’an çevrisi ile Hüseyin Kazım ve arkadaşlarının hazırladığı “Nuru’l Beyan” adlı tercüme yeterli görülmemişti.</p>

      <p class="paragraf-4">1926 yılında, Süleyman Tevfik’in tercümesi de anlaşılır bulunmamıştı. Özellikle 1927 yılından sonra Kur’an çevrilerinin sayısında artış görülmüştü. Osman Reşit ve bir heyet tarafından bir çeviri yapılmış fakat 1927 yılında İsmail Hakkı İzmirli’nin tercümesi daha fazla benimsenmiş ve yaygınlaşmıştı.</p>

      <p class="paragraf-4">Cumhuriyetin ilk Kur’an tefsiri, Atatürk’ün isteğiyle hazırlatılan, Konyalı Mehmet Vehbi Efendi’nin “Hülasatü’l Beyan Tefsir’l Kur’an” adlı eseriydi.</p>

      <p class="paragraf-4">Ayrıca, yine Atatürk’ün isteği üzerine Elmalılı Muhammed Hamdi Yazır’ın “Hak Dini Kur’an Dili” adlı eseri, 1924 yılında meclis kararından sonra hazırlanmaya başlanmış ve 1936 yılında basılmıştı. Bu eser, 8 ciltlik 6433 sayfalık dev bir eserdi. Bu eser, o dönemin Diyanet İşleri Başkanlığı tarafından Türkiye’nin her yerine ücretsiz olarak dağıtılmıştı.</p>

      <p class="paragraf-4">Yukarıda adı geçen eserler başta olmak üzere, cumhuriyetin ilk 15 yılında Kur’an-ı Kerim’in tefsir ve tercümesi ile ilgili 9 eserin yazılıp yayımlandığı görülmektedir.</p>

      <p class="paragraf-4">Atatürk’ün İslam’ın temel kaynağı Kur’an-ı Kerim’i Türkçeye tercüme ettirmiş olması, Kur’an’ın mantığına da uygundur. Atatürk Kur’an’ı Türkçeye tercüme ettirerek, yüzyıllardır ihmal edilmiş bir Kur’an hükmünü, “Biz onu anlaşılsın diye indirdik”i uygulamıştır.</p>

      <p class="paragraf-4">Üstelik o, bu konunun ne kadar önemli olduğunu bilerek Kur’an tefsir ve tercüme görevini Elmalılı Hamdi’ye vermiştir ve Elmalı’nın yaptığı Kur’an tefsiri bugün bile aşılamamış mükemmel bir tefsirdir. Prof. Dr. Yaşar Nuri Öztürk bu konuda şu değerlendirmeleri yapmaktadır:</p>

      <p class="paragraf-4">“Cumhuriyeti kuran irade (Atatürk), imparatorluğu içinden kemirerek yıkan hurafenin (Kur’an dışı uydurma dincilik) tabelalarını devirdikten sonra, en güzel dinin esasını kitleye tanıtmanın ilk ve en önemli adımını hayranlık verici bir basiret ve dirayetle atmıştır. O adım, çağın en büyük müfessiri (yorumcusu) Elmalılı Hamdi Yazır’a, TBMM’nin karar ve isteğiyle hazırlatılan Kur’an tercüme ve tefsiridir. Yani dokuz ciltlik o aşılamamış Elmalılı Tefsiri.</p>

      <p class="paragraf-4">Atatürk, hep görmezden gelinen ama temel çözümün hareket noktası olan bu icraatında, sadece aklın değil, gönlünün de işin içinde olduğunu vurgulamak için tefsirin finansmanına bizzat katkıda bulunmuştur...</p>

      <p class="paragraf-4">Türkiye’de İslam konusunun her seviyede en güvenilir, en değerli başvuru kaynağı hâlâ Elmalılı Tefsiri’dir. Elli yılı aşkındır, amansız bir din sömürüsü ile ülkenin anasını ağlatan politikalar ve engizisyona tas çıkartma noktasına gelen “Din Ticareti”, sövüp durdukları devir ve kişilerin vücuda getirdiği, o, dokuz ciltlik eserin değil yerine, yanına bile koyabileceğimiz bir şey üretilememiştir.”</p>

      <p class="paragraf-4">Atatürk, Türk toplumunun İslam dinini daha iyi anlayabilmesi için Kur’an’ın yanında sağlam bir hadis kaynağına olan ihtiyacı da görmüş ve bu konudaki çalışmalarla ise Ahmet Naim Efendi’yi görevlendirmişti.</p>

      <p class="paragraf-4">Ahmet Naim Efendi de titiz bir çalışma sonunda Buhari’nin hadis kaynağını Türkçeye tercüme etmiştir. İlk üç ciltten sonra eser, Kamil Miras tarafından tamamlanmıştır. 1932 yılında bastırılan bu kerim eser, Türkiye’nin her tarafına ücretsiz olarak dağıtılmıştır.</p>

      <p class="paragraf-4">Atatürk; İslam’ın temel kaynaklarını Türkçeye çevirtmekle kalmamış, bunları bastırarak geniş halk kitlelerine ulaştırılmasını da sağlamıştır. O, Türkiye’de bir bakıma dinsel aydınlanma başlatmıştır. İslam’ın temel kaynakları üzerinde yaptırdığı çalışmalarla Türk-İslam dünyasında uzun zamandır ihmal edilmiş bir konu üzerine eğilme ihtiyacı duymuştur.</p>

      <p class="paragraf-4">Çok sayıda dinî kitap bastırarak, halkın kulaktan dolma, yanlış ve eksik İslam bilgilerini, kitabi bilgilerle düzeltip, din konusuna daha bilinçli yaklaşmasına çalışmıştır. 1924 yılından 1950 yılına kadar, 352.000 (üç yüz elli iki bin) takım dinî kitap bastırılmış ve bunlar Atatürk döneminden başlayarak yurdun en ücra köşesine kadar dağıtılmıştır.</p>

      <p class="paragraf-4">Bu Kitapların Dağılımı Şöyledir:</p>

      <p class="paragraf-4">1- 45.000 (kırk beş bin) adet Kur’an-ı Kerim tercüme ve tefsiri (on dokuzar cilt).</p>

      <p class="paragraf-4">2- 60.000 adet Buhari Hadisleri tercüme ve izahı (on ikişer cilt).</p>

      <p class="paragraf-4">3- 247.000 adet (iki yüz kırk yedi bin) din kültürü eserleri.</p>

      <p class="paragraf-4">Bütün bu rakamlar, Atatürk döneminde Türkiye Cumhuriyeti’nin dine karşı kayıtsız kaldığını, “negatif” yaklaşımlar sergilediğini ileri sürenlere, anlamlı bir cevap niteliğindedir.</p>

      <p class="paragraf-4">Atatürk Türkiye’sinin “dinsel aydınlanmayı” bu icraatlarını görmezlikten gelen zihniyet sahipleri, Osmanlı Devleti’nde 15. yüzyıldan itibaren basılan dinî eserlerin sayısını merak edip araştırma ihtiyacı duymuş olsalardı, genç Türkiye Cumhuriyeti’ni ve Atatürk’ü daha iyi anlayacaklar ve takdir edeceklerdi.</p>

      <p class="paragraf-4">Osmanlı Devleti’nde, 1400 ila 1730 yılları arasında; yani yaklaşık 300 yıllık bir dönemde, telif olarak 14 tefsir, 48 fıkıh, 25 akaid ve kelam, 11 ahlak ve sadece 1 tane de hadisle ilgili, yani kısaca dinî içerikli olmak üzere toplam 99 eser yazılmıştı. “Fünun-i Aliye” ibaresinden dinî nitelikli oldukları bilinen 30 ve sayıları belirsiz en az 14 çalışma yapıldığı görülmekteydi. Toplam 234 telif eserden 143 dinî nitelikli idi.</p>

      <p class="paragraf-4">Bu tablo, Osmanlı Devleti’nin 300 yıllık sürede dinî eser yazımı ve basımı konusunda oldukça kısır olduğunu ortaya koymaktadır. 300 yıllık zaman süresinde hadisle ilgili sadece bir çalışmanın yapıldığı Osmanlı Devleti’ne karşılık, Atatürk’ün genç Türkiye Cumhuriyeti, 10 yıllık kısa bir sürede çok önemli hadis çalışmalarına imza atmıştır.</p>

      <p class="paragraf-4">Ayrıca, Osmanlı Devleti’nde dinsel alandaki kitabi çalışmaların azlığı yanında, bu çalışmaların halka ulaşmasının da ne kadar güç olduğu tahmin edilebilir. Osmanlı Devleti, 1727 yılında matbaayla tanışmasına rağmen, çıkar amaçlı gerici zihniyet, İslam’ın kitabının halka ulaşmasına, yani matbaada dinî kitap basımına karşı çıkmıştı. Bundan dolayı, Osmanlı halkının zaten sınırlı olan dinsel yapıtlarla tanışması neredeyse imkansızlaşmıştı.</p>

      <p class="paragraf-4">İşte bu eksikliği fark eden Atatürk, İslam’ın temel kaynakları başta olmak üzer, birçok dinsel nitelikli eseri tefsir ve tercüme ettirerek, dinî konulardaki kitabi bilgi eksikliğini gidermeye çalıştı.</p>

      <p class="paragraf-4">İslam dinini gerçekten bilen pek çok yerli ve yabancı bilim adamına göre Atatürk, Hz. Peygamber’den sonra İslamiyet’e en büyük hizmetleri yapan kişidir.</p>

      <p class="paragraf-4">Atatürk’ün İslam dinine yaptığı hizmetleri özet olarak şu şekilde sıralayabiliriz:</p>

      <p class="paragraf-4">1- Kur’an’ı, ilk kez Türkçeye çevirtti, bastırdı ve ücretsiz dağıttırdı. “Ben Müslüman’ım diyen Türk insani dinini anlamaya başladı. (1927, İsmail Hakkı İzmirli’nin çevirisi.)</p>

      <p class="paragraf-4">2- Kur’an’ın bilimsel tefsirini yaptırdı, bastırdı ve ücretsiz dağıttırdı. (Hak Dini Kur’an Dili ismi ile 1936 yılında Elmalılı Hamdi Yazır)</p>

      <p class="paragraf-4">3- İmam Buharı’nın sağlam hadislerinin çevrisini yaptırdı ve ayni şekilde halka ulaşmasını sağladı. (1932, Ahmet Nazım, Kamil Miras)</p>

      <p class="paragraf-4">4- Arapça okunan ve dinleyenin anlamadığı, hutbe okuma işini Türkçeye dönüştürdü. (1932)</p>

      <p class="paragraf-4">5- Camilerin din görevlisi ihtiyacını karşılamak için “İmam-Hatip Okulları” açtı.</p>
    </div>
  </div>
</body>
</html>
