<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-69.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-69.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-70">Türk Halkı Ağlıyor!</p>

      <p class="paragraf-4">Haber duyulduğu an, İstanbul neye uğradığını anlamamış gibi acı bir sessizliğe gömülmüştü. Çocuklar başlarındaki fiyonkları, kordelaları çıkardılar. Sokaklarda kadınlar ağlaşıyor, Ata’nın siyah tüllere bürünmüş resimleri önünde dua ediyorlardı. Naaşı tahnit edilerek, merasimle Dolmabahçe Sarayı’ndaki muayede salonunun, avizeleri söndürülmüş yaldızlı kubbesi altına konuldu.</p>

      <p class="paragraf-4">Abanoz ağacından yapılmış tabutu, Türk bayrağına sarılmıştı. Tabutu, altı meşale aydınlatıyor; Kara, Deniz, Hava Kuvvetlerinden dört subay, yalınkılıç, katafalkın çevresinde nöbet tutuyorlardı. Üç gün, üç gece böyle kaldı.</p>

      <p class="paragraf-4">Bu süre içinde, yüz binlerce İstanbullu, bitip tükenmez bir insan seli halinde, önünde sessizce, saygıyla eğilerek geçiyor, yavaş sesle, “Atam... Atam...” diyerek ölmüş Ataları için dualar mırıldanıyorlardı.</p>

      <p class="paragraf-4">Aziz naaşı, 19 Kasım 1938’e kadar Dolmabahçe Sarayı’nda katafalkta kaldı. İstanbul halkı, Son gece, sabaha kadar sokaklarda kaldılar. Uzun cenaze alayını görebilmek için kaldırımları doldurmuş, ağaç dallarına çıkmış, camilerin kubbelerine, minarelerine tırmanmışlardı. Atatürk için son vazifeler yerine getirilirken, dinî şart ve örfler itina ve hassasiyetle yerine getirilmiştir.</p>

      <p class="paragraf-4">Cenaze namazının bir camide kılınıp kılınmama yolunda dinen ne gerektiği konusunda, Makbule Atadan Hanımefendi Cumhurbaşkanlığı Genel Sekreteri Hasan Rıza Soyak’a danıştı, İlahiyat Fakültesi Kelam İlmi ve İslam Felsefesi Ordinaryüs Profesörlerinden Mehmed Şerafettin Yaltkaya’nın fikri alındı.</p>

      <p class="paragraf-4">Din âlimi, cenaze namazlarının muhakkak camilerde kılınması yolunda kesin bir kayıt olmadığını bildirmiş ve daha çok makam, kıdem ve salahiyeti olarak, bir de Diyanet İşleri Başkanlığı’nın görüşlerinin alınmasını tavsiye etmiştir.</p>

      <p class="paragraf-4">Bunun üzerine Diyanet İşleri Başkanı Mehmed Rıfat Börekçi’nin fikri sorulmuştur. Milli Mücadele’nin meşruiyetine dair Anadolu uleması fetvasına, ilk imza koyan din adamı, “Onun cenaze namazı, tertemiz hale getirdiği bütün vatanda, bu farizanın yerine getirilebildiği her yerde kılınabilir.” fetvasını vermiştir.</p>

      <p class="paragraf-4">Atatürk’ün cenaze namazını, Diyanet İşleri Başkanlığı yapan Ord. Prof. Mehmet Şerafettin Yaltkaya kıldırmıştır.</p>
    </div>
  </div>
</body>
</html>
