<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-3.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-3.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-4">İlahiler Eşliğinde Okula Başladı</p>

      <p class="paragraf-4">Sonunda eğitim işi, babanın ustalıklı bir manevrasıyla halledilmiş oldu. Çocuk Mustafa önce annenin istediği gibi ilahiler, dualarla mahallenin köhne iptidai mektebine kaydedildi, orada derse başlatıldı.</p>

      <p class="paragraf-4">Bunun belirli bir töreni vardı. Yeni elbiseler giydirilmiş ve boynuna, içinde eski elifba ve amme cüzü, hatta Kur’an-ı Kerim bulunan sırmalı çanta takılmış çocuk, evinde hazır olur. Sonra onun da katılacağı eski usul ilkokulun çocukları, sarıklı hocaların idaresinde ve çocuklar ikişer sıra olarak yeni öğrencilerin evinin önüne gelirler. Orada yeni öğrenci öne geçirilir.</p>

      <p class="paragraf-4">Yeni öğrencinin babası, büyükleri de kafileye katılırlar. Evin penceresinden çocuğun annesi ve bütün mahalle kadınları gözyaşları içinde, bu kafilenin evin önünden ayrılışını izlerler. Çocuklarına zihin açıklığı dileğiyle dualar okuyup çocukların ardından üflerlerdi. Sonra bu kafile, önceden belletilen ilahiler söyleyerek sokaklardan geçer, halk da onları dualarıyla uğurlardı.</p>

      <p class="paragraf-4">Nihayet mektebe varılır. Çocuklar yerlerini alırlar. Yeni öğrenci, sarıklı hocanın rahlesi önüne diz çökerek önüne açılan eski usul alfabeden hocanın ona parmağıyla gösterdiği harfleri tekrarlamak suretiyle heceler ve tören biterdi. İşte çocuk Mustafa için de bu tören aynen yapıldı.</p>

      <p class="paragraf-4">Uzun yıllar sonra Mustafa, çocukluğundaki bu durumu şöyle anlatacaktır:</p>

      <p class="paragraf-4">“Çocukluğuma dair ilk hatırladığım şey, mektebe gitme meselesine dairdir. Bundan dolayı annemle babam arasında şiddetli bir mücadele vardı. Annem, ilahilerle mektebe başlamamı ve mahalle mektebine gitmemi istiyordu.</p>

      <p class="paragraf-4">Babam, o zaman yeni açılan, Şemsi Efendi Mektebi’ne devam etmem ve yeni usul üzerine okumama taraftardı. Nihayet babam işi mahirane bir suretle halletti. Evvela mutat merasimle mahalle mektebine başladım.</p>

      <p class="paragraf-4">Bu suretle annemin gönlü yapılmış oldu. Birkaç gün sonra da mahalle mektebinden çıktım. Şemsi Efendi Mektebi’ne kaydedildim. Az zaman sonra babam vefat etti…”</p>
    </div>
  </div>
</body>
</html>
