<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-30.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-30.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-31">Diyanet’in Kurulmasının Ardından</p>

      <p class="paragraf-4">Diyanet İşleri Başkanlığı’nın kurulmasının ardından, Atatürk, din hakkında gerekli bilgilere sahip olmayan kimselerin dinî konularda yorumlarda bulunmalarına karşı çıkmaya devam etti.</p>

      <p class="paragraf-4">Atatürk’ün “bizim dinimiz” diye sahiplendiği, yüce dinimizin zaman zaman cahil ve ehliyetsiz kişilerin elinde kaldığını üzülerek belirtir, dinimizin böyle kimselerin elinden kurtarılması gerektiğine işaret ederdi. O, her fırsatta cehalete, bağnazlığa, hurafelere, din istismarcılarına karşı olduğunu bildirir, İslam’da bu gibi durumların yerinin olmadığını söylerdi.</p>

      <p class="paragraf-4">Ehil kimselere ve gerçek din adamlarına büyük görev düştüğünü belirten Atatürk, döneminde medrese eğitimi almış ancak din konusunda görüş beyan edenlerle ilgili olarak bir toplantıda şu görüşleri dile getirmiştir:</p>

      <p class="paragraf-4">“Cumhuriyet hükümetimizin bir Diyanet İşleri makamı vardır. Bu makama bağlı müftü, hatip, imam gibi görevli birçok memurları bulunmaktadır. Bu vazifeli kişilerin ilim ve faziletlerinin derecesi bilinmektedir... Vazifeli olmayan birçok insanlar da görüyorum ki aynı kıyafeti giymekte devam etmektedirler. Bu gibiler içinde çok cahil, hatta okuması yazması olmayanlara rastladım.</p>

      <p class="paragraf-4">Özellikle bu gibi bilgisizler, bazı yerlerde halkın temsilcileri imiş gibi onların önüne düşüyorlar. Halkla doğrudan doğruya ilişki kurmaya adeta engel olma sevdasında bulunuyorlar. Bu gibilere sormak istiyorum. Bu tutum ve yetkiyi kimden almışlardır?</p>

      <p class="paragraf-4">Millete hatırlatmak isterim ki bu kayıtsızlığa müsaade etmek asla doğru değildir. Herhalde yetki sahibi olmayan bu gibi kişilerin, görevli olan kimselerle aynı elbiseyi taşımalarındaki sakınca bakımından hükümetin dikkatini çekeceğim.”</p>

      <p class="paragraf-4">Atatürk, İslam dininin emir ve yasaklarının sadece din bilginlerinden değil, herkesin kendi imkan ve gayretleriyle olması gerektiğini, anlaşılmayan meselelerin ise din bilginlerine sorulmasını istemiştir. Din bilginlerinin halkı dinî bakımdan aydınlatma görevini üstlendiğine dikkat çeken Atatürk, bu konuda şu görüşleri savunmuştur:</p>

      <p class="paragraf-4">“Her şeyden önce şunu en basit bir dinî gerçek olarak bilelim ki bizim dinimizde özel bir sınıf yoktur. Ruhbanlığı reddeden bu din, dinde tekelciliği kabul etmez. Mesela din bilginleri, mutlaka aydınlatma vazifesi din bilginlerine ait olmadıktan başka, dinimiz de bunu kesinlikle yasaklar.</p>

      <p class="paragraf-4">O halde biz diyemeyiz ki bizde özel bir sınıf vardır. Diğerleri dinî yönden aydınlatma hakkından yoksundur. Böyle düşünecek olursak kabahat bizde, bizim cahilliğimizdedir. Hoca olmak için yani dinî gerçekleri halka telkin etmek için, mutlaka hoca elbisesi şart değildir.</p>

      <p class="paragraf-4">Bizim yüce dinimiz her erkek ve kadın Müslüman genel olarak araştırmayı farz kılar ve her erkek ve kadın Müslüman, toplumu aydınlatmakla yükümlüdür.”</p>

      <p class="paragraf-4">Atatürk, gerçek din bilginleri ile cahil din adamlarının karıştırılmaması gerektiğine işaret etmiştir:</p>

      <p class="paragraf-4">“Efendiler, bir fikri daha düzeltmek isterim. Milletimizin içinde gerçek din adamları, din adamlarımız içinde de milletimizin hakkıyla iftihar edebileceği bilginlerimiz vardır. Fakat bunlara karşı hoca elbisesi altında gerçek ilimden uzak, gereği kadar öğrenmemiş, ilim yolunda gereği kadar ilerleyememiş hoca görünüşlü cahiller de vardır. Bunların ikisini birbirine karıştırmamalıyız.</p>

      <p class="paragraf-4">Seyahatlerimde birçok gerçek aydın din bilginlerimizle temas ettim. Onları en yeni ilmi terbiyeyi almış, sanki Avrupa’da tahsil etmiş seviyede gördüm. İslamiyet ruhu ve hakikatlerini çok iyi bilen din adamlarımızın karşısında imansız ve hain din adamları da vardır fakat bunları onlarla karıştırmak doğru olmaz.”</p>
    </div>
  </div>
</body>
</html>
