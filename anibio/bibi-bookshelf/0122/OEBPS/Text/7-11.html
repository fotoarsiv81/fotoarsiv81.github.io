<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-11.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-11.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-12">Atatürk Din Düşmanı Değildi</p>

      <p class="paragraf-4">Atatürk’ün 19 Mayıs 1919’da, Samsun’da Anadolu topraklarına çıkarak başlattığı Milli Mücadele’nin ilk mitingi de Samsun Havza’da yapılacaktı. Mustafa Kemal, bu ilk mitingin bir camide düzenlenmesini istemişti. Bu ilk Havza mitinginin ilginç bir öyküsü vardır.</p>

      <p class="paragraf-4">Samsun’a çıktıktan bir hafta sonra Havza’ya giden Mustafa Kemal, Belediye Başkanı İbrahim Bey’i yanına çağırtarak kendisine özetle şunları söylüyordu:</p>

      <p class="paragraf-4">“Halkın sesini çıkarması zamanı gelmiştir. Ondan önce bu halka yol göstermek icap eder. Bu yüzden önümüzdeki cuma günü, namazdan sonra Büyük Cami’de mevlit okutunuz. Mevlit bitince dışarıda fişek atılarak işaret verilsin. Böylece her üç camiden halk ellerinde bayraklarla ve tekbir getirerek alayla çıkıp miting yerinde toplansın.”</p>

      <p class="paragraf-4">Mustafa Kemal Paşa’dan bu emri alan Havza Belediye Başkanı İbrahim Bey, daha sonra şunları anlatıyor:</p>

      <p class="paragraf-4">“Mustafa Kemal Paşa biraz düşündükten sonra ‘Dur’ dedi. Bu arada yapılması gereken bir iş daha var. Camide mevlit bittikten sonra, hitabeti kuvvetli bir arkadaşınız, halka silahlanmak lazım geldiğinden, zira düşmanların elinde esir bulunan padişahtan bir medet ummanın manasız olacağından bahisle bir nutuk irad etsin.”</p>

      <p class="paragraf-4">Bu emri aldıktan sonra Paşa Hazretlerine sordum:</p>

      <p class="paragraf-4">“Miting yerinde kimin söz söylemesini münasip görüyorsunuz efendim?”</p>

      <p class="paragraf-4">Çenesini avuçlayıp bir an düşündükten sonra:</p>

      <p class="paragraf-4">“Bir hoca efendi.” dedi.</p>

      <p class="paragraf-4">Bu durum karşısında arkadaşları toplayarak gerekli hazırlıklara başladık. Civar köylerden birinde bulunan Hoca Sıtkı Efendi’ye haber gönderdik. Artık her hazırlığımız tamamdı. Cuma günü geldi çattı. Namaz kılındı ve ardından mevlit okundu. Şeker bulunamadığından, cemaate külahlar içinde çekirdeksiz kuru üzüm dağıtıldı.</p>

      <p class="paragraf-4">Sıra mitinge geldi. Halk toplanmış, sahayı doldurmuş, tam nutuk başlayacak… Fakat bu işe memur ettiğimiz hoca efendiyi koydunsa bul! Sağa sola adam koşturduk, nafile!</p>

      <p class="paragraf-4">Yok, yok!</p>

      <p class="paragraf-4">Paşa da oturduğu yerden, sinirlendiğini belirten bir halle bizi gözetliyor, halk sabırsızlanıyor, hemen paşanın yanına gittim.</p>

      <p class="paragraf-4">“Efendim, buyurunuz. İcap eden şeyler miting mahallinde söylenecektir.”</p>

      <p class="paragraf-4">Hiç sesini çıkarmadan yerinden kalktı. Ben elimde bir bayrak, en önde, Havza’nın en büyük Şeyhi Ali Baba ile diğer bütün hacılar, hocalar, dervişler de ağır ağır beni takip ediyorlar. Ortalık tekbir sesleriyle uğulduyor. Diğer camilerden çıkanlar da sokak başlarında bize katılıyorlar. Fakat halka hitap edecek Hoca Sıtkı Efendi hâlâ ortalıkta yok. Bizi bir telaş aldı, ne yapacağız diye düşünüyoruz.</p>

      <p class="paragraf-4">O sırada Mustafa Kemal Paşa’nın mahiyetinde bulunan Doktor Refik Bey (Saydam) önüme çıkarak bir an önce bir şeylerin yapılmasını istedi. Sonuçta benimle birlikte bir iki arkadaşımız kürsüye çıkarak halka konuştuk. Halkın desteği tamdı. Ancak Mustafa Kemal Paşa memnun kalmamıştı.”</p>

      <p class="paragraf-4">O bu mitingin, bu kutsal yolculuğun, kurtuluş mücadelesinin muhakkak bir din âliminin halka hitap ederek, Kur’an-ı Kerim okunarak ve tekbirlerle, ilahilerle başlamasını istiyordu. (Atatürk’e dinsiz diyenlere arz edilir.)</p>

      <p class="paragraf-4">Mustafa Kemal, belediye başkanına memnuniyetsizliğini belirterek, bu mitingin haftaya tekrar edilmesini istedi. Paşanın bu isteğine uyularak Havza’daki miting bir hafta sonra tekrarlandı ve bu kez gerçekten görkemli ve heyecanlı bir biçimde gerçekleştirildi.</p>

      <p class="paragraf-4">İlk mitinge gelemediği için oldukça eleştirilen hatip Hoca Sıtkı Efendi, bu olayı şöyle anlatmaktadır:</p>

      <p class="paragraf-4">“Havza’dan Bayram Bey’in bana gönderdiği haberi çok geç aldım ve ‘Sıtkı Hoca korktu da gelemedi’ şayiasını duyunca beynimden vurulmuşa döndüm. Hemen cübbemi sırtıma alınca, doğru Havza’ya koştum. ‘Ben korkak adam değilim. Neler emrediyorsanız edin, derhal yapayım.’ dedim.</p>

      <p class="paragraf-4">“Önümüzdeki cuma günü miting tekrar edilecek ve sen çıkıp halka hitap edeceksin, dediler. Hazırım, cevabını verdim.</p>

      <p class="paragraf-4">Gün geldi. Camiler, sokaklar, meydanlar, her taraf bağrı yanık halkla doldu. Mustafa Kemal Paşa Hazretleri de şimdi belediye binası olan Ali Baba Oteli’nin penceresinden bize bakıyordu.</p>

      <p class="paragraf-4">Tekbirler ve Lâ ilâhe illallâh diyerek, meydana vardık. Bir hışımda çıktığım kürsüde şunları söyledim: “Ey cemaat, düşmana karşı koymak için elde sopa lazımdır. Gücü yetmeyen, en fakir Müslüman ve Türk bile bugünden tezi yok, birer sopa olsun edinmelidir. Buna da iktidarım yok diyebilen kimse var mı? Varsa, o da evindeki kazmayı, keseri, bıçağı, o da yoksa yumruğunu hazırlasın. Artık zamanı gelmiştir. Hazreti Allah da Peygamberimiz Efendimiz de böyle emrediyor.”</p>

      <p class="paragraf-4">Böylece mükemmel bir miting yapıldı. Dualar edildi ve tekbirlerle dağıldı halk. Biraz sonra Mustafa Kemal Paşa, Belediye Reisi İbrahim Bey’i çağırttı:</p>

      <p class="paragraf-4">“Memnun oldum. İstediğimiz gibi bir miting yapıldı. Hoca efendi de pek güzel konuştu. Artık benim de burada vazifem tamam oldu. Daima sizinle irtibat halinde olacağım. Müsterih olun. Ben de sizin gibi bir fert olarak, İnşallah kazanacağımız zafere kadar beraber, el ele çalışacağız.” diyerek vedalaştı ve ertesi gün Amasya’ya intikal etmek üzere buradan ayrıldı.</p>

      <p class="paragraf-4">Milli Mücadele’nin ilk mitingi Mustafa Kemal Paşa’nın emriyle Samsun’un Havza ilçesinde işte böyle tekbirler ve ilahiler ile gerçekleştirilmişti.</p>

      <p class="paragraf-4">Mustafa Kemal, zaferden sonra 20 Eylül 1924’te yeniden Samsun’a gittiği zaman, belediyede onuruna verilen yemekte yaptığı konuşmada şunları anlatmıştı:</p>

      <p class="paragraf-4">“Düşmanlar İzmir’e çıktığı ve bütün vatanı parçalamaya karar verdikleri günlerde idi ki İstanbul’dan çıkarak, Samsun’a gelmiştim. Bu güzel şehirde yabancı askerler dolaşıyordu.</p>

      <p class="paragraf-4">Halkın merkez ile bağlılığı, Merzifon’da bulunan yabancı askerler tarafından kesilmişti. Karadeniz’e açık olan bu şehir ve onun vatanperver halkı düşman donanmasının tehdidi altında bulunuyordu.</p>

      <p class="paragraf-4">Fakat bunlara rağmen ben Samsun’u ve Samsunluları gördüğüm vakit, memleket ve millete ait bütün tasavvurlarımın, kararlarımın her halde kabili istihsal olduğuna bir defa daha kuvvetle kani oldum. Samsunluların vaziyetlerinde gördüğüm, gözlerinde okuduğum vatanperverlik ve fedakârlık beni müspet kanaate ulaştırmaya kâfi gelmiştir.”</p>

      <p class="paragraf-4">Haydi, şimdi Mustafa Kemal Atatürk’e dinsiz yaftası yapıştıranlar sormak lazım. Bu adam mı dinsiz ve din düşmanı?</p>

      <p class="paragraf-4">Len gidin oradan soytarılar, siz de gayet iyi biliyorsunuz ama para ve nobel ödülü alma uğruna, sahiplerinizin önünüze attığı kemiği yalamak uğruna, Mustafa Kemal Atatürk’ü baz alarak asıl amacınızın Türk Milleti’nin değerlerini yok etmek istediğinizi cümle âlem biliyor. Ancak siz şunu bilmiyorsunuz? Eğer Türk toprakları sizin önünüze kemik atan sahiplerinizin eline geçerse, bunu zararını siz de görürsünüz. O zaman önünüze atılan kemiği yalayacak bir kulübeniz dahi olmayacaktır.</p>
    </div>
  </div>
</body>
</html>
