<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-32.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-32.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-33">Diyanet: İlk Hadis Çalışmasını Atatürk Yaptırdı</p>

      <p class="paragraf-4">Diyanet Vakfı Yayın Kurulu Başkanı Prof. Dr. Yeprem, Türkiye Cumhuriyeti kurulduktan kısa bir süre sonra Atatürk’ün Meclis kararıyla özel bir bütçe ayırarak Kur’an tefsiri ve tercümesi ile hadis çalışması yaptırdığını söyledi.</p>

      <p class="paragraf-4">Diyanet İşleri Başkanı Prof. Dr. Ali Bardakoğlu’nun, Kur’an ve hadis çalışmasının Atatürk’ün projesi olduğunu açıklaması, kamuoyunda yankı buldu. Türkiye Diyanet Vakfı Yayın Kurulu Başkanı Prof. Dr. Saim Yeprem, Bardakoğlu’nun sözlerine açıklık getirdi. Yeprem, Atatürk’ün 1920’lerin sonu 1930’ların başında Kur’an tefsiri ve tercümesi ile hadis çalışması yaptırdığını belirterek, Atatürk’ün projesinin İslam dinini temel iki kaynağından dönemin en son şartlarına göre Türk halkına sunmak olduğunu belirtti.</p>

      <p class="paragraf-4">Atatürk’ün her iki çalışma için meclis kararı çıkartarak, özel bütçe ayırdığını söyleyen Yeprem, şunları anlattı: “Kur’an tefsiri için Elmalılı Hamdi Efendi, Kur’an tercümesi için Mehmet Akif Ersoy’u, hadis çalışması için ise Babanzade Ahmet Naim Bey’i görevlendirdi.</p>

      <p class="paragraf-4">Ancak Mehmet Akif Ersoy tercümeden vazgeçince, Elmalılı Hamdi hem tefsir hem tercümeyi yaptı. Hadis çalışmasını 3 yıl sürdüren Babanzade Ahmet Naim Bey vefat edince, yarım kalan çalışmayı Kamil Miras yürüttü. Kur’an tefsiri ve tercümesi, ‘Hak Dini Kur’an Dili’ adında 9 ciltlik tefsir ve tercüme olarak yayınlandı. Hadis çalışması ise ‘Sahih-i Buhari Muhtasarı Tecridi Sarih Tercümesi’ adıyla yayınlandı.</p>

      <p class="paragraf-4">Bu iki tefsir 1935 yılında 10 bin nüsha basıldı. Dönemin hayatta olan bütün ilim adamlarına dağıtıldı. Biri de bana dedemden intikal etti. Üzerinden 50 yıl geçtikten sonra o güne kadar Diyanet İşleri Başkanlığı tarafından basılıp dağıtılan Kur’an tefsirleri, Elmalılı Hamdi Bey’in varisleri tarafından basılmaya başlandı. Hadis tercümesi ise Diyanet İşleri Başkanlığı’nın en çok baskısını yaptığı eserlerin başında geldi.”</p>

      <p class="paragraf-4">Atatürk’ten sonra bir daha böyle bir şeye teşebbüs edilmediğini belirten Yeprem, “Oysa dil ve günün şartları çok değişti. Bu nedenle Diyanet İşleri Başkanlığı ‘Konulu Hadis Çalışması’ adı altında bir proje başlattı. İddia edildiği gibi yapılan ‘ılımlı İslam ya da hadis ayrıştırmak’ değil.</p>

      <p class="paragraf-4">Atatürk’ün projesinde olduğu gibi İslam dinini temel iki kaynağından dönemin şartlarına ve diline göre halka anlatmak. Bu yıl sonunda tamamlanmasını planlıyoruz. Atatürk döneminden sonra yapılan, hatta kapsamı olarak cumhuriyet tarihinde bir ilktir.” dedi.</p>
    </div>
  </div>
</body>
</html>
