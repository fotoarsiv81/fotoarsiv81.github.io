<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-23.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-23.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-24">Neden Türkçe Hutbe?</p>

      <p class="paragraf-4">Bilindiği gibi hutbe, cuma namazının edasının şartlarından biridir. Cumanın farzından önce okunur, Müslümanlara nasihat ve duadan ibaret olmak üzere iki kısımdır. Cuma hutbesinin Arapça okunması dinî bir zorunluluk değildir.</p>

      <p class="paragraf-4">Öncelikle nasihat kısmının hitap edilen toplumun konuştuğu dille olması, ondan beklenen faydanın sağlanabilmesi için bir zorunluluktur. Fakat Türklerin İslamiyet’i kabulünden itibaren hutbeler Arapça okunmuş, bu durum Osmanlılar döneminde de devam etmiştir.</p>

      <p class="paragraf-4">Arapça hutbenin maksadı teminden uzak olduğu, insanların anlamadıkları bu hutbeyi belirli ölçüler içerisinde dinlerken sıkıldıkları, çoğu defa uyukladıkları dikkati çekmiş fakat uzun yüzyıllar boyunca bu konu çözüme ulaştırılamamıştır.</p>

      <p class="paragraf-4">Ancak çok az sayıdaki merkezî camilerde bulunan ve “Kürsü Şeyhi” şeklinde isimlendirilen vaizler, cuma hutbelerini namaz bitimindeki vaazları sırasında cemaate “telkin ve izah” etmişlerdir.</p>

      <p class="paragraf-4">Bu alandaki sıkıntı Osmanlı Devleti’nin son döneminde 19. yüzyılın son çeyreğinden itibaren yer yer dile getirilmiş, hatta bu yolda muhtelif örnekler, bugün ülkemiz sınırları içerisinde bulunan veya ayrı düştüğümüz eski vatan topraklarındaki bir kısım camilerde ortaya konmuştur.</p>

      <p class="paragraf-4">1- Bu alanda Kazan bölgesinde önemli ve öncü çalışmalar yapılmış olduğunu da bu vesileyle hatırlamamız yerinde olacaktır.</p>

      <p class="paragraf-4">2- Hutbelerin Türkçeye çevrilerek bugün hâlâ okunmakta olan şeklini alması ise Cumhuriyet döneminde gerçekleşmiştir.</p>

      <p class="paragraf-4">Mustafa Kemal Atatürk’ün 1 Mart 1922’de TBMM’de yaptığı konuşmada, hutbe ve hatipler konusuna temas ederek bu alanda esaslı düzenlemeler yapılmasını istediğini görüyoruz. Atatürk aradan bir sene geçtiğinde (7 Şubat 1923) Balıkesir Zağnos Paşa Camii minberinden halka bir konuşma yaparak (hutbe okuyarak) hutbelerin gerek muhtevaları ve gerekse Türkçe olmaları konusundaki ısrarını dile getirmiştir.</p>

      <p class="paragraf-4">Cumhuriyet öncesi ilk Türkçe hutbe, 22 Kasım 1922 tarihinde İstanbul Fatih Camii’nde Kırşehir Milletvekili Müfit Kurutluoğlu tarafından okunmuştur. Bu hutbede Allah’a övgü, Peygamber’e de dua kısımları hariç hepsi Türkçe okunmuştur.</p>

      <p class="paragraf-4">21 Şubat 1925 tarihinde de TBMM’de Diyanet İşleri Başkanlığı bütçesi görüşülürken, hutbelerin Türkçe okunması konusunda konuşmalar yapılmıştır. 1927 yılında hutbelerin Türkçe okunması emrini M. Rıfat Börekçizade vermiş, 1932 yılından itibaren de Türkiye’de tüm camilerde hutbeler Türkçe okutulmuştur.</p>

      <p class="paragraf-4">Özellikle cumhuriyetin ilk yıllarında, yaygın din eğitimi konusunda, eğitimde benimsenen millilik ilkesinin ve dinde aydınlanma girişimlerinin de bir sonucu olarak hutbelerin halkın anlayabileceği bir dilde ve çağın gereklerine uygun bir şekilde hazırlanması istenmekteydi.</p>

      <p class="paragraf-4">Günümüzde ise Diyanet İşleri Başkanlığı’nca hutbelerin hazırlanması, incelenmesi ve cemaate sunulması aşamalarında en iyi sonuca ulaşabilmek için başkanlık merkezinde bir başkan yardımcısının, il ve ilçelerde ise ilgili müftülerin başkanlığında “Hutbe Hazırlama Komisyonu” oluşturulmuştur. Bu hutbeler çeşitli incelemelerden ve güncellemelerden sonra Diyanet Aylık Dergisi’nin eki olarak veya Diyanet’in internet sayfasında yayınlanmaktadır.</p>
    </div>
  </div>
</body>
</html>
