<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-54.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-54.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-55">Kanımızı Dökmeye Hazırız</p>

      <p class="paragraf-4">Birinci Dünya Savaşı yıllarında, İngilizlerin verdiği altınlar sonucu Müslüman Türk askerlerini arkadan vuran, Hıristiyanlarla birlik olup İslam âleminin lideri ve halife olarak bilinen Osmanlı padişahına bile isyan eden, Suudi Arabistanlı idareciler son yıllarda işi daha da azıtmışlardı.</p>

      <p class="paragraf-4">Petrolün kokusunu alan Avrupalı devletlerin oyuncağı olan Suudi Arabistan’ı idare eden idareciler, para uğruna mukaddes toprakları parsel parsel Avrupalı emperyalist devletlerin hizmetine sunmaları üzerine, Mustafa Kemal Atatürk TBMM’de önemli bir konuşma yapar. Bu konuşma sadece Suudi Arabistan’ı idare edenlere karşı değil, tüm Avrupalı devletlere de bir ikaz ve sert nota şeklindeydi.</p>

      <p class="paragraf-4">Atatürk o konuşmada bakın özetle neler söylemiş:</p>

      <p class="paragraf-4">“Arapların Avrupa siyasetine nüfuz edemeyip sözde istiklal kelimesine inandıkları ve bu uğurda Arap memleketlerini Avrupa emperyalizmine esir kıldıkları çok şayanı teessüftür. Arapların arasında mevcut olan karışıklığı ve hoşnutsuzluğu kimse bizim kadar bilemez. Biz vakıa birkaç sene Araplardan uzak kaldık.</p>

      <p class="paragraf-4">Fakat şimdi kendimize kâfi derecede güvenip ve kudretimizi bildiğimiz için İslamiyet’in mukaddes yerlerinin Musevilerin ve Hıristiyanların nüfuzunun altına girmesine mani olacağız. Binaenaleyh şunu söylemek istiyoruz ki; buraların Avrupa emperyalizminin oyun sahası olmasına müsaade etmeyeceğiz.</p>

      <p class="paragraf-4">Cedlerimizin, Selahaddin’in idaresi altında, uğrunda Hıristiyanlarla mücadele ettikleri topraklarda yabancı hâkimiyet ve nüfuzunun tahtında (altında) bulunmasına müsaade etmeyeceğimizi beyan edecek kadar bugün, Allah’ın inayeti ile kuvvetliyiz.</p>

      <p class="paragraf-4">Avrupa bu mukaddes yerlere temellük etmek için yapacağı ilk adımda bütün İslam âleminin ayaklanıp icraata geçeceğine şüphemiz yoktur. Biz şimdiye kadar dinsiz ve İslamiyet’e lakayt olmakla itham edildik.</p>

      <p class="paragraf-4">Fakat bu ithamlara rağmen peygamberin son arzusunu yani, mukaddes toprakların daima İslam hâkimiyetinde kalmasını temin için hemen bugün kanımızı dökmeye hazırız.”</p>

      <p class="paragraf-4">Selametle...</p>

      <p class="paragraf-4">Bu konuşmanın ardından işin peşini bırakmayan Mustafa Kemal Atatürk’e bir bilgi daha gelir. O bilgiye göre Suudi Arabistan’ı yöneten Vehhabiler, Peygamber Efendimiz zamanında ve ondan sonra yaşamış İslam büyüklerinin mezarlarını tek tek ortadan kaldırmaya başlamışlardı.</p>

      <p class="paragraf-4">Raporun son bölümünü okuyan Mustafa Kemal Atatürk, hırsından deliye döner. Çıldırmış bir vaziyette odasında dolaşan Mustafa Kemal, odanın bir kenarında bekleyen yaverine sinirli bir sesle derhal Fevzi Paşa’yı çağırmalarını emreder. Acil davet üzerine derhal köşke gelen Genel Kurmay Başkanı Fevzi Çakmak’a elindeki rapor ile ilgili bilgi verir.</p>

      <p class="paragraf-4">Bu konulara karşı çok hassas olan Fevzi Paşa’dan, Türk Ordusu’nun son durumu hakkında bilgi alan Mustafa Kemal Atatürk, ordunun ne kadar sürede harekata hazır olacağını sorar. Genel Kurmay Başkanı Fevzi Çakmak’ın ‘Ordu her an göreve hazırdır’ cevabı üzerine, biraz rahatlar ve kendisinden emir beklemesini söyleyerek, Genel Kurmay Başkanı Fevzi Çakmak’ı yolcu eder.</p>

      <p class="paragraf-4">Ardından masasına oturarak önündeki Cumhurbaşkanlığı başlıklı kağıda el yazısı ile acil kodu ile şunları yazar;</p>
    </div>
  </div>
</body>
</html>
