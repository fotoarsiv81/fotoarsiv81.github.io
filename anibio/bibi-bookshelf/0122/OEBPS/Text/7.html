<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-1">İstemezük Dediler Binlerce Ölüm Oldu</p>

      <p class="paragraf-4">Osmanlı Devleti döneminde, dinin devlet işlerine karıştırılmasıyla ortaya çıkan olumsuz sonuçları yansıtan belgeler devlet arşivlerindedir. Çağdaşlaşma hareketlerine karşı koyan tutucuların, bağnazların bu gibi hareketlerine ilişkin somut bir olaya kısaca değinerek, Atatürk’ün laik düzen getirmesiyle de nelere set çekmiş olduğunu daha iyi anlayabiliriz:</p>

      <p class="paragraf-4">1831 yılında veba gibi korkunç ve öldürücü bir hastalık Türkiye’nin sınırlarına dayanmıştır.</p>

      <p class="paragraf-4">Hükümet, bu öldürücü salgın hastalığa karşı halkı korumak için gemilerin karantina altına alınmasına karar verir. Fakat tutucular:</p>

      <p class="paragraf-4">“Bu bir bid’attır; Karantina denilen şey Frenk âdetidir. Ehl-i İslam dininde buna riayet caiz değildir.” diye başkaldırırlar.</p>

      <p class="paragraf-4">Devlet; sağlık, akıl, şeriat yollarının hepsine başvurduğu halde “İstemezük” gürültüsünü bastıramamıştır. Tasavvur edilebilir mi ki bu yüzden tam 7 yıl vapurlara ve salgın olan bölgelere karantina uygulanamamıştır...</p>

      <p class="paragraf-4">Yani devlet, kaba kuvvetin karşısında sinmiş, İstanbul halkını Azrail’in ölüm tırpanıyla karşı karşıya bırakmıştır. Sonunda İstanbul başta olmak üzere birçok şehirde binlerce insan veba salgınında hayatını kaybetmiştir.</p>

      <p class="paragraf-4">Tutucular karantinaya karşı direnişini sürdürdüğü için hükümet 1838 yılında Takvim-i Vekayi gazetesinde “Edille-i Şer’iye ve Akliye” yani Şer’i ve Aklî Deliller başlıklı bir yazı yayınlatmıştır. Bu alanda daha pek çok örnek verilebilir.</p>

      <p class="paragraf-4">Fetva alınamadığı için matbaanın yurdumuza sokulması 300 yıl kadar gecikmiştir. Aynı şekilde, paratonerlerin minarelere konulmasına da karşı çıkılmıştır.</p>

      <p class="paragraf-4">İnkılap tarihi hocalarımızdan Prof. Dr. Enver Ziya Karal’ın belirttiği hususlar konumuza daha da açıklık getirecektir.</p>

      <p class="paragraf-4">“140 veya 150 yıl önce öğrenciler okullarda yere otururlardı. Okullara sıra konunca hocalar kafir icadıdır diye kıyamet koparmışlardır. Bacaklar sallanarak Kur’an-ı Kerim okunmasının günah olduğunu öne sürmüşlerdir. Sonunda, padişahın önünde hocaların ve çağdaş eğitimcilerin temsilcileri düşüncelerini açıklamışlardır.</p>

      <p class="paragraf-4">Varılan uzlaşma şu olmuştur: Kur’an-ı Kerim dersinde öğrenciler sıraların üzerine çıkıp bağdaş kuracaklar ve ders göreceklerdir. İşte din bu biçimde yaşamın tüm konularına girmişti. Dine bağlanan âdet ve gelenekler, özgür düşünceyi demirden bir çember gibi çevirmişti. Her şeyi dine bağlamak zihniyeti cumhuriyet devrine kadar sürdü.”</p>

      <p class="paragraf-4">Laiklik, bu bakımdan Türkiye’de yalnız din ile devletin ayrılması demek değildir, özgür düşünceyle de düşünmek demektir.</p>
    </div>
  </div>
</body>
</html>
