<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-64.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-64.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-65">Yalana Çok Kızardı</p>

      <p class="paragraf-4">Ülkü anlatmaya devam ediyor:</p>

      <p class="paragraf-4">Annemi Zübeyde Hanım büyütmüştür. Onun anneme anlattığı bir anıyı aktarayım. Atatürk, 25 Ağustos’ta Kocatepe’ye çıktığı zaman orada şöyle dua ediyor: ‘Allah’ım senin bana verdiğin fikir ve zeka ile ben bütün planlarımı gerçekleştirdim. Bundan sonrası artık senin mukadderatın…</p>

      <p class="paragraf-4">O, Allah’ına inanan bir insandı. Paşa, Ramazan’da, Dolmabahçe’de veya Çankaya’da olduğunda anneme “Vasfiye oruç tutuyor musun?” diye sorarmış, annem “Tutuyorum.” dediğinde çok memnun kalırmış.</p>

      <p class="paragraf-4">Bana hastalandığımda dua ettirirdi, kendi de ederdi. Çok iyi hatırlıyorum; tifo geçiriyordum, çok üzülmüş beni kurtarması için Allah’a dua etmiş. Annesi Zübeyde Hanım da çok dindarmış. Anneme daha 7 yaşındayken Kur’an dersi aldırmaya başlamış. Kız kardeşi Makbule Hanım’ın da devamlı namaz kıldığını biliyorum.”</p>

      <p class="paragraf-4">Atatürk’ün çocuklara ve milletine karşı bir “psikolog” gibi davrandığını dile getiren Adatepe; onun, çocuk ruhundan çok iyi anladığını belirtmiştir.</p>

      <p class="paragraf-4">“Ben yanındayken, sürekli şefkatle yaklaşıp bir şeyler öğretmeye çalışırdı. Atatürk yalana çok kızardı. ‘Ülkü, yalan bütün kötülüklerin başlangıcıdır.’ derdi. Kız ve erkek çocuklarını eşit görürdü. Manevi evlatlarını hep kız çocuklarından seçerek, topluma önemli bir mesaj verdi.</p>

      <p class="paragraf-4">Çocukların, gençlerin sevdikleri mesleklerde ilerlemesini isterdi. Onun için Sabiha Gökçen’i ilk harp tayyare pilotu yaptı. Öğretmen olan Afet Hanım da tarih profesörü oldu. Benim de müziğe karşı yeteneğimi bildiği için balerin olmamı çok istedi.</p>

      <p class="paragraf-4">Manevi kızlarına daima ‘Kendinizi beğenmeyin, başkaları sizi beğensin.’ derdi. Florya’da bana yüzmeyi öğretirken, denize girerken, halkla iç içe olmayı çok severdi. Korumaları halktı, sevgi çemberi de halktı.</p>
    </div>
  </div>
</body>
</html>
