<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-4.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-4.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-5">Kur’an-ı Kerim’i Okulda Öğrendim</p>

      <p class="paragraf-4">Zübeyde Hanım, atalarının geleneksel inançlarına körü körüne bağlı, beş vakit namazında sofu bir kadındı. Gerek kendi ailesi, gerek kocasının ailesi içinde hacılar bulunmasıyla övünürdü. Mustafa’nın da onların yolunu izlemesini, hafız hatta hoca olmasını istiyordu. Bunun için de şimdiden mahalle mektebine gidip dini bütün Müslüman çocuklar gibi Kur’an-ı Kerim ilkelerine uygun bir eğitim görmeliydi.</p>

      <p class="paragraf-4">Ali Rıza Efendi’nin bu konuda oğluna bir yardımı oldu. Kendisi eğilim bakımından sofuluğa karşı, açık görüşlüydü. Batıdan, özellikle Makedonya’ya sızmakta olan yeni düşüncelere saygı beslediği için oğlunun Selanik’te yeni açılan ve çağdaş eğitim uygulayan bir okula, Şemsi Efendi Özel Okulu’na gitmesi için ısrar etti.</p>

      <p class="paragraf-4">Mahallede bulunan Fatma Molla Kadın Okulu’na başlayacağı günü daha sonra Mustafa Kemal şöyle anlatır:</p>

      <p class="paragraf-4">“Okula gideceğim sabah annem bana beyaz bir entari giydirmiş, başıma da sırma işlemeli bir sarık sararak süslemişti. Elimde yaldızlı bir dal vardı. Sonra hoca efendi, yanında bütün okul çocuklarıyla, evimizin yeşilliklerle bezenmiş kapısına geldi. Duadan sonra anneme, babama ve hocaya temenni ederek ellerini öptüm.</p>

      <p class="paragraf-4">Ardından yeni arkadaşlarımın alkışları arasında sevinçli bir alay halinde şehrin sokaklarından geçerek, caminin yanındaki okula gittik. Oraya varışımızda hep bir ağızdan yeniden dualar okundu, sonra hoca beni elimden tutup çıplak ve kemerli bir odaya götürdü, Kur’an-ı Kerim’in kutsal kelamını orada bana açıklamaya başladı.”</p>

      <p class="paragraf-4">Zübeyde Hanım’ın gönlü yapılmış, konu komşunun gözünde itibarı korunmuştu. Mustafa da okula pek ses çıkarmadı ama bazı uygulamaların yöntemlerine karşı içinde şimdiden bir çeşit irkilme doğmaya başlamıştı.</p>

      <p class="paragraf-4">Mesela Arapça güzel yazı derslerinde, sınıfta çocukların bağdaş kurup yere oturarak dizlerinin üzerinde yazmalarından hiç hoşlanmadı. Günün birinde kalkıp ayakta durdu. Hoca oturmasını emredince de dizlerinin tutulduğunu ileri sürerek sözünü dinlemedi.</p>

      <p class="paragraf-4">Diğer çocukların da kendi yanında yer alması üzerine, okulun hocası onun asi hareketinin ileride öteki çocukları da etkileyeceğini, okulda disiplinin bozulacağını hissederek ailesine şikayet etti.</p>

      <p class="paragraf-4">Baba Ali Rıza Efendi’nin istediği olmuştu ve bunu iyi değerlendirerek, Mustafa’yı mahalle mektebinden derhal alarak Şemsi Efendi Okulu’na gönderdi. Zübeyde Hanım’ın başta istemediği bu okula daha sonraları ses çıkarmadı. Mustafa yeni okulunda eğitimini oldukça başarılı bir şekilde ilerletti.</p>

      <p class="paragraf-4">Babası Ali Rıza Efendi, işlerinin ters gitmesi üzerine çok sıkıntıya düştü ve bu sıkıntı neticesi hastalandı. Üç yıl süren hastalığın ardından öldü. Bu olay Mustafa için en acı dönemdi. O artık hiçbir zaman “Baba” diye seslenemeyecekti.</p>

      <p class="paragraf-4">Bayram sabahları erkenden kalkıp baba eli öpemeyecek, diğer çocuklar gibi babasının elini tutup sokağa çıkmayacaktı. Anne Zübeyde Hanım da zor durumda kalmış, hastalık süresince elde avuçta ne varsa harcanmıştı.</p>

      <p class="paragraf-4">Babası Ali Rıza Efendi’nin ölümü üzerine annesi Zübeyde Hanım tarafından okuldan alınan Mustafa, kızkardeşi Makbule ile birlikte Selanik yakınlarındaki Langaza’da bulunan dayısının çiftliğine taşındılar.</p>
    </div>
  </div>
</body>
</html>
