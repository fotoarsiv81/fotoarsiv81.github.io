<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-65.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-65.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-66">Bana, Her Zaman Dua Okusunlar</p>

      <p class="paragraf-4">Atatürk’ün, ölümle ilgili bir olayına tanık olan çok yakın arkadaşlarından Münir Hayri Egeli, Atatürk’le aralarında geçen bir anısını şöyle anlatmaktadır:</p>

      <p class="paragraf-4">Mevsim sonbahardır. Ankara’da, Orman Çiftliği’nde idare ortasındayız. Çiftlik müdürü Tahsin Bey, yanında Alman mimarı ile birçok yeni inşaat projeleri hakkında izahat veriyorlar… Çiftliğin büyütülmesi planları ele alınıyor, sıra karşıdaki bir tepeciğe geldi. Orasının bilmem hangi cins tavuklar için bir tesis yapılması düşünülmüş, Atatürk durdu, sonra:</p>

      <p class="paragraf-4">“Olmaz. Bu tepe için benim başka bir düşüncem var.” dedi.</p>

      <p class="paragraf-4">Sonra bana döndü:</p>

      <p class="paragraf-4">“Benim için nasıl bir mezar düşünüyorsunuz?” diye sordu.</p>

      <p class="paragraf-4">Hepimizin dili tutulmuştu, zannedersem Afet Hanım söze atıldı:</p>

      <p class="paragraf-4">“Böyle güzel bir günde, böyle şeyler nasıl aklınıza geliyor?” gibi bir cümle söyledi. Atatürk, güldü. O gün bilhassa neşeli, yüzü sıhhat ışıklarıyla nurlanmıştı:</p>

      <p class="paragraf-4">“Ölüm beşeriyetin değişmez kaderidir. Marifet unutulmamaktır.” dedi. Sonra uzun bir süre pencereden dışarı bakarak ilave etti:</p>

      <p class="paragraf-4">“Şu tepeye bana küçük ve güzel bir mezar yapılabilir, dört yanı ve üstü kapalı olmasın! Esen rüzgarlar bana yurdumun her yanından haber getirir gibi kabrimin üstünde dolaşsın. Kapısına gençliğe hitabem yazılsın. O, tepenin olduğu yer yol uğrağıdır. Her geçen, her zaman dua okusun!”</p>

      <p class="paragraf-4">Orada bulunan herkes susuyordu… Kimsenin bir kelime söyleyecek mecali kalmamıştı. Alman mimar da önüne bakıyordu…</p>

      <p class="paragraf-4">Atatürk: “Mamafih bütün bunlar benim fikrim. Türk milleti elbet bana münasip göreceği şekilde bir yer yapar…” diyerek hüzünlü konuşmayı bitirdi.</p>

      <p class="paragraf-4">Aradan yıllar geçti, o tepenin adı hatıralar tepesi olarak öylece bomboş kaldı. Türk milleti ebedî atasını layık olduğu Anıtkabir’e gömdü (…) İnsan ihtiyatsız… Acaba diyor, Hatıra Tepesi’ne de bir taş dikilip üstüne Gençliğe Hitabe’si yazılsa…</p>
    </div>
  </div>
</body>
</html>
