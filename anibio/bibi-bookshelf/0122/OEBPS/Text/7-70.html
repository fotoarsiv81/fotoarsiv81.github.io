<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-70.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:125f6f44-b7ea-4980-8d65-6b746fa8d335" name="Adept.expected.resource" />
</head>

<body>
  <div id="x7-70.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-71">Atatürk’ten Kısa Kısa Dinî Görüşler</p>

      <p class="paragraf-4">Atatürk’ün,</p>

      <p class="paragraf-4">- Daha çocukken annesinin yönlendirmesiyle aldığı dinî eğitimin,</p>

      <p class="paragraf-4">- Küçük yaşta Kur’an okumayı ve namaz kılmayı öğrenmesinin,</p>

      <p class="paragraf-4">- Selanik’te akrabalarının tekkelerine giderek katıldığı dinî ayinlerin,</p>

      <p class="paragraf-4">- Askerî okulda namaz kılmak istediği zamanlarda su bulunmadığında çektiği sıkıntıların,</p>

      <p class="paragraf-4">- Çanakkale’den yakın dostlarına kan ve barut kokuları arasında yazdığı mektup aralarına sıkıştırılmış olan dinsel ifadelerin,</p>

      <p class="paragraf-4">- Milli Mücadele yıllarında yüksek bir din kültürünün göstergesi olan İslami söylemlerinin,</p>

      <p class="paragraf-4">- İslam dini ve İslam tarihi hakkında okuduğu çok sayıda kitabın,</p>

      <p class="paragraf-4">- Dolmabahçe Sarayı’nda özel hafızına okutup dinlediği Kur’an nağmelerinin</p>

      <p class="paragraf-4">- Çanakkale şehitlerini anma yıldönümlerinde okuttuğu mevlitlerin,</p>

      <p class="paragraf-4">- Annesinin mezarı başında Allah’a yemin etmesinin,</p>

      <p class="paragraf-4">- Annesinin yıldönümünde okuttuğu Kur’an ve mevlitlerin ve</p>

      <p class="paragraf-4">- Tarihin sayfalarında gizlenmiş gerçeklerin</p>

      <p class="paragraf-4">kamuya mâl edilmesinin, var olan Atatürk sevgisini daha da pekiştireceğine tam bir inanç içinde olmalı ve ona göre davranmalıyız.</p>

      <p class="paragraf-4">Ayrıca, İslam kültürüne dair engin bilgisi ve Kur’an’ı tercüme edecek kadar Arapçaya hâkim olması gibi meziyetleriyle Atatürk’ün liseler için yazdırdığı tarih kitaplarındaki “İslam Tarihi” bölümünü bizzat kendisinin yazdığını da belirtmekte fayda vardır.</p>

      <p class="arabaslik-sol">Atatürk hem dindardı hem de iyi bir Müslüman’dı...</p>

      <p class="paragraf-4">Çünkü Atatürk, evrenin bir yaratıcısı olduğuna inanırdı. Nitekim onun “Şu âlemde insanüstü bir kuvvet vardır. Siz isterseniz O’na Allah, isterseniz tabiat deyiniz. Fakat O’nu asla inkar etmeyiniz.” şeklindeki sözleri bu inancın bir ikrarıdır.</p>

      <p class="arabaslik-sol">Atatürk de bizim gibi Allah’a sığınıp dua ederdi.</p>

      <p class="paragraf-4">Afyon Kocatepe’de, Atatürk bir taşın üstünde otururken birden başlayan top atışlarıyla ayağa kalkıp şöyle yalvarıyor.</p>

      <p class="paragraf-4">“Ey Rabbim, Yunanlıların kazandığını gösterme bana, onlar kazanacaksa şu gökkubbe benim başıma yıkılsın daha iyi. Türklüğün, Müslümanlığın düşman ayakları altında, esaret zincirinde kalmasına müsaade etme. Anacığım bize dua et.”</p>

      <p class="arabaslik-sol">Atatürk zaman zaman Kur’an okurdu...</p>

      <p class="paragraf-4">“Ben Kur’an okumak istediğimde çok defa Yasin Suresi’ni okurum.” sözleri ona ait. O bazen manevi kızı Nebile’den Yasin-i Şerif dinlerdi.</p>

      <p class="arabaslik-sol">Atatürk özel hafızına Kur’an okutup dinlerdi...</p>

      <p class="paragraf-4">Atatürk’ün hafızı Yaşar Okur hatıralarında şöyle demektedir.</p>

      <p class="paragraf-4">“Ramazanların Atatürk için çok büyük önemi vardı. Ramazan ayı geldiğinde incesaz heyeti Çankaya Köşkü’ne giremezdi. Kandil geceleri de saz çaldırmazlardı. Sadece beni huzuruna çağırır, Kur’an-ı Kerimden bazı sureler okuturlardı. Ben okurken gözleri bir noktaya takılır, derin bir huşu ile dinlerdi. Ruhen çok mütelelliz olduğu her halinden anlaşılırdı.”</p>

      <p class="arabaslik-sol">Atatürk, ordu için Kur’an-ı Kerim okutulmasını emretmiştir...</p>

      <p class="paragraf-4">1932 yılının Ramazan ayında Atatürk, Saadettin Kaynak’ı, ordu müfettişlerine Kur’an-ı Kerim okuması için görevlendirmişti. Sadettin Kaynak şöyle diyor:</p>

      <p class="paragraf-4">“… Bir çeyrek saat içinde hazırlandım. Tamam, haberini verdim. Mecliste masa başında Atatürk’ün tam karşısına düşen bir yer seçtim.</p>

      <p class="paragraf-4">Atatürk’ün iki tarafında ordu müfettişlerinden şunlar, şunlar ve diğer birçok misafirler vardı. Ali İmran Suresi’nin 169, Enfal Suresi’nin de 45., 60. ve 66. ayetlerini okudum…</p>

      <p class="paragraf-4">Bu arada Atatürk ayetlerde geçen ifadelerin Kur’an-ı Kerim’in ne denli önemli bir kitap olduğunu gösterdiğini, “Kur’an’da neler varmış, bunlardan bizim hiç haberimiz yoktu.” diyerek alçakgönüllü bir biçimde dile getirmişti.”</p>

      <p class="arabaslik-sol">Atatürk her fırsatta Kur’an’a saygı gösterirdi...</p>

      <p class="paragraf-4">Şimdi de Enver Benhan Şapolyo’yu dinleyelim.</p>

      <p class="paragraf-4">“Atatürk, Ankara Dil Tarih Fakültesi’nin önünde toplanan din bilginlerinin tek tek elini sıktı ve kendisini Ankara’ya davet eden Müftü Rıfat Börekçi’ye iltifat etti.</p>

      <p class="paragraf-4">Seymen alayının idarecilerinden Güvençli İbrahim, bir elinde bayrak, diğer elinde altın işlemeli bir pala olduğu halde alayın önünde duruyordu. Göğsünde bir hamayıl Kur’an-ı Kerim asılı idi. Mustafa Kemal, kendisine yaklaşarak Kur’an-ı Kerim’le bayrağın ucunu öpüp başına koydu…”</p>

      <p class="paragraf-4">Kendisine 1923 yılında armağan edilen küçük bir Kur’an’ı alınca Atatürk şöyle dedi:</p>

      <p class="paragraf-4">“Bence kıymetini takdire imkan olmayan bu hediyeyi en derin ve hürmetkar dinî duygularımla muhafaza edeceğim.”</p>

      <p class="arabaslik-sol">Ölümünden Önce...</p>

      <p class="paragraf-4">Atatürk’ün, ölümünden kısa süre önce yayınladığı son mesajında da şu ifadeler yer almaktadır:</p>

      <p class="paragraf-4">“Bütün dünya Müslümanları, Allah’ın son Peygamberi Hz. Muhammed’in (SAV) gösterdiği yolu takip etmeli ve verdiği talimatları tam olarak tatbik etmeli. Bütün Müslümanlar Hz. Muhammed’i örnek almalı ve kendisi gibi hareket etmeli, İslâmiyet’in hükümlerini olduğu gibi yerine getirmeli. Zira insanlar ancak bu şekilde kurtulabilir ve kalkınabilirler.”</p>

      <p class="arabaslik-sol">Atatürk’ün ezan dinlerken ağladığı olurdu...</p>

      <p class="paragraf-4">Mithat Cemal Kuntay, “Atatürk’ün Dolmabahçe Sarayı’nda verdiği bir yemek davetinin sabahında manevi kızı Nebile’ye bir sandalye üzerine çıkıp sabah ezanını okumasını işaret etti. Bir aralık baktım ki Gazi Mustafa Kemal ağlıyordu.” diyor.</p>

      <p class="arabaslik-sol">Atatürk Ramazan ayına büyük önem verirdi...</p>

      <p class="paragraf-4">Atatürk’ün kız kardeşi Makbule Hanım şunları kaydediyor.</p>

      <p class="paragraf-4">“… Her Ramazan’ın bir günü ve çoğunlukla Kadir gecesi bana iftara gelirdi. İftar sofrasını eski tarzda isterdi. Oruçlu olduğu zaman iftara başlarken dua ederdi…”</p>

      <p class="arabaslik-sol">Atatürk din bilginlerine saygı gösterirdi...</p>

      <p class="paragraf-4">İlk Diyanet İşleri Başkanımız merhum M. Rıfat Börekçi anlatıyor:</p>

      <p class="paragraf-4">Ata’nın huzuruna geldiğimde beni ayakta karşılardı. Utanır, eğilir, büzülür. “Paşam beni mahçup ediyorsunuz...” dediğim zaman “Din adamlarına saygı göstermek Müslümanlığın icaplarındandır.” buyururlardı.</p>

      <p class="arabaslik-sol">Atatürk, her yıl Çanakkale şehitleri için mevlit okuturdu...</p>

      <p class="paragraf-4">Hafız Yaşar anlatıyor:</p>

      <p class="paragraf-4">1932 yılında Atatürk’ün emriyle Şehit Mehmet Çavuş Abidesi önünde mevlit okunması uygun görüldüğünden beni huzurlarına çağırdı. Bu seneki merasime başkanlık etmemi söyledi ve durum İstanbul Müftüsü Hafız Fehmi Efendi’ye de Dolmabahçe Sarayı’ndan telefonla bildirildi.</p>

      <p class="arabaslik-sol">Etrafı dindarlarla doluydu...</p>

      <p class="paragraf-4"><span>Atatürk’ün ibadet ve inanç özgürlüğüne verdiği önemin en açık kanıtı, döneminde çevresinde bulunan yüksek memurlar ve önemli kişiler arasında oldukça dindar, beş vakit namazını aksatmayan kişilerin olmasıydı. Atatürk hiçbir zaman bu kişileri dindarlıklarından dolayı küçümsememiş ve onlara herhangi bir baskı da yapmamıştır.</span></p>

      <p class="paragraf-4"><span>Hatta ibadet edenleri çok defa takdir etmiştir. Profesör Kemal Karpat’ın deyişiyle Atatürk, Fevzi Çakmak’a dindarlığından ötürü aşırı saygı göstermiş, genel kurmay başkanı olarak tutmuş ve yanında hiçbir zaman içki içmemiştir.</span></p>
    </div>
  </div>
</body>
</html>
