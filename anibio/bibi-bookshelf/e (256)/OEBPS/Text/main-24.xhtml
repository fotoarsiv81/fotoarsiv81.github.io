<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre8">
    <div class="calibre8"><img alt="" class="calibre9" src="../Images/main-34.jpg" /></div>
  </div>

  <h2 class="calibre12"><a class="calibre7" id="bookmark0"></a><span class="calibre13">Akrep kendi yolunda ilerliyor</span></h2>

  <p class="calibre3">Zaman yoktu. Durmuştu.</p>

  <p class="calibre3">Sanki çok uzun zamandır burada yatıyordu, hayal gibi bir sonsuzlukta kıvnlmıştı. Burası doğmadan önce bulunduğumuz yerdi, şimdi oraya geri gelmişti. Burası hiçbir yerdi, gökyüzünün gerisindeki karanlıktı, sıcak ve küf kokuyordu. Belli belirsiz hışırtılar, mırıltılar ve damla sesleriyle doluydu. Simsiyah ve kalabalıktı.</p>

  <p class="calibre3">İçeride başka insanlar da vardı ama hareketsizdiler, onun gibi. Boyanmış veya ölü ya da boğucu altın katmanlarının arasında tabuta konmuşlardı. Burası Gölge’nin yeriydi. Burası onun mezarıydı.</p>

  <p class="calibre3">Sözcüğü düşündü, dilinin üzerinde tadını almaya çalıştı. <span class="calibre14">Mezar.</span> Gürleyen, yankılanan bir sözcüktü. Akimın içinde kapanan kapının gürültüsü uzun uzun yankılanıyordu. Felaket habercisi bir sözcüktü.</p>

  <p class="calibre3">Belki bundan on yıllar sonra gözlerini açmıştı, belki hep açıktılar çünkü hiçbir şey değişmemişti. Yalnızca beyninin derinliklerinde mırıltılar, konuşmalar vardı. Canını sıkıyordu.</p>

  <p class="calibre3">“Git buradan,” dedi uykulu bir halde, sonra Milos’taki yatak odasındaki yatağının yumuşacık yastıklarına gömüldü ama ses gitmiyordu. Denizin fısıltısına, yılanın sürünmesine, hafif kalp çarpıntısına dönüşüyordu. Ses kırıldı ve dalgaya dönüştü, çok kızdırsa da onu duymazlıktan gelemiyordu. Ses giderek yükseliyordu ve içinde üç yumuşak sözcük sürekli tekrarlanıyordu.</p>

  <p class="calibre3"><span class="calibre14">Mirany. Mirany. Dinle.</span></p>

  <p class="calibre3">“Git buradan.”</p>

  <p class="calibre3"><span class="calibre14">Uyan</span>, <span class="calibre14">Mirany. Lütfen.</span></p>

  <p class="calibre3">Cereyan vardı. Çok hafif hava hareketleri. Yüzünde bir dokunuş gibiydi.</p>

  <p class="calibre3"><span class="calibre14">Mirany.</span></p>

  <p class="calibre3">Yüzüne parmaklar dokunuyordu. Hayır daha hafif bir şeydi, yürüyordu, küçük kıskaçları ve titreyen bir kuyruğu vardı. Dehşetle bağırdı ve fırladı, ani bir refleks ve panikle havayı dövmeye başladı. Ağlıyor, yığılı mobilyalara çarpıyordu, tahıl dolu testiyi kırınca içindekiler etrafa saçıldı. Karanlıkta elleri elbisesini parçaladı, çırpınarak silkelendi, kıvranarak geriledi ve sandukaya çarpınca durdu, kıpırdamadan kaldı.</p>

  <p class="calibre3">Soluk soluğa, kendini toparlamaya çalıştı. Sakin. Sakin ol.</p>

  <p class="calibre3">Akrep düşmüş ve hızla bir yere kaçmıştı. Eğer hâlâ üzerindeyse... bu düşünceyle dehşete kapıldı. El yordamıyla yana doğru uzandı, küçük yuvarlak bir şeye dokundu, bir lambaydı.</p>

  <p class="calibre3">Sevinçten ağlayacaktı ama çatırtıların, düşüp kınlan şeylerin arasında el yordamıyla aranarak oyma kapaklı çırayı bulması asırlar sürdü. Titreyerek çakmaya çalıştı ama çıra her seferinde tiz sesler çıkararak söndü.</p>

  <p class="calibre3">Alev yandı ve söndü, yandı ve söndü. Sonra sabit kaldı. Titreyerek lambayı getirdi, fitilini tutuşturdu.</p>

  <p class="calibre3">Işık.</p>

  <p class="calibre3">Göz kamaştırıcı, sabit ve parlaktı.</p>

  <p class="calibre3">Archon’un altın maskesini, üzeri yiyecek kutulan dolu sandalyeyi ve duvara yaslanmış aynayı aydınlattı.</p>

  <p class="calibre3">Aynada bir yüz gördü, gözyaşlan ile kirlenmiş, saçlan lime lime doğranmıştı. Felakete uğramış bir hali vardı.</p>

  <p class="calibre3">Bir süre sonra eliyle aynayı temizledi, lambayı yukarı kaldırdı ve ciddi bir biçimde yüzüne baktı, arkasını görmek için döndü. Akrep yoktu, sokmaya hazır vaziyette omzuna tırmanan bir şey göremedi. Ama ikna olması uzun zaman aldı, hayvanı şaşırtıp saklandığı yerden çıkarmak için birkaç kez hızla döndü.</p>

  <p class="calibre3">Sonra kendisiyle göz göze geldi.</p>

  <p class="calibre3">Delirmek böyle bir şey olsa gerekti. Kaşlarını çatıp inceledi. “Kendini topla.” Sesi boğuktu, öksürdü. “Şimdi daha iyi! Tamam, saç kesimini berbat yapmışlar. Tekrar uzar. Elbise iğrenç.”</p>

  <p class="calibre3">Sesinin faydası oldu. “Biraz daha ışığa ihtiyacın var,” dedi kendi kendine. “Bir yığın lamba olmalı. Yiyecek de. Her şeye rağmen ihtiyacın olan her türlü lüks var.” Su dışında.</p>

  <p class="calibre3">Kımıldadı, çıplak ayağını bir şey acıtmıştı. Lambayı tutunca yakut akrep olduğunu gördü. Bir süre sonra eğilip aldı, sıcaklığını hissetti, aklı karışmıştı. Broşu üzerine iğneledi.</p>

  <p class="calibre3">Lambalar hasır sandıktaydı. Hepsini çıkardı ve yaktı, boşluğa yayılan ışık altın yığınını, bronz ve bakır vazoları, Archon’un yaldızla boyanmış tabutunu aydınlattı. Gölgelerde binlerce mezar eşyası yığılmıştı, büyük dağlar ve ovalar gibiydi, gelişigüzel yığılmıştı, sağ taraftaki siyah dikdörtgen, tahta kutularda yatan kölelerin olduğu yan odaya açılan kapıydı.</p>

  <p class="calibre3">Bakışlarını o taraftan kaçırdı.</p>

  <p class="calibre3">Elbette yiyecek vardı, hem de çoktu ama karnı aç değildi. Yalnızca kapının yanındaki üç küçük mücevherli kabın içeri-</p>

  <p class="calibre3">sinde su vardı. İnsanların bıraktıkları en değerli armağandı. Kaplardan birini aldı ve suyu içti.</p>

  <p class="calibre3">Kendini kısıtlamanın anlamı olmadığını düşündü, dudaklarındaki su damlasını yalarken.</p>

  <p class="calibre3">Nasıl olsa hava sudan önce tükenecekti.</p>

  <p class="calibre3">Kapıda küçücük bir delik bile açamamışlardı. Sonunda Seth kol demirini büyük bir gürültüyle fırlattı ve öfkeyle bağırdı. Tutsaklardan ufak tefek olanı dirseğine yaslanarak doğruldu ve güldü. Diğer ikisi uyumuştu, Tilki rahatça kıvrılmış yatıyordu. Oblek, soluk soluğa sendeleyerek söylendi.</p>

  <p class="calibre3">Terlemiş ve hayal kırıklığına uğramıştı, Alexos’a bile kızıyordu. “Bize yardım edebilirsin, eski dostum!”</p>

  <p class="calibre3">Çocuk başını iki yana salladı. “Benim kaslarım güçlü değil, Oblek,” dedi çıldırtıcı bir tarafsızlıkla. Bağdaş kurmuş onları seyrediyordu, maymun küçük kollarıyla boynuna sarılmıştı.</p>

  <p class="calibre3">“O zaman o etsin!” Oblek Çakal’ın ayağına bir tekme vurdu. “Bize yardım etmezse adamlannı o kendini beğenmiş iğrenç yüzünün önünde teker teker keseriz!”</p>

  <p class="calibre3">Çakal gülümsedi. Doğrulmuş ve koridorun duvarına yaslanmıştı, alnında kanayan bir yara olmasına rağmen büyük bir keyifle onları seyrediyordu. Seth umudunu yitirmeye başlamıştı. Ne zamandan beri uğraştıklarını, saatin kaç olduğunu bilmiyordu. Şafak sökeli uzun zaman olmuş olmalıydı. Mirany saatlerdir oradaydı, hava bitiyor olmalıydı. Yorulmuştu, kollarındaki bütün kaslar ağrıyordu. Oblek dışında hiçbirinin gücü kuvveti yoktu. Yıllarca masa başında oturmaktan böyle oldum, diye düşündü yüzünü ekşiterek.</p>

  <p class="calibre3">Kreon bile ortaya çıkmıştı. Soyunup beyaz göğsünü ortaya çıkarmış, onlarla birlikte çabalamış, kanırtmış ve saldırmıştı. Hiçbiri işe yaramamıştı.</p>

  <p class="calibre3">Hepsi kederli bir sessizlik içinde oturup kalmışlardı.</p>

  <p class="calibre3">Sonunda Çakal konuştu. “Gördüğünüz gibi,” dedi sohbet eder gibi, “sorun mezann mühürlenmiş olması. Hava geçirmeyecek biçimde mühürlenmiş. Böylece içeridekiler Öteki dünya için taze kalacak. Ama ne yazık ki küçük dostunuz bütün havayı soluyup bitirince ölecek. Boğulacak.”</p>

  <p class="calibre3">Oblek tek kaşını kaldırdı. “Kapa çeneni!”</p>

  <p class="calibre3">“Kaparım. Ama sizi perişan görmek beni üzüyor.” Mezar hırsızı sınttı. “Bana kalırsa bir profesyonelin yardımına ihtiyacınız var.”</p>

  <p class="calibre3">“Tanrım, şu herifi şu dakika öldüreceğim,” diye yerinden doğruldu Oblek, öfkeden gözleri kıpkırmızıydı.</p>

  <p class="calibre3">“Bekle,” dedi Seth elini uzatarak. “Bekle.”</p>

  <p class="calibre3">Çakal’a döndü. “Yani bu kapıyı açabileceğini mi söylüyorsun? Nasıl?”</p>

  <p class="calibre3">“Meslek sırrı. Söyleyemem.”</p>

  <p class="calibre3">“Yalan söylüyor,” diye kükredi Oblek.</p>

  <p class="calibre3">“Ben mi? Sostris’in mezarı da mühürlü değil mi?” Adam çekik gözlerini Seth ile Oblek’e dikmişti, sonra yan yana oturmakta olan Alexos ile Kreon’a döndü. “Neden Tann’ya sormuyorsunuz?” dedi alaylı bir ifadeyle. “Veya gölgesine?”</p>

  <p class="calibre3">“Öyle olmalı,” dedi Kreon gönülsüzce.</p>

  <p class="calibre3">Sessizlik oldu. Oblek oturdu, sakinleşmemişti. Sonra Seth sordu. “Fiyatın ne?”</p>

  <p class="calibre3">Mezar hırsızı bacaklarını uzattı. “Birincisi adamlarımı bırakacaksınız. İkincisi, içeri girdikten sonra, kız ister ölü ister</p>

  <p class="calibre3">diri olsun mezardaki hâzineden taşıyabileceğim kadannı alınm. Üçüncüsü,” umursamazca Alexos’a baktı, “eğer çocuk Archon olursa, ki bana hiç olacakmış gibi gelmiyor, en yüksek memuriyet görevini isterim, Hazine Bakanı nasıl? Hatta belki,” güldü, “Ölüler Kenti Yöneticisi nasıl olur?”</p>

  <p class="calibre3">Seth dişlerini sıktı. “Tamam.”</p>

  <p class="calibre3">“O kadar kolay mı kabul ediyorsun?” Çakal çok şaşırmış gibi yaptı.</p>

  <p class="calibre3">“Pazarlık yapacak zamanımız yok. Kız içeride boğuluyor.” Çakal bir kahkaha attı. “Bunu cinayet komplosuna bulaşmadan önce düşünecekti.” Gülümsedi. “Anlaşılan senin hakkında yanılmamışım. Bize saldırdığında bizi sattığını sanmıştım ama şimdi işin içinde tamamen farklı bir kalleşlik olduğunu görüyorum.”</p>

  <p class="calibre3">Seth başını salladı. “Bu seni rahatsız mı ediyor?”</p>

  <p class="calibre3">Adamın gözlerinde tuhaf bir bakış yanıp söndü. “Argelin zalimdir. Bunu herkes bilir. En iyi de benim ailem.”</p>

  <p class="calibre3">Oblek meraklı bakışlarla sordu. “Neden senin ailen?”</p>

  <p class="calibre3">“O beni ilgilendirir. Sen, çılgın çocuk. Çöz beni.”</p>

  <p class="calibre3">Alexos geldi ve yanına çömeldi, ince parmaklan hızla çalıştı. Oblek Seth’in kulağına mınldandı. “Güvenebiliyor musun...” “Hayır. Ama başka seçeneğimiz yok.”</p>

  <p class="calibre3">Serbest kalınca Çakal doğruldu ve yüzündeki yarayı sildi. “Şimdi de adamlanmı.”</p>

  <p class="calibre3">Seth Kreon’a baktı. “Dış kapıyı aç. İç taraftakini açma.” Albino başım sallayarak karanlıkta gözden kayboldu. Çakal kemerini çözdü ve birkaç küçük alet çıkardı. Seth’e bakarak mınldandı. “Hırslı olduğunu biliyordum. Ama şimdi hem kariyerini kaybedeceksin, hem de Sostris’in servetinden vazgeçiyor-</p>

  <p class="calibre3">sun, neden? Bu insanlar için mi? Bunların her biri deli, kendi stilinde deli, arkadaşın rahibe de pek farklı değil. Argelin’den asla kaçamayacaksın.”</p>

  <p class="calibre3">Seth, “Belki ben de onlar kadar deliyimdir. Sen işine bak. Eğer yanlış bir hareket yapacak olursan Oblek işini bitirir. O kadar gergin ki istesem de ona engel olamam,’’dedi.</p>

  <p class="calibre3">Mezar hırsızı çekik gözleriyle Seth’i süzdü. Arkalarında bir çatırtı ve gıcırtı oldu, dış kapı sarsılarak yükselmeye başladı. “Çıkın,” dedi Çakal. “Beni her zamanki yerde bekleyin.”</p>

  <p class="calibre3">“Bunlara güveniyor musun reis?” dedi Tilki.</p>

  <p class="calibre3">Çakal küçümser bir ifadeyle güldü. “Hepsi amatör, Tilki. Bana ihtiyaçları var. Paylaşımı her zamanki gibi yapacağız, anlaştığımız gibi. Herkes payını alacak.”</p>

  <p class="calibre3">Sert bir baş işaretiyle Tilki arkasını döndü. Adamlar sessizlik içinde karanlıkta kayboldular. <span class="calibre14">Ya bir yerde saklanıp bizi beklerlerse</span>, diye düşündü Seth ama endişelenmenin faydası yoktu. “Tamam,” dedi dönerek. “Neler yapacağını görelim bakalım.”</p>

  <p class="calibre3">Mirany yüzünü yıkamış, saçlarının kırpık uçlarını düzeltmiş ve taramıştı. Aynanın önünde kendine bakarken, bulup giydiği mavi üzerine altın desenli elbisesini çok beğendi. İnsan ölecekse de bir stili olmalıydı. Chryse görse çok beğenirdi.</p>

  <p class="calibre3">Chryse! O ihanet hâlâ canını acıtıyordu.</p>

  <p class="calibre3">Meyve bıçağı hâlâ yanındaydı. Kemerine saklamıştı, çıkarıp inceledi. Yeterince keskindi. Atardamarını kesip kanın akmasını beklemesi yeterliydi. Acıtmazdı. Acır mıydı? Yavaş olurdu ama havasızlıktan ölmek kadar değildi. Çünkü bunu beklemeyecekti.</p>

  <p class="calibre3">Hızla lambalardan birini aldı ve yan odadaki eşya yığınlarına bakmaya gitti. Hazine Dairesi’ydi.</p>

  <p class="calibre3">Oda ışıl ışıldı. Fil dişi, altın, ametist ve zümrüt doluydu. Damarlı taşlardan yapılmış mermer vazolar, kapaklan açılınca kuş sesleri çıkaran son derece pürüzsüz mavi ve yeşil kozmetik kutulan vardı. Bir süre kuş seslerini dinledi sonra hepsinin kapağım kapattı. Sessizlik çöktü, sonsuzluk gibiydi. Akik, kalsedon ve Oltu taşından tasma kolyeler. Yığınlardan birinin içinde mavi, turkuvaz ve altın boncuklardan dizilmiş birkaç sıra gerdanlık buldu, aldı ve dikkatle boynuna taktı. Oldukça ağırdı.</p>

  <p class="calibre3">Hüzünle Archon’un hayvanlannm mezarlannın, kedi ve köpek mumyalannm arasında dolaştı.</p>

  <p class="calibre3"><span class="calibre14">Her zaman sana sandığından yakınım, Mirany.</span></p>

  <p class="calibre3">Sanki arkasında onu görecekmiş gibi döndü. “Senin yüzünden öleceğim,” dedi öfkeyle. “Senin için hiç önemi yok mu?”</p>

  <p class="calibre3"><span class="calibre14">Tanrı olmak her konuyu önemsemek demektir. Umudunu yitirme, Mirany. Dinle.</span></p>

  <p class="calibre3">Bir gümbürtü duydu. Belli belirsiz yankılandı. Titreşimin etkisinden küçük taburenin püskülleri sallandı. Biri vardı. Dışarıda. Onu kurtarmaya mı geliyorlardı? Telaşla büyük kapılara koştu, lambayı yere bırakıp ellerini buz gibi metal kapıya yasladı. “Buradayım!” diye bağırdı, aniden paniğe kapılmıştı. “Beni duyabiliyor musunuz? Yardım edin!”</p>

  <p class="calibre3">Yaptığı bu hareket tüm soluğunu tüketmişti. Soluk almaya çalıştı ama içerideki hava azalıyordu, soluk almak için göğsü hızla inip kalkıyordu. Sonra gözünün ucuyla lambanın alevine baktı.</p>

  <p class="calibre3">Mavileşiyordu.</p>

  <p class="calibre3">Chryse kapıdan içeri girdi ve şaşırıp kaldı. Hemen arkasını dönüp kaçmak istedi ama Rhetia kapıyla arasına girmişti, bir tekmede kapıyı kapattı.</p>

  <p class="calibre3">Chryse bembeyaz oldu. Kendi ekseni etrafında döndü. “Bu ne demek oluyor? Sözcü hepinizin burada olduğunu biliyor mu?” “Otur şuraya!” Rhetia buyurgan bir tavırla kolundan çekti, sandalyenin önüne götürdü ve iterek oturttu. Hermia dışında bütün Dokuzlar çember şeklinde duruyorlardı, hepsi huzursuzdu, öfkeliydi ve korkuyordu.</p>

  <p class="calibre3">Chryse sessiz tehdit karşısında dudaklarım ısırdı. “Miran/nin yerine geçtin,” dedi cesaretle. “Sorunun ne?”</p>

  <p class="calibre3">Uzun boylu kız eğildi ve Chıyse ile yüz yüze geldi. Sesindeki öfkeyi kontrol etmeye çalışıyordu. “Sen entrikacı, kalleş, boş kafalı küçük bir cadısın,” diyerek yüzüne soludu. “Sen Oracle’a sadık değilsin diye, hepimizin satan alınabileceğini mi sandın?” Doğruldu, Chıyse soluğunu salıverdi, yüzü bembeyazdı.</p>

  <p class="calibre3">Rhetia, kendisine güveniyor gibi arkasını döndü. Sonra tekrar Chıyse’a döndü. “Hepimiz duyduk. Oracle hepimizle konuştu. Mirany’nin ismini söyledi.”</p>

  <p class="calibre3">“Büyük olasılıkla rüzgârdı.” Chryse ilgisizce parmaklarım kıvırdı. “Zaten Mirany çoktan ölmüştür.”</p>

  <p class="calibre3">“Umurunda değil mi yani?” diye sordu Gaia.</p>

  <p class="calibre3">“Değil. Sizin de bu kadar kuralcı ve dürüst olmanıza gerek yok, çünkü hepiniz onunla Milos’lu korkak Mirany diye alay ettiniz. Ama o artık gitti, Hermia hâlâ Sözcü, sizler de yerinizi korumak istiyorsanız ne yapmanız gerektiğini biliyorsunuz. Çenenizi tutacaksınız. Hem unutmayın, Oracle’ın konuşmalarını bize Hermia aktarıyor.” Arkasına yaslandı ve sevimli haliyle gülümsedi. “Bu konuda hiçbirinizin yapabileceği bir şey yok.” “Yok mu?” Rhetia o kadar yaklaşmışta ve o kadar tehlikeli bakıyordu ki Chıyse dondu.</p>

  <p class="calibre3">“Ne demek istiyorsun?” diye sordu huzursuzca.</p>

  <p class="calibre3">Rhetia’nın gülümsemesi buz gibiydi. “Senin söylediğin gibi, bu Sözcü’nün görevi. Sözcü yeni Archon’un kimliğini tanrısal bir esinle bildiriyor. <span class="calibre14">Ama Sözcü’nün yüzü her zaman maskeli.”</span></p>

  <p class="calibre3">Mirany ağzını açtı. Ses çıkmadı. Lambalar tek tek sönüyor karanlık kalbini sanyor içini dolduruyordu, göğsü sıkışmaya başladı. Kör gibi bocaladı. Nesneler karaltı gibiydi ve etraf bulanıktı, canını acıtıyorlardı. Bıçak elindeydi, kolundaki parmak gibi masmavi damarlar; gözünün önünde yüzüyor gibiydi. Ama beyni, “Yaşamak istiyorum,” diyordu. “Bana yolu sen göstereceksin.”</p>

  <p class="calibre3">Bu kadar basitti.</p>

  <p class="calibre3">Karanlığın içinden bir el uzandı ve elini tuttu, parmaklan soğuktu. Yalnızca, <span class="calibre14">istersen bahçeye gidebiliriz,</span> dedi.</p>

  <p class="calibre3">Kapı sarsıldı ve çatırdadı. Çakal soluk soluğa mırıldandı, “Şimdi, ben söylediğim zaman tekrar iteceğiz.” Küçük metal çubuklarla kilidin ve menteşelerin çevresine tuhaf biçimler yaptı. “Şimdi!”</p>

  <p class="calibre3">Oblek bir kez daha sert bir omuz darbesi vurdu, Kreon ve Seth de kendilerini kapıya fırlattılar.</p>

  <p class="calibre3">Bir şey yerinden oynadı. Büyük bir çatırtıyla mühür kınldı, akrep ikiye bölündü. “Olduğunuz yerde durun!”</p>

  <p class="calibre3">Çakal’ın hünerli parmaklan kilidin içine bir şey soktu ve çevirdi, sonra çömeldi ve kapının altında bir şeyler yaptı. Alexos büyülenmiş gibi omzunun üzerinden seyrediyordu. Kilit kaydı ve döndü.</p>

  <p class="calibre3">Kapı sarsıldı, boğuk bir ses çıktı. Birden Seth ve diğerleri daha kuvvetli ittiler. Kapı kımıldadı, kumlu taşlann üzerinde içeri doğru kaydı.</p>

  <p class="calibre3">Dışarıya pis hava akın etti.</p>

  <p class="calibre3">“Mirany!” Seth Oblek’i iterek içeri koştu. “Mirany! Neredesin?”</p>

  <p class="calibre3">Yerde lambalar vardı, hepsi sönmüştü. Su kaplan saçılmıştı. Gri bir elbise kenara atılmıştı. Yerlerde saç kırpıklan vardı. Seth korkuyla etrafına bakındı. Oblek çoktan ikinci odaya gitmişti. Çakal mücevherleri topluyor, ceplerine, torbasına dolduruyordu ve maymun cıyak cıyak Çakal’a bağınyordu. Seth diğer odaya koştu.</p>

  <p class="calibre3">“Mirany nerede?”</p>

  <p class="calibre3">Oblek, mezar eşyalarını umursamazca kenara itti, hızla geri döndü. “Orada!” Üçüncü bir oda vardı, tepeleme kavanozlar dolusu yağ ve tahıl doluydu. Karanlık köşede duvardaki taşlardan birinin kenara çekildiğini gördüler, küçük ve karanlık bir koridora açılıyordu. Seth başını delikten soktu ve can havliyle bağırdı. “Mirany!”</p>

  <p class="calibre3">Arkasında biri bağırıyordu. Kreon kazık gibi boyuyla beyaz bir leylek gibi kavanozlann arasında güçlükle ilerlemeye çalışıyordu. “Çakal gitmiş!”</p>

  <p class="calibre3">“Gebersin!” diye tısladı Seth. <span class="calibre14">“Mirany nerede?”</span></p>

  <p class="calibre3">Albino omzundan yakalayıp Seth’i kendine doğru çevirdi. “Çok daha kötü bir şey oldu,” diye tersledi. <span class="calibre14">“Dinle beni!</span> Giderken Alexos’u da götürmüş!”</p>
</body>
</html>
