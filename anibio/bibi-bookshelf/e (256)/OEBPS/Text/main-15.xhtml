<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre12"><a class="calibre7" id="bookmark0"></a><span class="calibre13">Tanrı daha iyi nerede gizlenebilir...</span></h2>

  <p class="calibre3">Seth pelerinine sıkıca sarınmış bir halde güvertede durmuş Liman’a bakıyordu. Bu kadar uzaklıktan kimse onu tanımazdı. Keten kapüşonunu başına geçirmişti, çenesini çaprazladığı kollarına dayamıştı, güneşte ısınmış olan küpeşte tenini yakıyordu.</p>

  <p class="calibre3">Deniz derindi, maviydi ve içinde yunuslar yüzüyor, yüzgeçleriyle suyu dalgalandırıyorlardı. Sağ tarafında ise birbi-riyle iç içe geçmiş gibi görünen beyaz evleri, cephesi çini kaplı Tapmak ve rengârenk çiçekleri, tepelerde otlayan keçileri ile Ada, dalgaların arasından tuhaf bir silüet olarak görünüyordu.</p>

  <p class="calibre3">Adaya hiç gitmemişti. Erkeklerin çoğuna izin yoktu. Oraya nasıl çıkacağını bile bilmiyordu.</p>

  <p class="calibre3">Oblek aşağıda horlayarak uyuyordu. Tüccara rüşvet vererek kendilerini Prescia’ya götürmeye razı ettiklerinden beri uyuyordu, loş köşede gürültüyle burnunu çeken, sürekli terleyen hantal bir kitleydi. Çocuk yolculuk süresince güvertede oturmuştu, Seth şimdi yan gözle ona bakıyordu. Bacaklarını aşağı sarkıtmış, büyülenmiş gibi yunusları seyrediyordu. Bütün öğleden sonra hiç konuşmamış ve yemek yememişti.</p>

  <p class="calibre3">Liman’ı seyrederken içine kasvet çöktü. Evler birbirinin üzerine yığılmış, sönmüş volkanın dik kayalıklarında beyaz çatılar, beyaz duvarlar, kemerler ve merdivenlerden oluşan bir şelale gibi ardı ardına dizilmişti. Dik sokaklar zikzaklar çiziyor, Archon’un çölün hemen ağzındaki mermer sarayı, güneşin altında alevden bir top gibi parlıyordu.</p>

  <p class="calibre3">Çok sessizdi. Bulunduğu yerden bile Kent’in amansız sıcağın ağırlığından çökmüş olduğunu hissedebiliyordu. Tenteler sarkmış, duvarlar ve kiremitler el değmeyecek derecede ısınmıştı, kızgın güneşin göz kamaştırıcı yansıması gözleri acıtıyordu. Görünürde hiç kimse yoktu, kızgın taşların üzerinde yürümek sandaletlerin tabanını ısıtacağı için eziyetli olmalıydı. Kediler bile gölgelere sığınmıştı, balıkçı teknelerinin renkleri yağlı sulara aksediyordu.</p>

  <p class="calibre3">Gemi demirlemek için kıyıya yaklaşınca tayfalar yelkenleri indirdi, rıhtımların hiç bitmeyen balık kokusu, keskin baharat ve çürümüş meyve kokusuna karışarak burnuna geldi. Başını kaldırmadan, dikkatlice küçük işçi gruplarının gerisine doğru baktı. Her zamanki gibi balıkçıların, boş gezenlerin, tüccarların oluşturduğu yabancı ve göçebe karması bir kalabalık vardı. Argelin’in üç, hayır dört askeri ayaklarını bir fıçının üzerine uzatmış gölgede oturuyorlardı. Köşede ölü bir köpek gözüne çarptı.</p>

  <p class="calibre3">Asıl sorun askerlerdi. O sabah, gemi denize açılırken, Prescia kumsalındaki kalabalığın arasında öfkeyle yürümeye çalışan Karim ile birkaç köylüyü gördüğüne emindi ama gemi emin olamayacağı kadar kıyıdan uzaklaşmıştı, Alexos’a sorduğunda çocuk omzunu silkmiş, gülümsemiş ama yanıt vermemişti. Hiçbir yanıt vermeyecekse Tann’mn kime faydası vardı? Eğer Karim bütün gün hiç durmadan karadan yol aldıysa, onlardan önce varmış olabilirdi, hatta belki çoktan rıhtımda bekliyordu. Limandaki durgunluk tuzak bile olabilirdi. Ya da Karim doğrudan Argelin’e...</p>

  <p class="calibre3">Seth doğruldu. “Oblek’i çağır!” diye bağırdı, çocuk kalktı ve yüzünde yine aynı gizemli gülümsemeyle koştu. Bir Archon’a emir verilebilir miydi? Bu konuda hiçbir fikri yoktu, o kupkuru mağaradaki şaşırtıcı su taşkınından sonra çocuk gözünü korkutmuştu. Bir an önce çocuğu Mirany’ye teslim edip bu işten sıyrılmak istiyordu.</p>

  <p class="calibre3">Zaten başında bir de Çakal meselesi vardı.</p>

  <p class="calibre3">O çok iyi tanıdığı ihanet korkusu onu pençesine alamadan Oblek göründü, koca ellerinin yardımıyla iri cüssesini yukan çekmeye çalışıyordu. Esneyerek rıhtıma doğru baktı. Uyumaktan şişmiş gözleri güneşe bakamadığı için yan kapalıydı. Ama Seth artık ona kanmayacaktı, şimdiye kadar müzisyenin ne kadar kurnaz olduğunu anlamıştı.</p>

  <p class="calibre3">“Argelin’in dört adamı rıhtımda.”</p>

  <p class="calibre3">“Sence bizi mi bekliyorlar?”</p>

  <p class="calibre3">“Büyük olasılıkla.” Müzisyen güneşte yanmış yüzünü kaşıdı. “Mirany görünürde yok.”</p>

  <p class="calibre3">“Buraya gelmesi zor.”</p>

  <p class="calibre3">Oblek homurdanarak, aynı fikirde olduğunu belirtti.</p>

  <p class="calibre3"><span class="calibre14">“Onu da</span> babanın evine götürmeyeceğiz.” Seth alçak sesle söylemişti. Halatlar kıyıya fırlatılınca gemi sallandı, savruldu, taş basamaklara sürtündü. Oblek sendeledi ve tutundu.</p>

  <p class="calibre3">“Başka nereye...”</p>

  <p class="calibre3">“Hayn.” Seth kararlıydı. “Bıktım artık. Çocuğu aldın. Ada’ya kendin götürürsün. İstediğini yap ama beni bu işin dışında tut.”</p>

  <p class="calibre3">“Seni kendini beğenmiş it.” Oblek’in yüzü gülüyordu. “Ayrıca buraya kadar-seni sağ getirdim. Yanında taşıdığın küçük altın broşu kıza söylersem ne olacak?” Birden kaskatı kesildi. “Şuraya bak.”</p>

  <p class="calibre3">Güneşin altında tenleri pırıl pırıl parlayan tayfalar geminin yükünü ve fıçılar dolusu yağı boşaltıyorlardı. Aralarına zayıf bir adam sızmıştı, birinin eline bir şey tutuşturdu ve geldiği gibi sessizce gitti. Birkaç dakika sonra karanlık bir sokakta gözden kayboldu. “Babandı.”</p>

  <p class="calibre3">Seth görmüştü. Askerlere baktı. Hiçbiri fark etmemişti.</p>

  <p class="calibre3">Tayfa bitkin bir halde yükleme rampasından yukarı çıktı. “Mesaj.” Hasretle ağzı çivilenerek kapatılmış su fıçısına baktı ve rampadan aşağı gitti.</p>

  <p class="calibre3">Oblek kâğıdı açtı. “Bir sürü karalama.” Tiksinmiş bir ifadeyle kâğıdı uzattı.</p>

  <p class="calibre3">Seth çabucak okudu.</p>

  <p class="calibre3"><span class="calibre14">Ev izleniyor. Büyük olasılıkla beni de izliyorlar. Kız seni şafaktan bir saat önce Köprünün sonunda bekleyecek, çocuğu oraya götürmelisin. Şişman adamı da götür çünkü onu burada istemiyorum. Ve Tanrı aşkına kendini bu pislikten kurtar. Telia’nın sağlığı iyi.</span></p>

  <p class="calibre3">İmzalanmamıştı ama Seth acemice yazılmış harfleri tanıdı. Hemen başını kaldırıp karanlık sokak girişlerini taradı.</p>

  <p class="calibre3">“Neymiş?” diye tısladı Oblek.</p>

  <p class="calibre3">Seth gülümsedi. Uzun zamandır unuttuğu, huzurunu kaçıran endişelerin birinden kurtulmanın rahatlığım hissetti. “Kız kardeşimin sağlığı iyiymiş.”</p>

  <p class="calibre3">“Başka?”</p>

  <p class="calibre3">“Mirany şafaktan bir saat önce Köprü’de bekleyecekmiş.”</p>

  <p class="calibre3">“Köprü! Oraya nasıl gideceğiz?”</p>

  <p class="calibre3">Seth yüzüstü yere uzanmış mavi sulara pırıltılı pullar atmakta olan Alexos’a baktı. “Archon’a sor. Belki bizi balığa dönüştürebilir.”</p>

  <p class="calibre3">Kapı kapandı. Mirany hemen yatağın içinde dikildi, hâlâ başı dönüyordu. “Çabuk, Chryse, dinle! Benim için bir şey yapman gerekiyor.”</p>

  <p class="calibre3">İlk kez yalnız kalmışlardı. Sabah boyunca Rhetia, Callia veya Ixaca yanlarından ayrılmamıştı. Uzun boylu kız sıkılmıştı, diğerleri dikiş dikerek sohbet etmişler veya odayı leş gibi ko-kutuncaya kadar Mirany’nin parfümlerini denemişlerdi.</p>

  <p class="calibre3">Chryse şaşırmıştı. “Hareket etme. Geceye kadar yataktan çıkmamalısın.”</p>

  <p class="calibre3">“Benim bir şeyim yok.”</p>

  <p class="calibre3">“Bu bir mucize Mirany, biliyorsun değil mi! Tanrı seni ısırdı.” “Tanrı değildi.” Başı ağrıyordu ve terliyordu. Kendini yastıkların üzerine bıraktı ve dikkatlice konuştu. “Benim için bir şey yapmanı istiyorum. Ama bu bir sır. Söz vermelisin... hiç kimseye, Hermia’ya bile söylemeyeceğine yemin etmelisin.” Chryse’m mavi gözleri fal taşı gibi olmuştu. “Biliyordum,” dedi. “Bir şeyler yaptığını biliyordum.”</p>

  <p class="calibre3">Geldi ve yatağın kenarında durdu, sabırsızlanıyordu. “Nedir? Bir çocuk değil mi? Ah Mirany, senin böyle bir şey...”</p>

  <p class="calibre3">“Sessiz ol.” Bunlan anlatacak zamanı yoktu. İkindi olmak üzereydi ve Rhetia her an gelebilirdi. “Üzerine bir pelerin al ve Köprü’nün sonuna git. Orada bekle, kimsenin seni görmediğinden emin ol. İki adam gelecek, bir tanesi genç, yaşlı olan şişman. Yanlarında bir erkek çocuk olacak...”</p>

  <p class="calibre3">“Ah, <span class="calibre14">Mirany</span>!”</p>

  <p class="calibre3">“On yaşında bir erkek çocuk.”</p>

  <p class="calibre3">Bu söz Chıyse’ı susturdu. Kaşları havaya kalktı. “On yaşında!”</p>

  <p class="calibre3">Mirany kızın elini tuttu. “Chryse, dinle. Şunu aklına iyice sok. Bu bir aşk kaçamağı değil. Çocuk yeni Archon Adaylar’ından biri. Aslına bakacak olursan, onun Archon olduğundan, Dünyanın Tann’sı olduğundan eminim. Buna gerçekten inanıyorum.”</p>

  <p class="calibre3">Sarışın kız başını iki yana salladı, sersemlemişti. “Ama Adaylar’ı Argelin alıp getiriyor. Dokuz kişiler, anneleri ve babalarıyla birlikte alınıyorlar. General’in evine götürüyorlar.”</p>

  <p class="calibre3">“Evet, onlar Argelin’in istedikleri. Bak, sana her şeyi anlatacak zamanım yok, ama biz Argelin ile Hermia’nın bir kukla Archon’u aday gösterdiklerini düşünüyoruz. Kendi seçtikleri birini. Onu kullanarak insanları yönetecekler ve böyle bir şeyin olmasına izin verilemez.”</p>

  <p class="calibre3">Ama Chryse ağlamak üzereydi. “Saçmalama! Hermia Tanrıyla konuşuyor...”</p>

  <p class="calibre3">“Hayır.” Derin bir soluk aldı. “Yalnızca konuşuyormuş gibi yapıyor. Tann benimle konuşuyor, Chryse. Benimle.”</p>

  <p class="calibre3">Odaya derin bir sessizlik çöktü. Denizden esen rüzgâr açık pencereden içeri giriyor ve tül perdeleri havalandırıyordu.</p>

  <p class="calibre3">Chıyse şaşkındı, korkmuştu.</p>

  <p class="calibre3">Mirany çabucak devam etti. “Çıldırdığımı düşünüyorsun ama çıldırmadım.”</p>

  <p class="calibre3">“Nasıl? Nasıl konuşuyor?”</p>

  <p class="calibre3">Korkuyla fısıldamıştı. Mirany Chıyse’m elini elinden çektiğini hissetti.</p>

  <p class="calibre3">“Nasıl olduğunu bilmiyorum. Aklımın içinde. Oracle aracılığıyla.”</p>

  <p class="calibre3">Sarışın kız yatağa oturdu. Dili tutulmuş gibiydi. Mirany telaşla devam etti. “Bana ne yapmamız gerektiğini söyledi. Sorun yok! Bizce...”</p>

  <p class="calibre3">“Biz kim?”</p>

  <p class="calibre3">Mirany duraksadı. “İsimleri önemli değil. Bilmezsen onları ele de veremezsin.”</p>

  <p class="calibre3">Hata yapmıştı. Chryse iyice korkmuştu. “Ah Mirany, sen nasıl işlere karıştın! Bu Tapmak’a karşı düzenlenmiş bir komplo!” Ayağa fırladı. “Ben bu işe karışmak istemiyorum. İstemiyorum.”</p>

  <p class="calibre3">Dışarıda, avluda fısıltılı konuşmalar yaklaşıyordu. Biri Rhetia’ydı. Diğeri Hermia.</p>

  <p class="calibre3">Önlem alacak zaman yoktu. Mirany dizlerinin üzerinde doğruldu ve alçak sesle fısıldadı. “Bunu benim için yap Chıyse, yoksa seninle bir daha konuşmam. Ciddiyim. Çocuğu al ve Ada ya getir. Tapmak’a götür. Orada sakla.”</p>

  <p class="calibre3"><span class="calibre14">“Tapmak’a mı?”</span></p>

  <p class="calibre3">“Evet! Bir Tann daha iyi nerede gizlenebilir?”</p>

  <p class="calibre3">Chıyse ağzını açtı ama bir sözcük söylemesine fırsat kalmadan kapı açıldı ve Hermia içeri süzüldü. Doğruca yatağın yanma gitti. “Kendini nasıl hissediyorsun, Taşıyıcı?”</p>

  <p class="calibre3">Mirany heyecandan kıpırdayamıyordu. “Daha iyiyim. Teşekkür ederim.” Odanın diğer ucuna doğru baktı. Chıyse korkudan donmuş, taş gibi duruyordu. Bir an için Mirany her şeyi yumurtlayacağını, çığlık çığlığa bağırarak yapamayacağını söyleyeceğini sandı. Hermia arkasını dönmeden, “Gidebilirsin, Chryse,” dedi. “Mirany’nin yanında Rhetia ve Callia kalacak.”</p>

  <p class="calibre3">Bir dakika kadar süren, işkence gibi bir sessizlik oldu.</p>

  <p class="calibre3">Sonra tek sözcük söylemeden Chryse kapıya doğru yürüdü. Dışarı çıkarken dönüp boş bakışlarla Mirany’ye baktı. Sonra kapı kapandı.</p>

  <p class="calibre3">Mirany kendini yavaşça yastıkların üzerine bıraktı ve sakinleşmeye çalıştı. Chryse bunu yapardı. Yapması gerekiyordu.</p>

  <p class="calibre3">“Toplanan Eşyalar Evi’ne kadar iyileşebilir misin?” diye sordu Hermia.</p>

  <p class="calibre3">“Evet, elbette.”</p>

  <p class="calibre3">“Tuhaf bir olay oldu.” Hermia pencerenin önüne gitti ve masmavi denize baktı. Dalga dalga uçuşan beyaz bir elbise giymişti ve Sözcü’ye özel yüksek baş süsünü takmıştı. Ağır başlı ve sakindi, bir an için insan hain olduğunu düşünmekle yanıldığı hissine kapılabilirdi. Bu his dönüp sert bir ifadeyle sorusunu sorana kadar sürdü. “Tann seni neden uyarmış olabüir, Mirany? Onu kızdıracak ne yaptın?”</p>

  <p class="calibre3">Mirany kıpkırmızı olduğunu hissetti. “Bilmiyorum,” diye fısıldadı.</p>

  <p class="calibre3">Hermia yatağın yanma geldi. “Bilmiyor musun? Oracle’a sordum. O benimle konuştu. Senden memnun değil. Ondan sakladığın bir sırrın olduğunu söyledi. Bunun ne olduğunu bana söyle, Mirany. Tann’dan hiçbir şey saklanmamalı.”</p>

  <p class="calibre3">Bir dakika kadar bakıştılar.</p>

  <p class="calibre3">Hermia ipek çarşafın üzerine oturdu. Lavanta ve limon kokuyordu. Tırnaklan uzun ve sivriydi, elini uzatarak masanın üzerinde duran meyve bıçağını aldı ve çevirmeye başladı.</p>

  <p class="calibre3">Mirany yastıklara doğru geri çekildi.</p>

  <p class="calibre3">Duyulur duyulmaz bir sesle, <span class="calibre14">“Benim</span> Tann’dan sakladığım bir şey yok, Sözcü,” dedi.</p>

  <p class="calibre3">Hermia hareketsizdi. Bıçağı sıkıca kavramıştı. Neredeyse soluk bile almıyordu.</p>

  <p class="calibre3">Tam o sırada kapı açıldı, Rhetia geldi, sıkılmış bir ifadeyle oturdu.</p>

  <p class="calibre3">Sözcü hemen ayağa kalktı. “Seni kim çağırdı?”</p>

  <p class="calibre3">Rhetia şaşırdı. “Sen çağırdın, Sözcü. Sen söyledin...”</p>

  <p class="calibre3">“Önemli değil! Sessiz ol!” Bıçağı yatağın üzerine attı ve ansızın kapıya doğru yürüdü. “Senin için dua edeceğim, Mi-rany,” dedi. Daha çok bir tehdit gibiydi.</p>

  <p class="calibre3">O gittikten sonra Mirany rahatladı ve kendini yastıkların üzerine bıraktı. Rhetia’nın öfkeyle kumaşa batırıp çektiği iğnesiyle ipliğinin sesini duyabiliyordu. Bunun ötesinde, uçurumun dibinde kayalara vuran dalgaların sesini dinledi.</p>

  <p class="calibre3">Büyük bir tehlike içindeydi. Bunu düşününce yüreğine bir sancı saplandı. Ama iyileşecekti, orada olacaktı, o gece Altıncı Ev’de olacaktı.</p>

  <p class="calibre3">Ve evet, yaşıyor olması bir mucizeydi.</p>

  <p class="calibre3"><span class="calibre14">Sen yaptın,</span> diye düşündü. <span class="calibre14">Beni sen kurtardın.</span> Sonra telaşla sordu: <span class="calibre14">Şimdi neredesin?</span></p>

  <p class="calibre3">Yanıt gelmedi.</p>

  <div class="calibre8"><img alt="" class="calibre9" src="../Images/main-24.jpg" /></div>
</body>
</html>
