<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Kuş aşkı</h3>
<p>Hayatta sahip olduğum en güzel şey kuşum. Uzun zamandır benimle. Beşinci yaş günümde onu bana&#160;anneannem hediye etmişti. Çünkü kuşlan çok&#160;seviyordum ve sürekli onlarla konuşuyordum.</p>
<p>Daha doğrusu ne zaman cikleyerek şarkı söyleseler, benimle konuşuyorlarmış gibime geliyordu. Sanki&#160;bana ilkbahar geldiği için, hava güzel olduğu için,&#160;çiftliğin arkasında bulunan meyve bahçesindeki&#160;ağaçlar çiçek açtığı için ne kadar mutlu olduklarını&#160;anlatıyorlardı. Ben de tüm kalbimle böyle&#160;düşünüyordum ve memnuniyetimi göstermek&#160;için onlar kadar güzel şarkılar söyleyebilmeyi çok&#160;istiyordum. Anneannem buna gülüyordu. Bana&#160;minik bülbülüm ya da güvercinim diyordu. Bana bir</p><div><img src="main-10.jpg" alt=""/></div>
<p>İspinoz kuşu hediye etmişti. Gözlerinin etrafında kıpkırmızı tüyleri olan, gri renkte, minicik, çok&#160;güzel bir kuştu. Hem kırmızı tüyleri yüzünden hem&#160;de bütün kuşlar çiftlikteki odamın önündeki kiraz&#160;ağacının meyvelerini gagalamaya geldikleri için ona&#160;Kiraz adını koydum. Kuşlar kiraza bayılıyorlar.</p>
<p>Benimkinin beyaz renkli, boyu benden büyük, demir bir kafesi var. Buraya ilk taşındığımda,&#160;babam daha küçük bir kafes almak istedi. Bu kafes&#160;ona göre dev gibiydi ve odama sığmıyordu. Ama&#160;ben istemedim. Bence şehre taşınmak, bir kuş&#160;için büsbütün büyük bir değişiklikti; onun yeni&#160;hayatımıza alışamamasından korkuyordum. Aslına&#160;bakarsanız hiç mutsuz değil, durmadan cıvıldayıp&#160;duruyor. Sabahları beni o uyandırıyor ve şu ara&#160;hava güzel olduğu için pencereyi gün boyu açık&#160;bıraktığımdan, anlatacak bir sürü şeyi oluyor.&#160;Cıvıldamasını dinlemeyi seviyorum. Sesi çok güzel&#160;ve bana iyi geliyor. Böylece anneannemi, çiftliği,&#160;bahçeyi, vs. hatırlayıp düşünebiliyorum.</p>
<p>Anılar çok tuhaf. Bazen beni ağlatıyorlar. Bazen mutlu ediyorlar. Bazen de her ikisi birden oluyor.</p>
<p>Bugün salı. Babam çalışmadığı için evde. Ben grevimin dördüncü günündeyim. Tüm gün odamda&#160;oturup resim yapıyorum ya da yazı yazıyorum.&#160;Herkes gidip de evde kimse kalmazsa, ancak o&#160;zaman odamdan çıkıp yemek yiyor, ihtiyaçlarımı&#160;karşılıyorum. Neyse ki sık sık evde yalnız&#160;kalıyorum. Hatta dün televizyonu bile açtım, ama&#160;sonra grevde olduğumu, eğlenmemem gerektiğini&#160;hatırlayıp odama geri döndüm. İyi ki de dönmüşüm,&#160;çünkü ben odama girdiğim sırada Isabelle eve&#160;döndü. Eğer beni televizyon seyrederken bulsaydı,</p><div><img src="main-11.jpg" alt=""/></div>
<p>kızgınlığımın geçtiğini, hatta canımın sıkıldığını düşünebilirdi. Bu doğru değil. Kızgınlığım&#160;geçmedi ve canım da pek öyle fazla sıkılmıyor.&#160;Düşünüyorum.</p>
<p>Babam gelip gelip benimle konuşmaya çalışıyor. Nasıl olduğumu soruyor, “Kahvaltı edelim mi?”&#160;ya da “Gezmeye gidelim mi?” diyor. Her defasında&#160;hayır diye cevap veriyorum. Bir defasında bana&#160;neden grev yaptığımı sordu. Taleplerim olup&#160;olmadığını sordu. Ben talep ne demek bilmiyorum&#160;dedim, bunun üzerine o da bana grev yapan&#160;insanların bir şey elde etmek istedikleri için grev&#160;yaptıklarını söyledi. Oysa ben istediğim şeyi elde&#160;edemeyeceğimi biliyorum. Anneannemin yanma&#160;dönmek ve çiftlikte yaşamak istiyorum. Ama bu&#160;mümkün değil.</p>
<p>Bu yüzden babama bir şey diyemedim. Sadece bir kez daha, mutlu olmadığımı ve beni rahat&#160;bırakmalarını söyledim. Grevimin ne kadar&#160;süreceğini sordu, ben de belki hayat boyu&#160;dedim. Ha öyle mi, dedi. Ama bana inanmadığını&#160;görebiliyordum, dudaklarının ucuyla hafifçe&#160;gülümsüyordu. Sinirlendim ve onunla konuşmayı&#160;kestim.</p>
<p>Beni büyütmemiş olsa da, babamın beni sevmediğini sanmayın. Anneannem, babamın&#160;bana duyduğu sevginin onu üzdüğünü söylerdi&#160;hep. Çünkü ona annemi hatırlatıyormuşum.</p>
<p>Ben annemi hatırlamıyorum. Beni doğurduktan sonra, ben daha küçük bir bebekken ölmüş. Beni&#160;doğurmak onu çok yormuş. Zaten doğumdan önce&#160;çok hasta olduğu için öleceğini de biliyormuş.&#160;Doktor, bebek doğurmanın onun için çok riskli&#160;olduğunu söyleyerek onu uyarmış. Bir zamanlar&#160;onun benim yüzümden öldüğünü sanıyordum,&#160;ama anneannem annemin beni dünyaya getirmeyi&#160;hayatta her şeyden çok istediğini anlattı. Babamla</p><div style="border-rigth:solid;"><div><img src="main-12.jpg" alt=""/></div></div><div style="border-rigth:solid;">
<p>birbirlerini o kadar çok seviyorlarmış ki, annemin ölme olasılığına rağmen birlikte bir bebekleri&#160;olsun istemişlerdi. Onlar için çocuk yapmak,&#160;annemin birkaç yıl daha fazla yaşamasından&#160;daha önemliymiş. Anneannem haklı olduklarını&#160;söylemişti, çünkü kızı her durumda hastalıktan&#160;dolayı ölecekmiş ve ben doğmamış olsam ona&#160;onca neşe veremeyecekmişim. Ama babam&#160;annemi kaybedince çok ama çok mutsuz olmuştu.&#160;Çok acılar çekmişti. İşini ve sahip olduğu her&#160;şeyi kaybetmişti. Anneannem buna boşluğa&#160;düşmek diyordu. Hayatı, hiçbir şeyi sevmiyordu.&#160;Anneannem beni bu yüzden yanma almıştı. Babam</p></div>
<p>normal bir hayat sürüp benimle ilgilenmeyi beceremiyordu. Bu dönem uzun sürdü. Hafta&#160;sonları beni görmeye geliyordu, doğum&#160;günlerimde ve yılbaşında da güzel hediyeler&#160;getiriyordu.</p>
<p>Yeni bir iş bulunca, anneanneme beni yeniden yanma almayı önerdi, ama anneannem&#160;bu öneriye pek sıcak yaklaşmadı, galiba ben&#160;de öyle. Anneannem babama iyi olduğumu, bu&#160;konuyu ileride, okula gideceğim zaman tekrar&#160;düşüneceğimizi söyledi. Sonra da babam çalışmak&#160;için uzağa, daha büyük bir şehre gitti. Onu daha&#160;seyrek görür oldum.</p>
<p>Daha sonra Isabelle ile tanıştı ve onu anneannemle tanıştırmaya getirdi. Bir gün çiftlikten&#160;ayrılmam gerekeceğini hiç düşünmemiştim.&#160;Anneannemin yaşlı bir insan olduğu ve bir gün&#160;öleceği hiç aklıma gelmemişti. Bana bu konuda&#160;hiçbir şey söylememişti. O hastaneye yatıp ben de&#160;buraya taşındığımda, gözyaşları içinde bana veda&#160;etti. Ben de onu teselli etmek için iyileşir iyileşmez&#160;geri döneceğimi söyledim.</p>
<p>Ama öyle olmadı. Anneannem iyileşti, ama ben çiftliğe ancak tatillerde gidebildim. Anneannem</p>
<p>bundan böyle babamla ve o sırada hamile olan Isabelle ile yaşamam gerektiğini, böylece gerçek&#160;bir aile olacağımızı ve bunun benim için en iyisi&#160;olacağını söyledi. Artık çok yaşlanmıştı ve bakımımı&#160;tam sağlayamıyordu, öyle demişti. Ben buna&#160;katılmıyordum, hâlâ da katılmıyorum.</p><div>
<p>3</p>
<p>&lt;xxxxxx&gt;coooo</p>
<p>Kiraz kırmızısı</p></div>
<p>Hayat grevinde olduğum ve bu nedenle odamdan çıkamadığım için bol bol resim yapıyorum. Hoşuma&#160;da gidiyor. Başlarda havuz resimleri yaptım,&#160;çünkü yaz mevsiminden dolayı hava çok sıcaktı ve&#160;havuz resmi yaptıkça serinliyordum. İçleri yüzen&#160;insanlarla dolu, kimisi yıldız, kimisi midye kabuğu&#160;şeklinde, mavi renkli, kocaman havuzlar. Sonra&#160;yaz mevsiminde çiftliğin resmini yaptım. Avluda&#160;bir sulama hortumu ile anneannemi ve bunaltıcı&#160;sıcakta üzerlerine sıçrayan sularla eğlenen komşu&#160;çocuklarını çizdim. Buzlu limonata içiyorlardı.&#160;Bütün bunları çizdim, sonra kiraz ağacını,&#160;kuşları, samanlıkta yeni doğan kedi yavrularını&#160;ve geniş kenarlı hasır şapkası ve önlüğüyle meyve</p><div><img src="main-13.jpg" alt=""/></div><div><div><img src="main-14.jpg" alt=""/></div></div>
<p>bahçesinde çalışan anneannemi, ayrıca rengârenk köy pazarını da çizdim. Daha sonra kafesinde&#160;duran Kiraz’ın resmini yapmaya çalıştım, ama&#160;beceremedim. Bunun üzerine tüm resimlerimi&#160;büyük defterime yapıştırdım, hani içine günlerimi&#160;nasıl geçirdiğimi ve düşüncelerimi yazdığım deftere.&#160;Derken pencereyi kapattım ve Kiraz’ın odada&#160;uçması için kafesinin kapısını açtım. Anneannem&#160;Kiraz’ı kafesine geri koymak için eline konmasını&#160;sağlayabiliyordu. Ben bunu yapamıyorum, her&#160;defasında bir yerlere konmasını bekleyip onu&#160;yavaşça ellerimle yakalamak zorunda kalıyorum.</p>
<p>Bu nedenle alıştırma yapmak istiyorum. Ama</p><div><div><img src="main-15.jpg" alt=""/></div></div>
<p>Kiraz kafesinden çıkmadı. Canı istemedi. Ben de onu kendi haline bıraktım. Ben de kendi halime&#160;bırakılmaktan hoşlanıyorum.</p>
<p>Babam ile Isabelle eve çok geç döndüler. Bütün gün Lucas ile birlikte plajdalardı. Bana da gel&#160;dediler, ama reddettim, aslında reddederken çok da&#160;zorlandım, çünkü denizi çok severim. Zaten onlarla&#160;birlikteyken, denizde bile eğlenemem. Sürekli&#160;Lucas’a bakmak, Lucas’ı eğlendirmek, Lucas’a dikkat&#160;etmek gerekiyor. Lucas benim umurumda değil.&#160;Kardeşim olsa bile. Onun yüzünden, o doğdu diye&#160;kimse anneannemin ölümünü fark etmedi. Lucas,&#160;anneannem öldükten birkaç gün sonra doğmuştu.&#160;Ben çok üzgündüm, babamla Isabelle ise durmadan&#160;gülümsüyorlardı. Ayrıca Lucas çirkinin teki bana&#160;kalırsa. Isabelle hastaneden eve döndüğünde bunu&#160;ona da söyledim. Bunu duymak besbelli hoşuna&#160;gitmedi, ama bir şey de demedi. Babamsa beni&#160;azarladı.</p>
<p>Bugün Lucas yedi aylık ve artık yüzünü bile hatırlamıyorum. Okula giderken onu hiç&#160;görmüyordum, ne sabah ne de akşam. Zaten&#160;bebek dediğin sürekli uyuyor. Hafta sonu&#160;arabayla gezmeye gidildiğinde onu görmemek&#160;için özellikle onun oturduğu yöne değil, camdan&#160;dışarı bakıyordum. Bir defasında kahvaltıda babam&#160;gidip Lucas’m neden ağladığına bakmamı istedi,&#160;ama ben istemedim. Bunun üzerine babam açtı&#160;ağzını yumdu gözünü ve en az iki saat boyunca&#160;benim gibi sevimsiz ve yaramaz bir kıza artık&#160;tahammül edemediğini, böyle devam edersem beni&#160;bir yatılı okula göndereceğini söyledi durdu. Ben&#160;ağladım ve odama gittim. Sonra Isabelle’in, babama&#160;artık buna dayanamadığını, çok yorulduğunu,&#160;benimle anlaşabilmek ve iyi geçinmek için elinden&#160;gelen tüm çabayı gösterdiğini ama benim bunu&#160;istemediğimi söylediğini işittim. Haklıydı. Babam&#160;yanıma gelip herkesi mutsuz ettiğimi, oysa eğer&#160;istersem hep birlikte çok&#160;mutlu olabileceğimizi ve&#160;çevremdekilere daha kibar&#160;davranmam gerektiğini&#160;söyledi. Lucas’a gelince,&#160;onu sevmeyi öğrenecektim.</p>
<p>Büyüdüğünde. Hiçbir şey söylemedim. Bu, okul&#160;kapanmadan biraz önceydi.</p>
<p>Sonra gülümseyerek bana yeni buldukları yaz kampım anlattılar, ben de hayat grevi yapmaya&#160;karar verdim. İşte böyle. Belki de kötü biriyim,&#160;umurumda değil. Belki babam ve hatta Isabelle&#160;benim yüzümden mutsuzlar, ama ben de onlar&#160;yüzünden mutsuzum. Keşke anneannem yerine&#160;onlar ölseydi.</p>
<p>Anneannemle birlikte, yolculuğa çıkma oyunu oynardık. Mutfak masasına oturur, haritayı&#160;açar, rastgele bir ülke seçerdik. Gözlerimi&#160;kapatıp parmağımı Dünya haritasının üzerinde&#160;dolaştırarak aniden herhangi bir yerine koyardım,&#160;neresi olursa. Sonra parmağımın durduğu yerdeki&#160;ülkenin adını okurduk. Sonra da aklımızda&#160;oraya giderdik. Eğer parmağım denizin üstünde&#160;durmuşsa, oraya en yakın olan ülkeyi seçerdik.&#160;Birbirimize orayı nasıl hayal ettiğimizi anlatırdık,&#160;havası soğuk mudur sıcak mıdır, ne tür hayvanlar&#160;vardır, ne tür çiçekler yetişir... Hem uydurur hem&#160;eğlenirdik.</p>
<p>Daha sonra ciddileşirdik. Anneannem ansiklopediden o ülke hakkında yazılan her şeyi&#160;okurdu: nüfusu, yüzölçümü, kültürü, tarihi. Sonra&#160;gazeteden fotoğraflar kesip bir deftere yapıştırırdık.&#160;Yolculuklar uzun sürerdi. Mısır’ı keşfetmeye o kadar&#160;hevesliydik ki, bir ay orada kaldık ve kestiğimiz&#160;yazılar ve fotoğraflarla tam iki defter doldurduk.&#160;Piramitler’i görmeye Mısır’a gerçekten gitmeyi çok&#160;isterdim.</p>
<p>Bugün resim yaparak yolculuğa çıktım. Anneannemle hazırladığımız tüm defterleri&#160;karıştırdım (tam on iki tane vardı) ve fotoğraflara&#160;bakarak manzara resimleri yaptım. Her resmin&#160;üzerine o ülkenin adını yazdım.</p>
<p>Böylece Mısır’ın, Fas’ın, Guatemala’nın, Kanada’nm ve Japonya’nın resmini yaptım ve&#160;resimleri renkli raptiyelerle yan yana duvara astım.</p>
<p>Bugün Isabelle odama geldi. Girmesine izin verdim, çünkü kirli çamaşırım olup olmadığını&#160;sordu, çamaşır yıkayacakmış.</p>
<p>Gerçekten de kirli çamaşırlarım birikmişti ve çamaşır makinesini tek başıma nasıl kullanacağımı&#160;bilemiyordum. Bir defasında Isabelle dışarıdayden&#160;denedim, ama hiçbir şey anlamadım ve aptalca bir&#160;şey yapıp azar işitmekten korktum. Ben de kirli&#160;çamaşırları toplayıp tekrar odama geri getirdim.</p><div><img src="main-16.jpg" alt=""/></div>
<p>Sıcak havalarda giymeyi sevdiğim tiril tiril elbisem kirli olduğu için canım sıkılıyordu, bu yüzden&#160;Isabelle’e kapıyı açtım.</p>
<p>Kucağında Lucas vardı ve teni bronzlaşmıştı. Bana merhaba derken gülümsedi. Gözlerimi&#160;kaçırdım. Isabelle, tıpkı adı gibi çok güzel biri.&#160;Uzun boylu ve uzun siyah saçları var. Tıpkı bir&#160;prenses gibi.</p>
<p>Beş yaşındayken anneannemin evinde onu ilk gördüğümde bana çirkin gelmişti. O zamanlar&#160;saçları kısaydı ve bana sürekli gülümsemesi sinirime</p><div><img src="main-17.jpg" alt=""/></div>
<p>dokunmuştu. Ama anneannem onun fidan gibi güzel bir kız olduğunu söylemişti.</p>
<p>Bence gözleri fazla mavi. Bakışı da bir tuhaf. Bir şeyden hoşlanmadığında bakışları&#160;beni korkutuyor. Ama gözlerine bakmazsam,&#160;bence güzel. Saçlarını uzatmakla iyi etti. Ona&#160;söylemiyorum ama bence bu haliyle daha güzel.&#160;Odama girince Lucas’ı yere bıraktı ve yıkayacağı&#160;eşyaları toplamaya başladı. Ben ikisine de&#160;bakmadan yatağımın üzerinde oturmaya devam&#160;ettim. Isabelle duvara astığım resimleri görmüş&#160;olmalı ki, bana bu ülkelerin hepsini gezmeyi&#160;isteyip istemediğimi sordu.</p>
<p>Bunun üzerine başımı kaldırıp resimli yolculuklarıma baktım ve ona zaten hepsine gittiğimi</p><div><div><img src="main-18.jpg" alt=""/></div></div>
<p>söyledim. Bana yine gülümsedi, ben de rahatsız olup gözlerimi çevirdim. Sonra Isabelle bir şeye&#160;ihtiyacım var mı diye sordu, başımı hayır anlamında&#160;salladım. Lucas’ı yeniden kucağına alıp odadan çıktı.&#160;Çok geçmeden evden çıktığını ve sokak kapısının&#160;kapandığını duydum. Gezmeye gidiyordu, yani&#160;odamdan çıkabilirdim. Neden bilmiyorum ama&#160;canım istemedi. Yatağıma uzanıp uzun uzun beyaz&#160;tavana baktım. Üzgündüm ama içimden ağlamak&#160;gelmiyordu, yorgundum ama canım uyumak&#160;istemiyordu. Bir tuhaf hissediyordum.</p>
<p>Isabelle eve dönünce, o gün ikinci defa kapımı çaldı. Ne var, dedim. Bana bir şey aldığını, ama&#160;odamın kapısını açmak istemiyorsam torbayı</p>
<p>kapının önüne, yere bırakabileceğini söyledi.</p>
<p>Olur dedim, kapının önüne bırak. Kapıyı hemen açmadım. Bıraktığı torbayı almak için mutfaktan&#160;sesler gelene kadar bekledim.</p>
<p>Torbanın içinde yaldızlı kağıda sarılmış bir hediye paketi vardı. Kiraz kırmızısı, çok güzel bir&#160;elbise. Bana. Tam bedenime göre.</p><div><div><img src="main-19.jpg" alt=""/></div></div><h4>4</h4>
<p>oooooooooooo</p>
</body>
</html>