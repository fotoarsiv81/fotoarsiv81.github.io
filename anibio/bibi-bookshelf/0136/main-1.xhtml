<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Hayır hayır hayır</h3>
<p>Bugün 1 Temmuz Cumartesi ve yaz tatilinin ilk günü. Ama ben tatile gitmeyeceğim. Kendimi odama&#160;kapatıp bütün yaz çıkmayacağım, hatta sonrasında&#160;da. Yaz kampına gitmek istemiyorum, hiçbir yere&#160;gitmek istemiyorum. Hiçbir şey umurumda değil.&#160;Yarın sabah babam beni tren garına götürmek&#160;isteyecek, ama ona hayır hayır hayır, oraya gitmek&#160;istemiyorum diyeceğim. Neden mi? Çünkü bundan&#160;böyle bir daha hiç eğlenmemeye karar verdim. Asla.&#160;Hayat grevine başlıyorum.</p>
<p>Bir şeyden memnun olmayınca grev yapılır.</p>
<p>Bazıları, patronlarından memnun olmadıkları için çalışmayı bırakırlar. Başkaları ülkelerine dönmek&#160;istemedikleri ve buna zorlandıkları için yemek</p>
<p>yemeyi bırakırlar. Bir şeye karşı çıkmak için grev yapılır. Böylece başkaları, sizin bir şeyden memnun&#160;olmadığınızı anlar. Ben, hayır, memnun değilim,&#160;demek için hayat grevi yapacağım. Burada olduğum,&#160;babamla, Isabelle ve üvey kardeşimle birlikte&#160;yaşadığım için mutsuzum. Yaz kampına yollandığım&#160;için mutsuzum. Şehirde yaşamaktan dolayı&#160;mutsuzum. Anneannem öldüğü için mutsuzum. Bu&#160;yüzden odamda oturacağım ve bundan böyle asla&#160;güzel bir şey yapmayacağım, hatta artık hiçbir şey&#160;yapmayacağım.</p>
<p>Beni anneannem büyüttü. Tıpkı çizgi filmlerdeki pembe yanaklı tonton anneannelere benzerdi. Tek bir&#160;farkla: Çizgi filmlerdeki anneanneler asla ölmezler ve</p><div><img src="main-6.jpg" alt=""/></div>
<p>çocuklar da hiç büyümezler. Hep kırlarda koşmaya, gülüp eğlenmeye ve akşamüstü çayında meyveli kek&#160;yemeye devam ederler. Benimse artık ne meyveli&#160;kekim, ne koşabileceğim kırlarım ne de köyden&#160;arkadaşlarım var. Anneannem geçen yıl Kasım ayında,&#160;ben yedi yaşıma basmadan hemen önce hastalandı.&#160;Onu hastaneye kaldırdılar, ben de buraya, babam&#160;ve yeni karısı Isabelle ile birlikte yaşamaya geldim.&#160;Okulum değişmesine değişti, yine de yılbaşında ve&#160;tatillerde anneannemin yanma gidiyordum, iyi kötü&#160;idare ediyorduk. Derken bu yılın Aralık ayında,&#160;anneannem uykudayken evinde tek başına öldü.</p><div><img src="main-7.jpg" alt=""/></div>
<p>Isabelle yakında doğum yapacağı için, babam da onu o halde yalnız bırakmak istemediği için,&#160;anneannemin cenazesine bile gidemedik. Babam,&#160;işler çok karışık dedi. O kadar. Artık anneannemle&#160;birlikte yaşadığımız çiftliğe gidemediğim için,&#160;babam oraya yakın bir yerde bir yaz kampı buldu.&#160;Hoşuma gideceğini düşünmüş. Ama hoşuma&#160;gitmedi. Oraya gitmek istemiyorum. Eski hayatımı&#160;geri istiyorum. Bu mümkün olmadığı için de&#160;memnun değilim. Her şeye kızgınım. Hayatım&#160;boyunca da kızgın kalacağım.</p>
<p>Bu sabah yaz kampına gitmem gerekiyordu. Tren saat dokuzdaydı. Bunu bildiğim halde ne bavulumu&#160;toplamıştım ne de başka bir şey yapmıştım,&#160;çünkü oraya gitmek istemiyordum. Son bir defa&#160;babama burada kalmayı tercih ettiğimi söylemeye&#160;çalıştım ama bağırmaya başladı. Ben de kendimi&#160;odama kilitledim. Anahtarı girişte duran masanın&#160;çekmecesinden çalmıştım. Babam üst üste defalarca&#160;kapıyı açmamı söyledi, ama ben cevap vermedim.&#160;Isabelle’le konuştuğunu ve kapının anahtarının&#160;yedeği yok diye, ayrıca bu evde sekiz yaşındaki bir&#160;çocuğun sözü geçiyor diye bağırdığını duydum.</p>
<p>Kapris yaptığımı, sadece hayatı zorlaştırdığımı, istesem de istemesem de o yaz kampına gideceğimi,&#160;treni kaçırdığımıza göre beni arabayla götüreceğini,&#160;bunun kesin kararı olduğunu söyledi.</p>
<p>Ağlamadım. Cevap vermedim. Odamda oturmaya devam ettim. Kararım kesindi.</p>
<p>Sonunda babam işe gitti ve ardından Isabelle odamın kapısını açmam için beni ikna etmeye&#160;çalıştı. Ona hayır dedim. Daha sonra bir ara gelip&#160;beni yemeğe çağırdı, yine hayır dedim.</p>
<p>Isabelle Lucas’ı gezmeye çıkarınca mutfağa gittim, çünkü karnım çok acıkmıştı. Bir tabakta&#160;ısıtılmayı bekleyen bir parça etle püre vardı.</p>
<p>Hepsini yedim, akşam yemeği için de yanıma yedek yiyecek aldım. Pasta ve meyve.</p><div><img src="main-8.jpg" alt=""/></div>
<p>Sonra odama döndüm ve bütün öğleden sonra uyudum.</p>
<p>Babam işten dönünce odama geldi, kapının ardından benimle konuşmak istiyordu. Yolunda&#160;gitmeyen nedir diye sordu, ama canım cevap&#160;vermek istemiyordu. Akşam irene halam yemeğe&#160;geldi, kendisi doktordur. Yaklaşık bir saat boyunca&#160;bana bir sürü soru sordu. Tüm soruları hayır, hayır&#160;ve de hayır diye yanıtladım. Biraz tuhaf bir konuşma&#160;oldu, çünkü üst üste hayır cevabı vermek sorduğu&#160;sorulara pek de uygun düşmüyordu. Ama içimden&#160;hiç evet demek gelmiyordu. Kibarlık etme havamda&#160;değildim. Biraz garip bir durumdu.</p>
<p>Bana neden yaz kampına gitmek istemiyorsun diye sordu, ben hayır dedim. Çiftliğe gidemediğin&#160;için üzgünsün, bu yüzden mi? Hayır (aslında cevap&#160;evetti). Bize mi kızgınsın? Hayır. Odanın kapısını&#160;açmayacak mısın? Hayır (bu cevap gerçekti).</p>
<p>Sonunda irene hala gitti. Mutfakta hep birlikte uzun uzun konuştular, ama ne dediklerini&#160;duyamadım. Yatmadan önce babam bir kez daha&#160;gelip kapının diğer yanından benimle konuştu. Eğer&#160;istemiyorsam o yaz kampına gitmeyeceğimi, beni&#160;zorlamayacağını söyledi. Kapıyı açar mıydım? Bir&#160;kez daha hayır dedim, o gün bininci defa. Bunun&#160;üzerine bana neden böyle davrandığımı sordu.&#160;Hayat grevi yapıyorum, diye yanıtladım. Uzun bir&#160;sessizlik oldu, ardından babam fısıltıyla tekrar etti&#160;Hayat grevi mi?</p>
<p>Bunun üzerine ağlamaya başladım ve memnun olmadığımı, beni rahat bırakmalarını, artık iyi&#160;zaman geçirmek istemediğimi, kilitli kalmak&#160;istediğimi, hepsinden nefret ettiğimi söyledim.&#160;Babam seni teselli etmemi ister misin diye sordu.&#160;Cevap vermedim. Bir süre daha kapının ardında&#160;bekledi, sonra derin bir iç geçirip gitti. Bir elma&#160;yiyip yattım. Anneannemi düşünerek biraz daha&#160;ağladım, sonunda uyuyakaldım.</p><div><div><img src="main-9.jpg" alt=""/></div></div><div>
<p>V</p></div><h4>2</h4>
<p>oooooooooooo</p>
</body>
</html>