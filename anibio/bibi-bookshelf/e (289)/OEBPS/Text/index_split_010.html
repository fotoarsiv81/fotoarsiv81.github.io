<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>APTAL ISALAR</h1>

  <p>Üç adam ham lastiği makineye yüklüyor, makine lastiği istenilen ölçülerde kesip biçiyordu; ısıtıyor, kesiyor ve sıçıyordu: bisiklet pedalları, duş boneleri, sıcak su şişeleri... Dikkatli olmak zorundaydın lastiği makineye yüklerken, kolunu kaptırman işten bile değildi, son üç yılda iki işçinin başına gelmişti: Durbin ve Peterson. Durbin'in maaşını kesmemişlerdi -gömleğinin bir kolu sarkmış iskemlede otururdu bütün gün.</p>

  <p>Peterson'a ise bir süpürge ile bir faraş vermişlerdi; tuvaletleri temizliyor, çöpü boşaltıyor, tuvalet kağıtlarını asıyordu. Herkes Peterson'un bütün bu işleri tek kolla ne kadar iyi yaptığını konuşuyordu.</p>

  <p>Sekiz saatlik vardiya bitmek üzereydi. Dan Skorski lastiği makineye yükleyenlerden biriydi, akşamdan kalmaydı, çok zor geçmişti sekiz saat. Dakikalar saat, saniyeler dakika gibi. Ve başını kaldırıp baktığında kubbeli dairede 5 kişi seni gözlüyordu, ne zaman baksan seni izleyen on göz.</p>

  <p>Dan zaman kartını basmak üzereydi ki puroyu andıran ince uzun bir adam girdi içeri, yürürken ayakları yere değmiyordu bile puronun, adı Bay Blackstone'du.</p>

  <p>"Hangi cehenneme gittiğini sanıyorsun?"</p>

  <p>"Dışarı, çıkıyorum buradan."</p>

  <p>"Mesai," dedi Bay Blackstone.</p>

  <p>"Ne?"</p>

  <p>"'Mesai' dedim, etrafına bir bak. Bu malı yukarı taşımak zorundayız."</p>

  <p>Dan etrafına bakındı, makineye yüklenmemiş tonlarca lastik, ve mesainin en kötü tarafı ne zaman biteceğinin belli olmayışıydı, iki saatten beş saate kadar sürebilirdi, bilemezdin, ondan sonra eve dön, yatağa gir ve ertesi gün makineye yine lastik yüklemek üzere yataktan kalk. Üretimin, siparişlerin, makinelerin sonu gelmiyordu, bina sürekli patlama halindeydi, boşalarak, lastik kusarak, yığınla lastik lastik lastik ve kubbeli dairedeki 5 kişi durmadan zenginleşiyordu.</p>

  <p>"İşinin başına!" dedi puro.</p>

  <p>"Hayır, yapamam." dedi Dan. "gücüm kalmadı."</p>

  <p>"Nasıl taşıyacağız bu mali?" diye sordu puro. "yarin lastik fabrikasından yeni mal gelecek, yer açmak zorundayız."</p>

  <p>"Bir bina daha kiralayın, daha fazla işçi çalıştırın, aynı insanları ölümüne çalıştırıyorsunuz, beyinlerine zarar veriyorsunuz, nerede olduklarının farkında bile değiller artık, bak şunlara! Şu zavallılara bir bak."</p>

  <p>Ve doğruydu, insanlıktan çıkmışlardı, gözleri sulanmıştı, donuk ve deli bakıyorlardı, her şeye gülüp sürekli birbirleri ile alay ediyorlardı, ruhları damgalanmıştı. Katledilmişlerdi.</p>

  <p>"İyi adamlar bunlar," dedi puro.</p>

  <p>"Elbette, maaşlarının yarısı vergiye, diğer yarısı da yeni arabalara, renkli televizyonlara, aptal karılarına ve dört beş farklı sigorta poliçesine gidiyor."</p>

  <p>"Ya herkes gibi mesaiye kalırsın ya da işinden olursun, Skorski."</p>

  <p>"İşimden oldum öyleyse, Blackstone."</p>

  <p>"Sana hiçbir şey ödememek geçmiyor değil aklımdan."</p>

  <p>"Sendika."</p>

  <p>"Çekini postalarız."</p>

  <p>"Tamam, gecikmesin."</p>

  <p>O binadan çıktığında her kovulduğunda ya da işi bıraktığında hissettiği o harikulade mutluluğu hissetti, onları orada bırakmak -"burada bir aileyiz, Skorski. İstikbalini garanti altına aldın!" iş ne kadar boktan olursa olsun, işçiler bunu mutlaka söylerlerdi ona.</p>

  <p>Skorski içki dükkanına uğradı, bir şişe Grandad kapıp eve gitti, hiçbir şey yapmadan şişeyi içti, yatağa girdi ve yıllardan beri uyumadığı kadar huzurlu uyudu, çalar saat sabahın altı buçuğunda onu yapay ve acımasız insanlığa uyandırmayacaktı. Ögleye kadar uyudu, kalktı, iki alka seltzer aldı ve posta kutusuna baktı, bir mektup.</p>

  <p>Sevgili Bay Skorski:</p>

  <p>Öykülerinizi ve şiirlerinizi uzun süreden beri hayranlıkla takip ediyoruz, New York Üniversitesi'ndeki resim serginizden de hayli etkilendik. Burada, World Way Yayıncılık'ta bir editöre ihtiyacımız var. Adımızı duymuş olduğunuzdan eminim. Yayımlarımız Avrupa, Afrika, Avustralya, ve evet, Uzakdoğu'ya bile dağıtılıyor. Birkaç yıl önce, 1962-63 yılları arasında sakat kuş adında bir derginin editörlüğünü yaptığınızı ögrendik ve dergi için yaptığınız seçimleri çok beğendik. Tam aradığımız gibi bir editör olduğunuzu düsünüyor, anlaşabileceğimizi umuyoruz. Baslangıç için haftada 200 dolar verebiliyoruz, bize katılmayı kabul ederseniz onur duyacağız. İlgileniyorsanız bizi ödemeli olarak arayın, size uçak biletinizi ve yol masrafınızı havale ederiz.</p>

  <p>En içten dileklerimle</p>

  <p>D.R Singo,</p>

  <p>Baş editör</p>

  <p>World Way Yayıncılık.</p>

  <p>Dan bir bira içti, tencereye iki yumurta koyup altını yaktı ve Signo'yu aradı. Signo'nun sesi metal bir borunun içinden geliyordu sanki, ama dünyanın en büyük yazarlarından birkaçını yayımlamıştı Signo. Ve hayli samimi konuşuyordu, mektubundaki gibi resmi değildi.</p>

  <p>"Gerçekten istiyor musunuz beni?" diye sordu Dan.</p>

  <p>"Elbette," dedi Signo, "bunu mektubumda belirttim."</p>

  <p>"Pekala, havaleyi çıkarın, geliyorum."</p>

  <p>"Para yolda," dedi Signo, "sizi sabırsızlıkla bekliyoruz."</p>

  <p>Kapattı. Dan kapattı, sonra yumurtaların altını söndürüp yatağa girdi ve iki saat daha uyudu...</p>

  <p>New York uçağına bindiğinde huzursuzdu, ilk kez uçuyor olduğu için belki, belki de Signo'nun sesindeki metal tını yüzünden, bilmiyordu nedenini, lastikten metale, çok mesguldü belki de Signo. Bazı adamlar sürekli çok mesguldü. Skorski uçağa binmeden önce epey içmişti, yanında da biraz Grandad vardı, ama uçuşun yarısında viskiyi bitirdi ve hostesten içki istemeye başladı, hostesin ona ne verdiğinin bile farkında değildi -morumsu, tatlı bir içkiydi, viskinin üstüne hiç de iyi gitmiyordu, çok geçmeden bütün yolcularla konuşuyor, onlara eski şampiyon Rocky Garziano olduğunu söylüyordu, önce gülmüşlerdi, ama ısrarcılığı karşısında susmuşlardı:</p>

  <p>"Evet, Rocky'yim ben. Rocky, kimse duramadı karşımda! Nasıl ayağa kaldırırdım seyirciyi!"</p>

  <p>Sonra midesi bulandı, zor attı kendini helaya, kusmuğunu ayakkabılarına ve çoraplarına bulaştırdı, ayakkabılarını ve çoraplarını çıkardı, çoraplarını yıkadı ve yalınayak çıktı dışarı, çoraplarını kurumaları için bir yere bıraktı, ayakkabılarını başka bir yere, sonra da unuttu onları nereye bıraktığını.</p>

  <p>Koridorda yürümeye başladı, yalınayak.</p>

  <p>"Bay Skorski," dedi hostes onu görünce, "yerinize oturun lütfen."</p>

  <p>"Graziano. Rocky, ayakkabılarımı ve çoraplarımı kim çaldı, onu söyleyin siz bana. Yakalarsam ikiye ayıracağım onu."</p>

  <p>Koridora kustu, yaşlı bir kadın yılan gibi tısladı ona.</p>

  <p>"Bay Skorski," dedi hostes, "yerinize oturmanız gerekiyor."</p>

  <p>Dan hostesi bileğinden kavradı.</p>

  <p>"Hoşlandım senden, hemen burada tecavüz edeceğim sana! Gökyüzünde tecavüz! Bayılacaksın!</p>

  <p>Eski boksör, Rock Graziano Illinois üzerinde hostese tecavüz etti! Buraya gel!"</p>

  <p>Dan hostesi belinden kavradı, korkunç boş ve aptal bir yüzü vardı kadının; genç, bencil ve çirkin, bir tarla faresinin zekasına sahipti ve memeleri dümdüzdü, güçlüydü ama. Kollarından sıyrılıp pilot kabinine doğru koştu. Dan biraz daha kustu, sonra yerine oturdu.</p>

  <p>Yardımcı pilot geldi, devasa kalçaları, iri bir çenesi, üç katlı bir evi, kaçık bir karısı ve dört çocuğu vardı.</p>

  <p>"Hey, arkadaşım," dedi yardımcı pilot.</p>

  <p>"Ne var, moruk?"</p>

  <p>"Aklını başına topla, kargaşa çıkardığını duydum."</p>

  <p>"Kargaşa mı? O da ne? İbne misin yoksa?"</p>

  <p>"Aklını başına topla diyorum sana!"</p>

  <p>"Git lan! Biletim var benim!"</p>

  <p>Devasa kalçalar emniyet kemerini tuttuğu gibi bir mongo ağacını hortumu ile kökünden söken bir filin rahatlığı ve güç gösterisi ile bağladı.</p>

  <p>"Yerinden kalkma!"</p>

  <p>"Rock Graziano'yum ben!" dedi yardımcı pilota, yardımcı pilot kabinine dönmüştü bile. Hostes gelip de Skorski'yi koltuğunda ve emniyet kemeri bağlı görünce kıkırdadı.</p>

  <p>"Yirmi santim gösteririm sana!" diye bağırdı Dan hostese.</p>

  <p>Yaşlı kadın yılan gibi tısladı yine. Havaalanından yalınayak çıktı, Village'a bir taksi tuttu, bir oda bulması zor olmadı, köşedeki barı da çabucak buldu, sabahın ilk saatlerine kadar o barda içti, hiç kimse çıplak ayakları ile ilgili tek soru sormadı ona. Kimse onu farkedip tek kelime etmedi. New York'da olduğu kesindi.</p>

  <p>Ertesi sabah yeni ayakkabı ve çorap almak için dükkana yalınayak girdiğinde bile kimse bir şey söylemedi, yüzyıllar geriye giden, anlamın ve/veya duyguların ötesinde karmaşık bir kentti New York.</p>

  <p>İki gün sonra Signo'yu aradı.</p>

  <p>"Yolculuğunuz iyi geçti mi, Bay Skorski?"</p>

  <p>"Evet, teşekkür ederim."</p>

  <p>"Öğle yemeğimi Griffo'da yiyeceğim, hemen köşededir, yarım saat sonra orada buluşalım mı?"</p>

  <p>"Nerede bu Griffo? Yani adresi ne?"</p>

  <p>"Taksi soförüne Griffo de, kafi."</p>

  <p>Kapattı. Signo kapattı.</p>

  <p>Taksi soförüne Griffo dedi ve çok geçmeden oradaydı, içeri girdi, kapının önünde durdu. 45 kişi vardı içeride, hangisi Signo'ydu?</p>

  <p>"Skorski?" diye bir ses duydu.</p>

  <p>Masalardan birinde oturuyordu Signo. Yanında biri daha. Kokteyl içiyorlardı, masaya oturduğunda garson onun da önüne bir kokteyl koydu.</p>

  <p>İşler yoluna giriyordu galiba.</p>

  <p>"Ben olduğumu nasıl anladın?" diye sordu Signo'ya.</p>

  <p>"Ben anlarım," dedi Signo.</p>

  <p>İnsanın yüzüne hiç bakmıyordu Signo, içeriye her an bir kuş veya Ubangi'den zehirli bir ok girecekmiş beklentisi ile insanın kafasının üstünden bakınıp duruyordu.</p>

  <p>"Bu Garip," dedi Signo.</p>

  <p>"Evet, oldukça," dedi Dan.</p>

  <p>"Hayır, bu Bay Garip demek istiyorum, kıdemli editörlerimizden biri."</p>

  <p>"Merhaba," dedi Garip, "öykülerinizi ve şiirlerinizi hep hayranlık duyarak okudum."</p>

  <p>Garip ise öbür türlüydü: her an bir şey çıkabilecekmiş gibi yere bakıp duruyordu -yağ sızıntısı veya bir vahşi kedi veya hamamböceklerinin istilası, kimse bir şey söylemedi. Dan kokteylini bitirip onları bekledi, çok yavaş içiyorlardı, önemi yokmuş gibi. Birer kokteyl daha içtiler, büroya gittiler...</p>

  <p>Masasını gösterdiler ona. Masalar birbirlerinden buzlu camdan bölmelerle ayrılmışlardı, camın ötesini göremiyordunuz, masanın arkasında beyaz camdan bir kapı vardı, kapalı, düğmeye bastığında masanın önüne buzlu camdan bölmen iniyordu, orada sekreterlerden birini düzsen kimsenin ruhu duymazdı, sekreterlerden biri gülümsemişti ona. Tanrım, ne vücut! Dipdiri ve düzülmek için haykıran o vücut, sonra da gülümseme... .Ortaçağ işkencesi.</p>

  <p>Masanın üstündeki sürgülü cetvelle oynadı, on iki puntoluk matbaa harflerini ölçmekte kullanılıyordu, cetvel hakkında hiçbir şey bilmiyordu Dan. Orada oturup cetvelle oynamaya devam etti. Kırk beş dakika geçti, susamıştı, masasının arkasındaki kapıdan çıkıp camlarla çevrili diğer masaların yanından geçti, her camdan bölmenin arkasında bir adam vardı, kimi telefondaydı, kimi önündeki kağıttan karıştırıyordu, ne yaptıklarını biliyorlarmış gibi görünüyorlardı. Griffo'yu buldu, bara oturup iki kokteyl içti. Sonra masasına döndü, oturup cetveli ile oynadı yine. Yarım saat geçti, sonra kalkıp Griffo'ya gitti yine. Üç içki. Tekrar cetvele, tekrar Griffo'ya. Kaç kez Griffo'ya gittiğini bilmiyordu artık, ama günün ilerleyen saatlerinde masaların yanından geçerken adamlar düğmelerine basıp camdan bölmelerini indirmeye baslamışlardı, o yürüdükçe bölmeler iniyordu, flip, flip, flip, sadece bir editör bölmesini indirmemişti. Dan durup ona baktı -ölmekte olan devasa bir adamdı, gerdanı kat kat, yüzü şiş, bir çocuğun plaj topu gibi yusyuvarlak, adam Dan'e bakmadı, tavana bakıyordu ve çok öfkeliydi -yüzü önce kırmızıydı, sonra beyaz. Dan masasına gitti, düğmeye bastı ve kendini hapsetti, kapısı çalındı, kapıyı açtı. Signo. Signo Dan'in başının üstünden baktı.</p>

  <p>"Sana ihtiyacımız olmadığına karar verdik."</p>

  <p>"Dönüş masrafımı kim karşılayacak?"</p>

  <p>"Ne kadar tutar?"</p>

  <p>"175 dolar işimi görür."</p>

  <p>Signo 175 dolarlık bir çek yazdı, masanın üstüne koydu ve dışarı çıktı...</p>

  <p>Skorski, Los Angeles yerine San Diego'ya gitmeye karar verdi, çoktandır Caliente hipodromunda oynamamıştı, hem denemek istediği yeni bir sistemi vardı, ağırlık-mesafe-hız ilişkileri üstüne kuruluydu sistem, uçakta hayli ayıktı bu kez. Bir gece San Diego'da kaldı, sonra Tijuana'ya bir taksi tuttu, sınırda taksi degiştirdi, Meksikalı taksi soförü kasabanın merkezinde iyi bir otele götürdü onu. İçinde paçavralarının bulunduğu çantayı odadaki dolaba sokup kasabayı keşfe çıktı, altı sularıydı, pembe güneş kasabanın yoksulluğunu ve öfkesini dindiren bir merhem gibiydi, zavallılar, Amerika'ya bu kadar yakın olmak, dilini konuşup yolsuzluğunu bilmek, ama köpekbalığının karnına dolanmış bir sazan gibi zenginliğin ancak küçücük bir parçasını koparabilmek.</p>

  <p>Bir bara girip tekila söyledi, müzik dolabında Meksika müziği çalıyordu, içkilerini yudumlamakla mesgul dört-beş Meksikalı vardı sadece, kadın yoktu, kadın sorun değildi Tijuana'da, zaten o anda son istediği şeydi herhalde yarık, kadın ayakbağı oluyordu insana, bir kadın bir erkeği 9.000 farklı biçimde öldürebilirdi, sistemini başarı ile uygulayıp 50-60 bin doları kaptıktan sonra Los Angeles ile San Diego arasındaki sahilde küçük bir ev satın alacaktı kendine, sonra elektrikli bir daktilo alacaktı, fırçalarını çıkaracaktı, Fransız şarabı içecek, her gece okyanus kıyısında yürüyüşe çıkacaktı, iyi yaşamakla kötü yaşamak arasındaki fark biraz talihti ve Dan talihinin biraz açılması gerektiğini düsünüyordu; defterlere, muhasebe defterlerine göre alacaklıydı...</p>

  <p>Barmene günlerden ne olduğunu sordu, barmen, "perşembe," dedi. İki günü daha vardı öyleyse, atlar cumartesi gününden önce koşmuyorlardı. Aleseo, Amerikalı turistlerin beş günlük cehennemden sonra iki günlük cennet yaşayabilmek için sınırı geçmelerini beklemek zorundaydı. Tijuana ilaçtı onlar için. Parayı göster yeter ki. Ama Amerikalılar bilmiyorlardı Meksikalıların onlardan ne kadar nefret ettiklerini; ceplerindeki dolarlarla Tijuana'yi satın almış gibi dolaşıyorlar, gördükleri her kadına fahişe, her polise çizgi roman karakteri muamelesi yapıyorlardı, ama Amerikalılar Meksikalılardan çok az savaş kazanabildiklerini unutuyorlardı. Amerikalılar ya da Teksaslılar ya da bilmem ne olarak. Amerikalılar için kitaptan tarih olmaktan öteye gitmiyordu; ama Meksikalılar için öyle değildi, gerçekti, bir perşembe akşamı bir Meksika barında bir Amerikalı olmak hiç de kolay değildi, boğa güreşlerinin bile içine etmişti Amerikalılar; herşeyin içine ediyorlardı.</p>

  <p>Bir tekila daha söyledi.</p>

  <p>"Güzel bir kız ister misin, senyor?" diye sordu barmen.</p>

  <p>"Sağol dostum," diye cevap verdi, "ama ben bir yazarım, spesifik olarak .mdan ziyade genel olarak insanlıkla ilgiliyim."</p>

  <p>Böyle kendini beğenmiş bir laf ettiği için kendini kötü hissetti, barmen de uzaklaştı.</p>

  <p>Ama huzurluydu içerisi, içti ve Meksika müziğini dinledi, bir süre için Amerikan toprağından uzak olmak iyi bir duyguydu, orada oturup başka bir kültürün arka kapısından girmek, nasıl bir sözcüktü o öyle?</p>

  <p>Kültür, neyse, iyiydi orada olmak.</p>

  <p>4-5 saat boyunca içti, kimse ona bulaşmadı, o kimseye bulaşmadı, ve sarhoş oldu. sonra odasına çıktı, perdeyi çekti ve uzanıp Meksika ayını seyretti, içinden, biraz huzur nihayet, diye geçirdi ve uyudu...</p>

  <p>Ertesi sabah jambonlu yumurta yiyebileceği bir kafe buldu, jambon sert, yumurtalar fazla pişmiş, kahve ise kötüydü, sikayetçi değildi ama. Boştu içerisi, garson kadın şişman ve bir hamamböceği kadar aptaldı -hayatında diş ağrısı çekmemiş, kabızlık çekmemiş, ölümü hiç düşünmemiş, hayatı ise çok az. Bir kahve daha içip o tatlı Meksika sigaralarından bir tane içti. Farklı yanıyordu Meksika sigarası -canlıymış gibi sıcak.</p>

  <p>Henüz öğle saatleriydi, bara gitmek için çok erkendi, ama atlar cumartesinden önce koşmuyorlardı ve daktilosu yoktu, kalemle yazamıyordu, daktilonun makineli tüfeği andıran sesini seviyordu, yazıya katkısı vardı.</p>

  <p>Aynı bara gitti Skorski. Meksika müziği çalıyordu yine. Aynı 4-5 adam oradaydı, barmen tekila ile geldi, dünden daha nazikti sanki, orada oturan 4-5 kişinin anlatacak bir hikayeleri vardı belki, zenci yandaslığının entelektüel bir yutturmacaya dönüşmesinden çok önce Central Bulvarı'ndaki zenci barlarında oturduğu günler geldi aklına, onlarla konuşup aynı beyaz adam gibi düşündüklerini öğrendiğinde hayal kırıklığına ugrayışı -paradan başka bir şey düşünmüyorlardı onlar da. Ve sarhoş olup masalarının üstüne sızmıştı, ama onu öldürmelerini çok istemişken, ölüm gidilebilecek tek yolken öldürmemişlerdi onu.</p>

  <p>Şimdi de buradaydı. Meksika.</p>

  <p>Çabuk sarhoş oldu, müzik dolabını sürekli besleyip Meksika müziği çaldı, çoğunu anlamıyordu. İnsanı uyutan romantik-melodik bir şeyler vardı içinde.</p>

  <p>Sıkılmaya başladı, kadın istedi, kadın gelip yanına oturdu, umduğundan biraz daha yaşlıydı, ağzının tam ortasında altın bir dişi vardı, en ufak bir istek duymadı onu düzmek için. Eline beş dolar tutuşturup usturuplu bir sekilde -ona göre en azından- gitmesini söyledi, kadın gitti.</p>

  <p>Tekilaya devam etti. Bardaki beş kişi ve barmen oturmuş onu seyrediyorlardi, ruhlarına ulaşmaluydu! Ruhları vardı mutlaka, nasıl böyle hareketsiz oturabiliyorlardı? Kozanın içi gibi. Ya da o tembel dört günesinde pencerenin kenarında dolanan sinekler gibi.</p>

  <p>Skorski kalkıp müzik dolabına bir tomar bozuk para attı.</p>

  <p>Sonra yerinden kalkıp dans etmeye basladı. Meksikalılar gülüşüp bağırdılar, cesaretlendiriciydi, biraz hayat nihayet!</p>

  <p>Dan müzik dolabını beslemeye ve dans etmeye devam etti. Bir süre sonra gülüşmeyi ve bağırmayı bırakmışlar sessizce seyrediyorlardi yine, tekila üstüne tekila söylüyordu, beş sessiz adama içki ısmarladı, güneş batarken barmene içki ısmarladı, gece ıslak ve kirli bir kedi gibi Tijuana'nın ruhuna sokulurken dans etti. Hiç durmadan, çılgın gibi elbette, ama mükemmeldi, kurtuluş, nihayet. Central Bulvar'ı yaşıyordu bir kez daha. 1955 yılında bir kez daha. Mükemmeldi, fırsatçılar gelip herşeyi bok etmeden çok önce oradaydı o.</p>

  <p>İskemle ve barmenin temizlik bezi ile boğa güreşi bile yaptı...</p>

  <p>Dan Skorski parkta uyandı, plazada, bir bankın üzerinde, ilk farkettiği şey güneş oldu. Güzeldi güneş, sonra başındaki gözlüğü fark etti. Bir kulağından sarkıyordu, camlarından biri çerçeveden fırlamış havada sallanıyordu, dokunması ile yere düşüp parçalanması bir oldu. bütün gece sallandıktan sonra betona düşüp parçalanmıştı.</p>

  <p>Dan gözlüğün arta kalanını gömleğinin ön cebine soktu, sonra boşuna olacağını bildiği harekete gelmişti sıra... Ama mecburdu, bilmek zorundaydı... Arka cebini yokladı. Gitmişti cüzdanı, bütün parası o cüzdanın içindeydi. Bir güvercin geçti ayağının yanından aylak aylak, boyunlarının işleyişinden nefret etmişti hep. Aptalcaydı. Aptal kanlar ve aptal patronlar ve aptal başkanlar ve aptal İsalar gibi.</p>

  <p>Ve onlara asla anlatamayacağı aptal bir hikaye vardı, şu mor ışıklı mahallede otururken sarhoş olduğu gece. Çiçekli bir bahçenin ortasındaki cam bir kulübenin içine gerçek boyutlarda bir İsa koymuslardı, hüzünlü, keyifsiz, ayaklarına bakarak duruyordu o kulübenin içinde... Mor bir ışık dökülüyordu üstünden. Uyuz olmuştu Dan. Bir gece kafayı iyice çektikten sonra o bahçeye gitmişti, yaşlı kadınlar bahçede oturmus İsa'yı seyrediyorlardı. İşe koyulmuştu Skorski, İsa'yı o plastik kafesten çıkaracaktı, zordu ama.</p>

  <p>Sonra bir adam gelmişti koşarak.</p>

  <p>"Hey! N'apıyorsun?"</p>

  <p>"Bu orospu çocuğunu kafesten çıkarmaya çalışıyorum! Sakıncası var mı?"</p>

  <p>"Polis çağırdık..."</p>

  <p>"Polis mi?"</p>

  <p>Skorski, İsa'yı yere bırakıp kaçmıştı.</p>

  <p>Hiçligin Meksika plazasının sonuna kadar. Bir oğlan çocuğu dizine vuruyordu, beyazlar giymiş bir oğlan çocuğu, gözleri harikulade, ömründe bu kadar güzel göz görmemişti.</p>

  <p>"Kızkardeşimi .ikmek ister misin, senyor?" diye sordu çocuk. "12 yaşında."</p>

  <p>"Hayır, bugün değil."</p>

  <p>Gerçekten üzgün uzaklaşmıştı çocuk, başı önüne sarkık. Başaramamıştı. Dan hüzünlendi çocuğa. Sonra kalkıp plazadan çıktı ve yürümeye başladı, ama Kuzeye, Özgürlük Ülkesine doğru değil. Güneye. Meksika'nın içine.</p>

  <p>Çamurlu tarlalardan geçerken küçük çocuklar onu taşladı. Ama önemi yoktu, bu sefer ayağında ayakkabıları vardı hiç olmazsa. Onların verecekleriydi istediği şey. İstediği şey onlardaydı. Geri zekalıların ellerindeydi herşey.</p>

  <p>Meksiko City yolunu yarılamış olarak küçük bir kasabadan geçerken mor bir İsa'dan farkı yokmuş dediklerine göre, lacivertmiş en azından, ki yakındır. Kimse onu bir daha görmedi. New York'da kokteyleri o kadar hızlı içmekle iyi etmemişti belki. Ya da etmişti.</p>
</body>
</html>
