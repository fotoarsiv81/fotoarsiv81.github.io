<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>BÜYÜK ZEN DÜGÜNÜ</h1>

  <p>Arka koltuktayım. Romanya ekmeği, ciğer ezmesi, bira ve meşrubatların arasına sıkışmış; on yıl önce gömdüğüm babamın cenazesinden bu yana ilk kez bağladığım yeşil kravatımla. Bu kez bir Zen düğününde sağdıç olacağım. Hollis saatte yüz otuz basıyor, Ray'in iki metre uzunluğundaki sakalı yüzüme uçuşuyor.</p>

  <p>Benim 62 model Comet arabamdayız ama ben kullanmıyorum -sigortam yok, hem iki kez alkollü araba kullanmaktan enselenmişim ve yine sarhoş olmak üzereyim. Hollis ile Roy iki senedir birlikte yaşıyorlar, geçimlerini Hollis sağlıyor. Arka koltukta oturmuş bira içiyorum. Roy bana Hollis'in aile fertlerini tek tek anlatıyor. Roy entelektüel palavra ile daha becerikli, ağzı laf yapıyor. Evlerinin duvarları ilginç fotoğraflarla kaplı.</p>

  <p>Fotoğraflardan birinde Roy otuzbir çekerken boşaliyor. Roy tek başına çekmiş. Otomatik makine ile. İp bağlamış, tel filan. Teşkilat. Mükemmel pozu yakalayıncaya kadar altı kez patlatmak zorunda kaldığını iddia ediyor. Bir günlük çalışma. Duvarında asılı. Sütlü bir poz. Hollis otobandan çıkıyor. Gideceğimiz ev pek uzak değilmiş. Bazı zengin evlerinin bir kilometre uzunluğunda girişleri olur. Bununki pek uzun değildi: 300 metre. Arabadan iniyoruz. Tropik bahçeler. Dört-beş köpek. İri, kara, tüylü, salya sümük yaratıklar.</p>

  <p>Sonu gelmeyen basamaklar. Bir türlü kapıya varamıyoruz -ve karşımızdaydı, zengin adam. Verandada durmuş elinde içkisi ile bize bakıyordu. "Hey, Harvey, orospu çocuğu" diye bağırıyor Roy, "seni görmek ne kadar güzel!" Harvey hafifçe gülümsüyor. "Seni görmek de öyle, Roy." İri çoban köpeklerinden biri sol bacağımı çiğniyor.</p>

  <p>"Köpeğini çağır Harvey, orospu çocuğu. Seni görmek çok güzel!" diye bağırıyorum. "Aristo, kes artık!"</p>

  <p>Aristo uzaklaşıyor, tam zamanında. Ve. Merdivenden bir çıkıyor bir iniyoruz, elimizde salamlar, tuzlanmış Macar kedibalığı, karides, ıstakoz. Istakoz kuyruğu. İncecik dogranış güvercin kıçı.</p>

  <p>Arabada ne varsa içeri taşıdık. Oturup bir bira açtım. Tek kravatlı bendim. Tek düğün hediyesi getiren de. Hediyemi Aristo'nun çignediği sol bacağımla duvarın arasına sakladım. "Charles Bukowski..." Ayağa kalktım." "Charles Bukowski!" "Hıhım." Sonra: "Bu, Marty." "Merhaba, Marty." "Ve bu Elsie."</p>

  <p>"Siz sarhoş olunca esyaları ve camları kırıp ellerinizi gerçekten parçalar mısınız?" diye sordu Elsie. "Hıhım."</p>

  <p>"Böyle şeyler için biraz yaşlı değil misiniz?" "Elsie, kafamı bozma benim..." "Ve bu Tina." "Merhaba Tina."</p>

  <p>Oturdum.</p>

  <p>Adlar! İlk karımla iki buçuk yıl evli kaldık, bir gece misafirlerimiz geldi. Karıma; "Bu yarım-kıç Louie, bu saksofon kraliçesi Marie, bu topal Nick," dedim. Sonra gelenlere dönüp, "Bu karım... karım... şey..." deyip durdum. Sonunda karıma dönüp "Neydi senin adın allahaşkına?" diye sormak zorunda kaldım.</p>

  <p>"Barbara," dedi.</p>

  <p>"Bu Barbara," dedim misafirlerime.</p>

  <p>Zen Üstadı henüz. gelmemişti. Biraya devam ettim.</p>

  <p>Başka insanlar da gelmişti. Merdivenden çıkıp duruyorlardı. Hollis'in akrabaları. Roy'un bir ailesi yoktu anlaşılan. Zavalli Roy. Ömründe bir gün bile çalışmamıştı. Bir bira daha aldım.</p>

  <p>Çıkıyorlardı merdivenden: sahtekarlar, düzenbazlar, sakatlar, değişik yutturmaca alanlarında çalışan pazarlamacılar. Aile fertleri ve dostlar. Düzinelerce. Düğün hediyesi yok, kravat yok. Biraz daha gömüldüm köşeme.</p>

  <p>Adamın biri bayağı kötü durumdaydı. Basamakları tirmanmasi yirmi beş dakika sürdü. Özel koltuk değnekleri yaptırmıştı kendine. Güçlü aletler, koltuk altları lastik takviyeli filan. Alüminyum ve lastik. Tahta yakışmaz bu yavruya. Olayı çözdüm: sulandırılmış uyusturucu ya da zamanında yapılmamış bir ödeme. Berberde sakal traşı olurken kırıvermişlerdi diz kapaklarını, yüzünde ıslak sıcak havlu ile otururken. Birkaç hayati yerini kıl payı ıskalamışlardı.</p>

  <p>Başkaları vardı. Biri UCLA'da öğretim görevlisiydi. Bir diğeri San Pedro Körfezi'nden Çin balıkçı tekneleri ile uyuşturucu sokuyordu. Yüzyılın en büyük katilleri ve tüccarları ile tanışıyordum. Ben, işsiz.</p>

  <p>Sonra Harvey yukarı çıktı.</p>

  <p>"Viskiye ne dersin, Bukowski?"</p>

  <p>"Tabii Harvey, tabii."</p>

  <p>Mutfağa girdik.</p>

  <p>"Bu kravat da neyin nesi?"</p>

  <p>"Pantolonumun fermuarı bozuk, şortum ise çok kısa, kravat çükümün üstündeki kılları örtüyor."</p>

  <p>"Yaşayan en büyük öykü ustası sensin bence."</p>

  <p>"Tabii, Harvey. Nerede viski?"</p>

  <p>Harvey bana şişenin yerini gösterdi.</p>

  <p>"Öykülerinden birinde bu markadan söz ettiğinden beri başka marka içmiyorum."</p>

  <p>"Ama ben viskimi değiştirdim, Harvey. Daha iyisini buldum."</p>

  <p>"Markasi ne?"</p>

  <p>"Hatirliyorsam allah belami versin."</p>

  <p>Yüksek bir su bardağı bulup yarısını viski yarısını su doldurdum.</p>

  <p>"Sinirleri yatıştırır, biliyorsun," dedim.</p>

  <p>"Tabii, Bukowski."</p>

  <p>Bardağı diktim.</p>

  <p>"Bir tane daha?"</p>

  <p>"Tabii."</p>

  <p>Bardağımı doldurup içeri girdim, köşeme çekildim. Herkes heyecanlandı birden. Zen Üstadı gelmişti!</p>

  <p>Çok fiyakalı bir kıyafet giymisti Üstad, gözlerini kısarak bakıyordu. Ya da öyleydi gözleri. Zen Üstadı çok sakin görünüyordu. İçkimi dipleyip tazelemek için mutfağa gittim, tazeledim ve döndüm.</p>

  <p>Altin saçlı bir çocuk girdi içeri. On birinde filan.</p>

  <p>"Bukowski," dedi bana, "öykülerinden bazılarini okudum. Bugüne dek okuduğum en büyük yazar sensin!"</p>

  <p>Uzun sarı bukleler. İncecik bir vücut.</p>

  <p>"Tamam yavrum, yeterince büyüdüğünde evleniriz. Senin paranla yaşarız. Ben yoruldum. Beni küçük hava delikleri olan camdan bir kafesin içine koyup herkese gösterirsin. Genç çocuklarla düşüp kalkmana izin veririm. Hatta sizi seyrederim."</p>

  <p>"Bukowski! Saçlarim uzun olduğu için hemen kız olduğumu varsayıyorsun! Adim Paul! Tanışmıştık! Hatırlamıyor musun?"</p>

  <p>Harvey, Paul'un babası, bana bakıyordu. Gözlerini gördüm. O anda o kadar da iyi bir yazar olmadığıma karar verdiğini gördüm. Kötü bir yazar olduğuma belki de. Kimse sonsuza dek saklanamaz.</p>

  <p>Oğlan iyiydi ama: "Boşver, Bukowski," dedi, "hâlâ okuduğum en büyük yazarsın. Babam bazı öykülerini okumama izin verdi..."</p>

  <p>Sonra elektrikler kesildi. Oğlan gevezeliği ile bunu hak etmişti...</p>

  <p>Her yerde mum yanıyordu. Eline mumu alan yakıyordu.</p>

  <p>"Allah kahretsin, sigorta atmış olmalı," dedim. "Sigortayi degiştirin."</p>

  <p>Biri sigorta ile ilgisi olmadığını söyledi, başka bir şeydi, ben de içki koymak için mutfağa gittim. Harvey oradaydı, hay allah... "Harika bir oglun var, Harvey. Oğlun Peter..." "Paul." "Afedersin. Incil adları karışıyor."</p>

  <p>"Anlıyorum."</p>

  <p>(Zenginler anlarlar, ama anladıkları şeyler için bir şey yapmazlar.) Harvey yeni bir şişe açtı. Kafka'dan söz ettik. Dos, Turgenev, Gogol. Kabız muhabbet, can sıkıcı.</p>

  <p>Ortalık mumlardan geçilmiyordu. Zen Üstadı artık törene başlamak istiyordu. Roy bana iki yüzük vermişti. Yüzükleri yokladım. Oradaydılar. Herkes bizi bekliyordu. O kadar viskiden sonra Harvey'nin yere yığılacagını umuyordum. Ama boşuna bekliyordum. Benim içtiğim her bardağa karşilik iki bardak içmişti hergele ve hâlâ ayaktaydı. Pek sık olan bir şey değildir. On dakika süren mum yakma seansında şişenin yarısını devirmiştik. Mutfaktan çıktık. Yüzükleri Roy'a verdim. Roy günler önceden Zen Üstadı ile konuşmuş, benim ayyaşın teki olduğumu anlatmıştı -güvenilmez- umursamaz ya da saldırgan- dolayısıyla tören sırasında yüzükleri Bukowski'den isteme. Yüzükleri kaybedebilir, ya da kendini.</p>

  <p>İşte oradaydım ve Üstat nihayet kara kitabının sayfalarını parmaklamaya basladı. Pek kalın değildi kitabı. Yüz elli sayfa kadar.</p>

  <p>"Tören sırasında içki ve sigara içilmemesini talep ediyorum," dedi Zen.</p>

  <p>İçkimi dipledim. Herkes içkisini dipliyordu. Sonra minik ve boktan bir gülümseme belirdi Zen'in dudaklarında.</p>

  <p>Hristiyan düğünlerini deneyimden biliyordum, maalesef. Zen töreninin Hristiyan töreninden pek farkı yoktu aslında, biraz daha tantanalıydı sadece. Bir süre sonra küçük çubuklar yakıldı. Bir kutu dolusu çubuğu vardı Zen'in -iki yüz, üç yüz tane. Çubuklar yakıldıktan sonra bir tanesi içi kum dolu kavanozun ortasına dikildi. O, Zen çubuğuydu. Sonra Zen Roy'a elindeki yanık çubuğu Zen çubuğunun yanına dikmesini söyledi. Hollis'e de diğer yanına dikmesini. Çubuklari iyi yerleştirmediler ama. Zen Üstadı gülümseyerek uzandı, çubukları yeni bir derinliğe ve yüksekliğe düzeltti. Sonra kahverengi bir tespih çıkardı Zen. Tespihi Roy'a verdi.</p>

  <p>"Şimdi mi?" diye sordu Roy.</p>

  <p>Allah kahretsin. diye geçirdim içimden, Roy çok okuyan, her konuda bilgi sahibi bir insan, neden kendi düğün töreni hakkında bilgi edinmez?</p>

  <p>Zen uzanıp Roy'un sağ elini Hollis'in sol elinin üstüne koydu, böylece tespih ikisinin de elini çevrelemişti.</p>

  <p>"Kabul ediyor musun?"</p>

  <p>"Ediyorum..."</p>

  <p>(Bu muydu Zen?)</p>

  <p>"Ve sen Hollis, kabul ediyor musun?"</p>

  <p>"Ediyorum..."</p>

  <p>Bu arada götün teki mum ışığında fotoğraf çekip duruyordu, yüzlerce. Canımı sıkmış, beni tedirgin etmişti. FBI olabilirdi.</p>

  <p>Klik! Klik! Klik!</p>

  <p>Hepimiz temizdik tabii ki. Ama tedbirsizlik söz konusuydu, sinir olmuştum. Sonra mum ışığında Zen Üstadının kulaklarını fark ettim. Mum ışığı kulaklarından geçiyordu, ince tuvalet kağıdından yapılmıştı sanki kulakları. Bir erkekte o güne dek gördüğüm en küçük kulaklara sahipti Zen. Buydu onu kutsal yapan! O kulaklara mutlaka sahip olmalıydım! Cüzdanıma koyar, erkek kedime verir ya da anı olarak saklardım. Kafamdan geçen bu düsüncelerin nedeninin viski oldugunu biliyordum elbette, ama bir yandan da bilmiyordum. Zen'in kulaklarindan alamiyordum gözlerimi. Başka konuşmalar yapıldı.</p>

  <p>"...ve sen Roy, Hollis ile beraberliğin boyunca uyuşturucu kullanmayacağına söz veriyor musun?"</p>

  <p>Roy duraksadı. Sonra tespihin içindeki eller kenetlendi: "Söz veriyorum, uyuşturucu kullanmayacağım," dedi Roy. Ve bitmişti. Zen doğrulup hafifçe gülümsedi.</p>

  <p>Roy'un omuzuna dokundum: "Tebrikler."</p>

  <p>Sonra eğildim, Hollis'in yüzünü ellerimin arasına alıp dudaklarından öptüm.</p>

  <p>Herkes oturmuştu yine. Geri zekâlılar. Kimse kıpırdamıyor, mumlar bütün aptallıkları ile yanıyorlardı. Zen Üstadı'nın yanına gittim. Elini sıktım: "Teşekkürler. Töreni çok güzel yönettiniz."</p>

  <p>Hoşuna gitti, kendimi daha iyi hissettim. Ama gangsterler bir uzak doğulunun elini sıkmayacak kadar aptal ve gururluydular. Roy'dan başka sadece bir kişi daha öpmüştü Hollis'i. Sadece bir kişi sıkmıştı Zen Üstadı'nın elini. Yıldırım nikahi kıydırsalar da olurmuş. Boş bir aile kalabalığı!</p>

  <p>Düğün bitmiş, ortalık daha da soğumuştu. Herkes birbirine bakıyordu. İnsan ırkını asla anlayamayacagım, ama birinin şarlatanı oynaması gerekiyordu. Yeşil kravatımı çıkarıp fırlattım.</p>

  <p>"Hey! Orospu çocukları! Acıkmadınız mı?"</p>

  <p>Masaya gidip peynir atıştırmaya başladım, birkaç kişi yerinden kalkip bana katıldı. Yapacak başka şey yoktu. Onları orada bırakıp viski almak için mutfağa gittim.</p>

  <p>Mutfakta kendime viski koyarken Zen'in, "Benim artık gitmem gerek," dediğini duydum.</p>

  <p>"Aaa, gitmeyin..." diyen bir kadın sesi geldi son üç yılın en kapsamlı gangster kalabalığının içinden. O bile inandırıcı değildi. Ne işim vardı benim bunların arasında? O UCLA profesörüne ne demeliydi? Yok, hayır, UCLA profesörü aitti oraya. Bir günah keçisi gerekiyordu. Bagışlanmak.</p>

  <p>Zen'in kapıdan çıktığını duyar duymaz içkimi dipleyip dışarı fırladım. Orospu çocuklarıyla dolu mum ışığı ile aydınlatılmış odada insanların arasından kşarak (hiç de kolay olmadı) kapıya ulaştim, açtım, kapattım ve... On beş basamak gerisindeydim Bay Zen'in. Kırk-elli basamak daha vardı. Onun her adımına iki adım sendeleyerek peşine düştüm.</p>

  <p>"Hey! Üstadım!" diye bağırdım.</p>

  <p>Zen arkasına döndü. "Evet, ihtiyar?"</p>

  <p>İhtiyar?</p>

  <p>Kıvrıla kıvrıla tropikal bahçeye inen merdivende durmuş birbirimize bakıyorduk. Daha samimi bir ilişki kurmanın zamanı gelmişti.</p>

  <p>"Ya koduğum kulaklarını verirsin ya da kiyafetini -üstündeki neon ışıklı robu!"</p>

  <p>"Delirmişsin sen ihtiyar!"</p>

  <p>"Zen'de bu tür değersiz önyargılara yer olmadığını sanırdım. Beni hayal kırıklığına uğrattınız Üstat!"</p>

  <p>Zen göğe bakıp avuçlarını bitiştirdi. Kendimi basamaklardan asağı bırakarak ona doğru uçtum, yere düşmek üzereyken bir yumruk salladım ama yönsüz bir devinimdim, ıskaladim. Zen beni yakalayıp düzeltti.</p>

  <p>"Oğlum, oğlum..."</p>

  <p>Çok yakındık. Bir direk çıkardım. İyi yakaladım onu bu sefer. Tısladı. Bir adım geri çekildi. Bir direk daha çıkardım, ıskaladım. Yarım metre solundan geçmişti. Cehennemden ithal bazı bitkilerin içine düştüm. Kalktım, üstüne yürüdüm yine. Ay ışığında pantolonumu gördüm -kan, mum ve kusmuk lekeleri.</p>

  <p>"Sen de sonunda üstadını buldun orospu çocuğu," açıklamasında bulundum üstüne giderken. Bekledi. Yıllarca ayak işlerinde çalışmak tamamen öldürmemişti kaslarımı. Solumu midesine gömdüm, yüz on kilo destekli. Küçük bir nefes bıraktı Zen, bir kez daha gökyüzüne danıştıktan sonra Doğu dilinde bir şeyler mırıldandı ve bana küçük bir karate darbesi indirdi. Şefkatle. O anda bana Brezilya ormanlarının insan yiyen bitkileri gibi görünen saçma sapan Meksika kaktüslerinin arasına düştüm. İyice gevşedim ay ışığının altında, mor bir çiçek üstüme eğilip nefesimi kesmeye çalışıncaya kadar kaldım orada.</p>

  <p>Allah kahretsin, Harvard Klasikleri için yüz elli yıl geçmesi gerekmişti. Seçim yoktu; yattığım yerden doğruldum, sürünerek basamakları çıkmaya başladım. Tepeye vardığımda kalktım, kapıyı açıp içeri girdim. Farkına varmadılar. Boktan muhabbetlerini sürdürüyorlardı. Köşeme yığıldım. Karate darbesi sol kaşımı yarmıştı. Mendilimi çıkardım.</p>

  <p>"Lanet olsun! Bir içkiye ihtiyacım var!" diye bağırdım.</p>

  <p>Harvey elinde içkiyle geldi. Sek viski. Diktim. İnsan vızıltısı nasıl bu kadar anlamsız olabiliyordu? Bana gelinin annesi olarak tanıştırılan kadının bacak açtığını fark ettim, fena değildi bacakları, naylon çorap, topuklular. Geri zekâli birini bile tahrik edebilirdi, ben sadece yarı-geriydim.</p>

  <p>Ayağa kalkıp gelinin annesinin yanına gittim, eteğini kalçalarına kadar sıyırıp dizinden yukarı doğru öpmeye başladım. Mum ışığının yararı olmuştu. Her şeyin. Birden kendine geldi ve "Hey!" diye bağırdı, "ne yaptığını sanıyorsun sen?"</p>

  <p>"Kıçından bok çıkıncaya kadar düzerim seni! Ne dersin?"</p>

  <p>İtti beni, sırtüstü yere serildim, debelenip ayağa kalkmaya çalıştım.</p>

  <p>"Allahın cezası Amazon!" diye bağırdım.</p>

  <p>Birkaç dakika sonra ancak kalkabildim. Biri güldü. Kendimi ayakta bulunca mutfağın yolunu tuttum yine. Bir içki koyup dipledim. Sonra bir tane daha koyup dışarı çıktım. Ordaydılar işte: Lanet akrabalar.</p>

  <p>"Roy ya da Hollis, neden hediyenizi açmıyorsunuz?" diye sordum. Elli metre folyo kağıdına sarılıydı. Roy folyoyu açıp duruyordu. Nihayet bitirdi.</p>

  <p>"Bir yastıkta kocayın!" diye bağırdım.</p>

  <p>Herkes görmüstü hediyemi. Çıt çıkmıyordu.</p>

  <p>İspanya'nın en iyi el işi sanatçılarından biri tarafından yapılmış küçük bir tabut. Alt kısmı pembemsi-kırmızı kaplama. Gerçek bir tabutun küçük bir kopyasıydı, ama bu sevgi ile yapılmıştı belki.</p>

  <p>Roy öldürücü bir bakış attı bana. Tahtanın nasıl cilalanması gerektigine dair talimat kağıdını tabutun içine atıp kapağını kapattı.</p>

  <p>Kimse tek kelime etmemişti. Düğünün tek hediyesi hoş karşılanmamıştı. Ama çok geçmeden toparlanıp iki paralık sohbetlerine döndüler.</p>

  <p>Suskunlaşmıştım. Küçük tabutumla gurur duymuştum oysa. Saatlerce hediye aramıştım. Aklımı kaçırmak üzereyken raflarin birinde tek başına duran tabut dikkatimi çekmişti. Üstünde elimi gezdirmiş, ters çevirip içine bakmıştım. Fiyatı yüksek ama işçiliği mükemmeldi. Tahtası, minik menteselleri, herşeyi dört dörtlüktü. Karınca zehirine de ihtiyacim vardı. Karıncalar ön kapıma yuva yapmışlardı. Arka tarafta karınca zehiri bulmuş, tabutla birlikte kasaya götürmüştüm. Genç bir kız duruyordu kasada. Tabutu işaret ederek, "Bunun ne olduğunu biliyor musun?" diye sormuştum.</p>

  <p>"Ne?"</p>

  <p>"Bir tabut."</p>

  <p>Kapağını açıp ona içini göstermiştim.</p>

  <p>"Karıncalar beni delirtiyor. Ne yapacağım, biliyor musun?"</p>

  <p>"Ne?"</p>

  <p>"Karıncaları öldürüp bu tabutun içine koyacağım, sonra da gömeceğim."</p>

  <p>Güldü. "Günüme renk kattın!"</p>

  <p>Gençlere takılmak mümkün değil artık; tamemen üstün bir ırk. Hesabı ödeyip dışarı çıkmıştım. Aralarında en nazik olan Harvey'di, şu zengin olan. Nazik olabilecek kadar parası olduğu için belki de. Sonra Eski Çin üzerine okuduğum bir şeyi hatırladım:</p>

  <p>"Zengin olmayı mi yeğlersin, sanatçı olmayı mı?"</p>

  <p>"Zengin olmayı çünkü sanatçılar sürekli zenginlerin ön kapılarında bekleşiyorlar."</p>

  <p>İçkimi içtim ve umursamadım artık. Birden herşey bitmişti. Arabamın arka koltuğundaydım. Holly direksiyondaydı ve Roy'un sakalı yüzüme uçuşuyordu yine. Elimdeki şişeye asıldim.</p>

  <p>"Baksaniza, benim küçük tabutumu çöpe mi attınız? İkinizi de seviyorum, bunu biliyorsunuz! Benim küçük tabutumu neden çöpe attınız?"</p>

  <p>"Bukowski! İşte tabutun!"</p>

  <p>Roy tabutu gösterdi.</p>

  <p>"Çok sevindim!"</p>

  <p>"Geri almak ister misin?"</p>

  <p>"Hayır! Hayır! Tek düğün hediyeniz! Saklayın! Lütfen!"</p>

  <p>"Tamam."</p>

  <p>Yolun kalan kısmı oldukça sessiz geçti. Oturduğum semtte park yeri bulmak güçtü. Evimden iki sokak ilerde bir yer buldular. Arabamı park edip anahtarı elime tutuşturdular. Sonra karşıya geçip kendi arabalarına doğru gittiler. Peşlerine takılıp evime doğru yürürken pantolonumun paçalarından birine basıp elimde Harvey'nin şişesi ile yere kapaklandım. Havada içgüdüsel olarak şişeyi düşündüm (anne ve bebek) başımı ve şişeyi yukarda tutup omuzlarımın üstüne düşmeye gayret ettim. Şişeyi kurtardım ama başım kaldırıma çarptı. İkisi de görmüştü düştüğümü. Sancıdan bayılmak üzereydim ama onlara seslenebildim:"Roy, Hollis! Beni kapıma kadar götürün lütfen, yaralandım!"</p>

  <p>Bir an durup bana baktılar. Sonra arabalarına bindiler, çalıştırdılar, arkalarına yaslanıp uzaklastılar. Bir şey için cezalandırılıyordum. Tabut mu? Her neyse -arabamın kullanılması ya da şarlatanlığım ya da sağdıçlığım... İşlerine yaramazdım artık. İnsanlik beni hep iğrendirmiştir. Onları özellikle iğrenç kılan akraba ilişkileri hastalığıydı, ki buna evlilik, güç degiş tokuşu ve yardımlaşma, mahalleniz, bölgeniz, şehriniz, ülkeniz, devletiniz, milletiniz de dahil. Hayvanca korku aptallığı ile vızıldayıp durdukları kurtuluş kovanında herkes birbirinin kıçına yapışmıştı.</p>

  <p>Herşey berraktı, yardımlarına muhtaç olduğumu bile bile beni terk ettiklerinde her şeyi kavramıştım. Beş dakika daha, diye geçirdim içimden, kimse bana bulaşmadan burada beş dakika daha yatabilsem kendimde kalkacak gücü bulacak, evime yürüyüp içeri girebileceğim. Kanunsuzların sonuncusuydum. Billy the Kid elime su dökemezdi. Beş dakika daha. İzin verin de inime varayım. Yaralarımı iyileştireyim. Beni bu tür toplantılara davet ettiklerinde onlara ne yapmaları gerektiğini söylerim bundan böyle. Beş dakika. Sadece beş dakika.</p>

  <p>İki kadın yaklaştı. Dönüp bana baktılar.</p>

  <p>"Aa, şuna bak! Nesi var?"</p>

  <p>"Sarhoş."</p>

  <p>"Hasta olmasın?"</p>

  <p>"Değil, şişeye nasıl sarıldığına baksana. Bir bebeğe sarılır gibi."</p>

  <p>Allah kahretsin! Bağırdım onlara:</p>

  <p>"İkinizi de yalarım! Kuruyuncaya kadar emerim ikinizi de, kaltaklar!"</p>

  <p>"Oooo!"</p>

  <p>Oturduklari binaya doğru koştular. Cam kapıdan içeri girip kayboldular. Ve ben hâlâ yerden kalkamıyordum. Bir şeylerin sağdıcı. Tek yapmam gereken evime ulaşmaktı -elli metre ilerde bir milyon ışık yılı kadar yakın. Kiralık bir kapıdan elli metre uzaktaydım. İki dakika daha yatsam kalkabilecektim. Her deneyişte biraz daha güçleniyordum. Eski bir ayyaş her zaman ayağa kalkar, yeter ki zaman tanıyın. Bir dakikam daha olsaydı kalkmıştım.</p>

  <p>Ama gelmişlerdi. Dünyanın kaçık ailesinin iki ferdi. Yaptıklarını neden yaptıklarını sorgulamayan iki deli. Tepe ışığını açık bırakıp bir arabanın yanına yanaştılar. Arabadan indiler. Birinin elinde el feneri vardi.</p>

  <p>"Bukowski," dedi elinde fener olan, "başını belaya sokmadan duramıyorsun, değil mi?"</p>

  <p>Adımı biliyordu, başka seferlerden.</p>

  <p>"Bak," dedim, "tökezledim, hepsi bu. Başımı çarptım. Bilincimi asla yitirmem, tehlikeli değilim. Kapıma varmama yardımcı olur musunuz? İzin verin de yatağıma girip uyuyayım, her şeyi unutayım. Doğrusu da bu degil mi sizce?"</p>

  <p>"İki kadın onlara tecavüz etmeye kalkıştığınızı ihbar etti, efendim."</p>

  <p>"Beyler, iki kadına aynı anda tecavüz etmeyi aklımdan bile geçirmem."</p>

  <p>Polislerden biri elindeki aptal feneri yüzüme tuttu. Ona müthiş bir üstünlük duygusu veriyordu.</p>

  <p>"Özgürlüğüm elli metre ötede! Bunu anlayamıyor musunuz?"</p>

  <p>"Kentin en büyük eğlencesi sensin, Bukowski. Bize daha iyi bir neden göstermen gerek."</p>

  <p>"Durun, düşüneyim -kaldırımda sere serpe yatarken gördüğünüz şey bir düğünün sonucu, bir Zen düğününün."</p>

  <p>"Biri seninle evlenmek mi istedi?"</p>

  <p>"Benimle değil göt..."</p>

  <p>El fenerini iyice yüzüme yaklaştırdı.</p>

  <p>"Kanunu korumakla görevli memurlara daha saygılı olmayı öğrenmelisin."</p>

  <p>"Afedersiniz, bir an için unuttum."</p>

  <p>Kan boynumdan aşağı inmiş, gömleğimin yakasından içeri sızıyordu. Çok yorgundum -herşeyden.</p>

  <p>"Bukowski," dedi el fenerini yüzüme tutan, "neden başını belaya sokmadan duramıyorsun?"</p>

  <p>"Kesin bu boktan muhabbeti," dedim, "karakola gidelim."</p>

  <p>Kelepçeyi takıp beni arka koltuğa fırlattılar. Yabancısı değildim. Yavaş sürüyorlardı, olası ve delice şeylerden söz ederek -ön balkonu genişletmek, belki bir havuz, anneanne için ilave bir oda. Spora gelince -gerçek erkektiler bunlar- Dodgers'un şampiyonluk ümidi sürüyordu, ama işi zordu. Aileye dönüş -Dodgers kazanınca onlar da kazanıyordu. Bir adam aya ayak basınca onlar da basmış oluyorlardı. Ama açlıktan ölen biri onlardan üç kuruş istemesin -kimlik yok, .iktir git, bok kafalı. Sivil dolaştıkları zaman tabii ki. Bir polisten para isteyen bir aç görülmemiştir henüz. Hiç süpheniz olmasın.</p>

  <p>Bir kez daha suçluların arasindaydım. Genç olanlar kendilerini neyin beklediğini bilmiyorlardı henüz. Anayasal haklardan filan söz ediyorlardı. Genç polisler, şehir kodeslerinde olsun, kasaba kodeslerinde olsun, eğitimlerini sarhoşlar üzerinde çalışarak tamamlarlar. Kendilerini böyle kanıtlarlar. Gözümün önünde birini asansöre bindirip bir yukarı bir aşağı çıkıp indiler, asansörden çıktıklarında adam tanınmaz haldeydi - insan hakları diye bağırıyordu zenci asansöre bindirilmeden önce. Sonra beyazlardan biri anayasa diye bağırmaya basladı, tuttukları gibi öyle bir götürdüler ki yürüyemedi, ayakları yere değmemişti. Geri getirdiklerinde duvara yasladılar, zangır zangır titriyordu, vücudu kırmızı lekelerle kaplıydı. Bir türlü geçmiyordu titremesi.</p>

  <p>Fotoğrafımı çektiler yine. Parmak izi, bir kez daha. Sonra ayyaşların koğuşuna götürdüler beni, kapıyı açtılar ve gerisi koğuştaki yüz elli kişinin arasında kendine bir yer bulmaktan ibaretti. Bir lağım çukuru. Kusmuk ve sidikti her yer. Hemşerilerimin arasında kendime bir yer buldum. Charles Bukowski'ydim. Santa Barbara'nin California Üniversitesi'nin kütüphanesinde kitaplarım vardı, profesörlerden biri benim bir dahi olduğumu düşünüyordu. Tahtaların üstüne uzandım. Genç bir ses duydum. Bir delikanlı.</p>

  <p>"Bir çeyreğe borunuzu üflerim bayım!"</p>

  <p>Bozuk paralarını, banknotlarını, kimliğini, anahtarlarını, çakını ve sigaralarını alıp sana bir depozit makbuzu veriyorlardı, ki ya kaybeder ya da çaldırırdın. Ama içerde sigara ve para hep olurdu.</p>

  <p>"Üzgünüm evlat," dedim ona, "son kuruşuma kadar aldılar."</p>

  <p>Dört saat sonra uyuyabildim. İşte. Bir Zen düğününe sağdıçlık yapmıştım ve bahse girerim ki gelinle damat o gece düzüşmemislerdi bile. Bir başkası düzülmüştü ama.</p>
</body>
</html>
