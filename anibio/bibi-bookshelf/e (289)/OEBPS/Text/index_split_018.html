<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>DELİLİĞİN GECE SOKAKLARI</h1>

  <p>Ben ve oğlan benim evimde verilmiş bir sarhoş partisinden arda kalmış oturuyorduk ki dışarda biri klaksonunu öttürmeye başladı, yüksek yüksek ve kesintisiz dayanılır gibi değildi, ama herşey kafadan baltalanmıştı zaten, dünyanın işi bitmişti, ben de elimde içki, ağzımda puro oturdum öylece hiçbir şey düsünmeden -şairler gitmişlerdi, şairler ve kadınları gitmişlerdi, klaksona rağmen huzurluyduk, bir kıyaslama, muhtelif ihanetlerle suçlamışlardı birbirlerini şairler, kötü yazmakla, bitmişlikle; bu arada herbiri daha fazla tanınmayı hakettiklerini, diğerlerinden daha iyi yazdiklarını iddia etmişlerdi, maden ocaklarında 2 yıl çalışmanın onlara çok iyi geleceğini söyledim, ama kesmediler vıdıvıdıyı; oyunbozan, değerli, barbar ve çogu kötü yazan yazarlar, şimdi gitmişlerdi, Puro iyiydi, oğlan karşımda oturuyordu, ikinci şiir kitabına önsöz yazmıştım, yoksa ilk miydi? Neyse.</p>

  <p>"Dinle," dedi oğlan, "Dışarı çıkıp hadlerini bildirelim şunlara, şu klaksonu çalana klaksonu g.tüne sokmasını söyleyelim."</p>

  <p>Fena yazar sayılmazdı oğlan, kendine gülme yeteneği de vardı, ki bazen büyüklük belirtisidir, en azından kuru bir edebi bok parçasından fazla bir şeyler olma olasılığının belirtisi, dünya Boston'da Pound'u ya da Spoleto'yu ya da Edmund Wilson'u tanıdığını, ya da Dali'yi iç çamaşırı ile ya da Durell'i bahçesinde otururken gördüğünü anlatanlarla doluydu; minik bornozları ile karşınıza oturup anlatırlardı, ve şimdi de siz onlarla konuşuyordunuz, ah, ne şeref. "...Burroughs'u son gördüğümde...", "Jimmy Baldwin, tanrım, zil zurna sarhoştu, onu sahneye sürükleyerek çıkarıp mikrofonun önüne yerleştirdik..."</p>

  <p>"Dışarı çıkıp klaksonunu g.tüne sokmasını söyleyelim," dedi oğlan Bukowski efsanesinin (ödleğin tekiyimdir aslında) ve Hemingway'in ve Humphrey Bogart'in ve pantolon paçaları sıvanmış Elliot'un etkisi altında, güzel, ben puromu tüttürdüm, klakson sesi kesilmedi.</p>

  <p>"Klaksonun önemi yok. 5 ya da 6 ya da 8 ya da 10 saat aralıksız içtikten sonra asla sokaklara çıkma, bizim gibiler için kafesler hazırdır, ben bir kafese daha katlanabileceğimi sanmıyorum, kendi yapımım kafesler bana yeter."</p>

  <p>"Ben dışarı çıkıp kalayi basacağım," dedi oğlan, supermen etkisi altındaydı oğlan, İnsan ve Supermen, azman adamlardan hoşlanıyordu, sert ve tehikeli, bir doksan boyunda, yüz elli kilo ve ölümsüz şiirler yazan, ne var ki azmanların hepsi kafayı yemişlerdi ve o sert erkek şiirlerini tırnakları ojeli ibneler yazıyorlardı, oğlanın kafasındaki imaja uyan tek şair koca John Thomas'dı, koca John Thomas ise hep oğlan orada değilmiş gibi davranırdı, oğlan yahudiydi ve koca John Thomas'in kökleri Adolph'a kadar uzanıyordu, "Bak," dedi oğlan, "ben gidip ağızlarına sıçacağım." Tanrım, oğlan iriydi ama biraz tombula kaçıyordu, ögünlerini hiç sektirmemişti, içinde yumuşaktı, şefkatliydi, korkulu ve hepimiz gibi biraz deli, hiçbirimizin şansı yoktu sonuçta ve "Evlat," dedim ona, "boşver klaksonu, zaten bir erkek böyle basmaz, kadındır kesin, erkek kesik kesik çalar, melodik tehditler savurur. Kadın ise dayanır klaksona, kesintisiz ve kocaman bir kadın nevrozu."</p>

  <p>".ikerim böyle işi," dedi oğlan, fırladı kapıdan dışarı, ne ilgisi var, diye geçirdim içimden, ne önemi var?</p>

  <p>Herkes anlamsız hamleler peşindeydi, oysa bir hamle yaptığında matematik hesabı da yapmak zorundaydın. Hem'in boğa güreşlerinde ögrenip yazılarında kullandığı gerçek buydu, benim hipodromlarda ögrenip yazılarımda kullandığım gerçek, koca Hem ve Buk. "Alo, Hem? Buk ben." "Hey. Buk, sesini duymak ne güzel."</p>

  <p>"Bir içki içmek için uğramayı düşündüm."</p>

  <p>"Evlat, çok isterdim, ama tanrım, su anda kent dışında olduğum söylenebilir."</p>

  <p>"Ama neden yaptın, Ernie?"</p>

  <p>"Kitapları okudun, aklımı kaçırdığımı iddia ediyorlardı, paranoyak olduğumu, akıl hastanesine girip çıktım, telefonumun dinlendiğini sanıyormuşum, C.I.A'nin beni izlediğini sanıyormuşum. aslında siyasi değildim, biliyorsun, ama sola ilgi duydum hep. İspanya içsavaşı ve bütün o saçmalıklar."</p>

  <p>"Evet, siz edebiyat adamları sola meyillisinizdir. Romantik olmasına romantiktir ama bir anda tuzağa dönüşür."</p>

  <p>"Biliyorum, ama işin gerçeğini bilmek istiyorsan fena halde akşamdan kalmaydım ve artık yazamadığımı biliyordum, İhtiyar balıkçı ve denize inandıklarında dünyanın iyice çürüdüğünden emin oldum."</p>

  <p>"Biliyorum, eski tarzına döndün, ama artık sahici değildi."</p>

  <p>"Sahici olmadığını biliyordum. Ödülü verdiler ve kuyruğum uzamıştı, yaslanmıştım, yaşlı bir osuruk gibi oturup içmekten, dinleyecek birini bulduğumda bayat hikayeler anlatmaktan başka bir şey gelmiyordu elimden, beynimi uçurmaktan baska çarem yoktu."</p>

  <p>"Ğekala, Ernie, görüşürüz."</p>

  <p>"Tamam, görüşeceğimizi biliyorum, Buk."</p>

  <p>Kapattı, hem de nasıl. Oğlana bakmak için dışarı çıktım.</p>

  <p>69 model yeni bir arabada yaşlı bir kadındı klaksona basan, hiç çekmiyordu avucunu klaksondan, bacakları yoktu, göğüsleri yoktu, beyni yoktu. 69 model bir araba ve kontak sadece, büyük ve total bir kontak, arabanın teki kadının park girişini tıkamıştı, kadının kendi evi vardı, ben DeLongpre avlusundaki döküntü dairelerden birinde yaşıyordum, binanın sahibi bir gün avluyu büyük paraya satacaktı ve buldozerler avluyu yerle bir edeceklerdi, yazık, güneş doğana dek süren partiler veriyor, gündüzleri daktiloyu ateşliyordum, kapı komşum kaçığın tekiydi, tatlı bir pınar gibi akıyordu hayat, bir blok kuzeye on blok batıya yürürsem yıldızların ayak izleri ile kaplı kaldırımlarda yürüyebiliyordum, isimlerin ne anlama geldiklerini bilmiyordum, sinemaya gitmem, televizyonum yok. Radyom bozulunca pencereden fırlattım, sarhoş. Ben, radyo değil. Penceremde kocaman bir delik açıldı, pencerenın kapalı olduğunu fark etmemiştim, daha sonra yalınayak sarhoş gezinirken ayağıma (sol) cam parçaları girdi ve doktorum bana ağrı kesici bir iğne yapma zahmetine katlanmadan tabanımı yarıp cam parçalarını çıkarırken, "Baksana, arada sırada ne yaptığını bilmez halde dolandığın oluyor mu?" diye sordu.</p>

  <p>"Genellikle, yavrum, genellikle."</p>

  <p>Sonra gerekli olmayan bir yarık açtı ayağımda. Masanın iki yanına tutunup, "Evet, doktor," dedim.</p>

  <p>O zaman biraz daha müşfik davrandı, doktorlar neden benden üstün olsunlar? Anlayamıyorum, şu eski tıp adamı numarası.</p>

  <p>Ve işte sokaktaydım, Charles Bukowski, Hemingway'in dostu, Ernie'nin, ve öğleden sonra ölümü okumamıştım, bir nüshasını nerede bulabilirim?</p>

  <p>Oğlan aptal ve saygın mülkiyet hakkını talep eden kaçık kadına, "arabayı iter, yolu açarız," dedi.</p>

  <p>Oğlan benim adıma da konuşuyordu, kitabına önsöz yazmıştım ya bana sahip olmuştu.</p>

  <p>"Bak, evlat, arabayı itmek için yeterince yer yok. Aslına bakarsan benim umurumda da değil, ben eve gidip içkimi içeceğim." Yağmur çiselemeye başlamıştı, cildim son derece hassastır, timsahvari, ruhum da aşağı kalmaz, yürüdüm, .ikmişim, yeterince savaş görmüştüm. Yürüdüm, avluma girmek üzereydim ki birinin bağırıp çağırdığını duydum, döndüm.</p>

  <p>Şöyle bir tablo vardı elimizde, siska bir oğlan, çılgın, üstünde beyaz bir tişört var ve şiir kitabina önsöz yazdığım şişman yahudi şaire bağırıyor, beyaz tişörtün bu isle ne ilgisi var? Beyaz tişört benim yarı ölümsüz şairimi itti. Sertçe, yaşlı kaçık kadın arabasının klaksonunu öttürmeye devam ediyordu.</p>

  <p>Bukowski, sol direğini denesen mi? Eski bir ahır kapısı gibi sallarsın ve on dövüşten ancak birini kazanırsın, en son ne zaman birini patakladın? Kadın elbisesi yakışır sana. Senin sicilinle bir kez daha sopa yesen ne olur?</p>

  <p>Yahudi şairime yardım etmek için olay yerine yöneldim ama sarımın beyaz tişörtü püskürttüğünü gördüm, sonra benim döküntü avlumun yanındaki yirmi milyon dolarlık gökdelenden genç bir kadın çıktı koşarak, o yapay Hollywood ayışığının altında kıçının hoplayan yanaklarını seyrettim.</p>

  <p>Sana hiç unutamayacağın bir şey gösterebilirim yavrum -altı buçuk santimlik taş gibi bir kamış, hay allah, bana hiç fırsat tanımadan sallanan kıçı ile 68 model Fiaria'sına koştu, her nasıl yazılıyorsa, yarığı şiirsel ruhum için ölürken arabasına bindi, çalıştırdı, yaşlı kadının park girişinden gazladı, beni ezmesine ramak kalmıştı, beni, Bukowski'yi, Bukowski'yi, sonra da yirmi milyon dolarlık gökdelenin yer altındaki park yerine daldı, baştan neden oraya park etmemişti? Neyse.</p>

  <p>Beyaz tişörtlü oğlan deli gibi söylenip duruyordu, benim yahudi şairim yanıma geldi, durduk öylece Hollywood ayışığı igrenç bulaşık suyu gibi üstümüze dökülürken, öyle zordur ki intihar, talihim değişir belki, Penguin kitabı yakında basacak, Norse-Bukowski-Laman-tia...ne?</p>

  <p>Hay allah, hay allah, kadının park girişi açılmış ama bu kez de kadın arabaşını içeri sokamıyor, giriş açısını doğru ayarlayamıyor bir kere, arabaşını habire geri alıp önündeki beyaz kamyonete geçiriyor, ilk geçirişte sinyal lambası gidiyor, geri alıyor, gaza yükleniyor, arka kapının yarısı hasat, geri gazlıyor, tampon ve sol çamurluk, hayır sağ çamurluk, evet sağ çamurluk haşat, anlaşılır gibi değil, park girişi serbest.</p>

  <p>Bukowski-Norse-Lamantia. Penguin kitapları, o iki yazar için benimle birlikte olmak büyük şans.</p>

  <p>bu arada kaporta katliamı sürmekte, kadın klaksona dayanmaya da devam ediyor, beyaz tişört ayışığında sallanıyor, gözü dönmüş.</p>

  <p>"Neler oluyor?" diye soruyorum oğlana.</p>

  <p>"Bilmiyorum," diye itiraf ediyor sonunda.</p>

  <p>"Günün birinde iyi bir haham olacaksın ama bütün bunları da anlaman gerekiyor."</p>

  <p>Oğlan hahamlık eğitimi alıyor.</p>

  <p>"Anlamıyorum," diyor.</p>

  <p>"İçkiye ihtiyacım var," diyorum. "John Thomas burada olsaydı herkesi öldürmüştü, ama ben John Thomas değilim."</p>

  <p>Gitmek üzereydim, kadın beyaz kamyoneti parçalamaya devam ediyordu, gitmek üzereydim ki buruşuk kahverengi pardösülü ve gözlüklü yaşlı bir adam, gerçekten yaşlı, benden bile yaşlı, bu da yaşlı demektir, neyse adam beyaz tişörtlü oğlanın karşısına dikildi.</p>

  <p>Buruşuk kahverengi pardösülü ve gözlüklü yaşlı adamın elinde büyük bir teneke yeşil boya vardı, iki kilo boya vardı o kutuda, ne anlama geldiğini bilmiyordum, olup bitenlerin bir anlamı varsa bile ben ipin ucunu iyice kaçırmıştım, ve yaşlı adam boyayı Delongpre Bulvarında daireler çizen beyaz tişörtlü kaçık oğlanın üstüne boca etti. Boyanın çoğu ıskaladı oğlanı o boktan Hollywood ayışığında, ama birazı isabet etti, bir zamanlar kalbinin olduğu yere, beyaz üstüne bir yeşil dalga, göz açıp kapayıncaya kadar gerçekleşmişti herşey, hep öyle olur zaten, gözün toplayabileceğinden daha hızlı, olayların bu kadar farklı yorumlanışı da bu yüzdendir, isyan ya da dövüşler ya da herhangi bir olay, göz ve ruh o taşkın hayvan eylemine yetişemez, ama yaşlı adamın yere serildiğini gördüm, ilki itişti sanıyorum, ikincisinin itiş olmadığını biliyorum, arabadaki kadın elini klaksondan çekti, arabanın içinde oturup çığlık atmaya başladı, klaksona dayanmaktan farkı olmayan bir sürekli çığlık hali, 69 model arabasının içinde bitmişti, ölmüştü ve anlayamıyordu, kancalanmış ve parçalanmıştı, fırlatılmış, ve içinde küçük bir parça hâlâ farkındaydı bunun - kimse ruhunun tamamını yitirmez- yüzde doksanını rüzgâra işer sadece.</p>

  <p>Beyaz tişörtün yumruğu yaşlı adamın suratında patladı ve gözlüklerini kırdı, eski kahverengi pardösüsü ile şöyle bir dönüp yere serildi ihtiyar. Sonra ayağa kalktı, beyaz tişört ihtiyara bir tane daha çaktı, adamı yere serdi, adam tam olarak kalkamadan bir tane daha yerleştirdi, işin tadını çıkarıyordu beyaz tişört.</p>

  <p>"Tanrım! O Yaşlı adama ne yaptığını görüyor musun?" diye sordu genç şair bana.</p>

  <p>"Hmmm, çok ilginç," dedim yanıma bir bira ya da en azından bir puro almadığıma hayıflanarak.</p>

  <p>Dönüp daireme doğru yürüdüm, sonra ekip otosunu gördüm, adımlarımı sıklaştırdım. Oğlan peşimden geldi.</p>

  <p>"Neden gidip onlara olanları anlatmıyoruz?"</p>

  <p>"Çünkü herkesin hayat tarafından delirtilip aptallaştırılması dışında hiçbir şey olmadı, bu toplumda sadece iki şeyin önemi var: parasız yakalanma, iyi kafayla yakalanma."</p>

  <p>"Ama o yaşlı adama yaptığı igrençti."</p>

  <p>"Yaşlı adamlar bunun için vardırlar."</p>

  <p>"Ya adalet?"</p>

  <p>"İşte adalet: genç olan yaşlı olanı sopalıyor, yaşayan ölüyü sopalıyor, anlamıyor musun?"</p>

  <p>"Sen bu lafları ediyorsun ama sen de yaşlısın."</p>

  <p>"Biliyorum, içeri girelim."</p>

  <p>Birkaç bira getirdim, oturduk, duvardan o aptal ekip otosunun telsizi duyuluyordu, yirmi iki yaşında coplu ve silahli iki genç 2000 yıllık salak, homoseksüel ve sadistik hristiyanlığın yargıçları olmak üzereydiler.</p>

  <p>Ütülenmiş siyah üniformalarının içinde kendilerini boşuna bu kadar iyi hissetmiyorlardı, polislerin çoğunun tavada bir bifteği, orta karar bir kıça ve bacaklara sahip bir eşi ve Bokköy'de küçük ve sessiz bir evi olan orta-sınıf hizmetkarlar olduklarını düşünürsen -Los Angeles'ın haklı olduğunu kanıtlamak için gözlerini bile kırpmadan öldürebilirlerdi insanı; sizi tutukluyoruz efendim, üzgünüz efendim, ama tutuklamak zorundayız, efendim.</p>

  <p>2000 yıllık hristiyanlık, elimizde ne var? çürümekte olan bok yığınını bir arada tutmaya çalışan ekip otosu telsizleri, başka ne? bir ton savaş, hava saldırıları, sokak soyguncuları, bıçaklamalar, o denli kabarık ki kaçıkların sayısı boş verirsin, bırakırsın dolansınlar sokaklarda üniformalı ya da üniformasız. Biz de içerde oturduk ve oğlan söylenip durdu:</p>

  <p>"Hadi, gidip polislere olanları anlatalım."</p>

  <p>"Hayır, evlat, lütfen, sarhoşsan ne olursa olsun suçlusun."</p>

  <p>"Ama kapının önündeler, gidip anlatalım."</p>

  <p>"Yok anlatacak bir şey."</p>

  <p>Oğlan ödleğin tekiymişim gibi baktı bana. Öyleydim, hapiste geçirdiğim en uzun süre Los Angeles Üniversitesi'nin kampüsündeki bir gösteriden dolayı yedi saatti.</p>

  <p>"Evlat, bu gece noktalanmıştır bana kalırsa."</p>

  <p>Kanepede uyuması için battaniyeyi fırlattım, uyudu, iki bira aldım, ikisini de açtım, kiralık yatağımın baslığına yerleştirdim, sıkı bir yudum aldım, uzandım ve Cummings'in, Jeffers'in, çöpçünün ve gazetecinin yaptığı gibi ölümü bekledim...</p>

  <p>İki birayı da bitirdim.</p>

  <p>Oğlan sabahın dokuz buçuğunda uyandı, erken kalkanları bir türlü anlayamamışımdır. Micheline de bir başka erkenciydi. Sokaklara çıkıp onun bunun kapısını çalar, herkesi uyandırırlar, huzursuzdular, duvarları yıkmaya çabalarlar, insanın ögleden önce kalkması için budalanın teki olması gerektiğini düşünüyorum, bu işi en iyi Norse çözmüştür -pijamaların ve ipek sabahlığınla otur, bırak dünya kendi başının çaresine baksın.</p>

  <p>Oğlanı yolcu ettim, dünyaya atıldı, yeşil boya kurumuştu sokakta. Maeterlinck'in mavi kuşu ölmüstü. Hirschman kanlı sağ burun deliği ile karanlık bir odada oturuyordu. Ve birinin şiir kitabına bir önsöz daha yazmıştım, daha kaç tane?</p>

  <p>"Hey, Bukowski, bir şiir kitabım çıkmak üzere, şiirlere bir göz atıp bir şeyler söylemek istersin diye düşündüm."</p>

  <p>"Bir şeyler söylemek mi? Ben şiir sevmem be adam."</p>

  <p>"Canım olsun, bir şeyler söyleyiver."</p>

  <p>Oğlan gitmişti, siçmam gerekiyordu, tuvalet tıkanmıştı; ev sahibi üç gündür ortalıkta yoktu, bokumu alıp kesekağıdına koydum, sonra dışarı çıkıp öğle yemeği yanında işe giden biri gibi kesekağıdı ile yürümeye başladım, sonra boş bir arsaya fırlattım kesekağıdını. Üç önsöz, üç parça bok. Kimse bilemezdi Bukowski'nin nasıl acı çektiğini.</p>

  <p>Yatay pozisyonda kadınlar ve ölümsüz şöhret düşleri kurarak daireme yürüdüm, ilki hoş olurdu, ve kesekağıtları bitmek üzereydi, saat sabahın onuydu, postacı gelmişti. Beiles'den bir mektup, Yunanistan'dan, orada da yağmur yağıyormuş. İyi öyleyse, sonra içeri girdim ve yalnızdım yine, ve gecenin deliliği gündüzün deliliğiydi, yatağa yerleştim, yatay, tavana bakip .mına koduğum yağmurunun sesini dinledim.</p>
</body>
</html>
