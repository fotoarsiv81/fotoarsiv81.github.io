<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>ÇORAPSIZ</h1>

  <p>Barney kıçındaydı, ben ağzında; Barney önce bitirdi, ayak basparmağını hatunun kıçına soktu, salladı ve</p>

  <p>"Nasıl, bunu beğendin mi?" diye sordu, hatun o anda cevap veremedi, benim işimi bitirdi, sonra bir-iki saat kadar içtik, sonra ben kıçına geçtim, Barney ağzına, sonra Barney evine gitti, ben de evime, sızıncaya kadar içtim. Saat akşamın dört buçuğuna geliyordu, kapının zili çaldı. Dan gelmişti, hasta ya da uykuya muhtaç olduğumda Dan mutlaka gelir, bir şiir atölyesi işleten bir tür komünist entelektüeldi Dan ve klasik müzikten anlardı; minik bir sakalı vardı, sohbet sırasında son derece sıkıcı nükteler yapmadan edemezdi, daha da kötüsü -kafiyeli şiir yazardı.</p>

  <p>Ona baktım ve "Hasiktir," dedim.</p>

  <p>"Yine mi hastasın, Buk? Buk kusacak, kusmuk buk!"</p>

  <p>Ne kadar doğru, banyoya koşup boşalttım. Döndüğümde bütün arsızlığı ile kanepemde oturuyordu.</p>

  <p>"Evet?" diye sordum.</p>

  <p>"Bahar dinletisi için şiirlerine ihtiyacımız var."</p>

  <p>Dinletilerine bir kez olsun katılmamış, hiçbir zaman ilgilenmemiştim, ama yıllardan beri evime gelip kafa ütülüyordu ve hâlâ onu başımdan savmanın usturuplu bir yolunu bulamamıştım.</p>

  <p>"Elimde hiç şiir yok, Dan."</p>

  <p>"Dolap dolusu şiir olurdu sende eskiden."</p>

  <p>"Biliyorum."</p>

  <p>"Dolabına bakabilir miyim?"</p>

  <p>"Bak."</p>

  <p>Buzdolabına gidip bir bira aldım, döndüğümde Dan elinde buruşuk sayfalarla oturuyordu.</p>

  <p>"Hey, şu fena değil, bu bok! Bu da bok! Bu da öyle. Heheehehe! Ne oldu sana, Bukowski?"</p>

  <p>"Bilmiyorum."</p>

  <p>"Hmmm. Şu fena sayılmaz, bu bok! Bu da!"</p>

  <p>O şiirlerimi değerlendirirken kaç bira içtim bilmiyorum, ama kendimi daha iyi hissetmeye baslamıştım.</p>

  <p>"Bu..."</p>

  <p>"Dan?"</p>

  <p>"Evet, evet?"</p>

  <p>"Tanıdığın bir .mcık var mı?"</p>

  <p>"Ne?"</p>

  <p>"Topu topu on santime tav olacak bir kadın tanıyor musun?"</p>

  <p>"Bu şiirler..."</p>

  <p>".iktir et şiirleri! .m diyorum, moruk, .m!"</p>

  <p>"Vera olabilir belki..."</p>

  <p>"Yürü!"</p>

  <p>"Bu şiirlerin birkaçını almak isterim..."</p>

  <p>"Al. Ben giyinirken bir bira içmek ister misin?"</p>

  <p>"Bir biradan zarar gelmez."</p>

  <p>Ona bir bira verdim, robumu çıkarıp eski giysilerimi üstüme geçirdim, bir çift ayakkabı, yırtık bir şort, fermuarı ancak 4/3 kapanan bir pantolon ve eski bir gömlek, kapıdan çıkıp arabaya bindik, yolda durup bir şişe skoç kaptım.</p>

  <p>"Seni hiç yemek yerken görmedim," dedi Dan, "yemek yemez misin sen?"</p>

  <p>"Sadece belli şeyler."</p>

  <p>Yolu tarif etti. İndik arabadan; skoç, ben ve Dan. Hayli lüks bir evin zilini çaldık. Kapıyı Vera açtı. "Ooo, selam, Dan."</p>

  <p>"Vera, bu...Charles Bukowski."</p>

  <p>"Öyle mi? Charles Bukowski'nin neye benzediğini hep merak etmişimdir."</p>

  <p>"Evet. Ben de." onu itip içeri girdim, "bardak var mı?"</p>

  <p>"Elbette."</p>

  <p>Vera bardakları alıp geldi, herifin teki oturuyordu kanepede, iki bardağa skoç koydum, birini Vera'ya verdim, ötekini kendim aldım, kanepede oturan adamla Vera'nın arasına oturdum. Dan karşımıza oturdu.</p>

  <p>"Bay Bukowski," dedi Vera, "şiirlerinizi okudum ve..."</p>

  <p>"Şiirin .mına koyayım," dedim.</p>

  <p>"Ooo," dedi Vera.</p>

  <p>Bardağımı dipledim, uzanıp Vera'nın eteğini dizlerine kadar sıyırdım, "Bacakların harikulade," dedim.</p>

  <p>"Biraz tombul olduğumu düşünüyorum," dedi.</p>

  <p>"Halt etmişsin! Mükemmelsin!"</p>

  <p>Kendime bir skoç daha koydum, eğilip Vera'nın dizlerinden birini öptüm, skoçtan bir yudum alıp biraz daha yukardan öptüm.</p>

  <p>"Ben gidiyorum!" dedi kanepenin öbür ucunda oturan adam. kalktı ve gitti.</p>

  <p>Öpüşlerin arasına beylik laflar sıkıştırıyordum. Vera'nın içkisini tazeledim, çok geçmeden kıçına kadar çıkarmıştım eteğini, külotunu gördüm, şahaneydi, bildiğimiz malzemeden değildi, eski yorganları andırıyordu -ipek kabartma dörtgenler, yumuşacık; külot haline getirilmiş minik bir yorgan- ve nefis renkler: yeşil, mavi, sarı, lavanta, gerçekten çok güzel bir külottu. Başımı bacaklarının arasından kaldırdığımda Dan karşımıza oturmuş pırıl pırıl parlıyordu. "Dan, evladım," dedim, "senin gitme zamanın geldi sanıyorum."</p>

  <p>İstemeye istemeye kalkıp gitti, röntgen daha sonra çekilecek otuzbire renk katar, ama genellikle bir yerden zor kalkıp giderdi, ben de öyleydim. Doğrulup bir içki daha koydum kendime. Vera bekledi, hiç acele etmeden içkimi yudumladım.</p>

  <p>"Charles," dedi.</p>

  <p>"Bak," dedim, "içkiyi severim, merak etme. Birazdan sıra sana gelecek."</p>

  <p>Vera eteği kıçında oturup bekledi, "Şişmanım," dedi, "Şişman bulmuyor musun beni?"</p>

  <p>"Hayır, mükemmelsin, hafif yağlı, sonsuza dek eriyebilirim sende."</p>

  <p>İçkimi dipledim, bir tane daha koydum.</p>

  <p>"Charles," dedi.</p>

  <p>"Vera," dedim.</p>

  <p>"Ne?" diye sordu.</p>

  <p>"Dünyanın en büyük şairiyim," dedim.</p>

  <p>"Yaşayan mı yoksa ölü mü?"</p>

  <p>"Ölü," dedim, uzanıp göğüslerinden birini kavradım, "Kıçına bir morina balığı sokmak geliyor içimden, Vera!"</p>

  <p>"Neden?"</p>

  <p>"Yahu nerden bileyim?"</p>

  <p>Eteğini indirdi, bardağımı dipledim.</p>

  <p>"Yarığından işiyorsun, değil mi?"</p>

  <p>"Sanırım."</p>

  <p>"İşte, siz kadınların en büyük sorunu bu."</p>

  <p>"Charles, korkarım ki senden gitmeni isteyeceğim, yarın erken kalkıp işe gitmek zorundayım."</p>

  <p>"İş. Çiş."</p>

  <p>"Charles," dedi, "lütfen git."</p>

  <p>"Tasalanma yavrucuğum, düzeceğim seni. Ama içkiye çok düşkün bir adamım ben. Biraz daha içmek istiyorum."</p>

  <p>Kalktığını gördüm, umursamadım, kendime bir içki daha koydum, başımı kaldırdığımda Vera karşıma dikilmişti, yanında bir kadın vardı, hiç de fena sayılmazdı yanındaki kadın.</p>

  <p>"Beyefendi," dedi öteki kadın, "ben Vera'nın arkadaşıyım, onu korkutmuşsunuz, yarın sabah erken kalkması gerekiyormuş, sizden gitmenizi rica ediyorum!"</p>

  <p>"Dinleyin, kancıklar. İkinizi de düzeceğim, söz veriyorum! Birkaç içki daha içmeme izin verin. Bütün istediğim bu! İkinizi de temiz bir on santim bekliyor!</p>

  <p>Orada oturmuş şişenin dibini görmek üzereydim ki iki aynasız girdi içeri, ayakkabılarımı ve çoraplarımı çıkarmış şortumla oturuyordum. Sevmiştim orayı, çok hoş bir daireydi.</p>

  <p>"Beyler?," dedim, "Nobel komitesinden misiniz? Yoksa Pulitzer'den mi?"</p>

  <p>"Ayakkabılarını ve pantolonunu giy," dedi polislerden biri. "Hemen!"</p>

  <p>"Beyler, Charles Bukowski ile muhatap olduğunuzun farkında mısınız?" diye sordum.</p>

  <p>"Kimliğine karakolda bakarız, şimdi ayakkabılarını ve pantolonunu giy."</p>

  <p>Taktılar kelepçeyi, her zamanki gibi fazla sıkı, küçük çentikler damarlarıma batıyordu, göz açıp kapayıncaya kadar dışarı çıkarmışlardı beni, bacaklarımın gidebileceğinden daha hızlı, dünya beni izliyormuş duygusuna kapıldım ve tuhaftır, bir şeyden utanıyormuşum gibi hissettim kendimi, suçlu, boktan, eksik, harcanmış bir makineli tüfek mermisi gibi.</p>

  <p>"Büyük aşıksın, öyle mi?" diye sordu polislerden biri.</p>

  <p>Yadırganacak derecede samimi ve insani bir soru olduğunu düşündüm, "Çok güzel bir daireydi," dedim,</p>

  <p>"ve külotunu görmeliydin."</p>

  <p>"Kes sesini!" dedi öbür polis.</p>

  <p>Fazla özen göstermeksizin arka koltuğa fırlattılar beni. Bacaklarımı uzatıp o rahat ve kibirli konuşmalarını, tanrısal radyolarını dinledim, kendimi ne zaman bu durumda bulsam polislerin benden üstün oldukları hissine kapılırım, gerçek payı yok da değil...</p>

  <p>Karakol - alışılagelmiş fotoğraf çekimi, ceplerdeki eşyaların alınması, zamanla bazı şeyler değişiyordu, çagdaşlaşıyordu. Sonra sivil bir memur geldi, sol başparmağımla sorun yaşadığım parmak izi faslı:</p>

  <p>"Rahat ol! Kendini kasma!" bu sol basparmakla ilgili olarak suçluluk duygusu hep. Ama insan kodeste nasıl rahatlar?</p>

  <p>Sivil memur sorular sorup önündeki yeşil formu doldurdu, sürekli gülümsüyor.</p>

  <p>"Canavar bu insanlar," dedi alçak sesle, "senden hoşlanıyorum, çıkınca beni ara." bir kağıt parçası tutuşturdu elime, "canavar bunlar," dedi, "dikkatli ol."</p>

  <p>"Arayacağım seni," diye yalan söyledim, yardım edebileceğini düşünerek, içeri girdiğinde anlayışlı bir ses harikulade gelir insana...</p>

  <p>"Bir telefon hakkın var," dedi gardiyan, "kullan."</p>

  <p>Herkesin son derece rahat bir şekilde yerde yattığı, birbirinden sigara istediği, güldüğü, horladığı ve işediği ayyaş koğuşundan çıkardı beni. Meksikalılar yatak odalarındaydılar sanki, kıskandım rahatlıklarını. Koğustan çıkıp telefon rehberini karıştırmaya başladım, işte o an anladım tek dostum bile olmadığını, sayfaları çevirip duruyordum.</p>

  <p>"Ne kadar sürecek bu iş?" dedi gardiyan, "on beş dakikadır burdasın."</p>

  <p>Çabuk bir karar verip bir numara aradım, bir zamanlar sarhoşken kodese düşmesine neden olduğum bir arkadaşımın annesi açtı, beni sıçıp sıvadı, mizah anlayışı sıfırdı yaşlı kancığın, gardiyan beni koğuşa tıktı yine.</p>

  <p>İşte o zaman koğusta çorapsız tek adam olduğumu farkettim. O ayyaş koğuşunda yüz elli kişiydik ve yüz kırk dokuzunun ayağında çorap vardı, çoğu yük trenlerinden inmişlerdi, tek ben çorapsızdım. Dibe vurduğunu sanıp bir dip daha olduğunu keşfedebiliyordu insan.</p>

  <p>Gördüğüm her yeni gardiyandan telefon hakkımı talep ettim, kaç kişiyi aradığımı bilmiyorum, sonunda vazgeçip orada çürümeye karar verdim, sonra koğuşun kapısı açıldı ve adım okundu.</p>

  <p>"Kefaletle serbestsin," dedi gardiyan.</p>

  <p>"Allah allah," dedim.</p>

  <p>Kefalet işlemi boyunca, ki bir saat kadar sürer, kefaletimi ödeyen meleğin kim olduğunu düşünüp durdum, herkesi geçirdim aklımdan, kimdi bu dost? Dışarı çıktığımda benden nefret ettiklerini sandığım bir adamla karısı olduğunu ögrendim, kaldırımda bekliyorlardı.</p>

  <p>Arabaları ile beni evime biraktılar, onlara kefalet bedelini ödedikten sonra arabalarına kadar geçirdim, kapıdan içeri girdiğimde telefon çalıyordu, bir kadın sesi. iyi gelmişti. "Buke?"</p>

  <p>"Evet, güzelim, kimsin? Biraz önce kodesten çıktım."</p>

  <p>Sacramento'dan bir .mcık. Ama kamışımla ona ulaşamıyordum ve hâlâ çorap yoktu ayağımda.</p>

  <p>"Zaman zaman şiirlerini tekrar tekrar okuyorum, Buke. hepsi zamana direniyor, hiç aklımdan çıkmıyorsun, Buke."</p>

  <p>"Sağol, Ann, aradığın için teşekkür ederim, çok tatlısın ama gidip içecek bir şeyler almalıyım."</p>

  <p>"Seni seviyorum, Buke."</p>

  <p>"Ben de, Ann..."</p>

  <p>Gidip bir altılık, bir de küçük şişe skoç aldım, ilk skoçu koyuyordum ki telefon çaldı, bardağı bir dikişte yarılayıp telefonu açtım.</p>

  <p>"Buke?"</p>

  <p>"Evet, Buk. Biraz önce kodesten çıktım."</p>

  <p>"Biliyorum. Vera ben."</p>

  <p>"Aşağılık kaltak, polis çağırdın."</p>

  <p>"Korkunçtun, korkunç. Tecavüz suçlamasında bulunmak isteyip istemediğimi sordular, istemediğimi söyledim."</p>

  <p>Kapının zincirini sürmüştü ama içeriyi görebiliyordum, skoç ve bira dolanıyordu kanımda, üstünde robu vardı, ağzıma girmeye can atan çok dolgun bir göğüs gördüm.</p>

  <p>"Vera, bebeğim," dedim, "seninle çok iyi dost olacağımızı sanıyorum, can ciğer, polisleri çağırdığın için seni bağışlıyorum, beni içeri al."</p>

  <p>"Hayır, hayır, Buke, seninle asla dost olamayız! Korkunç bir kişiliğin var!"</p>

  <p>Göğsü yalvarıyordu.</p>

  <p>"Vera!..."</p>

  <p>"Hayır, Buke, eşyalarını al ve git. Lütfen, lütfen!"</p>

  <p>Cüzdanımı ve çoraplarımı aldım, "pekala, şişko, pelteleşmiş kıçına kına yak!"</p>

  <p>"Ooo," dedi ve kapıyı çarptı.</p>

  <p>Otuz beş dolarımın içinde olup olmadığını kontrol etmek için cüzdanıma bakarken Aaron Copeland çaldığını duydum, özenti kaltak. Bu kez polis eşliği olmaksızın geçtim park girişini, biraz aşağıda arabamı buldum, bindim, çalıştı, motoru ısıttım, kadim dost. Ayakkabılarımı çıkardım, çoraplarımı giydim, sonra da ayakkabılarımı, sonra da bir kez daha iyi bir yurttaş olarak geri vitese taktım, iki arabanın arasından çıktım, karanlık sokakta kuzeye doğru yol aldım. Kuzeye Kuzeye kuzeye...</p>

  <p>Kendime doğru, evime doğru, bir şeylere doğru, akımdaki külüstür biliyordu, sonra ben de bildim, ve bir trafik ısığında unutulmuş yarım bir puro buldum küllükte, puroyu yaktım, burnumu da, sonra yeşil yandı, purodan bir duman aldım, mavi dumanı üfledim. Riske girmemek, kaybetmemek, aynı yere dönmemek sadece ölülere mahsustu.</p>

  <p>Tuhaf: bazen düzüşmemek yarım yamalak bir düzüşten daha iyiydi. Yanılıyor da olabilirim, genellikle yanıldığım söylenir.</p>
</body>
</html>
