<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>RENO'DA BİR ADAMI VURDUM</h1>

  <p>Judy Garland New York Filarmonik'de şarkı söylediğinde Bukowski ağladı, Sherley Temple "I Got Animal Crackers in my Soup"u söylediğinde Bukowski ağladı; Bukowski ucuz pansiyon odalarında ağladı, Bukowski giyinmeyi bilmez, Bukowski konusmayı bilmez, Bukowski kadınlardan korkar, Bukowski'nin midesi zayıf, Bukowski'nin fobileri var ve sözlüklerden, rahibelerden, bozuk paradan, otobüslerden, kiliselerden, park banklarından, örümceklerden, sineklerden, bitten ve ucubelerden nefret eder; Bukowski savaşa gitmedi. Bukowski yaşlı, Bukowski 45 yıldır bir kez bile uçurtma uçurmadı; Bukowski goril olsaydı kabileden kovulurdu...</p>

  <p>Dostum ruhumun etini kemiklerimden ayırmakta o kadar kararlı ki kendi varoluşunu unutmuş gibi.</p>

  <p>"Ama Bukowski çok temiz kusar, yere işediğini hiç görmedim."</p>

  <p>Herşeye ragmen kendime göre bir çekiciliğim var, görüyor musunuz? Sonra küçük bir kapıyı açıyor, içi gazete ve paçavra dolu bir kiler çıkıyor karşımıza.</p>

  <p>"İstediğin zaman burada kalabilirsin, Bukowski. Hiçbir şeye ihtiyaç duymazsın burada."</p>

  <p>Ne pencere var ne de yatak, ama banyoya bitişik, hiç de fena görünmüyor bana.</p>

  <p>"Ama çaldığım müzik yüzünden kulak tıkacı kullanman gerekecek."</p>

  <p>"Sorun değil, gidip bir çift kulak tıkacı alabilirim."</p>

  <p>Oturma odasına dönüyoruz, "biraz Lenny Bruce dinlemek ister misin?"</p>

  <p>"Hayır, teşekkür ederim."</p>

  <p>"Ginsberg."</p>

  <p>"Hayır, hayır."</p>

  <p>Hiç susmuyor kaset çaları, ya da pikabı, sonunda Johnny Cash'in Folsom cezaevinde verdiği konserle vuruyorlar beni.</p>

  <p>"Bir adamı vurdum Reno'da ölüsünü seyretmek için."</p>

  <p>Johnny Cash cezaevindeki çocukları aynı Bob Hope'un Noel zamanı Vietnam'da yaptığı gibi uyutuyor gibi geliyor bana, ama benim kafam öyle çalışır, mahkûmlar bağırıp çağırıyorlar, hücrelerinde değiller, ama yine de açlara, kapana kısılmışlara kurabiye yerine etsiz kemik atıldığı duygusuna kapılıyorum, kutsallığa ya da cesarete dair hiçbir şey göremiyorum bu işte. Cezaevindeki insanlar için yapılacak tek şey var: unları salmak, savaşan insanlar için yapılacak tek şey var: savaşa son vermek.</p>

  <p>"Kapat şunu," diyorum.</p>

  <p>"Niye?"</p>

  <p>"Halkla ilişkiler numarasından başka bir şey değil."</p>

  <p>"Bunu söyleyemezsin. Johnny'de yattı."</p>

  <p>"Bir sürü insan yattı."</p>

  <p>"Biz bunun iyi müzik olduğunu düşünüyoruz."</p>

  <p>"Sesini beğeniyorum, ama cezaevinde ancak gerçek bir mahkûm şarkı söyleyebilir."</p>

  <p>"Biz yine de seviyoruz."</p>

  <p>Karısı ve iki müzisyen genç zenci var odada.</p>

  <p>"Bukowski, Judy Garland'ı sever. Somewhere Over the Rainbow."</p>

  <p>"New York'da söylediğinde sevdim onu. Ruhu tasmıştı, kimse eline su dökemezdi."</p>

  <p>"Şişman ve ayyaş."</p>

  <p>Hep aynı şey -kasap bıçağı ile herkesi parçalamaya çalışan, hiçbir yere varamayan insanlar, biraz erken ayrılıyorum, çıkarken Johny Cash'i tekrar koyuyorlar.</p>

  <p>Yolda durup bira alıyorum, telefon çalarken içeri giriyorum.</p>

  <p>"Bukowski?"</p>

  <p>"Evet?"</p>

  <p>"Bill."</p>

  <p>"Selam, Bill."</p>

  <p>"N'apıyorsun?"</p>

  <p>"Hiç."</p>

  <p>"Cumartesi aksamı n'apıyorsun?"</p>

  <p>"Sözüm var."</p>

  <p>"Bana gelsene. Seni bazı insanlarla tanıştırmak istiyorum." "Başka zaman."</p>

  <p>"Biliyor musun, Charley, bir gün seni davet etmekten usanacağım." "Öyle mi?"</p>

  <p>"O ahlaksız paçavra parçası için yazmayı sürdüyor musun?"</p>

  <p>"Ne?"</p>

  <p>"Şu hipi gazetesi..."</p>

  <p>"Hiç okudun mu?"</p>

  <p>"Elbette, herşeye karşılar, zamanını boşa harcıyorsun."</p>

  <p>"Gazetenin siyasi görüşü beni bağlamıyor, istediğim gibi yazıyorum.</p>

  <p>"Ben bağladığını sanıyordum."</p>

  <p>"Ben de gazeteyi okuduğunu."</p>

  <p>"Bu arada, ortak dostumuzdan hiç haber aldın mı?"</p>

  <p>"Paul'u mu kastediyorsun?"</p>

  <p>"Evet."</p>

  <p>"Hayır."</p>

  <p>"Şiirine büyük hayranlık duyuyor, biliyorsun?"</p>

  <p>"Benim için sakıncası yok."</p>

  <p>"Benim kişisel fikrimi soracak olursan, senin şiirini sevmiyorum."</p>

  <p>"Onun da sakıncası yok."</p>

  <p>"Bu cumartesi gelebilecek misin?"</p>

  <p>"Hayır."</p>

  <p>"Günün birinde seni davet etmekten usanacağım, kendine dikkat et."</p>

  <p>"Eyvallah, iyi geceler."</p>

  <p>Bir kasap daha. Neydi dertleri? Bili, Malibu'da yaşıyor, hayatını yazarak -felsefi seks palavralarından oluşmuş bir çorba- kazanıyordu ve bir bok yazamıyordu ve sürekli telefondaydı, yine arayacaktı, ve yine. Ve küçük bok fıskeleri fırlatacaktı bana. Ben hayalarını kasaba satmayı reddeden ihtiyardım, bu onları delirtiyordu, benimle giriştikleri savaştan muzaffer olarak çıkmaları ancak beni eşek sudan gelinceye kadar dövmekle mümkündü, o da her an herkesin başına gelebilirdi.</p>

  <p>Bukowski Miki Fare'nin bir nazi olduğunu düşünüyor; Bukowski Barney'nin Yeri'nde kepaze oldu; Bukowski Ginsberg'i kıskanıyor; Bukowski 1969 model Cadillac'ları kıskanıyor, Bukowski Rimbaud'yu anlayamaz; Bukowski kıçını ikinci kalite kahverengi tuvalet kağıdı ile siler, Bukowski'nin beş yıl ömrü kaldı, Bukowski 1963'den beri adam gibi tek şiir yazmadı, Bukowski ağladı Judy Garland... Bir adam vurdum Reno'da.</p>

  <p>Oturdum, daktiloya temiz bir kağıt taktım, bir bira açtım, sigara yaktım. İki satır yazmıştım ki telefon çaldı.</p>

  <p>"Buk?"</p>

  <p>"Evet?"</p>

  <p>"Marty."</p>

  <p>"Selam, Marty."</p>

  <p>"Dinle, son iki sütununu okudum, bu kadar iyi yazdığını bilmiyordum, sütunlarını kitap olarak basmayı düşünüyorum, seni ilgilendirir mi?"</p>

  <p>"Tabii."</p>

  <p>"O sütunları istiyorum, sütunların şiirlerin kadar iyi."</p>

  <p>"Biraz önce Malibu'dan bir dostum aradı, şiirimi kötü bulduğunu söyledi."</p>

  <p>"Halt etmiş, o sütunları istiyorum."</p>

  <p>"Yayın hakkı ------'a ait."</p>

  <p>"Yahu, o adam pornografi yayıncısı, benimle çalışırsan üniversitelere girersin, en iyi kitapçılara girersin, o çevre seni keşfetti mi sırtın yere gelmez; yüzyıllardan beri başlarına kakılan girift yazından usanmışlar artık, göreceksin; bütün eski kitaplarını tekrar basıp bir ya da bir buçuk dolardan milyonlarca satacağız."</p>

  <p>"Böyle bir şeyin beni çekilmez biri yapacağından korkmuyor musun."</p>

  <p>"Zaten çekilmez herifin biri değil misin? Hele içince... laf açılmışken, çok içiyor musun?"</p>

  <p>"Barney'nin yerinde adamın tekinin yakasına yapışıp bir güzel sallamışım, daha kötüsü de olabilirdi ama."</p>

  <p>"Nasıl yani?"</p>

  <p>"O benim yakama yapışıp bir güzel sallayabilirdi mesela, gurur meselesi, anlıyor musun?"</p>

  <p>"Kitaplarını bir buçuk dolara pazara sürmeden önce ölme veya kendini öldürtme, olur mu?" "Gayret edeceğim, Marty." "Penguin'in basacağı kitap ne oldu?"</p>

  <p>"Stanges ocak ayında diyor, son provayı yolladılar, bir de at bahislerinde kaybettiğim elli dolarlık bir avans."</p>

  <p>"Hipodromdan uzak durmayı beceremiyor musun?" "Siz orospu çocukları kazandığım zaman tek kelime etmiyorsunuz ama."</p>

  <p>"Haklısın, neyse, sütunlarla ilgili bilgi ver bana." "Tamam, iyi geceler."</p>

  <p>Bukowski, büyük yazar. Kremlin'e Bukowski'nin heykelini dikiyorlar, otuz bir çekerken; Bukowski ile Castro'nun heykeli, Havana güneşinin altında kusboku kaplı; tandem bisikletle zafere pedallıyorlar -Bukowski arka selede; Bukowski kuş sütüyle banyo yapıyor; Bukowski 19 yaşında iri göğüslü bir zenci melezini kaplan kırbacı ile kırbaçlıyor, Rimbaud okuyan bir zenci melezi; Bukowski dünyanın duvarlarının içinde kafayı yemiş, talihi kimin söndürdüğünü merak ediyor... Herkes için çok geçken Bukowski Judy Garland'a kesiliyor.</p>

  <p>Sonra saati hatırladım, çıkıp arabama bindim yine. Wilshire Bulvarını kesen sokaklardan biri. kocaman tabelada adı soyadı yazılı, bir zamanlar aynı boktan işte birlikte çalışmıştık. Wilshire Bulvarını çok sevdiğimi söyleyemem, ama öğrenci sayılırım hâlâ. Hiçbir şeye kapalı değilim, yarı-zenci, anne beyaz, baba zenci, aynı zamanda düştük o boktan ise, ortak bir yan. Daha çok sonsuza dek bokun içinde yüzmek istemediğimiz için. Her ne kadar bok iyi bir hoca olsa da insanın alabileceği dersler sinirliydi, sonra boğulup gidiyordunuz bokun içinde. Arka tarafa park edip arka kapıyı çaldım, o gece büroda kalıp bekleyeceğini söylemişti, doku/buçuğa geliyordu saat. Kapı açıldı.</p>

  <p>On yıl. On yıl. On yıl. On yıl. On. On .mına koduğumun yılı.</p>

  <p>"Hank, orospu çocuğu!"</p>

  <p>"Jim. Seni şanslı köpek.."</p>

  <p>"Yukarı çıkalım."</p>

  <p>Peşinden gittim, tanrım, görkemden etkilenecek biri değilsin, eyvallah, ama personelin ve sekreterlerin yokluğunda mekan gerçekten hoş. Hiçbir şeye kapalı değilim. 7-8 odası var. Masasına gidiyoruz, iki altılık paketi masanın üstüne koyuyorum.</p>

  <p>On yıl.</p>

  <p>O 43 yaşında, ben 48. En az on beş yıl daha yaşlı gösteriyorum ondan, ve utanıyorum biraz, sarkık göbek, üstüme sinmiş o sokak köpeği havası, dünya öğütücü ve rutin külfetleri ile saatlerimi, yıllarımı çalmış; belli oluyor, utanıyorum yılgınlığımdan; parasından değil, yılgınlığımdan, devrimcinin iyisi yoksul adamdan çıkar; ben devrimci bile değilim, yorgunum sadece, ne boktan bir hayat yaşamıştım! Aynalar, aynalar...</p>

  <p>Çok yakışıklı görünüyordu açık sarı kazağı ile; rahat, beni gördügü için gerçekten memnun.</p>

  <p>"Cehennemi günler yaşıyorum," dedi, "gerçek bir insanla konuşmayalı aylar oldu."</p>

  <p>"O sınıfa dahil olduğumdan emin değilim."</p>

  <p>"Dahilsin."</p>

  <p>Masanın genişliği beş metre var.</p>

  <p>"Jim, böyle yerlerden yüzlerce kez kovuldum, fırıldağına oturmuş bok herifler tarafından, bir düşün içindeki bir düşün içindeki bir düş gibi, hepsi de kötü. Şimdi oturmuş masanın öbür yanındaki bir adamla içki içiyorum ve o gün ne biliyorsam bugün de o kadar biliyorum."</p>

  <p>Güldü, "Koçum, sana kendi büronu vermek istiyorum, kendi koltuğunu, kendi masanı, bugün eline ne geçtiğini biliyorum, iki katını verebilirim."</p>

  <p>"Kabul edemem."</p>

  <p>"Neden?"</p>

  <p>"Sana yararımın ne olacağını bilmek zorundayım."</p>

  <p>"Beynine ihtiyacim var."</p>

  <p>Güldüm.</p>

  <p>"Ciddiyim."</p>

  <p>Sonra planını açıkladı, ne istediğini anlattı, böyle şeyleri tasarlayabilen, arı gibi çalışan bir beyne sahip, planı öyle mükemmeldi ki gülmeden edemedim.</p>

  <p>"Rayına oturtmak üç ayı bulur," dedim.</p>

  <p>"Sonra da sözleşmeyi yaparız."</p>

  <p>"Benim için sakıncası yok. Ama bu tür şeyler bazen yürümez."</p>

  <p>"Yürüyecek."</p>

  <p>"Bu arada duvarlarımı kaybedersem kilerinde kalmama izin verecek bir arkadaşım var."</p>

  <p>"Güzel."</p>

  <p>İki-üç saat kadar içiyoruz, sonra o ertesi sabah (cumartesi) çıkacağı yat gezisi için uykusunu almak üzere evine gidiyor, ben arabamı o lüks semtten çıkarıp gecenin son içkisini içmek için iğrenç barlardan birine giriyorum, ve orada bir zamanlar postanede çalışan biri ile karşılaşmadıysam ne olayım.</p>

  <p>"Luke! Orospu çocuğu."</p>

  <p>"Hank, yavrum!"</p>

  <p>Bir başka zenci (ya da siyahi) adam. (beyaz adamlar geceleri ne yaparlar?) Düşkün bir hali var, ona bir içki ısmarlıyorum.</p>

  <p>"Hâlâ postanede misin?" diye soruyor.</p>

  <p>"Evet."</p>

  <p>".mına koyayım."</p>

  <p>"Ne?"</p>

  <p>"Postaneye daha fazla katlanamadım, biliyorsun? İstifa ettim, hemen başka bir işe girdim, harika, değişiklik, biliyor musun? İnsanı öldüren budur: tekdüzelik."</p>

  <p>"Biliyorum, Luke."</p>

  <p>"Neyse, ilk sabah makinenin başına geçtim, cam elyafı fabrikası, üstümde yakası açık kısa kollu bir gömlek var, herkes bana bakıyor, makineyi çalıştırıp işe koyuldum, bir süre sonra her yerim kaşınmaya başladı, ustabaşını çağırıp, 'hey, bu ne sikim iş?' dedim, 'her yerim kaşınıyor! boynum, kollarım, heryerim!', 'önemli değil, alışırsın,' dedi bana, ama pezevengin üstünde uzun kollu bir gömlek var, boynuna da kalın bir atkı dolamış, ertesi gün ben de uzun kollu bir gömlek giyip boynuma bir atkı doladım, ama yaran olmadı -.mına koduğum camı o kadar ince sıçrıyor ki göremiyorsun, camdan minicik oklar, kumaşı delip tenine saplanıyorlar, işte o zaman neden koruyucu gözlük taktırdıklarını anlıyorsun, yarım saatte kör eder adamı, ayrılmak zorunda kaldım, dökümhaneye girdim, insanların sıcak beyaz bir sıvıyı Kalıplara döktüğünü biliyor muydun? Yağ ya da sos döker gibi döküyorlar. İnanılır gibi değil! Kaynar sıvı! Ayrıldım, moruk, sen nasılsın?"</p>

  <p>"Şuradaki kaltak, Luke, bana bakıp bakıp eteğini yukarı kaldırıyor."</p>

  <p>"Hiç takılma, delidir."</p>

  <p>"Bacakları harikulade ama."</p>

  <p>"Evet. Öyle."</p>

  <p>Birer içki daha söyledim, içkimi alıp yanına gittim.</p>

  <p>"Selam, güzelim."</p>

  <p>Elini çantasına sokuyor, çıkarıyor, düğmeye basıyor, harikulade altı santim uzunluğunda çelik fırlıyor, barmene bakıyorum, yüzü ifadesiz, "bir adım daha atarsan seni hadım ederim!" diyor kancık.</p>

  <p>İçkisini deviriyorum, önüne bakar bakmaz bileğinden kavrayıp sustalıyı elinden alıyorum, kapatıp cebime koyuyorum, barmenin yüzünde hâlâ ifade yok. Luke'un yanına gidiyorum, içkilerimizi bitiriyoruz, saatin ikiye geldiğini fark ediyorum, barmenden iki altılık istiyorum. Çıkıp arabama yürüyoruz. Luke'un arabası yok. Kadın peşimizden geliyor, "Beni eve bırakın", "Neresi?", "Century civarı.", "Dünyanın yolu.", "Ne çıkar, siz orospu çocukları sustalı mı aldınız."</p>

  <p>Century yolunu yarılamışken o harikulade bacakların arkada havaya kalktıklarını görüyorum, bacaklar indiğinde karanlık bir köşeye çekip Luke'a biraz hava almasını söylüyorum. İkinci olmaktan nefret ederim, ama uzun zamandan beri ilk olamamışsan ve büyük bir sanatçı ve hayat adamıysan, ikincilikle yetinirsin, hem çocukların aralarında dediği gibi, kimiyle ikinci ilkten iyidir, iyiydi, evine vardığımızda kapıyı açtı, sustalıyı bir onluğa sarıp eline tutuşturdum, aptalca, elbette, ama severim aptallık yapmayı.</p>

  <p>Luke 8. Cadde ile Irola yakınlarında oturuyordu, bana yakın sayılır. Kapıyı açarken telefon çalmaya başladı, bir bira açıp salıncaklı koltuğa oturdum, telefonun zilini dinledim, yetmişti -sabah, akşam ve gece.</p>

  <p>Bukowski kahverengi bot giyer. Bukowski uçağa binmekten korkar. Bukowski Noel Baba'dan nefret eder. Bukowski daktilo sileceklerinden çarpık figürler yapar, su damladığında Bukowski ağlar. Bukowski ağladığında su damlar, ey, fıskiyeli mabedler, ey .aşak derileri, ey fıskiyeli .aşak derileri, ey insanlığın sabah ayakkabısının yine görmediği taze köpek boku misali her yerdeki çirkinliği; ey ulu polis, ey ulu silahlar, ey ulu diktatörler, ey her yerdeki ulu budalalar, ey yalnız ahtapot, ey dengeli ve dengesiz ve kutsal ve kabız hepimizi tek tek güzelce sızdıran saat tiktakları, ey altın dünyanın sefil ara sokaklarında yatan berduşlar, ey çirkinleşecek çocuklar, ey daha da çirkinleşecek çirkinler, ey hüzün ve kapanan duvarlar -ne Noel Baba, ne kancık, ne Sihirli Değnek, ne Külkedisi, ne de Büyük Dehalar asla; guguk - bok sadece ve köpeklerin ve çocukların kırbaçlanışı, bok sadece ve bokun silinişi; sadece hastasız doktorlar sadece yağmursuz bulutlar sadece günsüz günler, ey bütün bunları başımıza musallat eden Tanrı.</p>

  <p>Uçurtmadan sarayına ve zaman kartı meleklerinin huzuruna çıktığımızda bir kez olsun kendin, bizim ve sana bütün yapacaklarımız için "Merhamet! Merhamet! Merhamet!" diye bağıran sesini duymak istiyorum. Irola'dan sapıp dosdoğru Normandie'ye sürdüm, evet öyle yaptım, sonra içeri girdim, oturdum ve telefonun zilini dinledim.</p>
</body>
</html>
