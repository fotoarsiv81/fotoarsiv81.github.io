<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>MESLEK OLARAK YAZARLIĞI ÖNERİR MİSİNİZ?</h1>

  <p>Bar. Elbette. Kalkış pistine bakıyordu. Bara oturmuştuk ama barmen bizimle ilgilenmiyordu. Havaalanı barlarında barmenler züppe oluyorlardı anlaşılan. Eskiden yataklı vagon görevlilerinin olduğu gibi.</p>

  <p>Bağırmaktansa, ki barmenin istediği oydu, masalardan birine oturmayı önerdim Gerson'a. Masalardan birine oturduk.</p>

  <p>İyi giyimli hırsızlar her yerde; rahat ve sıkılmış görünüyor, içkilerini yudumlayıp sessizce muhabbet ederek uçaklarını bekliyorlardı. Gerson ile oturduğumuz yerden garson kızları kesiyorduk.</p>

  <p>"Hasiktir," dedi Gerson, "etekleri o kadar kısa ki külotları görünüyor."</p>

  <p>"Hıhım," dedim.</p>

  <p>Sonra onları değerlendirmeye başladık. Birinin kıçı çok sıskaydı. Öbürünün bacakları inceydi. Ve ikisi de aptal görünümlüydüler ve kendilerini bir bok sanıyorlardı. Sıska kıçlı olan yanımıza geldi. Gerson'a ne istediğini sorduktan sonra kendime sulu skoç söyledim. Kiz içkileri almaya gitti, sonra döndü. İçkiler normal bir barda koyduklarından daha çok değildi, ama külotunu gösterdiği için iyi bir bahşişi hak ediyordu.</p>

  <p>"Korkuyor musun?" diye sordu Gerson.</p>

  <p>"Evet," dedim, "ama neyi kastediyorsun?"</p>

  <p>"İlk kez uçacak olmam?"</p>

  <p>"Korkacağımı sanmıştım. Ama şimdi, bunları gördükten sonra -' elimi salladım, "-önemi yok..."</p>

  <p>"Ya şiir dinletilerinden?"</p>

  <p>"Sevmiyorum şiir dinletilerini. Çok aptalca buluyorum. Çukur kazmak gibi bir şey. Hayatta kalma savaşı."</p>

  <p>"Yapmak istediğin işi yapıyorsun hiç olmazsa."</p>

  <p>"Hayır," dedim, "senin yapmak istediğin işi yapıyorum."</p>

  <p>"Öyle olsun. O zaman insanlar yaptığın iş için sana minnet duyacaklar diyelim."</p>

  <p>"Umarım. Bir sone okuduğum için linç edilmek istemem."</p>

  <p>Seyahat çantama uzandım, bacaklarımın arasına yerleştirip içkimi tazeledim. Onu içtikten sonra Gerson'a ve bana birer içki daha söyledim.</p>

  <p>Külotu fırfırlı olan sıska kıçlı: o fırfırlı külotun altına bir külot daha giymiş miydi acaba? İçkilerimizi bitirdik.</p>

  <p>Gerson'a beni havaalanına getirdiği için bir beşlik verdim ve uçaktaki yerimi almak için yukarı çıktım. Son sıradaki son koltuğa oturmamla uçağın hareket etmesi bir oldu. Kaçırmama ramak kalmıştı.</p>

  <p>Uzun zaman aldı havalanmamız. Yanımda, pencere kenarında yaşlı bir nine oturuyordu. Sakin görünüyordu, nerdeyse sıkılmış. Genelevler zinciri işletiyor, haftada 4-5 kez uçuyordu muhtemelen.</p>

  <p>Emniyet kemerimi tam olmasi gerektiğii gibi bağlayamadım ama benden başka kimse şikayet etmediği için öyle bıraktım. Koltuktan fırlayıp uçmak, hostesi çağirip emniyet kemerimi bağlamasını istemekten daha az utanç vericiydi.</p>

  <p>Havalanmıştık ve çiğlik atmamıştım. Tren yolculuğundan daha sakindi. Devinim yok. Sıkıcı. Saatte elli kilometre filan yapıyorduk sanki; dağlar ve bulutlar telaşsız geçiyorlardı pencerenin önünden. İki hostes koridorda bir aşağı bir yukarı gidip geliyor, gülümsüyor gülümsüyor gülümsüyorlardı. Biri fena parça değildi ama boyun damarları fırlamiştı, iri iri damarlar. Yazık. Öbür hostesin kıçı sıskaydı.</p>

  <p>Yemek yedik, sira içkilere geldi. Bir dolar. İçki istemeyenler vardı. Tuhaf kurbağalar. Sonra hosteslerin gerçek yüzlerini görebilmek için uçağın kanatlarından birinin kopmasını diledim. Boynu damarlı olanın korkunç bir çiğlik atacağından emindim. Sıska kıçlının ne yapacağını tahmin etmekte zorlandım. Boynu damarlı olanı tuttuğum gibi uçak düserken tecavüz ederdim. Şip şak. Yere çarpmadan hemen önce birbirimize kenetlenip aynı anda boşalırdık.</p>

  <p>Düşmedik. İkinci içki hakkımı kullandım, sonra ninenin gözlerinin önünde üçüncüyü götürdüm. Gözünü bile kırpmadı. Ben kırptım. Duble. Sek. Bir dikişte.</p>

  <p>Sonra vardık. Seattle...</p>

  <p>Bıraktım insinler. Baska çarem yoktu. Şimdi de çözemiyordum emniyet kemerini. Boynunda iri damarları olan hostesi çağırdım.</p>

  <p>"Hostes Hanım! Hostes Hanım!"</p>

  <p>Yanıma geldi.</p>

  <p>"Kusura bakmayın... ama emniyet kemeri... nasıl açılıyor bu lanet şey?"</p>

  <p>Kemere dokunmadığı gibi, yanıma da yaklaşmadı.</p>

  <p>"Ters çevirin efendim."</p>

  <p>"Evet?"</p>

  <p>"Arkadaki küçük klipsi çekin..."</p>

  <p>Gitti. Klipsi çektim. Havagazı. Çektim ve çektim. Tanrım!... sonra birden açıldı.</p>

  <p>Uçuş çantamı kapıp normal davranmaya çalıştım.</p>

  <p>Hostes gülümsedi bana kapıdan çıkarken.</p>

  <p>"İyi akşamlar, yine bekleriz, efendim!"</p>

  <p>Merdivenden inip yürümeye başladım. Sarı saçlı genç bir oğlan beni bekliyordu.</p>

  <p>"Bay Chinaski?" diye sordu.</p>

  <p>"Evet, Belford sen misin?"</p>

  <p>"Yüzünüzden tanıdım sizi..." dedi.</p>

  <p>"Tamam, tamam," dedim, "çıkalım buradan."</p>

  <p>"Dinletiye birkaç saat var."</p>

  <p>"Harika."</p>

  <p>Altını üstüne getiriyorlardı havaalanının. Otoparka gidebilmek için otobüse binmek gerekiyordu. Otobüs henüz gelmemisti. Bekletiyorlardı insanları. Kalabalık birikmişti. Belford onlara doğru ilerledi.</p>

  <p>"Dur! Dur!" dedim, "o lanet kalabalığın içine sokma beni!"</p>

  <p>"Sizin kim olduğunuzu bilmiyorlar, Bay Chinaski."</p>

  <p>"Bana mi söylüyorsun? Ama ben onların kim olduklarını biliyorum. Şurada duralım. Otobüs gelince fırlarız. Bu arada bir yudum alır mısın?"</p>

  <p>"Hayır, Bay Chinaski."</p>

  <p>"Bana kısaca Henry de, Belford."</p>

  <p>"Benim de adım Henry," dedi.</p>

  <p>"Doğru ya, unutmuşum..."</p>

  <p>Orada dikildim ve içtim.</p>

  <p>"Otobüs geliyor, Henry!"</p>

  <p>"Tamam, Henry!"</p>

  <p>Otobüse doğru koştuk.</p>

  <p>Ondan sonra benim, "Hank" onun "Henry" olduğuna karar verdik.</p>

  <p>Bir adres vardı elinde. Bir arkadaşın dağ evi. Dinletiye kadar orada istirahat edebilecektik. Arkadaşı kent dışındaydı. Dinleti saat dokuzdan önce başlamayacaktı. Henry bir türlü bulamadı dağ evini. Doğa güzeldi. Çamlık ve çamlık ve göller ve çamlık. Temiz hava. Trafik yok. Sıkıldığımı hissettim. Güzellik yoktu içimde. Hiç de iyi biri değilim, diye geçirdim içimden. Karşımda olması gerektiği gibi bir hayat var ve ben kendimi hapiste gibi hissediyorum.</p>

  <p>"Güzel yer," dedim, "ama bir gün buranın da içine ederler herhalde."</p>

  <p>"Ederler," dedi Henry, "kar yağdıktan sonra görmelisin."</p>

  <p>Allaha şükür ondan yırttık, diye geçirdim içimden...</p>

  <p>Belford bir barın önünde durdu. İçeri girdik. Nefret ederim barlardan. Barlar hakkında çok fazla öykü ve şiir yazmıştım. Belford bana kıyak yaptığını zannediyordu.</p>

  <p>Bir süre sonra insanın girtlağına takılıp kalıyordu barlar. Kusmak istiyordunuz. Bar müdavimleri eskici dükkanındaki insanlardan farklı değildirler:, zamanı ve herşeyi öldürmek için giderler oraya.</p>

  <p>Belford'u izledim. Masalardan birinde oturan insanları tanıyordu. Bu bilmem ne profesörü. Şu bilmem ne profesörü. Bu bilmem kim, o bilmem kim. Bir masa dolusu. Birkaçı kadın. Kadınlar tereyağı gibi duruyorlardı nedense. Hepsi oturmuş önlerindeki büyük bardaklardan yeşil, zehir gibi bir bira içiyorlardı.</p>

  <p>Benim önüme de yeşil biradan geldi. Bardağı kaldırdım, nefesimi tuttum ve bir yudum aldım.</p>

  <p>"Çalışmalarınızı hep beğenmişimdir," dedi profesörlerden biri, "bana şeyi hatırlatıyorsunuz..."</p>

  <p>"Özür dilerim," dedim, "birazdan dönerim..."</p>

  <p>Helaya gittim. Leş gibi kokuyordu tabii ki. Dört dörtlük hoş bir mekan.</p>

  <p>Bar... kusuyorum seni!</p>

  <p>Kabinlerden birinin kapısını açacak zamanım olmadı. Pisuara koştum. Üç pisuar ötede barın şarlatanı işiyordu. Kırmızı kepli. Komik adam. .iktir.</p>

  <p>Kustum, ona en pis bakışlarımdan birini fırlattım, dışarı çıktı.</p>

  <p>Sonra ben çıktım, yeşil biramın önüne oturdum.</p>

  <p>"Bu gece şiirlerinizi nerede okuyorsunuz?"</p>

  <p>Cevap vermedim.</p>

  <p>"Hepimiz orada olacağız."</p>

  <p>"Ben de orada olurum herhalde," dedim.</p>

  <p>Olmak zorundaydım. Bana yolladıkları çeki tahsil etmiş, parayı yemiştim bile. Öbür dinleti, ertesi gün, ondan kaçabilirdim belki.</p>

  <p>Tek istediğim Los Angeles'daki odama dönmekti; perdeler çekilmiş, üstüne kırmızı biber serpilmiş haşlanmış yumurta ile votka, radyoda Mahler...</p>

  <p>Akşamın dokuzu. Belford beni içeri soktu. Küçük yuvarlak masalara oturmus insanlar. Sahne.</p>

  <p>"Seni tanıştırmamı ister misin," diye sordu Belford.</p>

  <p>"Hayır," dedim.</p>

  <p>Sahneye çıkan basamakları buldum. Bir iskemle ile bir masa vardı sahnede. Seyahat çantamı masanın üstüne koyup içindekileri çıkartmaya başladım.</p>

  <p>"Adım Chinaski," dedim onlara, "ve bu bir şort, işte bir çift çorap, bir gömlek, cep viskisi ve birkaç şiir kitabi."</p>

  <p>Viski ile kitapları masanın üstünde bıraktım. Şiseyi açtım, bir yudum aldım. "Sorusu olan var mı?"</p>

  <p>Çıt yok.</p>

  <p>"Pekala, başlayalım öyleyse."</p>

  <p>Önce eskilerden okudum birkaç tane. Şişeye yumuldukça güzelleşiyordu şiirler -benim için. Üniversite öğrencileri önyargılı değillerdi zaten. Tek bir şey istiyorlardı -onlara bilerek yalan söylenmesin. Haklıydılar bence.</p>

  <p>İlk yarım saati atlattım, sonra on dakikalık bir ara istedim, mavi şişemle sahneden inip Belford ve dört-beş öğrenci ile birlikte masalardan birine oturdum. Genç bir kız kitaplarımdan biri ile yanıma geldi.</p>

  <p>Heryerini imzalarım senin yavrum!, diye geçirdim içimden.</p>

  <p>"Bay Chinaski?"</p>

  <p>"Elbette," dedim dahi elimi sallayarak. Adını sordum. Sonra bir şeyler yazıp çıplak bir kadını kovalayan çıplak bir adam çizdim. Tarihi attım.</p>

  <p>"Çok teşekkür ederim, Bay Chinaski!"</p>

  <p>Bu iş böyle yürüyordu demek? Bir ton palavra.</p>

  <p>Şişemi çocuklardan birinin ağzından çektim. "Bana bak, evlat, bu aldığın ikinci yudum. Yarım saat daha o sahnede terleyeceğim ben. Bir daha o şişeye dokunduğunu görmeyeyim."</p>

  <p>Masanın ortasında oturuyordum. Şişeden sıkı bir fırt aldım.</p>

  <p>"Meslek olarak yazarlığı önerir misiniz?" diye sordu genç ögrencilerden biri.</p>

  <p>"Komik olmaya mı çalışıyorsun?" diye sordum ona.</p>

  <p>"Hayır, hayır. Ciddiyim. Meslek olarak yazarlığı önerir misiniz?"</p>

  <p>"Yazmak seni seçer, sen yazmayı seçmezsin."</p>

  <p>Kesti sesini. Bir daha yumuldum şişeye, sonra sahneye çıktım. Yeğlediğim şiirleri sona saklarım hep. İlk kez bir üniversitede okuyordum ama gelmeden önce ısınmak için bir Los Angeles kitapçısında iki gece üst üste okumuştum. Sarhoş. En iyisini sona sakla. Çocukken yaptığın gibi. Siirleri okudum, sonra da kitaplari kapattım.</p>

  <p>Alkış şaşırtcıydı. Kuvvetliydi, uzun süre kesilmedi. Mahcup oluyordu insan. O kadar da iyi sayılmazdi şiirler. Başka bir şeyi alkışlıyorlardı. Okumanın sonunu getirebilmiş olmamı herhalde...</p>

  <p>Profesörlerin birinin evinde bir parti vardı. Fena halde Hemingway'i andırıyordu profesör. Hemingway ölmüştü, tabii ki. Profesörün de ölmüş olduğu pekala söylenebilirdi. Edebiyat ve yazmak üzerine konuşuyordu sürekli -daha iğrenç bir konu düşünemiyorum. Nereye gitsem peşimdeydi. Bir tek tuvalete girmedi benimle. Ne zaman dönsem, karşımdaydı.</p>

  <p>"Oo, Hemingway! Öldüğünü sanıyordum!"</p>

  <p>"Faulkner'in da ayyaşin teki olduğunu biliyor muydun?"</p>

  <p>"Evet."</p>

  <p>"James Joyce hakkında ne düşünüyorsun?"</p>

  <p>Hastaydı: başka bir şey düşünemiyordu.</p>

  <p>Belford'u buldum. "Evlat, buzdolabı boş. Hemingway içki stoklamıyor anlaşılan..."</p>

  <p>Bir yirmilik tutuşturdum eline. "Gidip hiç olmazsa bira alacak birini biliyor musun?"</p>

  <p>"Evet, biliyorum."</p>

  <p>"Güzel. İki de puro."</p>

  <p>"Hangisinden?"</p>

  <p>"Fark etmez. Ucuzundan. On ya da on beş sentlik. Teşekkürler."</p>

  <p>Yirmi-otuz kişi vardı orada ve bu buzdolabını ikinci dolduruşumdu. Bu palavra böyle yürüyordu demek?</p>

  <p>Odadaki en güzel kadını seçip benden nefret ettirmeye karar verdim. Mutfak masasında tek başına oturuyordu.</p>

  <p>"Güzelim," dedim, "su lanet Hemingway hasta bir adam."</p>

  <p>"Biliyorum," dedi.</p>

  <p>"Dostluk kurmaya çalıştığını biliyorum, ama edebiyattan başka bir şey konuşamıyor, ne iğrenç bir konu!</p>

  <p>Biliyor musun, bugüne kadar tanıyıp da hoşlandığım bir yazar çıkmadı. Hepsi tatsız tuzsuz, boktan herifler..."</p>

  <p>"Biliyorum," dedi, "biliyorum..."</p>

  <p>Başını çevirip öptüm. Karşı koymadı. Hemingway bizi gördü, öbür odaya gitti. Hey! O kadar da yapışkan değilmiş koca oğlan! Kayda deger!</p>

  <p>Belford alışverişten döndü, biraları önümüze koydu ve ben saatlerce konuştum hatunla; öptüm, okşadım.</p>

  <p>Hemingway'in karısı olduğunu ancak ertesi gün öğrendim...</p>

  <p>Yatakta uyandım, yalnız, bir evin ikinci katında. Hâlâ Hemingway'in evindeydim muhtemelen. Her zaman olduğumdan daha akşamdan kalmaydım. Yüzümü güneşten öte yana çevirip gözlerimi kapattım.</p>

  <p>Biri beni sarstı.</p>

  <p>"Hank! Hank! Uyan!"</p>

  <p>"Off, git başımdan."</p>

  <p>"Hemen çıkmamız gerekiyor. Saat on iki'de bir dinletin var. Yolumuz uzun. Ancak varırız."</p>

  <p>"Varmayalım."</p>

  <p>"Mecbursun. Sözleşme imzaladın. Bekliyorlar. Televizyona çıkaracaklar seni."</p>

  <p>"Televizyon mu?"</p>

  <p>"Evet."</p>

  <p>"Aman Allahım, ya kameranın karşısında kusarsam?"</p>

  <p>"Hank, gitmek zorundayız."</p>

  <p>"Tamam, tamam."</p>

  <p>Yataktan çıkıp ona baktım. "Sen iyi birisin, Belford. Benimle ilgilenmek kolay değildir. Neden hiç sinirlenmiyor, küfür filan etmiyorsun?</p>

  <p>"En sevdiğim yaşayan şairsin de ondan," dedi.</p>

  <p>Güldüm. "Tanrım, kamışımı çıkarıp üstüne bile işeyebilirim öyleyse..."</p>

  <p>"Hayır," dedi, "benim ilgimi çeken sidiğin değil, şiirlerin."</p>

  <p>İşte, haddimi bildirmişti, onun adına sevinmiştim. Çantamı kaptım, Belford merdivenden inmeme yardımcı oldu. Hemingway ile kaısı aşağıdaydılar.</p>

  <p>"Tanrım, berbat görünüyorsun!" dedi Hemingway.</p>

  <p>"Dün gece için özür dilerim, Ernie. Karın oldugunu ancak..."</p>

  <p>"Unut gitsin," dedi, "kahve ister misin?"</p>

  <p>"Evet," dedim, "kahve iyi gelecek."</p>

  <p>"Bir şeyler yemek ister misin?"</p>

  <p>"Sağol. Yemek yemem."</p>

  <p>Sessizce oturup kahvelerimizi içtik. Sonra Hemingway bir şey söyledi. Ne olduğunu tam olarak hatırlamıyorum. James Joyce hakkındaydı yanılmıyorsam.</p>

  <p>"Lanet olsun!" dedi karısı, "susmayı bilmez misin sen?"</p>

  <p>"Hadi, Hank," dedi Belford, "çıkmamız gerekiyor."</p>

  <p>"Pekala," dedim.</p>

  <p>Ayağa kalkıp kapıya doğru yürüdük. Hemingway'in elini sıktım.</p>

  <p>"Seninle arabaya kadar geleyim," dedi.</p>

  <p>Belford ve Hemingway arabaya doğru yürüdüler. Hatuna döndüm.</p>

  <p>"Hoşçakal," dedim.</p>

  <p>"Hoşçakal," dedi, sonra da öptü beni. Hiç böyle öpülmemiştim. Bütün benliği ile öpmüştü beni.</p>

  <p>Sonra dişari çıktım. Hemingway ile bir kez daha el sıkıştık. Sonra biz arabaya bindik, o da eve, karısının yanına döndü...</p>

  <p>"Üniversitede Edebiyat dersi veriyor," dedi Belford.</p>

  <p>"Evet," dedim.</p>

  <p>Gerçekten hastaydım. "Bu işi kıvırabileceğimden emin değilim. Öğle saatinde şiir dinletisi mi olur?"</p>

  <p>"Ögrencilerin büyük çoğunlugu seni görme fırsatını ancak o saatte bulabilirler."</p>

  <p>Bir süre yol aldık, bu işten kaçış olmadığı tam olarak o zaman dank etti kafama. Her zaman yapmak zorunda olduğun bir şey vardı, yoksa üstünü çiziveriyorlardı. Katlanması güç bir olguydu ama kafama not edip, bir gün bu zorunluklardan kaçmanın bir yolunu bulabilecek miyim acaba, diye geçirdim içimden.</p>

  <p>"Bu işi kıvırabilecek gibi görünmüyorsun," dedi Belford.</p>

  <p>"Bir yerde dur. Bir şişe skoç alalım."</p>

  <p>O tuhaf görünümlü Washington marketlerinden birinin önüne çekti. Kendime gelmek için bir küçük votka, dinleti için de bir büyük skoç aldım. Belford gideceğimiz yerde insanların hayli tutucu olduğunu, viskiyi içmek için bir termos satın almanın iyi fikir olabileceğini söyledi. Bir termos satın aldım.</p>

  <p>Bir yerde kahvaltı molası verdik. Güzel yerdi ama garson kızlar külotlarını göstermiyorlardı.</p>

  <p>Tanrım, heryer kadın doluydu, yarısından fazlası adamın çükünü kaldırıyordu ve elden bir şey gelmiyordu -bakıyordunuz sadece. Kim tasarlamıştı bu korkunç numarayı? Ama bir yandan da hepsi birbirine benziyordu, bir papatya tarlası. Hangisini seçerdin? Hangisi seni seçerdi? Önemi yoktu, hüzün vericiydi.</p>

  <p>Seçimler yapıldıktan sonra da zaten yürümezdi, kimse için, dediklerine kulak asmayın siz.</p>

  <p>Belford ikimiz için sıcak çörek ile sahanda yumurta söyledi. Sarısı az pişmiş.</p>

  <p>Bir garson. Göğüslerine, kalçalarına, dudaklarına ve gözlerine baktım. Zavallı. Ne zavallısı? Açması orospu çocuğunun tekini söğüşlemekten başka bir şey düşünemiyordu muhtemelen...</p>

  <p>Çöreklerin çoğunu mideme indirmeyi başardım, sonra arabaya atladık.</p>

  <p>Belford dinletiye yetişmeye kararlıydı. Azimli bir genç adam.</p>

  <p>"Dünkü dinletide şişene iki kez yumulan tip var ya..."</p>

  <p>"Evet. Kaşınıyordu."</p>

  <p>"Herkesin ödü kopuyor ondan. Yurttan kovuldu ama hâlâ ortalıkta dolanıyor. Sürekli LSD alıyor. Kafayı yemiş."</p>

  <p>"Beni hiç ırgalamaz, Henry. Kadınımı çal ama viskime dokunma."</p>

  <p>Benzin almak için durduk, sonra yine yola koyulduk. Skoçu termosa boşaltmış, votkayı mideme indirmeye çalışıyordum.</p>

  <p>"Birazdan oradayız," dedi Belford, "yurt gökdelenleri buradan görünüyor. Bak!"</p>

  <p>Baktım.</p>

  <p>"Aman Tanrım!" dedim.</p>

  <p>Yurt gökdelenlerini görür görmez başımı arabanın penceresinden çıkarıp kusmaya başladım. Belford'un kırmızı arabasının yan tarafı kusmuk olmuştu. Kararlı bir şekilde arabayı sürmeye devam etti. Hâlâ bu işi kıvırabileceğimi düşünüyordu, kusmam bir şakaydı sanki. Habire geliyordu.</p>

  <p>"Kusura bakma," diyebildim.</p>

  <p>"Önemi yok," dedi, "saat on ikiye geliyor. Beş dakikamız var. Yetiştiğimiz için mutluyum."</p>

  <p>Arabayı park etti. Seyahat çantamı kaptım, arabadan indim ve otoparka kustum.</p>

  <p>Belford topuklamıştı.</p>

  <p>"Bir dakika," diye seslendim.</p>

  <p>Bir direğe tutunup tekrar kustum. Yanımdan geçen ögrenciler bana baktılar: şu yaşlı adama bak, ne yapıyor?</p>

  <p>Belford'un peşine takıldım... şuradan yukarı, buradan aşağı. Amerikan Üniversitesi -bol çalılık, patikalar matikalar. Adımı gördüm bir afişte -HENRY CHINASKI, ŞİİR DİNLETİSİ...</p>

  <p>Bu benim, diye geçirdim içimden. Bir kahkaha atmamak için zor tuttum kendimi. Bir odaya itildim. Tıka basa doluydu. Küçük beyaz yüzler. Küçük beyaz hamurlar.</p>

  <p>Bir iskemleye oturttular beni.</p>

  <p>"Efendim," dedi televizyon kamerasının arkasındaki tip, "kolumu kaldırdığımda başlıyorsunuz."</p>

  <p>Kusacağım, diye geçirdim içimden. Çantamda şiir kitabı aramaya başladım. Oyalanıyordum. Belford onlara kim olduğumu anlatmaya başladı... kuzeybatı Pasifik'te ne kadar eğlendiğimizi filan...</p>

  <p>Adam kolunu kaldırdı.</p>

  <p>Başladım: "Adım Chinaski. İlk şiirimin adı..."</p>

  <p>Üç-dört şiir okuduktan sonra termosa asılmaya basladım. Gülüyorlardı. Neye güldükleri umurumda bile değildi. Termosa birkaç kez daha asıldım, rahatladım. Mola yok bu kez. Yan tarafta duran televizyon ekranına baktım, yarım saatten beri saçımın bir teli alnımın tam ortasından burnumun üstüne kıvrılmışken okuduğumu fark ettim. Bu beni eğlendirdi en azından; sonra saçımı geriye attım, okumaya devam ettim.</p>

  <p>İşin üstesinden gelmiştim anlaşılan. Alkış öbür yerdeki kadar olmasa da iyi sayılırdı. Ne önemi vardi? Yeter ki çıkayım buradan. Bazılarının elinde kitaplarım vardı, imzalatmaya geldiler.</p>

  <p>Hıhımm, diye geçirdim içimden, kazın ayağı böyle demek.</p>

  <p>Bunların dışında fazla bir şey olmadı. Yüz dolarım için bir makbuz imzaladım, Edebiyat Bölüm Başkanı ile tanıştım. Felaket seksi bir hatundu. Ona tecavüz edeceğim, diye geçirdim içimden. Daha sonra tepedeki dağ evine gelebilecegini söyledi -Belford'un arkadaşının dağ evi- ama şiirlerimi dinledikten sonra gelmedi tabii ki. Bitmişti. Köhne avluma ve deliliğe, ama benim bildiğim türden bir deliliğe dönüyordum. Belford beni havaalanına götürdü, bara oturduk. İçkileri ben ısmarlıyordum.</p>

  <p>"Tuhaf," dedim, "aklımı kaçırıyor olmalıyım. Adımı duyup duruyorum."</p>

  <p>Haklıydım. Piste vardığımızda uçagım havalanmak üzereydi. Geri döndüm, görüşmek için bir odaya soktular beni. Okul çocuğu gibi hissettim kendimi.</p>

  <p>"Pekala," dedi masanın arkasındaki adam, "sizi bir sonraki uçağa bindireceğiz. Bu sefer kaçırmayın ama."</p>

  <p>"Teşekkür ederim, efendim," dedim. O telefona bir seyler söylerken ben bara gidip içki söyledim.</p>

  <p>"Sorun yok," dedim Belford'a, "bir sonraki uçaktayım."</p>

  <p>Sonra uçağı sürekli kaçırabileceğim geldi aklıma. Ve her seferinde gidip o adamı görüyordum. O her seferinde biraz daha öfkeli, ben daha üzgün. Mümkündü. Belford gider, başkaları gelirlerdi. Benim için küçük bir fon başlatırlardı...</p>

  <p>"Anne, babama ne oldu?"</p>

  <p>"Los Angeles uçağına binmeye çalışırken Seattle havaalanının barında öldü."</p>

  <p>İnanmayacaksınız ama, son anda yetiştim bir sonraki uçağa. Koltuğuma oturdum ve uçak hareket etti. Nedenini anlayamadım. Neden bu kadar zor oluyordu? Neyse, uçaktaydım. Şişemi açtım. Hostes beni enseledi. Kurallara aykırı. "Uçaktan indirilebileceğinizi biliyorsunuz, değil mi?" Kaptan pilot biraz önce 5.000 metreye tırmandığımızı duyurmuştu.</p>

  <p>"Anne, babama ne oldu?"</p>

  <p>"O bir şairdi."</p>

  <p>"Şair nedir, anne?"</p>

  <p>"Baban bilmediğini söylerdi. Hadi, ellerini yıka, yemek hazır."</p>

  <p>"Bilmiyor muydu?"</p>

  <p>"Evet, bilmiyordu. Hadi ama, yıka ellerini..."</p>
</body>
</html>
