<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>SAKİN BİR GECE</h1>

  <p>Ziyaretime gelen insanlar biraz tuhaftır, ama hemen hemen herkes tuhaftır biraz; dünya her zamankinden daha çok sallanıp titreşiyor ve sonuçları aşikar. İçlerinden biri; hafif şişman, minik bir sakal bırakmış, hayli sağlıklı görünüyor, bir şiir dinletisinde benim şiirlerimden birini okumak istiyor, olur, diyorum ve ona şiirin nasıl okunması gerektiğini anlatıyorum, keyfi kaçıyor.</p>

  <p>"Hani bira? Tanrı aşkına, içecek bir şeyin yok mu?"</p>

  <p>14 tane ay çekirdeği avuçlayıp ağzına atıyor, makine gibi çiğniyor, gidip biraları getiriyorum, bu oğlan, Maxie, ömründe bir gün olsun çalışmamış. Vietnam'dan yırtmak için habire üniversiteye gidiyor, şimdi de hahamlık eğitimi görüyor, müthiş bir haham olacağından hiç şüphem yok. Yeterince şehvetli ve palavracı, iyi bir haham olacak, ama aslında savaşa karşı değil, o da bir çokları gibi savaşları iyi ve kötü olarak ikiye ayırıyor. İsrail-Arap savaşına katılmak istedi ama bavulunu yapma fırsatı bulamadan savaş bitti, uzun lafın kısası, insanlar birbirlerini öldürmeye devam edecekler, yeter ki onlara mantıksal bir neden verin. Kuzey Vietnamlı öldürmek doğru değil. Arap öldürülebilir. İyi bir haham olacak. Birayı elimden kapıp ağzındaki ay çekirdeklerini suluyor.</p>

  <p>"İsa aşkına," diyor, "İsa'yı siz öldürdünüz," diyorum, "O muhabbete hiç girme!" diyor, "Girmeyeceğim, tarzım değil."</p>

  <p>"Dehşet caddesi için yüklü telif aldığını duydum, İsa aşkına derken onu kastediyordum."</p>

  <p>"Evet. Yayınevinin en iyi satan yazarıyım. Duncan, Creeley ve Levertov'un birlikte sattıklarından fazla satıyorum, ama bu hiçbir şey ifade etmeyebilir- L.A. Times da çok satıyor ama hiçbir şey yok L.A. Times' da." "Evet.".</p>

  <p>Biralarımızı yudumladık.</p>

  <p>"Harry nasıl?" diye sordum. Harry akıl hastanesinde yatmış bir oğlandı, ilk şiir kitabına önsöz yazmıştım, iyiydi şiirler, haykırıyorlardı. Sonra Harry benim reddettiğim bir işi kabul etti -pornografik dergilere öykü yazmak, ben editöre "hayır" dedim, Harry'yi yolladım, durumu vahimdi Harry'nin; bebek bakıcılığı yapıyor, şiir miir yazmıyordu.</p>

  <p>"Ha, Harry. Dört motosikleti var. 4 Temmuz'da arkadaşlarını arka bahçesine toplayıp 500 dolarlık havai fişek patlattı. 500 dolar on beş dakikada havaya uçtu." "Nerden nereye," dedim.</p>

  <p>"Evet. Domuz gibi olmuş, viskinin en kalitelisini içiyor, sürekli yemek yiyor, kocası ölünce 40.000 dolarlık mirasa konan bir hatunla evlendi, kocasının dalgıçlığa merakı varmış, kaza geçirip ölmüş, yani bogulmuş, dalgıç giysisi şimdi" Harry de." "Harikulade." "Seni kıskanıyor ama." "Neden?"</p>

  <p>"Bilmiyorum, adını duyar duymaz köpürüyor." "Pamuk ipliğinden sarkıyorum ben. İşim bitmiş." "İkisinin de önlerine birbirlerinin adları işlenmiş kazakları var. Karısı Harry'nin çok büyük bir yazar olduğunu düşünüyor, edebiyattan filan anlayan bir tip değil. Harry'ye çalışabileceği bir stüdyo yapmak için duvarlardan birini yıkıyorlar. Proust'unki gibi ses geçirmez olacakmış. Proust değil miydi, yoksa yanılıyor muyum?" "Odasının duvarlarını mantar kaplatan mı?"</p>

  <p>"Evet. Galiba, neyse, iki bin dolara patlayacakmış. Büyük yazarı duvarları mantar kaplı odada yazarken görebiliyorum, 'Lilly bir serçe gibi sıçradı çiftçi John'un tel örgüsünün üstünden...'"</p>

  <p>"Bırakalım şu herifi, o kadar gülünç ki paranın içinde boğuluyor."</p>

  <p>"Evet. Senin küçük kızın nasıl? Neydi adı? Marina?"</p>

  <p>"Marina Louise Bukowski. Geçen gün beni küvetten çıkarken gördü, ne dedi biliyor musun?"</p>

  <p>"Hayır."</p>

  <p>"'Hank, şu salak haline bak,' dedi, 'önünde kocaman bir şey sarkıyor, arkan boş!"</p>

  <p>"İnanılır gibi değil."</p>

  <p>"Evet. İki tarafta da kamış bekliyordu."</p>

  <p>"Fena fikir değil aslında."</p>

  <p>"Bana göre değil, birini doyuramıyorum."</p>

  <p>"Başka bira var mı?"</p>

  <p>"Tabii, afedersin,"</p>

  <p>Biraları getirdim.</p>

  <p>"Geçenlerde Larry ugradı," dedim.</p>

  <p>"Öyle mi?"</p>

  <p>"Devrimin yarın sabah gerçekleşeceğini sanıyor, gerçekleşebilir de, gerçekleşmeyebilir de. Kimse bilmiyor, devrimin dışarıdan-içeriye doğru değil, içeriden-dışarıya doğru gerçekleşmesi gerektiğini anlattım ona, asıl sorun burada, bu tiplerin ayaklanma başlar başlamaz yaptıkları ilk şey gidip bir renkli televizyon yağmalamak, düşmanı yarı-zeka yapan aynı zehiri kendileri için de istiyorlar, ama dinlemiyor beni.</p>

  <p>Tüfeğini temizleyip hazırlamakla mesgul, devrimcilere katılmak için Meksika'ya gitmiş, devrimciler tekila içip esniyorlarmış. Üstüne üstlük dil engeli var. Şimdi Kanada diye tutturdu, kuzey eyaletlerin birinde gıda ve silah ikmali yapmışlar, atom bombaları yok ama. y.rağı yemişler, hava desteği de yok."</p>

  <p>"Vietnamlılar'da da yok. ama canavar gibi savaşıyorlar."</p>

  <p>"Rusya'dan ve Çin'den korktuğumuz için atom bombasını kullanamıyoruz da ondan, ama Oregon'da Castro'larla dolu bir sığınağı bombalamak istediğimizi varsayalım, bu bizim iç meselemiz sayılır ve kimseyi ilgilendirmez, öyle değil mi?"</p>

  <p>"İyi bir Amerikalı gibi konuştun."</p>

  <p>"Siyasetim yok benim, gözlemciyim."</p>

  <p>"Allahtan herkes senin gibi değil, yoksa hapı yutmuştuk."</p>

  <p>"Ne yani, hapı yutmadık mı?"</p>

  <p>"Emin değilim."</p>

  <p>"Ben de. Ama devrimcilerin çoğunun göt olduklarını biliyorum, ve üstüne üstlük son derece sıkıcı insanlar, moruk, yoksullara yardım etmeyelim, eğitimsizleri eğitmeyelim, hastaları tedavi etmeyelim demiyorum, ama bu devrimcilerin çoğuna rahip cübbeleri giydiriyoruz, demek istediğim bu. Ve bunların bazıları karıları tarafından terkedilmiş, akne sorunları olan, boyunlarına kanlı Baris Sembol'leri asan çok hasta insanlar, çoğu fırsatçıdır bunların, bir yolunu bulsalar Ford için çalışmayı yeğlerler, bir kötü yönetimden baska bir kötü yönetime geçmekte yarar görmüyorum ben. Her seçimde yapıyoruz bunu zaten."</p>

  <p>"Yine de devrimin bokun bir kısmını temizleyeceğini düşünüyorum."</p>

  <p>"Doğru, ama bir çok iyi şeyi de yok edecek, tarih çok ağır ilerler, ben kuş yuvasını yeğlerim."</p>

  <p>"Daha iyi gözlemleyebilmek için mi?"</p>

  <p>"Daha iyi gözlemleyebilmek için. Bir bira daha iç."</p>

  <p>"Yine de bir gerici gibi konuşuyorsun."</p>

  <p>"Dinle, Haham, ben duruma bütün açılardan bakmaya çalışıyorum, sadece kendi açımdan değil, kodamanlar ne yaptıklarını çok iyi biliyorlar, bunu kabul etmek zorundasın, onlarla her zaman masaya otururum. Spock'a yaptıklarına bak. Kennedy'ler. King. Malcolm X. liste uzar gider, bu herifler şakaya gelmez, aceleci davranırsan kıçının üstüne oturturlar adamı, ama bir şeyler değişiyor, gençler bir zamanlar yaşlıların düşündüğünden daha iyi düşünüyorlar ve yaşlılar ölüyor, bu işi kan dökmeden halletmenin bir yolu var hâlâ."</p>

  <p>"Gözünü korkutmuşlar senin, bana sorarsan 'ya Zafer ya da Ölüm' derim."</p>

  <p>"Hitler'de öyle dedi. Sonunu biliyorsun"</p>

  <p>"Ölümün nesi var?"</p>

  <p>"Bu gece hayatın sorunlarını tartışıyoruz, ölümün değil."</p>

  <p>"Dehşet Caddesi gibi bir kitap yazıyor, sonra da katillerle el sıkışmak istiyorsun."</p>

  <p>"El sıkıştık mı, Haham?"</p>

  <p>"Şu anda işkenceler sürerken sen ağzının kenarından konuşuyorsun."</p>

  <p>"Örümcek ile sineği mi kastediyorsun, yoksa kedi ile fareyi mi?"</p>

  <p>"Artık bazı şeyler idrak etme kolaylığına sahip olmasına rağmen İnsana karşı İnsan'ı kastediyorum."</p>

  <p>"Bu söylediğinde doğruluk payı var."</p>

  <p>"Var tabii, ağzı olan tek sen değilsin."</p>

  <p>"İyi de, ne diyorsun? Kenti ateşe mi verelim."</p>

  <p>"Hayır, ülkeyi ateşe verelim."</p>

  <p>"Dediğim gibi, çok iyi bir Haham olacaksın."</p>

  <p>"Teşekkür ederim."</p>

  <p>"Peki, ülkeyi yaktık, yerine ne koyacağız."</p>

  <p>"Amerikan Devrimi, Fransiz Devrimi, Rus Devrimi başarısız mı oldu sence?"</p>

  <p>"Bütünüyle başarısız olmadılar, ama bütünüyle başarılı da olmadılar."</p>

  <p>"Denediler en azından."</p>

  <p>"Bir santimetre ilerlemek için kaç kişiyi öldürmeliyiz?"</p>

  <p>"Bir santimetre bile ilerleyemediğimiz için kaç kişi ölüyor?"</p>

  <p>"Bazen Plato ile konuşuyormuş gibi hissediyorum kendimi."</p>

  <p>"Plato ile konuşuyorsun; yahudi sakallı bir Plato ile."</p>

  <p>Bir süre susuyoruz, sorun aramızda asılı kalıyor, bu arada sefilhaneler toplumun ıskartaya çıkardığı sefillerden geçilmiyor; yoksullar doktor yokluğundan düşkünler koğuşunda ölüyorlar, cezaevleri öylesine dolu ki mahkûmlar yerlerde yatıyorlar, insanları satranç piyonları gibi kullanan toplum yüzünden akıl hastanelerinde boş yatak yok...</p>

  <p>Bir aydın ya da yazar olarak kendi kıçın kapanda değilken bu hoşlukları gözlemlemek pek memnuniyet verici, aydın ve yazarların sorunu bu - kendi rahatları ve kendi acıları dışında fazla bir şey hissedemiyorlar, ki doğal ama boktan.</p>

  <p>"Meclis," diyor dostum, "silah kontrol yasası ile bir şeyleri çözeceğini düşünüyor."</p>

  <p>"Evet. Silahların çoğunu kimin ateşlediğini biliyoruz, ama bazılarını kimlerin ateşlediğinden emin değiliz, ordu mu, polis mi, devlet mi, yoksa çılgının teki mi? Bir tahminde bulunmaktan korkuyorum, çünkü sıra bana da gelebilir, tamamlamayı düşündügüm birkaç sone var."</p>

  <p>"Yeterince önemli olduğunu sanmıyorum."</p>

  <p>"Bunun için Allaha şükrediyorum, Haham."</p>

  <p>"Senin biraz korkak olduğunu düşünüyorum"</p>

  <p>"Evet. Öyleyim, korkak geleceği görebilen insandır, cesur insanın hayal gücü sıfıra yakındır."</p>

  <p>"Bazen ben senin çok iyi bir Haham olacağını düsünüyorum."</p>

  <p>"Doğru değil. Plato'nun yahudi sakalı yoktu."</p>

  <p>"Sakal bırakırsın."</p>

  <p>"Bir bira daha iç."</p>

  <p>"Teşekkür ederim."</p>

  <p>Ve sustuk bir kez daha. Tuhaf akşamlardan biri daha işte. Çeşit çeşit insan gelir beni görmeye, konuşurlar, tazelerler beni: geleceğin Hahamları, tüfekli devrimciler, FBI, fahişeler, kadın şairler, Michigan'a gitmekte olan Loyola'lı bir profesör, Riverside'da yaşayan bir başka profesör, yollara dökülmüş üç-dört genç, beyinlerine Bukowski kitapları zulalamış berduşlar... Eskiden bu çetenin çok değerli zamanımı katledeceğini düşünürdüm, ama talih benden yanaymış çünkü her biri bir şeyler getirdi bana, bir şeyler bıraktı, ve taş duvarların arkasına sığınmış bir Jeffers gibi hissetmiyorum kendimi artık, hem başka yönden de talihliyim çünkü sessiz ve gizli bir ün benimki, ön bahçesine insanların çadır kurduğu bir Henry Miller olmayacağım hiçbir zaman, tanrılar cömert davrandılar bana, beni hayatta tuttular, hâlâ mücadele ediyorum, not alıyorum, gözlemliyorum, iyi insanların iyiliklerini, bir fare misali kolumdan yukarı koşan mucizeyi hissediyorum, yarın tatlı düşlerin en tatlısı olduğunu bilmese de, ne hayat bu bana kırk sekizimde bahsedilen.</p>

  <p>Göbeği bira dolu ayağa kalkıyor oğlan, yarının Haham'ı pazar sabahı kahvaltılarında gürler.</p>

  <p>"Gitmek zorundayım, sabah bir dersim var."</p>

  <p>"Tabii, evlat, iyi misin?"</p>

  <p>"Evet. İyiyim, babam sana selam yolladı."</p>

  <p>"Sam'e, savaşa devam, dediğimi ilet. Sonuna kadar savaşmalıyız."</p>

  <p>"Telefon numaram var mı sende?"</p>

  <p>"Evet. Sol mememin üstünde."</p>

  <p>Gidişini seyrediyorum, basamakları iniyor, biraz şişman, ama iyi böyle. Güç. Güç fazlası, parlıyor ve gümbürdüyor. İyi bir Haham olacak. Çok hoslanıyorum ondan, sonra gidiyor, gözden kayboluyor, oturup bunu yazıyorum size. Daktilo kül içinde, işlerin nasıl gittiğini, sırada ne olduğunu bilesiniz diye. Daktilomun yanında iki santim boyunda iki küçük beyaz bebek patisi duruyor, kızım Marina koydu onları oraya, devrimci annesi ile Arizona'da bir yerde şimdi. 1968 yılının temmuz ayındayız ve kapının kırılıp gözleri bayat jöleyi andıran iki kişinin ellerinde hava soğutmalı makineli tüfeklerle içeri girmesini beklerken örseliyorum makinenin tuşlarını, gelmezler insallah, çok güzel bir akşam geçirdim, zarlarda ne geldiğini, duvarların nasıl gülümsediğini sadece iki yalnız keklik bilecek, iyi geceler.</p>
</body>
</html>
