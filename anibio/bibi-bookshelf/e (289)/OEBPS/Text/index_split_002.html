<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>ZIRVEDEN NOTLAR</h1>

  <h2 id="sigil_toc_id_1">I</h2>

  <p>Yeni gelenlere mutlaka güvercin boku temizletirlerdi ve güvercin boku temizlerken güvercinler gelir, saçına, yüzüne, elbiselerine biraz daha sıçarlardı. Sabun filan vermezlerdi -sadece su ve fırça, zor çıkardı boklar. Daha sonra saati üç sentten atölyeye yollarlardı, ama yeni gelmişsen önce güvercin boku temizlerdin.</p>

  <p>Blaine'in aklına parlak bir fikir geldiğinde ben de yanındaydım. Uçamayan bir güvercin görmüştü köşede.</p>

  <p>"Dinle," dedi Blaine, "kuşların birbirleriyle konuştuklarını biliyorum. Bu kuşa diğerlerine anlatabileceği bir şey yapalım. Onu halledip çatıya fırlatalım ki diğerlerine başina geleni anlatsın."</p>

  <p>"Tamam," dedim.</p>

  <p>Blaine gidip kuşu yakaladı. Küçük, kahverengi bir jilet vardı elinde. Etrafına bakındı. Avlunun gölgeli bir köşesindeydik. Sıcak bir gün olduğu için mahkumlar orada toplanmışlardı.</p>

  <p>"İçinizde bu ameliyatta bana asistanlık yapacak biri var mı beyler?" diye sordu Blaine.</p>

  <p>Cevap alamadı.</p>

  <p>Blaine kuşun bacaklarından birini kesmeye basladı. Güçlü erkekler başlarını çevirdiler. Kuşa yakın duran birkaçının ellerini şakaklarına bastırıp bakmamaya çalıştıklarını fark ettim.</p>

  <p>"Neyiniz var sizin?" diye bağırdım onlara. "Kuşların saçımıza gözümüze sıçmalarından bıktık! Bu kuşu halledip dama fırlatacağız, başına gelenleri diğerlerine anlatacak. 'Bu orospu çocuklarının şakaları yok! Onlardan uzak durun!' diyecek. Bu güvercin sayesinde öbür güvercinler üstümüze sıçmaktan vazgeçecekler."</p>

  <p>Blaine kuşu dama fırlattı. İşe yarayıp yaramadığını hatırlamiıyorum şimdi. Ama yerleri silerken iki kesik kuş bacağina rastladığımı hatırlıyorum. Çok tuhaf görünüyorlardı tek başlarına. Boklarla birlikte onları da süpürdüm.</p>

  <h2 id="sigil_toc_id_2">II</h2>

  <p>Koğuşlar tıka basa doluydu, birkaç kez ırkçı ayaklanmalar olmuştu. Ama gardiyanlar sadistti. Blaine'i benim koğuşumdan alıp zencilerin koğuşuna koydular. Blaine koğuşa girdiğinde zencilerden biri, "Bu benim oğlanım! Evet, bu adam benim oglanım olacak! Aslında hepimiz istifade edebiliriz! Kendin soyunur musun yavrum, yoksa yardım edeyim mi?" demişti.</p>

  <p>Blaine soyunup yere uzanmıştı.</p>

  <p>Zenciler etrafında dönmeye baslamışlardı.</p>

  <p>"Tanrım! Ömrümde bu kadar çirkin bir kıç deliği görmedim!"</p>

  <p>"Kaldıramıyorum Boyer, inan bana çüküm kalkmiyor!"</p>

  <p>"Çürük domatesi andırıyor!"</p>

  <p>Hepsi uzaklaşmış, Blaine ayağa kalkıp giyinmişti. Bana avluda anlattı. "Sanşım varmıs. Beni parçalayacaklardı," dedi.</p>

  <p>"İğrenç kıç deliğine şükret," dedim.</p>

  <h2 id="sigil_toc_id_3">III</h2>

  <p>Sears vardi bir de. Sears'i de zenci dolu bir koğuşa koydular; Sears etrafına bakınıp içlerinden en irisini seçti ve onunla dövüştü. Adam ranzasında kestiriyordu. Sears havaya sıçrayip iki dizi ile adamin göğsüne çöktü. Dövüştüler. Sears adamı marizledi. Diğerleri seyretmekle yetindiler.</p>

  <p>Hiçbir şeyi umursamazdı Sears. Avluda bacaklarının üzerine çömelmiş izmarit içiyordu. Zencilerden birine baktı. Gülümsedi. Dumanı üfledi.</p>

  <p>"Benim nereden olduğumu biliyor musun?" diye sordu zenciye.</p>

  <p>Zenci cevap vermedi.</p>

  <p>"Two Rivers, Mississippi," dedi Sears, izmaritten bir duman çekti, içinde tuttu, sonra dumanı salıp gülümsedi. "Severdin oraları."</p>

  <p>Sonra izmariti fırlatıp kalktı, avlunun karşı tarafına doğru yürüdü.</p>

  <h2 id="sigil_toc_id_4">IV</h2>

  <p>Beyazlara da takmıştı Sears. Saçı tuhaftı, kafatasına yapışıkmış gibi, arada sırada havaya dikilirdi. Kirli bir kızıldı saçının rengi. Yanağında bıçak yarası vardı ve gözleri yuvarlaktı, yusyuvarlak.</p>

  <p>Ned Lincoln 19'unda gösteriyordu ama 22 yaşındaydı -agzı açık, kamburca ve sol gözünde yarım perde.</p>

  <p>İlk gününde Sears onu avluda gözüne kestirdi.</p>

  <p>"Hey, sen!" diye bağırdı Ned'e.</p>

  <p>Çocuk dönüp ona baktı.</p>

  <p>Sears işaret parmagını ona doğrulttu. "Sen! Harcayacağım lan seni! Hazırlıklı ol, yarın işinizi bitireceğim! Bittin oğlum sen!"</p>

  <p>Ned Lincoln, Sears'in ne demek istediğini anlamamıştı, öylece durdu. Sears herşeyi unutmuş gibi başka bir mahkumla sohbet etmeye başladı. Unutmadığını biliyorduk ama. Tarzı böyleydi. Açıklamasını yapmıştı, o kadar.</p>

  <p>Çocukla aynı koğuşta kalan mahkumlardan biri o gece onunla konuştu.</p>

  <p>"Hazırlıklı ol, evlat. Şakası yoktur orospu çocuğunun. Kendine bir şey tedarik et."</p>

  <p>"Ne gibi?"</p>

  <p>Musluk kutbunu söküp içindeki demiri asfalta sürterek kendine bir sis yapabilirsin. Ya da iki dolara çok iyi bir sis satabilirim sana."</p>

  <p>Çocuk sisi satın aldı ama ertesi gün avluya çıkmadı. "Korkuyor küçük bok," dedi Sears. "Onun yerinde olsam ben de korkardım," dedim. "Sen avluya çıkardın," dedi Sears. "Çıkmazdım," dedim. "Çıkardın, dedi. "Haklısın, çıkardım," dedim.</p>

  <p>Sears ertesi gün duşta soluğunu kesti çocuğun. Kimse bir şey görmedi, sabunlu su ile birlikte akan taze kanın dışında.</p>

  <h2 id="sigil_toc_id_5">V</h2>

  <p>Bazı insanlar pes etmez. Çukur bile onları yola getiremez. Joe Statz da onlardan biriydi. Sürekli çukurdaydı. Gardiyanın örnek kötü oyuncusuydu. Joe'yu yola getirebilse diğerlerini daha iyi kontrol edecekti.</p>

  <p>Bir gün gardiyan iki adamını yanına alıp çukurun kapağını açtı ve çömelerek bağırdı:</p>

  <p>"Joe! Yetti mi, Joe? Çıkmak istiyor musun? Uzun süre uğramayacağım buraya, ona göre!"</p>

  <p>Cevap gelmedi.</p>

  <p>"Joe! Beni duyuyor musun, Joe?"</p>

  <p>"Evet, duyuyorum."</p>

  <p>"Cevabın ne?"</p>

  <p>Joe çiş ve bok dolu kovayı kaptığı gibi gardiyanın yüzüne fırlattı. Gardiyanın adamları çukurun kapağını kapattılar. Bildiğim kadarı ile hâlâ orada Joe, canlı ya da ölü. Gardiyana yaptığı mahkûmlar arasında yayıldı. Düşünürdük Joe'yu, özellikle geceleri.</p>

  <h2 id="sigil_toc_id_6">VI</h2>

  <p>Dışarı çıktığımda bir süre bekleyeceğim, diye düşünürdüm, sonra dönüp dışardan bakacağım buraya ve içerde olup bitenleri çok iyi biliyor olacağım ve o duvarlara uzun uzun bakıp bir daha buraya düşmemeye yemin edeceğim.</p>

  <p>Ama çıktıktan sonra hiç gitmedim oraya. Hiç bakmadım dışardan. Kötü bir kadından farksızdı.</p>

  <p>Dönmenin yararı yoktu. Görmek bile istemiyordun. Ama ondan söz edebilirdiniz. Ben de bugün öyle yaptım. Kolay gelsin arkadaşım sana, içerde ya da dısarda.</p>
</body>
</html>
