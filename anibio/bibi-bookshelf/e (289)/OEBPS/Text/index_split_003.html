<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>HOLLYWOOD'UN HEMEN BATISINDA DELİLER KOĞUŞU</h1>

  <p>Kapı çalındı gibi geldi bana, saate baktım -öğlenin bir buçuğuydu henüz. Tanrım, eski roblarımdan birini geçirdim üstüme (her zaman çıplak yatarım, pijama saçmalık bana sorarsanız) ve kapının yanındaki kırık pencereyi açtım.</p>

  <p>"Evet?" dedim. Çatlak Jimmy'ydi gelen. "Uyuyor muydun?", "Evet, ya sen?", "Hayır, ben kapıyı çalıyordum.", "Girsene." Bisikletle gelmişti. Ve yeni bir Panama şapka vardı başında. "Yeni Panama şapkamı nasıl buldun? Çok yakışıklı olmamış mıyım?", "Hayır."</p>

  <p>Kanepeme oturdu ve koltuğumun arkasındaki boy aynasında şapkası ile oynayarak kendini seyretti. İki kahverengi kesekağıdı getirmişti yanında. Birinin içinde her zamanki ucuz porto şarabından bir şişe vardı.</p>

  <p>Diğerinin muhteviyatını sehpaya boşalttı -bıçaklar, çatallar, kaşıklar, minik bebekler, metal bir kuş (açık mavi, gagası kırık ve boyası dökülmüş) ve daha bir alay çöp. Onları -hepsi çalıntıydı- Sunset ve Hollywood Bulvarı'ndaki ucuz hipi butiklerine ve eskici dükkanlarına satıyordu, benim oturduğum semtte, hepimizin oturduğu semtte, o civarda oturuyorduk -kırık dökük avlularda, lavanaralarında, garajlarda yaşıyor ya da geçici dostlarımızın döşemelerinde yatıyorduk.</p>

  <p>Bu arada Çatlak Jimmy kendini ressam sanıyordu, ama ben resimlerinin çok kötü olduğunu düşünüyordum ve bunu ona söylemiştim. O da bana benim resimlerimi çok kötü bulduğunu söylemişti.</p>

  <p>İkimiz de haklı olabilirdik.</p>

  <p>Ama Çatlak Jimmy'nin durumu gerçekten vahimdi. Gözleri, kulakları ve burnu olumsuzdu. Sol ve sağ kulak tıkanık; burun mukozası iltihaplı. Çatlak Jimmy bu dükkanlara satmak üzere ne çalacağını çok iyi bilirdi. Mükemmel bir küçük hırsızdı. Ama solunum sistemi: sol ve sağ akciğerlerin üst kısımlarında hırıltı ve tıkanıklık. Sigara içmediği zaman ya cigaralık sarıyordu ya da şarap içiyordu. Sistol 112, Diyastol 78, nabız 34. Kadınlarla başarılıydı, ama hemoglobini çok düşüktü; yüzde 73, hayır 72. Hepimiz gibi, içtiği zaman yemek yemeyi sevmiyordu ve çok içiyordu.</p>

  <p>Çatlak Jimmy aynanın karşısında Panama şapkasi ile oynamaya devam ediyor, küçük ve korkunç sesler çıkarıyordu. Gülümsedi kendine. Dişleri çürük, diş etleri iltihaplıydı.</p>

  <p>Sonra o aptal Panama şapkasının altında şişeden bir fırt çekti ve benim gidip kendime iki bira almama neden oldu.</p>

  <p>Döndüğümde bana, "Adımı 'Deli Jimmy'den 'Çatlak Jimmy'ye degistirmişsin. Haklısın -'Çatlak Jimmy' çok daha güzel," dedi.</p>

  <p>"Ama sen gerçekten çatlaksın, biliyorsun degil mi?"</p>

  <p>"Koluna o iki koca deliği nasıl açtın?" diye sordu Çatlak Jimmy. "Et olduğu gibi yanmiş. Neredeyse kemiğin görünecek."</p>

  <p>"Kafam iyiydi, yatakta D.H.Lawrence'ın Kanguru'sunu okuyordum. Kolum lambanın kablosuna dolandı, lamba koluma düştü. Lanet şeyi üstümden atana kadar ampul canıma okudu. Yüz vatlık General Elektrik."</p>

  <p>"Doktora gittin mi?"</p>

  <p>"Doktorum bana kızgın. Ona ne zaman gitsem koltuğa oturup kendime teşhis koyuyor, tedavi öneriyor, hemşiresine ücretini ödeyip çıkıyorum. Kafamı bozuyor. Bana Nazi günlerini anlatmayı seviyor. Fransız'lara esir düsmüs. Nazi esirleri bir yük vagonuna doldurmuslar, esir kampına gidinceye kadar yol kenarında toplanan Fransızlar bunlara aklına ne gelirse fırlatmışlar."</p>

  <p>"Bak!" dedi Çatlak Jimmy sehpayı göstererek. "Şu gümüş çatallara bak! Hakiki antika!"</p>

  <p>Bir çatal tutuşturdu elime. "Bir bak şu çatala!"</p>

  <p>Baktım.</p>

  <p>"Ya," dedi, "robunun açılmasına engel olamaz mısın?"</p>

  <p>Çatalı sehpanın üstüne fırlattım. "Ne var, kamış görmedin mi hayatında?"</p>

  <p>"Beni rahatsız eden .aşakların! Öyle iri ve kıllılar ki! Korkunç!!"</p>

  <p>Açık bıraktım robumu. Emir almayı sevmem.</p>

  <p>O aptal Panama şapka ile oynayıp duruyordu ve çarpıntısı MCBurney Eşiği'nin üstündeydi. Karaciğeri elle muayeneye hassastı ayrıca. Dalak olumsuz. Herşeyi olumsuz ve çarpıntı. Lanet mesanesi bile sorunluydu.</p>

  <p>"Telefonunu kullanabilir miyim, moruk?" diye sordu Çatlak Jimmy.</p>

  <p>"Şehiriçi mi?"</p>

  <p>"Şehiriçi."</p>

  <p>"Yanlışlık olmasın. Geçen gece dört kişiyi öldürüyordum az kalsın. Arabamla kovaladım hergeleleri, kentin altını üstüne getirdik. Sonunda kenara çektiler. Arkalarında durup motoru söndürdüm. Arabadan hışımla fırladığımda gazladılar. İçime oturdu. Arabayı çalıştırıp yola çıktığımda gözden kaybolmuşlardı."</p>

  <p>"Şehirlerarası telefon mu ettiler?"</p>

  <p>"Hayır, kim olduklarını bilmiyorum. Başka bir mesele."</p>

  <p>"Bu şehiriçi."</p>

  <p>"Et öyleyse, birader."</p>

  <p>İlk birami bitirip şişeyi odanın ortasındaki tabut büyüklüğündeki tahta sandığın içine vurup parçaladım. Ev sahibi bana haftada iki çöp bidonu veriyordu, ama şişelerle baş etmenin tek yolu onları kırmaktı. Benden başka iki bidonluk kiracı yoktu sokakta, ama dedikleri gibi, herkesin kendine göre üstün olduğu bir şey vardır.</p>

  <p>Küçük bir sorun: yalın ayak dolaşmayı severim, şişe kırıkları bazen sandığın içinden halıya sıçrıyor ve ben onları yerden ayaklarımın tabanları ile topluyorum. Zavallı, yaşlı bir kadın bekleme odasında kanserden ölürken her hafta ayak tabanlarımdan cam parçaları ayıklamak doktorumu öfkelendirdiği için büyük parçaları kendim çıkarmayı ögrendim, küçükleri ise kendi hallerine bıraktım. Tabii, kafan iyi değilse onları girdikleri an hissediyor, hemen çıkarıyordun. Bu en güzelidir.</p>

  <p>Kan fışkırıyor ve hafif bir kahramanlık duygusuna kapılıyordun -yani ben kapılıyordum.</p>

  <p>Çatlak Jimmy tuhaf tuhaf elindeki ahizeye bakıyordu. "Açmıyor."</p>

  <p>"Kapat öyleyse, hıyar!"</p>

  <p>"Çalıyor ama açmıyor."</p>

  <p>"Ve sana son bir kez daha kapatmanı söylüyorum!"</p>

  <p>Kapattı. " -Dün gece hatunun teki yüzüme oturdu. Sonunda yanaklarının arasından bir göz attığımda güneş doğmak üzereydi. Dilim ortadan yarıldı sanki, çatal dilli gibi hissediyorum kendimi."</p>

  <p>"Büyük ikramiyeyi vurmak gibi bir şey olurdu."</p>

  <p>"Evet. Aynı anda iki yarık birden yalayabilirdim."</p>

  <p>"Tabii. Ve Kazanova mezarında sıçardı."</p>

  <p>Panama şapkası ile oynadı. Rektuma gelince; basur baslangıcı, rektal sfinkter fazlası ile sıkı. Panama'lı Çocuk. Prostatta büyüme ve elle muayeneye hassasiyet.</p>

  <p>Sonra yerinden fırlayıp aynı numarayı bir kez daha çevirdi dangalak.</p>

  <p>Panama'sı ile oynadı. "Sürekli çalıyor," dedi.</p>

  <p>Oturdu karşıma, telefonun zilini dinleyerek, iskelet ve kas yapisi berbat -yani kötü duruş (kifosis). 5 S'de fıtık olasılığı.</p>

  <p>Panama'sı ile oynadı. "Telefonu açmıyor."</p>

  <p>"Açmaz tabii, düzüşüyor"</p>

  <p>"Tabii. Sürekli çalıyor."</p>

  <p>Yanına gidip telefonu kapattım.</p>

  <p>Sonra, "Ağzına sıçayim!" diye bağırdım.</p>

  <p>"N'oldu, moruk?"</p>

  <p>"Cam! Yerler cam dolu!"</p>

  <p>Tek ayağımın üstünde durup öbür ayağımın topuğundan cam parçasını çıkardım. Harikaydı. Sivilce sıkmaya beş çekerdi. Anında kan fışkırdı.</p>

  <p>Koltuğuma dönüp fırçalarımı temizlemek için kullandığım eski bezi kanlı topuğuma sardım.</p>

  <p>"O bez kirli," dedi Çatlak Jimmy.</p>

  <p>"Kirli olan senin beynin," dedim ona.</p>

  <p>"Lütfen! Robunu kapat."</p>

  <p>"Işte," dedim, "gördün mü? "</p>

  <p>"Görüyordum zaten. Kapatmanı o yüzden istedim."</p>

  <p>"Tamam, lan, tamam."</p>

  <p>Istemeye istemeye örttüm .aşaklarımı. Gece vakti herkes .asaklarını sergileyebilir. Ama öğlenin ikisinde .aşak ister.</p>

  <p>"Dinle," dedi Çatlak Jimmy, "geçen gece Westwood Village'da bir ekip otosunun üstüne işediğini biliyor musun?"</p>

  <p>"Polisler neredeydi?"</p>

  <p>"Elli metre ötede bir meseleyi halletmeye çalışıyorlardı."</p>

  <p>"Birbirlerini düzüyorlardı muhtemelen."</p>

  <p>"Olabilir. Ama o da yetmedi sana. Dönüp aynı arabanın üstüne bir daha işedin."</p>

  <p>Zavallı Jimmy. Gerçekten berbat durumdaydı, l, 5 ve 6 S'de (boyun) kireçlenme. Ayrica sağ kasıkta fıtık.</p>

  <p>Ve karşıma geçmiş ekip otosuna işediğim için şikayet ediyordu.</p>

  <p>"Pekala, Jimmy, kendini bir bok sanıyorsun, öyle mi? Küçük çalıntılarla dolu kesekağıtlarınla üstelik. Ben sana bir şey söyleyeyim!"</p>

  <p>"Ne?" diye sordu aynaya bakıp Panama ile bir kez daha oynayarak. Sonra şaraptan bir fırt aldı.</p>

  <p>"Mahkeme tarafından aranıyorsun! Hatırlamazsın ama Mary'nin kaburgaların kırmış, iki gün sonra da dönüp yüzünü dağırmıştın."</p>

  <p>"Mahkeme mi? Mahkeme? Hayır, moruk, gerçekten mahkemeyi kast etmiş olamazsın?"</p>

  <p>İkinci bira şişemi odanın ortasındaki devasa sandığın içine çarpıp kırdım. "Evet, yavrucuğum, gerçekten kafayı yemişsin sen. Yardıma ihtiyacın var. Mary aleyhine müessir fiil davası açtı..."</p>

  <p>"Müessir ne, moruk?"</p>

  <p>Gidip kendime iki bira daha aldım.</p>

  <p>"Dinle, göt herif, bal gibi biliyorsun müessirin ne olduğunu. Bütün hayatını bisiklete binerek geçirmedin herhalde!"</p>

  <p>Baktım ona. Cildi kuru ve yorgundu. Ayrıca sol kalçasında bir ur olduğunu biliyordum.</p>

  <p>"Ama bu mahkeme işini anlayamıyorum! Ne anlama geliyor? Kabul ediyorum, küçük bir tartişma geçti aramızda. Ben de George'un çöldeki barakasına gittim. Otuz gün aralıksız porto şarabi içtik. Döndüğümde bağırdı bana! Görmeliydin onu! Ona zarar vermek değildi niyetim. İri kıçını ve memelerini tekmeledim biraz, hepsi bu..."</p>

  <p>"Senden korkuyor, Jimmy. Hasta bir adamsın. Çok iyi inceledim seni. Biliyorsun otuzbir çekmediğimde ya da ayık olduğumda kitap okurum, her tür kitap. Sen kafayı yemişsin, dostum."</p>

  <p>"Ama üçümüz ne kadar yakındık bir zamanlar. Bir ara seni düzmek bile istemiş, bana sevgisinden düzmemişti. Bunu bana kendi söyledi."</p>

  <p>"Ama, Jimmy, bu söylediğin o zamandı. Bazı şeylerin zamanla nasıl degişebileceklerini bilmiyorsun. Mary çok iyi bir insandır. Mary..."</p>

  <p>"Allah aşkına! Robunu kapat! LÜTFEN!"</p>

  <p>"Hay allah! Afedersin."</p>

  <p>Zavallı Jimmy. Üreme sistemi -sol sperm kanalı tıkalı, sağ tarafta doku yapışması. Muhtemelen geçmişte geçirilmiş bir hastalığın sonucu.</p>

  <p>"Anna'yı arayacağım," dedi. "Anna, Mary'nin en iyi arkadaşı. O bilir. Mary beni neden mahkemeye vermek istesin?"</p>

  <p>"Ara öyleyse, moruk."</p>

  <p>Jimmy aynada Panama'sını düzeltti ve aradı.</p>

  <p>"Anna. Jimmy. Ne? Hayır, olamaz! Biraz önce Hank söyledi. Dinle, bu tür oyunlar oynamam ben. Ne?</p>

  <p>Hayır, kaburgalarını kırmadım. İri kıçını ve memelerini tekmeledim sadece. Ne yani, gerçekten mahkemeye mi gitmek gerekiyor? Gitmem. Jerome'a giderim, Arizona'ya. Kalacak yerim ver. Ayda iki yüz yirmi beş dolar. Büyük bir arazi satışından on iki bin dolar para kazandım... Kes sesini, lanet karı, su mahkeme meselesine dönelim! Hemen şimdi ne yapacağım, biliyor musun? Mary'ye gidiyorum, şimdi! Onu öpüp dudaklarını çiğneyecegim! Yarığının her kılını tek tek yalayacağım! Bana ne mahkemeden? Kıçını, koltuk altlarını, memelerinin arasını, ağzını, her yerini..."</p>

  <p>Jimmy bana baktı. "Kapattı."</p>

  <p>"Jimmy," dedim. Sol kulağını yıkatsan iyi edersin. Anfizem belirtileri gösteriyorsun. Egzersiz yap ve sigarayı bırak. Belin için fizyoterapiye ihtiyacın var. Kalça sorununu ağırlık çalışması yaparak giderebilirsin, kabızlık..."</p>

  <p>"Nedir bu saçmalık?"</p>

  <p>"Kalçandaki ur bir tür siğil, sanıyorum."</p>

  <p>"Siğil senin anandır."</p>

  <p>"Evet," dedim, "nereden buldun bisikleti?"</p>

  <p>"Arthur'un. Arthur'da acayip bir mal var. Arthur'a gidip cigaralık içelim."</p>

  <p>"Arthur'dan hoşlanmıyorum. Hassas bokun teki. Bazı hassas bokları severim. Ama Arthur öbür türden."</p>

  <p>"Önümüzdeki hafta altı aylığına Meksika'ya gidiyor."</p>

  <p>"Hassas bokların çoğu sürekli bir yerlere giderler. Nedir? Burs mu?"</p>

  <p>"Evet, burs. Ama resim değil."</p>

  <p>"Onu biliyorum. Heykeltraşlığına vermişlerdir."</p>

  <p>"Sevmiyorum heykellerini," dedi Panama'lı Çocuk.</p>

  <p>"Bak, Jimmy, Arthur'dan hoşlanmayabilirim ama kendimi heykellerine çok yakın hissetmişliğim var."</p>

  <p>"Ama hep bildiğimiz şey -Yunan tarzı- elbiseleri uçuşan koca memeli, koca götlü hatunlar. Birbirlerinin kamışlarını ya da sakallarını kavramiş güreş tutan adamlar. Ne sikim yani?"</p>

  <p>Öyleyse, okur, Çatlak Jimmy'yi bir an için bırakıp Arthur'a geçelim -ki hiç sorun değil- yazma tarzımı da kastediyorum burada: sağa sola sıçrarım ve siz hiç de zorlanmadan benimle gelirsiniz. Hiç önemi yoktur, görürsünüz.</p>

  <p>Arthur'un sırrı devasa ölçülerde çalışmasıydı. Çok çok etkileyici. Bütün o beton. En küçük heykeli bile geldiğiniz günün havasina bağli olarak, günışığında ya da ayışığında ya da siste, iki buçuk metre yüksekliğin bütün heybeti ile dikilirdi tepenize.</p>

  <p>Bir gece evine arka bahçeden girmeye kalkiştim, o devasa beton insanlar oradaydi. Bazıları dört-beş metre yüksekliğinde. Devasa göğüsler, yarıklar, .aşaklar her yerde. Donizetti'nin Aşk Iksiri'ni yeni dinlemiştim. Yaran olmadı. Cehennemde bir pigme gibi hissettim kendimi. "Arthur, Arthur, yardım et!" diye bağırmaya başladım. Ama kafası iyiydi galiba, ya da benimki iyiydi. Neyse, lanet korku büyümeye basladı.</p>

  <p>Ben bir seksen boyunda, 110 kilo ağırlığındayım, içlerinde en iri orospu çocuğuna bir omuz attım.</p>

  <p>Bakmadığı bir anda arkadan saldırmıştım. Yüzüstü düştü, hem de ne düşüş! Bütün kent duymuş olmalıydı gümbürtüyü.</p>

  <p>Sonra, meraktan, döndürdüm onu, tahmin ettiğim gibi, kamışı, .aşaklarından biri, burnunun bir kısmı ve sakalının yarısı kırılmıştı.</p>

  <p>Katil gibi hissettim kendimi.</p>

  <p>Sonra Arthur dışarı çıktı, "Hank, seni görmek ne güzel!".</p>

  <p>"Gürültü için özür dilerim, Arthur," dedim, "ama senin küçük bebeklerinden birine takıldım, lanet şey devrilip parçalandı."</p>

  <p>"Takma kafana," dedi.</p>

  <p>İçeri girdik, sabaha kadar esrar içtik. Ondan sonra hatirladığım, güneş doğmuştu ve arabamı sürüyordum -sabahın dokuzu- ne kadar dur işareti ve kırmızı ışık çıktıysa önüme hepsinde geçtim. Hiç sorun çıkmadı.</p>

  <p>Hatta arabamı evin bir buçuk blok ötesine park etmeyi bile başardım.</p>

  <p>Kapıya geldiğimde beton bir kamış buldum cebimde. Yarım metre vardı lanet şey. Gidip ev sahibemin posta kutusuna sıkıştırdım, ama çoğu dışarda kalmıştı, kıvrık ve ölümsüz, başı iri ve yuvarlak, postacının takdirine kalmis.</p>

  <p>Pekala. Çatlak Jimmy'ye dönelim.</p>

  <p>"Yani," dedi Çatlak Jimmy, "gerçekten mahkemeye mi çıkmam gerekiyor? Mahkemeye?"</p>

  <p>"Bak, Jimmy, gerçekten yardıma ihtiyacın var. Patton'a ya da Camarillo'ya götüreyim seni."</p>

  <p>"Off, yoruldum o koduğum elektroşoklarından... Birrrrr!!!! Birrrrr!!!!"</p>

  <p>Çatlak Jimmy koltuğunda bütün vücudunu titretip bir kez daha aldı elektriği.</p>

  <p>Sonra aynada Panama'sını düzeltti, gülümsedi, kalktı ve telefona yürüdü.</p>

  <p>Numarayı çevirdi, bana baktı ve, "Çalıyor," dedi.</p>

  <p>Hepsi gelirdi beni görmeye. Doktorum bile beni telefonla arıyor. "İsa psikiyatrların ve egoların en büyüğüydü -Tanrı'nın oğlu olduğunu iddia etti. Paragözleri kiliseden attı. Yaptığı en büyük hata. Sıçtılar ağzına. Bir çivi tasarruf etmek için ayaklarını üst üste çivilediler. Ne boktan iş."</p>

  <p>Hepsi gelirdi beni görmeye. Soyadı Ranch ya da Rain olan bir tip var, her seferinde uyku tulumu ve anlatacak acıklı bir hikaye ile gelir. Bu yöntemle Berkeley ile New Orleans arasında mekik dokur. İki ayda bir bende. Berbat, modası geçmiş rondolar yazar. Ve her gelişinde cebimden bir beşlik çıkar, yediği içtiği de cabası. Olsun, kamıştan çok para verdim bu hayatta, ama bu insanlar benim de yaşam mücadelesi verdiğimin farkında değiller mi?</p>

  <p>Ve işte Çatlak Jimmy, işte ben.</p>

  <p>Ya da Maxie. Maxie, Halkın Sesi Örgütü'ne yardım etmek için Los Angeles'ın kanalizasyonunu tıkamayı planlıyor. Gerçekten güzel bir jest, kabul etmek lazım. Ama, Maxie, evlat, bana birkaç gün önceden haber ver, olur mu? Halkın yanındayım. Eski dostuz. Kenti terkederim.</p>

  <p>Dava ve Bok iki ayri şeydir ve Maxie bunu idrak edemiyor. Beni aç bırak, ama bokumu ya da tuvaletimi tıkama. Hatırlıyorum, bir keresinde ev sahibim bir haftalığına Hawaii'ye tatile gitmişti. Gider. Gittiği gün tuvaletim tıkandı. Bok fobim olduğu için pompa bulundururum, ama pompaladım pompaladım, hiç bir işe yaramadı. Neye battığımı söylememe gerek yok.</p>

  <p>Yakın dostlarımı aradım, öyle fazla dostu olan biri de değilim, varsa da değil telefonları, tuvaletleri bile yok... hiçbir şeyleri yok genellikle. Neyse, telefonu ve tuvaleti olan birini aradım. Çok kibar davrandı.</p>

  <p>"Tabii, Hank, ne zaman istersen bende sıçabilirsin!"</p>

  <p>Davetini kabul etmedim ama. Söyleyiş şekli ile ilgiliydi belki. Ev sahibim Hawaii'de hula kızlarını seyrediyordu ve ağzına sıçtığım bok parçaları suyun üstünde dönüp bana bakıyorlardı.</p>

  <p>Sıçmak zorunda kaldığım her gece bok parçalarını sudan toplayıp bir kesekağıdına koyuyor, arabama binip onları atabileceğim uygun bir yer arıyordum.</p>

  <p>Genellikle motoru söndürmeden park edip bir duvarin üstünden fırlatıyordum. Önyargısız olmaya çalışıyordum, ama özellikle sessiz bir yer olan Düşkünler Yurdu'nu en az üç kez onurlandırdığımı biliyorum.</p>

  <p>Ya da bazen arabanın penceresini açıp bir bilek darbesi ile sallıyordum kesekağıdını, sigara külü ya da puro izmariti sallar gibi.</p>

  <p>Ve boktan söz açılmışken, kanserden korkmam kabızlıktan korktuğum kadar. (Döneceğiz çatlak Jimmy'ye. Böyle yazdığımı söylemiştim size.) Bir gün sıçmasam, hiçbir yere gidemem, hiçbir şey yapamam -çaresizlikten sistemi açmak için kendi çükümü emmeye bile kalkışmışımdır. Ve kendi çükünüzü emmeyi denemişseniz insanın sırtına, boynuna, bütün kaslarına binen yükün farkındasınızdır. Kamışı gerektiği kadar sıvazladıktan sonra işkence aletinde bir yaratık gibi bacaklarını başının üstünden geçirip parmaklarını somyanın yaylarına geçirirsin, kıçının deliği ayazda ölmekte olan bir serçe gibi titrer, bütün ağirliğin o koca bira göbeğinin üstüne katlanmıştır, ve yirmi yirmi beş santimle ıskalasını yüreğin yanmaz, -iki santimle ıskalarsın- o kadardır dilinle kamışının başı arasındaki mesafe, ama de ki kırk kilometre. Tanrı, ya da her kimse, bizi yarattığında ne yaptığını biliyormus.</p>

  <p>Ama çatlaklara dönelim.</p>

  <p>Jimmy saat bir buçuktan altıya kadar aynı numarayı aradı. Sabrım taşana kadar. Hayır, altı buçuktu sabrım taştığıda. Ne fark eder? 749'uncu telefondan sonra robumu açtım, yanına gittim, telefonu elinden aldım ve, "Buraya kadar," dedim.</p>

  <p>Hayden'in 102. Senfonisi'ni dinliyordum. O gecelik yeterince bira içmiştim ve Çatlak Jimmy tahammülümün sınırını aşmıştı. Can sıkıcı herifin tekiydi. Kumsineği. Timsah kuyruğu. Topuğa bulaşmış köpek boku.</p>

  <p>Bana baktı. "Mahkeme? Yani beni mahkemeye mi veriyor? İnanamıyorum, insanların oynadığı oyunlara inanamıyorum..."</p>

  <p>Yavanlıklar. Ve S 5'te fıtık.</p>

  <p>Ben de esneyip Izzy Steiner'i aradım, onu bana musallat eden en yakın arkadaşını. Izzy Steiner yazarlık iddiasındaydı. Ben yazamadığını söylüyordum. O da benim yazamadığımı söylüyordu. İkimizden biri haklı olabilirdi, ya da haksız.</p>

  <p>1.50 boyunda ve 100 kilo ağırlığında bir Yahudi çocuğuydu Izzy -kolları kalın, bilekleri kalın, boğa boyunlu, başı tikli; gözleri çok küçük ve ağzı son derece sevimsiz -Izzy Steiner'in ihtişamını dillendirip sürekli bir şeyler çiğneyen küçük bir delik. Sürekli yerdi: tavuk kanadı, hindi budu, somun somun Fransız ekmeği, örümcek boku -ne bulursa.</p>

  <p>"Steiner?"</p>

  <p>"Hi?"</p>

  <p>Hahamlik egitimi aliyordu ama haham olmak istemiyordu. Tek istedigi yemek ve genislemekti. Isemek için bir dakikaligina tuvalete girerdin, çiktiginda ya buzdolabini bosaltmis ya da o doymak bilmez ve utangaç ifade ile son lokmayi zikkimlaniyor olurdu. Allahtan çig et yemez -az pismis sever, çok az pismis, ama çig degil.</p>

  <p>"Steiner?"</p>

  <p>"Slop..."</p>

  <p>"Şu ağzındakini bitir. Sana söylemek istediğim bir şey var."</p>

  <p>Çiğneyişini dinledim. Samanlıkta düzüşen on iki tavşani andırıyordu.</p>

  <p>"Dinle, Çatlak Jimmy burada. Adamın. Bisikletle gelmiş. Kusmak üzereyim. Buraya gel. Hemen. Seni uyarıyorum. Senin dostun. Senden başka dostu yok. Hemen buraya gel. Götür onu buradan, beni kurtar. Elimden bir kaza çıkabilir."</p>

  <p>Kapattim.</p>

  <p>"Izzy'yi mi aradin?" diye sordu Jimmy.</p>

  <p>"Evet. Gerçek dostunu."</p>

  <p>"Hay Allah," dedi Çatlak Jimmy. Çatallarını, kaşıklarını, bıçaklarını, tahta bebeklerini filan kesekağıdına doldurup dışarı çıktı, bisikletinin sepetine zulaladı.</p>

  <p>Zavallı Izzy yoldaydı. Tank. Gökyüzünü emen kara bir kara delikten farksız ağzıyla. Hemingway, Faulkner, Mailer ve Mahler'e saplanıp kalmıştı.</p>

  <p>Ve birden Izzy belirdi. Asla yürümezdi. Uçarak dalardı kapılardan içeri. Sonra Çatlak Jimmy'yi ve sarap şişesini gördü.</p>

  <p>"Paraya ihtiyacim var, Jimmy! Ayağa kalk!"</p>

  <p>Izzy, Jimmy'nin ceplerini ters yüz etti ama bir şey bulamadı.</p>

  <p>"N'apıyorsun moruk ya?" dedi Çatlak Jimmy.</p>

  <p>"Seninle son kez dövüştüğümüzde gömleğimi yırttın. Pantolonumu yırttın. Pantolon için 5, gömlek için de 3 dolar borçlusun bana."</p>

  <p>".iktir lan, gömleğini mömleğini yırtmadım."</p>

  <p>"Kes sesini, Jimmy. Seni uyarıyorum!"</p>

  <p>Izzy bisiklete koşup sepeti karıştırmaya başladı. Kahverengi kesekağıdı ile döndü. Kesekağıdını sehpanın üstüne bosalttı.</p>

  <p>Çatallar, kaşıklar, bıçaklar, lastik bebekler... tahtadan oyma figürler...</p>

  <p>"Bi bok etmez bunlar!"</p>

  <p>Izzy bisiklete gidip sepeti karıştırdı yine.</p>

  <p>Çatlak Jimmy ıvır zıvırı kesekağıdına doldurdu tekrar. "Sadece gümüşler yirmi papel eder! Nasıl bir g.t olduğunu görüyor musun?"</p>

  <p>"Evet."</p>

  <p>Izzy içeri daldı. "Jimmy, para edecek hiçbir bok yok o bisiklette!</p>

  <p>Bana sekiz dolar borçlusun, Jimmy. Bak, son dövüştüğümüzde elbiselerimi yırttın!"</p>

  <p>".iktir git!"</p>

  <p>Jimmy aynanın karşısında yeni Panama şapkasını düzeltti bir kez daha.</p>

  <p>"Bakar mısın! Bak ne kadar yakışıklıyım!"</p>

  <p>"Evet, görüyorum," dedi Izzy ve Jimmy'nin yanına gidip Panama'yi Jimmy'nin başından aldığı gibi yan tarafına kocaman bir delik açtı. Sonra tekrar Jimmy'nin başına koydu. O kadar yakışıklı görünmüyordu artik Jimmy.</p>

  <p>"Yapışkanlı bant ver bana," dedi Jimmy, "şapkami tamir etmeliyim."</p>

  <p>Izzy masanın üstündeki bantı aldı, deliğin içine bir miktar tıkadıktan sonra bantı şapkanın etrafından geçirdi, ama çoğunu ıskalamıştı. Bant şapkanin kenarından aşağı, Jimmy'nin burnunun üstüne sarktı.</p>

  <p>"Ne işim var benim mahkemede? Oyun oynamam ben! Ne sikim iş bu?"</p>

  <p>"Pekala, Jimmy," dedi Izzy, "seni Patton'a götürüyorum. Hastasın sen! Yardıma ihtiyacin var! Bana 8 dolar borçlusun, Mary'nin kaburgalarını kırdın, yüzünü dağıttın... hastasın, hasta, hasta!"</p>

  <p>".ikerim lan g.tünü," dedi Jimmy. Ayağa kalkıp Izzy'ye bir tane salladı, ıskaladı ve yere düştü. Izzy onu kaldırıp havada döndürmeye başladı.</p>

  <p>"Yapma Izzy," dedim, "yerler kırık cam parçaları ile dolu"</p>

  <p>Izzy onu kanepeye fırlattı. Çatlak Jimmy kahverengi kesekağıdı ile dışarı koştu, bisikletin sepetine yerleştirdi ve küfür etmeye basladı.</p>

  <p>"Izzy, şarap şişemi çaldın! Bir şişe şarabim daha vardı kesekağıdında! Çaldın, orospu çocuğu! 54 sente patladı o şişe bana. Satın aldığımda bütün param 60 sentti. Simdi sadece 6 sentim var."</p>

  <p>"Bak, Jimmy, Izzy senin şişeni neden alsın? Nedir o yanindaki? Kanepede?"</p>

  <p>Jimmy şişeyi aldı, ağzından içeri baktı.</p>

  <p>"Hayır, bu değil. Bir tane daha var, Izzy aldı."</p>

  <p>"Jimmy, arkadaşın şarap içmez. Ne yapsın şişeni. Bu kuruntulardan vazgeçip burdan .iktir olmaya ne dersin?"</p>

  <p>"Ben de yoruldum senden, Jimmy," dedi Izzy, "pedalla bakıyım. Suyun kaynadı."</p>

  <p>Jimmy aynanın karşısında Panama'sından arta kalanı düzeltti. Sonra dışarı çıktı, Arthur'un bisikletine bindi ve ayışığının altında pedalladı. Saatlerden beridir bendeydi. Hava kararmıştı.</p>

  <p>"Zavallı, orospu çocuğu," dedim pedallayışını izlerken, "acıyorum ona."</p>

  <p>"Ben de," dedi Izzy.</p>

  <p>Sonra çalının içine elini sokup şarap şişesini çıkardı. İçeri girdik.</p>

  <p>"İki bardak getireyim," dedim.</p>

  <p>Bardakları aldım, oturup şarabı içtik.</p>

  <p>"Kendi çükünü emmeyi denedin mi?" diye sordum Izzy'ye.</p>

  <p>"Eve gidince denerim."</p>

  <p>"Yapılabileceğini sanmıyorum."</p>

  <p>"Sonucu sana bildiririm."</p>

  <p>"İki santim kısa kalıyorum. Delirtiyor beni."</p>

  <p>Şarabı bitirip Shakey'nin Yeri'ne gittik, büyük bardaklarda o koyu biradan içip eski dövüşleri seyrettik</p>

  <p>-Louis'nin Dutchman tarafından yere serilişi; üçüncü Zale-Rocky dövüşü; Braddock-Baer; Dempsey-Firpo, hepsini, sonra eski bir Lorel ile Hardy koydular... tren kompartmanında battaniyeyi paylaşamadıkları bir sahne vardı. Benden başka kimse gülmedi. Herkes bana bakıp duruyordu. Fıstıkları ağzıma atıp kahkahalarla güldüm. Sonra Izzy gülmeye başladı. Sonra herkes gülmeye başladı battaniye kavgasına. Çatlak Jimmy aklımdan silindi, saatlerden beri ilk kez insan gibi hissetmeye basladım kendimi.</p>

  <p>Hayat kolaydı -yeter ki sal kendini. Biraz da paran olacak. Bırak baskaları savaşsın savaşlarda, bırak başkalarıi girsin kodeslere.</p>

  <p>Kapanışa kadar kaldık, sonra Izzy kendi evine gitti, ben kendi evime.</p>

  <p>Soyundum, kamışı sabunladım, ayak parmaklarımı somyanın yaylarına geçirip tesbih böceği gibi kıvrıldım. Aynı şey - iki santim. Herşeye sahip olamıyordu insan hayatta. Uzanip Tolstoy'un Savaş ve Barış'ını aldım, ortasından açıp okumaya başladım. Değişen bir şey yoktu. Hâlâ kötüydü.</p>
</body>
</html>
