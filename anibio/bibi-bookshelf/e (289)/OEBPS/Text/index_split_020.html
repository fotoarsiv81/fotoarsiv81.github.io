<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>POTANSİYEL İNTİHAR NOTLARI</h1>

  <p>Çöp kamyonu gelirken pencerenin önünde oturuyorum, çöp bidonlarını kamyona boşaltıyorlar, benimkinin sesini dinliyorum: şangır şungur, şangır şungur! Çöpçülerden biri diğerine bakıyor:</p>

  <p>"Bayağı sıkı bir içici var burada!"</p>

  <p>Uzay çalışmalarında yeni aşamalar kaydetmelerini beklerken şişemi kaldırıyorum.</p>

  <p>Biri bana okumam için Norman Mailer'in bir kitabını veriyor, adı Hristiyanlar ve Yamyamlar. Tanrım, ne gevezelik! Ne güç var, ne de mizah, anlamıyorum, sözü zorlamaktan başka bir şey değil, ünlülerin sonu böyle mi olur? Ne kadar şanslı olduğumuzu düşünün.</p>

  <p>Kapım çalınıyor, bir Yahudi ile bir Alman.</p>

  <p>"Nereye gidiyoruz?" diye soruyorum.</p>

  <p>Cevap vermiyorlar. Alman direksiyonda, bütün trafik kurallarını çiğniyor, gaz pedalını köklemiş. Yamaçlardayız, virajları kayarak alıyor - 1000 metrelik uçurum. İnsanın ölümünün başkasının elinden olması hoş değil, diye geçiriyorum içimden.</p>

  <p>Rasathaneye varıyoruz, ne kadar sıkıcı, ikisi de çok mutlu orada olmaktan. Yahudi aslında hayvanat bahçelerini sever ama hayvanat bahçesi gece kapalı, bazı insanlar sürekli bir yerlere gitme ihtiyacındadır.</p>

  <p>"Sinemaya gidelim!"</p>

  <p>"Tekne gezisine çıkalım!"</p>

  <p>"Kerhaneye gidelim!"</p>

  <p>"Hiçbir yere gitmiyorum," derim her seferinde, "Bırakın da oturayım şurada."</p>

  <p>Bu yüzden de sormuyorlar artık, beni arabalarına sokuyorlar, karşılaşacağım özel can sıkıntısı da sürpriz oluyor.</p>

  <p>Alman binaya doğru koşuyor, binanın ön kısmında çentikler var. Alman çentiklerden yukarı tırmanmaya başlıyor, binanın yarısını tırmanıp kapının üstünden sarkıyor, ne kadar sıkıcı, diye geçiriyorum içimden, inmesini ya da düşmesini bekleyerek.</p>

  <p>Bir öğretmen geliyor, lise öğrencilerini getirmiş, sıra halinde içeri giriyorlar, öğretmen başını kaldırıp Alman'ı görüyor.</p>

  <p>"Benimkilerden biri mi bu?" diye soruyor.</p>

  <p>"Hayır," diyorum, "o benimkilerden."</p>

  <p>İçeri giriyorlar. Alman aşağı iniyor, biz de içeri giriyoruz. 30 yılda hiç değişmemiş, çukurun içindeki tel kablodan sarkan koca top. Herkes sallanan topa bakıyor. Tanrım, diye geçiriyorum içimden, ne kadar sıkıcı.</p>

  <p>Sonra Alman ile Yahudi'yi izliyorum, ortalıkta dolanıp düğmelere basıyorlar, bazı şeyler titreyip biraz hareket ediyorlar, ya da kıvılcımlar çakıyor, aletlerin yarısı bozuk, düğmelere basınca bir şey olmuyor. Alman gözden kayboluyor. Yahudi ile yürüyorum, sarsıntı ölçen bir makine buluyor.</p>

  <p>"Hey, Hank!" diye bağırıyor.</p>

  <p>"Evet."</p>

  <p>"Buraya gel! Bak şimdi, üçe kadar sayacağım, ikimiz birden havaya sıçrayacağız."</p>

  <p>"Tamam."</p>

  <p>O yüz kilo, ben yüz on.</p>

  <p>"Bir, ki, üç!"</p>

  <p>Sıçrayıp iniyoruz, makine bir grafik çiziyor.</p>

  <p>"Bir, ki, üç!"</p>

  <p>Sıçrıyoruz.</p>

  <p>"Bir daha! bir -"</p>

  <p>"Canı cehenneme," diyorum, "gidip bir şeyler içelim!"</p>

  <p>Uzaklaşıyorum.</p>

  <p>Alman yanaşıyor, "gidelim buradan," diye öneriyor.</p>

  <p>"Kesinlikle," diyorum.</p>

  <p>"Kancığın teki beni tersledi," diyor Alman, "kafam bozuldu."</p>

  <p>"Üzülme," diyorum, "Külotunda bok lekeleri vardır muhtemelen."</p>

  <p>"Benim hoşuma gider ama."</p>

  <p>"Koklar mısın?"</p>

  <p>"Tabii ki."</p>

  <p>"Üzüldüm öyleyse, senin için kötü bir akşam."</p>

  <p>Yahudi yanaşıyor. "Schwab'in Yeri'ne gidelim!" diye bağırıyor.</p>

  <p>"Allah aşkına," diyorum.</p>

  <p>Arabaya biniyoruz, Alman bizi ölüme ne kadar yaklaştırabileceğini bir kez daha kanıtlamak zorunda hissediyor kendini, nihayet tepeden iniyoruz.</p>

  <p>Los Angeles'de herkes yapıyor bunu. Aslında orada olmayan bir şeylerin peşinde koşturup duruyorlar, insanın kendi ile yüzleşme korkusundan başka bir şey değil, yalnız kalma korkusu, ben kalabalıktan, bir şeylerin peşinde koşturup duran kalabalıktan korkarım asıl; Norman Mailer okuyan, beysbol maçlarına giden, bahçelerini sulayıp ellerinde kürekle toprağa eğilen insanlardan. Alman Schwab'm yerine sürüyor, canı koklamak istiyor.</p>

  <p>Batı tarafında bir orkestra var. Bu orkestranın şefi benim Çaylak Melodileri diye nitelendirdiğim şeyler çalarak ünlenmiş, bunlar klasik müzik dinlemeye yeni baslamış herkesi memnun edecek parçalar, aklı başında hiç kimse bu parçaları midesi biraz bulanmadan birkaç kereden fazla dinleyemez, ama bu orkestra bu parçaları bıkıp usanmadan her hafta çalar, dinlemeye gelenler orta yaşlı insanlardır, nereden geldikleri ya da zekalarını nerede yitirdikleri konusunda hiçbir fikrim yok. Ama bu basit ve hayli şuruplu parçaları dinledikten sonra yeni, müthiş ve derin bir şeyler dinlediklerinden öyle emindirler ki, kolluklarından fırlayarak başkalarından gördükleri gibi, "Bravo! Bravo!" diye bağırırlar avazları çıktığı kadar, şef sahneye dönüp reveranslar çektikten sonra orkestra elemanlarına ayağa kalkmalarını söyler, benim asıl merak ettiğim şu; şef onları bilerek mi kandırıyor, yoksa o da mı geri zekalı?</p>

  <p>Şefin çalmaktan hoşlandığı, benim klasik müziğin yuva sınıfına dahil edeceğim parçaların bazıları; Offenbach'in La Vie Parisienne'i. Ravel'in Bolero'su, Rossini'nin La Gazza ladra uvertürü, Çaykovski'nin Fındıkkıran Süit'i (şeytan bizi korusun!), Bizet'nin Carmen'i, Copland'in Meksika Salon'u, de Falla'nin Üç Köşeli Şapka Dansı, Elgar'in Debdebe ve Tantana Marşı, Gershwin'in Mavi Rapsodi'si (şeytan bizi iki kez korusun!); ve şu anda aklıma gelmeyen bir sürü parça daha...</p>

  <p>Bu sözünü ettiğim kitle bu şuruplu müzikle karşı karşıya gelmeye görsün, zararsız bir şekilde delirirler. Ve ev dönüşünde şöyle bir sahne yaşanır, adam 52 yaşında, üç mobilya dükkanı sahibi, kendini çok zeki hissederek:</p>

  <p>"Yukarda allah var, bu adam müziği yutmuş! Müziği gerçekten hissettiriyor insana!"</p>

  <p>Kadın:</p>

  <p>"Evet, her seferinde ruhumun yükseldiğini hissediyorum! Bu arada, evde mi yiyelim, dışarıda mı?"</p>

  <p>Renkler ve zevkler tartışılmaz elbette, ya da renksizlik ve zevksizlik. Faulkner'in, beysbol maçlarının, Bob Hope'un, Henry Millerin, Shakespeare'in, Ibsen'in, Chekhov'un oyunlarının popüler olmalarını anlayamıyorum. Keza Tolstoy savaş ve baış benim için Gogoi'un Palto'sundan sonra okuduğum en büyük fiyasko. Bob Dylan bende aşırı tepki izlenimi bırakırken Donovan'in tarzını özgün bulurum, anlamıyorum, boks, profesyonel futbol ve basketbol güçlü oyunlar, ilk Hemingway'ler iyiydi. Dos sıkı herifti. Sherwood Anderson sonuna kadar.</p>

  <p>İlk Saroyan'lar eyvallah, tenis ve opera, sizin olsun, yeni arabalar, canları cehenneme, külotlu çorap, ihh. Yüzük, saat, ihh. çok çok erken Gorky. D.H Lawrence, evet. Celine, şüphesi? Omlet, ihh. Kafası bozulduğunda Artaud. Ginsberg, bazen, güreş -ne??? Jeffers, elbette, ve böyle uzar gider bu iş. Kim haklı? Ben, tabii ki. Evet, ben. Şüphesiz.</p>

  <p>Çocukken Hava Gösterisi dedikleri gösterilere giderdik, uçakla tehlikeli numaralar yapan pilotlar, paraşüt atlayışları ve uçak yarışları vardı, pilotlardan birinin numarasını hatırlıyorum, müthişti; yere yakın bir kancanın ucuna bir mendil koyuyorlardı, pilot Alman fokeri ile yere son derece yakın uçup kanadına takılı kanca ile mendili yerden alıyor, sonra da neredeyse yere sürünerek ekseni etrafında dönüp havalanıyordu, olağanüstü hakimdi uçağına, hava uçuşları en iyisiydi - çocuklar için, belki diğerleri için de - ne kazalar, uçakların hepsi farklı biçimlere sahipti, tuhaf tasarımlar, parlak renklere boyanmış, ve çakılırlardı, haddi hesabı yoktu çakılan uçakların, çok heyecan vericiydi, arkadaşımın adı Frank'di. Şimdi yüksek yargıç.</p>

  <p>"Hey. Hank"</p>

  <p>"Evet, Frank?"</p>

  <p>"Beni izle."</p>

  <p>Tribünün altına girdik.</p>

  <p>"Buradan kadınların bacaklarını dikizleyebiliriz," dedi.</p>

  <p>"Ya?"</p>

  <p>"Evet, bak"</p>

  <p>"Tanrım"</p>

  <p>Tribün kadın doluydu, içlerini olduğu gibi görebiliyordun.</p>

  <p>"Hey, şuna bak!"</p>

  <p>"Üff</p>

  <p>Frank dolanmaya başladı.</p>

  <p>"Pisst! Buraya gel"</p>

  <p>Yanına gittim, "Evet."</p>

  <p>"Bak, bak! Yarığı görünüyor!"</p>

  <p>"Nerede? nerede?"</p>

  <p>"Baktığım yere baksana!"</p>

  <p>Orada öylece durup uzun uzun baktık. Sonra yukarı çıkıp gösterinin devamını seyrettik. Sıra paraşütçülerdeydi, yere çizilmiş bir daireye mümkün olduğunca yakın inmeye çalışıyorlardı, pek başarılı oldukları söylenemezdi, sonra biri atladı, paraşütü tam açılmadı, yarı açık paraşütün içine hava dolduğu için paraşütsüz birinin düşeceği kadar hızlı da düşmüyordu, izleyebiliyordunuz, bacaklarını sallıyor, kollarını iplerden kurtarmaya, paraşütü çözmeye çalışıyordu, boşuna debeleniyordu ama.</p>

  <p>"Kimse ona yardım edemez mi? diye sordum.</p>

  <p>Frank cevap vermedi, fotoğraf makinesi ile fotoğraf çekiyordu, bir sürü insan fotoğraf çekiyordu, film kamerası ile filme çekenler bile vardı. Adam yere yaklaşıyor, hâlâ ipleri çözmeye çabalıyordu, sonra yere çarptı, çarpması ile havaya sıçraması bir oldu. Paraşüt üstünü örttü, kalan atlayışları iptal ettiler. Hava Gösterisi bitmek üzereydi.</p>

  <p>Unutulacak türden bir şey değildi gördüklerimiz, uçak kazaları, paraşütçü ve yarık. Bisikletlerimizi eve pedallarken yol boyunca onları konuştuk. Hayat hayli ilginç bir şey olacakmış gibi gelmişti bize.</p>
</body>
</html>
