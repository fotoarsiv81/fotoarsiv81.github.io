<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>KÖTÜ BİR KENT</h1>

  <p>Frank basamakları indi. Asansörlerden haz etmezdi. Çok şey vardı haz etmediği. Merdivenden asansörlerden ettiğinden daha az nefret ediyordu. Resepsiyon memuru ona seslendi: "Bay Evans! Bir dakikanızı rica edebilir miyim?"</p>

  <p>Yulaf ezmesini andırıyordu resepsiyon memurunun yüzü. Zor tuttu Frank kendini ona vurmamak için. Resepsiyon memuru lobiye bakındı, sonra iyice Frank'e doğru eğildi.</p>

  <p>"Bay Evans, sizi bir süreden beri izliyoruz."</p>

  <p>Resepsiyon memuru bir kez daha lobiye bakındı, etrafta kimsenin olmadığından emin olduktan sonra öne eğildi yine.</p>

  <p>"Bay Evans, sizi izliyoruz ve aklınızın bir parçasını yitirdiğinizi sanıyoruz."</p>

  <p>Resepsiyon memuru doğrulup gözlerini Frank'ın yüzüne dikti.</p>

  <p>"Sinemaya gitmeyi düşünüyorum," dedi Frank, "önerebileceğin bir film var mı?"</p>

  <p>"Konudan sapmayalım, Bay Frank."</p>

  <p>"Pekala, aklımı yitiriyorum. Başka?"</p>

  <p>"Size yardım etmek istiyoruz, Bay Evans. Aklınızın parçasını bulduğumüz kanısındayım. Geri ister misiniz?"</p>

  <p>"Pekala, aklımın parçasını bana geri verin."</p>

  <p>Resepsiyon memuru masanın altından selofana sarılmış bir şey çıkardı."</p>

  <p>"İşte, Bay Evans."</p>

  <p>"Teşekkür ederim."</p>

  <p>Frank paketi ceketinin cebine koydu ve dışarı çıktı. Serin bir sonbahar akşamıydı. Yürümeye başladı, batıya. Karşısına gelen ilk ara sokağa saptı. Elini ceketinin cebine sokup selofana sarılı paketi çıkardı. Selofanı açtı. Peynire benziyordu. Tadına baktı. Tadı da peynir tadıydı. Hepsini yedi, sonra ara sokaktan çıkıp caddede yürümeye başladı yine.</p>

  <p>Karşısına çıkan ilk sinemaya daldı, biletini aldı ve karanlığa girdi. Arka sıradaki koltuklardan birine oturdu. Tenhaydı içerisi. ağır idrar kokusu vardı. Ekrandaki kadınlar 20'li yılların kadınları gibi giyinmişlerdi, saçları vazelinli ve dümdüz arkaya taranmış. Burunları fazlası ile uzun görünüyordu, adamlar da gözlerinin altına sürme çekmişlerdi. Sesli bile değildi film. Ekranın altında sözcükler beliriyordu: Blanche büyük kentte yeniydi. Saçları düz ve jöleli bir adam Blanche'a şişeden cin içiliyordu. Blanche sarhoş oluyor gibiydi. Blanche'ın başı döner. Adam onu aniden öper.</p>

  <p>Frank etrafına baktı. Heryerde başlar inip kalkıyordu. Adamlar birbirlerinin çüklerini emiyorlardı. Durmaksızın. Tek başlarına oturanlar otuzbir çekiyor gibiydiler. Peynir iyi gelmişti. Resepsiyon memuru daha cömert olsaymış keske.</p>

  <p>Adam Blanche'ı soymaya başlar. Ve her baktığında tipin teki ona daha yakın oturmaktadır. Frank tekrar ekrana baktığında adam iki üç koltuk daha yaklaşmıştır. Blanche alkolün etkisi ile kendinden geçmişken adam onunla sevişir. Bir kez daha baktı. Adam üç koltuk uzağındaydı. Derin nefes alıyordu. Sonra yanındaki koltuktaydı.</p>

  <p>"Oooo," diye inledi, "ooooo, ooo, ah, ah!"</p>

  <p>Blanche ertesi sabah uyandığında tecavüze uğradığını anlar. Kıçını hiç silmezmiş gibi kokuyordu adam. Ağzının kenarından salyalar akıtarak Frank'e yaslandı. Frank sustalının düğmesine bastı:</p>

  <p>"Dikkat et," dedi, "biraz daha yaklaşırsan canın yanabilir!"</p>

  <p>"Aman tanrım!" dedi adam. Koltuğundan fırlayıp koridora çıktı, hızla en ön sıraya gidip oturdu. İki kişi iş tutuyordu. Adamlardan biri diğerinin borusunu üflerken diğeri onun kamışını sıvazlıyordu. Frank'e musallat olan adam oturup onları seyretti.</p>

  <p>Çok geçmeden Blanche geneleve düşer.</p>

  <p>Sonra Frank'ın işemesi geldi. Kalkıp yazıya doğru yürüdü: erkek. İçeri girdi. İğrenç kokuyordu içerisi. Öğürdü, kabinin kapısını açtı, girdi. Penisini çıkarıp işemeye başladı. Sonra sesler duydu.</p>

  <p>"Oooooh tanrım ooooh ooooh tanrım bir yılan bu bir kobra tanrım oooh ooooh!"</p>

  <p>Kabinleri ayıran bölmede bir delik vardı. Bir göz gördü delikte. Kamışını tutup döndü ve adamın gözüne işedi.</p>

  <p>"Aaah aaah. Pislik herif!" dedi adam. "İnsan değil canavarsın sen, orospu çocuğu!"</p>

  <p>Adamın tuvalet kağıdından bir parça koparıp yüzünü sildiğini duydu. Sonra ağlamaya başladı. Frank kabinden çıktı, ellerini yıkadı. Filmin devamını seyretmek istemiyordu. Sinemadan çıkıp oteline doğru yürümeye başladı. Lobiye girdiğinde resepsiyon memuru başıyla ona işaret etti.</p>

  <p>"Ne var?" dedi Frank.</p>

  <p>"Özür dilerim, Bay Evans. Size takılmak istemiştim sadece."</p>

  <p>"Hangi konuda?"</p>

  <p>"Biliyorsunuz."</p>

  <p>"Hayır, bilmiyorum."</p>

  <p>"Aklınızı yitirmeniz konusunda. İçkiliydim. Kimseye bir şey söylemeyin, işimden olabilirim. Şaka ediyordum."</p>

  <p>"Ama aklımı yitiriyorum," dedi Frank, "peynir için de teşekkürler."</p>

  <p>Sonra döndü, merdivenden yukarı çıktı. Odasına girince gidip yazı masasına oturdu. Sustalıyı çıkardı, düğmeye bastı, bıçağı seyretti. Tek tarafı iyice bilenmişti. Birine rahatlıkla sokabilir ya da etinden bir parça koparabilirdiniz. Düğmeye basıp bıçağı kapattı. Sonra kağıt kalem bulup yazmaya başladı:</p>

  <p>"Sevgili Anneciğim:</p>

  <p>Kötü bir kent burası. Seylan'ın eline geçmiş. Cinsellik heryerde ve Tanrı'nın kastettiği gibi güzellik aracı olarak değil, kötülük aracı olarak kullanılıyor. Evet, bu kent kesinlikle Seylan'ın eline geçmiş. Genç kızlara zorla cin içirilip tecavüz ediliyor, kızlar geneleve düşüyor. Korkunç. Inanılmaz. Yüreğim paramparça.</p>

  <p>Dün gece sahilde yürüdüm, sahil sayılmaz aslında, kayalıklarda. Sonra durdum, oturup güzelliği içime çektim. Denizi, gökyüzünü, kumu. Sonsuz bir huzur kapladı içimi. Sonra mucizevi bir şey oldu. Üç sincap üstüne oturduğum kayanın dibinden beni gördüler ve kayaya tırmanmaya başladılar. Kayada bana doğru tırmanırken tasların ve yarıkların arasından bana bakan minik yüzlerini görebiliyordum. Sonunda kayayı tırmanıp ayaklanma geldiler. Gözlerini yüzüme dikmişlerdi. Anneciğim, ömrümde bu kadar güzel göz görmedim -günahtan arınmış: gökyüzü, deniz, sonsuzluk, herşey o gözlere sığmıştı. Sonunda ben kalktım ve onlar...</p>

  <p>Kapı çalındı. Frank kalktı, kapıya gitti, açtı. Resepsiyon memuruydu gelen.</p>

  <p>"Bay Evans, lütfen, sizinle konuşmam gerek."</p>

  <p>"Pekala, içeri gir."</p>

  <p>Resepsiyon memuru kapıyı kapatıp Frank'ın önünde durdu. Şarap kokuyordu.</p>

  <p>"Bay Evans, aramızda geçen konuşmadan lütfen idareye söz etmeyin."</p>

  <p>"Neden bahsettiğini anlamıyorum."</p>

  <p>"Harika bir adamsınız siz, Bay Evans. Biliyorsunuz, son zamanlarda içiyorum."</p>

  <p>"Bağışlandın. Simdi git."</p>

  <p>"Bay Evans, size söylemek istediğim bir şey var.</p>

  <p>"Söyle."</p>

  <p>"Size asığım, Bay Evans."</p>

  <p>"Ne, ruhuma demek istiyorsun, değil mi?"</p>

  <p>"Hayır."</p>

  <p>"Ne?"</p>

  <p>"Bedeninize, Bay Evans. Lütfen alınmayın ama beni köklemenizi istiyorum."</p>

  <p>"Ne?"</p>

  <p>"Kökleyin beni, Bay Evans! Amerikan Donanmasının yarısı üstümden geçmiştir! Denizciler malın iyisinden anlarlar, Bay Evans. Temiz bir kıç deliği gibisi yoktur!"</p>

  <p>"Odamı hemen terket!"</p>

  <p>Resepsiyon memuru kolunu Frank'ın boynuna doladı, ağzını ağzına yapıştırdı.</p>

  <p>"Seni iğrenç orospu çocuğu! Öptün beni!"</p>

  <p>"Sizi seviyorum, Bay Evans!"</p>

  <p>"Seni iğrenç domuz!"</p>

  <p>Frank sustalıyı çıkardı, düğmeye bastı, bıçak fırladı, bıçağı resepsiyon memurunun karnına sapladı. Sonra çıkardı.</p>

  <p>"Bay Evans....tanrım..."</p>

  <p>Resepsiyon memuru yere yığıldı. İki elini karnına bastırmış kanamayı durdurmaya çalışıyordu."</p>

  <p>"İbne seni! Beni öpersin ha!"</p>

  <p>Frank yere eğilip resepsiyon memurunun fermuarını açtı. Sonra kamışını çıkardı, yukarı doğru çekti, üçte ikisini kesti.</p>

  <p>"Ah tanrım tanrım tanrım..." dedi resepsiyon memuru.</p>

  <p>Frank banyoya gitti, elindeki et parçasını tuvalete fırlattı. Sonra sifonu çekti. Ellerini sabunla güzelce yıkadı. Tuvaletten çıktı ve masaya oturdu yine. Kalemi aldı.</p>

  <p>"... kaçıştılar, ama sonsuzluğu görmüştüm.</p>

  <p>Anneciğim, bu kentten, bu otelden ayrılmak zorundayım, -Şeytan herkesin ruhuna sızmış. Sana bir sonraki kentten yine yazacağım - San Francisco, Portland ya da Seattle olur sanıyorum. Seni sürekli düşünüyor, mutlu ve sağlıklı olmanı diliyorum. Tanrı hep seninle olsun sevgi ile oğlun</p>

  <p>Frank"</p>

  <p>Zarfın üstüne adresi yazdı, mektubu içine koydu, yapıştırdı, pulladı, kalkıp dolapta asılı olan ceketinin iç cebine koydu. Sonra dolaptan bir bavul çıkardı, yatağın üstüne koydu ve esyalarını toplamaya başladı.</p>
</body>
</html>
