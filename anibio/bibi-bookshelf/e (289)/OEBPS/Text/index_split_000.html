<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>KİRAYI ÖDEMEYE 45 MİLİMETRE</h1>

  <p>Bir kızı vardi Duke'ün, Lala, dört yaşında. Duke'ün ilk çocuğuydu, bir gün onu bir şekilde öldürürler korkusu ile kaçınmıştı çocuk yapmaktan, ama şimdi deli oluyordu kız için, mest oluyordu. Duke'ün aklından geçen herşeyi biliyordu kız, özel bir hat vardı aralarında sanki.</p>

  <p>Duke ile Lala süpermarketteydiler ve sürekli bir şeyler söylüyorlardı birbirlerine, herşeyden konuşuyorlardı, kız ona bildigi herşeyi söylüyordu; içgüdüsel olarak çok şey biliyordu, Duke ise fazla bir şey bilmiyordu ama bildiklerini ona söylüyordu ve işe yarıyordu, mutluydular birlikte.</p>

  <p>"Bu ne?" diye sordu Lala.</p>

  <p>"Bu bir hindistan cevizi."</p>

  <p>"İçinde ne var."</p>

  <p>"Süt ve kıtır şeyler."</p>

  <p>"Neden içinde?"</p>

  <p>"Çünkü iyi hissediyor kendini orada, o sütlü ve kıtır şey kabuğun içinde iyi hissediyor kendini, kendi kendine, 'ah, ne kadar iyi hissediyorum kendimi burada!' diyor."</p>

  <p>"Neden iyi hissediyor kendini orada?"</p>

  <p>"Herşey kendini iyi hisseder orada, ben hissederdim."</p>

  <p>"Hayir, hissetmezdin, arabanı süremezdin onun içinde... beni göremezdin, jambonlu yumurta yiyemezdin."</p>

  <p>"Jambonlu yumurta herşey degildir."</p>

  <p>"Nedir herşey?"</p>

  <p>"Bilmiyorum, güneşin içi belki, donmuş bir kütle."</p>

  <p>"Güneşin içi...? Donmuş?"</p>

  <p>"Tabii."</p>

  <p>"Donmuş olsa neye benzer ki güneşin içi?"</p>

  <p>"Güneş ateşten bir top. Bilim adamlarının bana katılacaklarını sanmıyorum, ama bana sorarsan buna benzer."</p>

  <p>Duke bir avokado aldı.</p>

  <p>"Hey!"</p>

  <p>"Evet, avokado budur aslında: donmuş güneş, güneşi yer ve içimiz sıcacık dolaşırız."</p>

  <p>"O içtiğin biralarda da güneş var mı?"</p>

  <p>"Var."</p>

  <p>"Benim içimde var mı?"</p>

  <p>"Tanıdığım herkesten daha çok."</p>

  <p>"Bence senin de içinde kocaman bir güneş var!"</p>

  <p>"Teşekkür ederim, aşkım."</p>

  <p>Markette dolanıp alişverişi tamamladılar. Duke hiçbir şey seçmedi. Lala canı ne çekerse koymuştu sepete, bir kısmını yiyemezdin: balonlar, kalemler, oyuncak bir tabanca, havaya atınca arkasından paraşütü açılan bir astronot, nasıl astronotsa!</p>

  <p>Lala kasiyer kızdan hoşlanmadi, suratını astı zavallı kıza: kepçelenmiş, bomboş bir yüz -bir korku gösterisiydi ve bunun farkinda bile değildi.</p>

  <p>"Merhaba, tatlı şey!" dedi kasiyer. Lala cevap vermedi. Duke cevap vermesi için zorlamadı kızını, ödemeyi yapıp arabaya yürüdüler.</p>

  <p>"Paramızı aldılar," dedi Lala.</p>

  <p>"Evet."</p>

  <p>"bu gece işe gidip daha çok para kazanman gerekecek, geceleri işe gitmeni sevmiyorum, annecilik oynamak istiyorum, ben anne olurum, sen de bebek."</p>

  <p>"Peki, ben şimdi bebek oldum, tamam mı, annem?"</p>

  <p>"Tamam, bebek, arabayı kullanabilecek misin?"</p>

  <p>"Deneyebilirim."</p>

  <p>Arabaya bindiler ve yola çıktılar, sola dönerken gaz pedalını sonuna kadar köklemiş orospu çocuğunun teki az kalsın kafadan giriyordu onlara.</p>

  <p>"Bebek, neden başkaları arabaları ile bize çarpmaya çalışıyorlar?"</p>

  <p>"Çünkü mutsuzlar ve mutsuz insanlar acı vermeyi severler, annem."</p>

  <p>"Mutlu insan yok mu?"</p>

  <p>"Mutluymuş gibi yapan çok insan var."</p>

  <p>"Neden?"</p>

  <p>"Çünkü utanıyorlar, korkuyorlar, itiraf edecek cesaretleri yok."</p>

  <p>"Sen korkuyor musun?"</p>

  <p>"Ben sadece sana itiraf edebilecek kadar cesurum -o kadar korkuyorum ki, annem, her an ölebilecekmişim gibi hissediyorum kendimi."</p>

  <p>"Bebek, bira istiyor musun?"</p>

  <p>"Evet, annem, ama eve gidinceye kadar bekleyelim."</p>

  <p>Normandie'ye vardıklarında sağa döndüler, sağa dönerken sana çarpmaları daha zordu.</p>

  <p>"Bu gece işe gidecek misin, bebek?"</p>

  <p>"Evet."</p>

  <p>"Neden gece çalışıyorsun?"</p>

  <p>"Karanlık olduğu için. İnsanlar beni göremez."</p>

  <p>"İnsanların seni görmesini neden istemiyorsun?"</p>

  <p>"Çünkü görürlerse beni yakalayıp hapse atarlar."</p>

  <p>"Hapis nedir?"</p>

  <p>"Herşey hapistir."</p>

  <p>"Ben hapis değilim!"</p>

  <p>Park edip poşetleri eve taşıdılar.</p>

  <p>"Anne," dedi Lala, "çok şeyler satın aldık! Donmuş güneşler, astronot, herşey!"</p>

  <p>Anne (Mag'di adi), "iyi," dedi.</p>

  <p>Sonra Duke'e döndü: "lanet olsun, bu gece işe çıkma, kötü bir his var içimde, çıkma, Duke."</p>

  <p>"İçinde kötü bir his var, öyle mi? ben her işe çiktığımda içimde kötü bir his var. İşin bir parçası, çıkmak zorundayım, meteliksiziz, kız eline her geçeni sepete doldurdu, konserve jambondan havyara kadar."</p>

  <p>"Tanrı aşkına, engelleyemiyor musun çocuğu?"</p>

  <p>"Mutlu olmasını istiyorum."</p>

  <p>"Sen demir parmaklıkların ardındayken mutlu olmayacak."</p>

  <p>"Bak, Mag, bu meslekte arada sırada içeri girmek kaçınılmazdır, bunu kabullenmek zorundasın, ki ben diğerlerinden şanslıyım, çok yatmadım."</p>

  <p>"Namusunla çalışmaya ne dersin?"</p>

  <p>"Yavrucuğum, pres makinesinde çalışmaktansa bu işi yaparım, namuslu iş yok zaten, bir şekilde ölüyorsun, ben kendi yoluma girmişim bir kere -bir tür dişçi olduğumu farzet, toplumun dişlerini çekiyorum, yapmayı bildiğim tek şey. Artık çok geç. Hem sabıkalılara nasıl muamele ettiklerini bilmiyor musun? Ne yaptıklarını bilmiyor musun, söyledim sana..."</p>

  <p>"Biliyorum söylediğini, ama..."</p>

  <p>"Ama ama ama!" dedi Duke, "lanet olsun, bırak da sözümü bitireyim.!"</p>

  <p>"Bitir o zaman."</p>

  <p>"Beverly Hills ve Malibu'da oturan o sanayici orospu çocukları, sabıkalıları islah etmekte uzmanlaşmış o orospu çocukları, köle tacirleri hepsi, şartlı tahliye kurulu bunu bal gibi biliyor, başkalarini zengin etmek için köpek gibi çalıştırırlar insanı, seni normal insanın çalıştığının üç katı daha fazla çalıştırırlar, ürünleri maliyetin on katına satarlar ve herşey yasal, kendi yasalarına uygun..."</p>

  <p>"Yüzlerce kere dinledim bunları senden..."</p>

  <p>"Ve şimdi bir kere daha dinleyeceksin! Hiçbir şey görmediğimi, hiçbir şey hissetmediğimi mi saniyorsun? Susmamı mı istiyorsun? Kendi karıma bile yakınamayacak mıyım? Karım değil misin? Düzüşmüyor muyuz? Birlikte yaşamıyor muyuz? Yaşamiyor muyuz?"</p>

  <p>"Bu işe giren sensin, şimdi de ağlıyorsun."</p>

  <p>"Bir hata ettim, teknik bir hata! Gençtim; onların .iktirici kurallarını anlayamadım..."</p>

  <p>"Şimdi de kendini haklı çıkarmaya çalışıyorsun!"</p>

  <p>"Hey, bunu sevdim! Sevdim bunu. Küçük kancığım benim, kancık, kancık! Beyaz sarayın basamaklarında bir kancıktan başka bir şey değilsin, sonuna kadar açılmış ve zihinsel olarak donmuş bir kancık..."</p>

  <p>"Çocuk dinliyor, Duke."</p>

  <p>"İyi. Sözümü bitireceğim, kancık. Rehabilitasyon, sözcük bu. O Beverly Hills .mcık ağızlıları o kadar ahlaklı ve insancıldırlar ki. Kanlan Müzik Merkezi'nde Mahler dinleyip bağış yaparlar, vergiden muaf. Ve L.A. Times tarafından yılın ını seçilirler, ve kocalarının sana ne yaptıklarını biliyor musun? Lanet fabrikalarında köpek muamelesi yaparlar, maaşını kesip farkı ceplerine atarlar, kimse onlardan hesap sormaz, herşey o kadar acımasız ki. Kimse bunun farkında değil mi? Kimse olanları görmüyor mu?"</p>

  <p>"Ben..."</p>

  <p>"Kes sesini! Mahler, Beethoven, Stravinsky! Mesaide adamın posasını çıkarıp parasını vermezler, ve götün yiyorsa hakkını ara, hemen şartlı tahliye memurunu ararlar: 'üzgünüm, Jensen, ama sana söylemek zorundayım, senin adamın kasadan yirmi beş dolar çaldı, yazık, bayağı sevmiştik de onu.'"</p>

  <p>"Nasıl bir adalet istiyorsun, Duke? Ne yapacağımı bilemiyorum artık, sürekli şikayet ediyorsun, sarhoş olup bana Dillinger'in gelmiş geçmiş en büyük adam olduğunu söylüyorsun, salıncaklı koltuğunda salınıp, Dilinger diye bağırıyorsun, ben de insanım, beni de dinle..."</p>

  <p>"Dilinger'i sikiyim! O öldü. Adalet mi? Adalet diye bir şey yok Amerika'da, sadece bir tür adalet var. Kennedy'lere sor, ölmüşlere sor, kime sorarsan sor!"</p>

  <p>Duke salıncaklı koltuğundan kalktı, dolaba gitti, elini Noel süslemeleri ile dolu kutunun altına soktu ve silahı çıkardı. 45 milimetre.</p>

  <p>"İşte bu. Bu. Amerika'nın bildiği tek adalet bu. Sadece bundan anlıyor insanlar."</p>

  <p>Salladı lanet şeyi havada.</p>

  <p>Lala astronotla oynuyordu, paraşütü açılması gerektiği gibi açılmıyordu, buyrun işte: bir sahtekarlık daha.</p>

  <p>Ölü gözlü martı gibi. Yazmayan tükenmez gibi. Kesik hatta Baba diye haykıran Isa gibi.</p>

  <p>"Şu silahı yerine koy," dedi Mag. "ben çalışırım, izin ver de bir iş bulayım."</p>

  <p>"Sen! Kaç kere duydum ben bunu? Senin yapmayı bildiğin tek şey düzüşmek, ve yatağa uzanıp çikolata atıştırarak dergi okumak."</p>

  <p>"Böyle konuşma, Duke, yalvarırım. Seviyorum seni. Gerçekten seviyorum."</p>

  <p>Birden kendini yorgun hissetti Duke. "tamam, tamam, su poşetleri boşalt bari. İşe çıkmadan yiyecek bir şey hazırla bana." Duke silahı dolaba koydu, oturdu ve bir sigara yaktı. "Duke," dedi Lala, "sana Duke dememi mi istersin, yoksa Baba mı?"</p>

  <p>"Nasıl istersen, tatlım, içinden nasıl gelirse."</p>

  <p>"Hindistan cevizinin üstünde neden kıllar var?"</p>

  <p>"Tanrım, bilmiyorum, hayalarımda neden kıllar var?" elinde bir kutu bezelye konservesi ile Mag çıktı mutfaktan,</p>

  <p>"Çocuğumla bu şekilde konuşmana izin vermem."</p>

  <p>"Çocuğun mu? Ağzına bak şunun, tıpkı benim ağzım, gözlerine bak. Benim gözlerim, ruhu benim ruhum, çocuğummuş - senin yarığından çıktığı, senin memelerini emdiği için mi senin oluyor? Kimsenin çocuğu degil o. Kendinin çocuğu."</p>

  <p>"Çocuğun yanında bu şekilde konuşmamanda ısrarlıyım!" dedi Mag.</p>

  <p>"Israrlısın... Israrlısın..."</p>

  <p>"Evet, öyle!" dedi Mag konserve kutusunu avucunun ortasına koyup havaya kaldırarak. "Israrlıyım!"</p>

  <p>"Yemin ediyorum, şu konserve kutusunu gözümün önünden yok etmezsen o bezelyeleri tek tek g.tüne sokacağım!"</p>

  <p>Mag bezelyelerle mutfağa döndü, mutfakta kaldı. Duke ceketini almak için dolaba gitti, küçük kızının yanağına bir veda öpücüğü kondurdu, ekim güneşinden, yemyeşil bir vadide koşan 6 attan daha sıcaktı, öyle geçirdi içinden, karnı düğümlendi, kendini dışarı attı, ama kapıyı usulca kapattı. Mag mutfaktan çıktı.</p>

  <p>"Duke gitti," dedi kız.</p>

  <p>"Evet, biliyorum."</p>

  <p>"Uykum geldi anne. Bana kitap oku." kanepeye oturdular.</p>

  <p>"Duke geri gelecek mi, anne?"</p>

  <p>"Evet. Gelecek orospu çocuğu."</p>

  <p>"orospu çocuğu nedir?"</p>

  <p>"Duke'dur. Seviyorum onu."</p>

  <p>"Orospu çocuğunu mu seviyorsun?"</p>

  <p>"Evet," diye güldü Mag. "gel bitanem, kucağıma gel." sarildi kıza, "Sımsıcaksın, sıcak çörek gibi!"</p>

  <p>"Çörek değilim ben! Sensin çörek!"</p>

  <p>"Dolunay bu gece. Fazla aydınlık, fazla aydınlık, korkuyorum, tanrım, seviyorum adamı, seviyorum."</p>

  <p>Mag kolinin içinde duran çocuk kitaplarından birini aldı.</p>

  <p>"Anne, hindistan cevizinin üstünde neden kıllar var?"</p>

  <p>"Hindistan cevizinin üstündeki kıllari mı soruyorsun?"</p>

  <p>"Evet."</p>

  <p>"Dur kendime bir kahve koyayım, su kaynadı, duyuyorum."</p>

  <p>"Tamam."</p>

  <p>Mag mutfağa gitti, Lala kanepede bekledi.</p>

  <p>Duke o esnada Hollywood-Normandie kavşağında bir içki dükkanının kapısında durmuş, içinden, lanet olsun, lanet olsun, lanet olsun... diye geçiriyordu.</p>

  <p>Kötü bir duygu vardı içinde, pis bir koku alıyordu, arka tarafta bir delikten içerisini gözetleyen silahlı biri olabilirdi. Louie'yi öyle haklamışlardı. Lunaparktaki alçıdan kazlar gibi paramparça etmişlerdi, yasal cinayet, dünyanın tamamı yasal cinayet bokunun içinde yüzüyordu.</p>

  <p>Tuhaf bir şey vardı o dükkanda, bu gece küçük bir bar belki, ibnelerin takıldığı barlardan biri. Kolay, kira parası çıksın yeter.</p>

  <p>Cesaretimi yitiriyorum, diye geçirdi içinden, bir sonraki adım evde oturup Shostakovitch dinlemek.</p>

  <p>61 model siyah Ford'a döndü. Ve kuzeye sürdü. 3 blok. 4 blok. 6 blok. 12 blok sürdü lanet dünyanın kuzeyine, Mag çocuğu kucağına alıp kitaptan okumaya başlarken. Ormanda hayat...</p>

  <p>"Sansar ve kuzenleri, vizon ile zerdeva esnek, hızlı ve vahşi yaratıklardır, etoburdurlar ve birbirleri ile sürekli ve kanlı bir rekabet..."</p>

  <p>Sonra güzel çocuk uyudu ve dolunaydı.</p>
</body>
</html>
