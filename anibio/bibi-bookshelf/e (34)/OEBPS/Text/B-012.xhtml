<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-012">Görkemle yükseklere uçun,</h2>

  <p>Bronz ve altın.</p>

  <p>Sarılarak dalışa geçin,</p>

  <p>Kaleyi teslim alın.</p>

  <p><br /></p>

  <p>Üç ay sayın ve fazlasını,</p>

  <p>Ve de beş sıcak hafta,</p>

  <p>Bir şeref günü ve</p>

  <p>Bir ay sonra kimin umurunda?</p>

  <p><br /></p>

  <p>Bir gümüş tel</p>

  <p>Gökyüzünde...</p>

  <p>Sıcakla hep hızlanır</p>

  <p>Ve hepsi uçarlar.</p>

  <p><br /></p>

  <p>“F’nor’dan bu saçma sapan şeyleri Ista Weyr’inden kazıp çıkarması için neden ısrar ettiğini bilmiyorum,” diye öfkeli bir sesle ünledi Lessa. “İçlerinde günlük ekmek yapmak için kaç ölçü un gerekektiği üzerine ıvır zıvır notlardan başka&nbsp;bir şey yok.”</p>

  <p>F’lar incelediği Kayıtlar’dan başını kaldırıp ona bir baktı. İç çekti, kemik tıkırdatan bir gerinme ile koltuğuna geri yaslandı.</p>

  <p>“Ben bir zamanlar,” dedi Lessa dar, güçlü yüzünde pişman bir ifade ile, “bu kutsal Kayıtlar’ın bütün ejder ilimi ve insan bilgilerinin toplamını sakladıklarını düşünürdüm. Ya da öyle inanmaya yönlendirilmiştim,” diye anlamlıca ekledi.</p>

  <p>F’lar kıkırdadı. “Öyle yaparlar ama senin onu irdelemen gerekir.”</p>

  <p>Lessa burnunu kıvırdı. “Hıh. Sanki ... varmış gibi kokuyorlar ve yapılacak tek uygun şey onları tekrar gömmek.” “Benim bulmayı umduğum diğer parça ... derileri kokmadan ve sertleşmeden saklamaya ilişkin eski teknik.”</p>

  <p>“Gene de, kayıt için deri kullanmak aptalca. Daha iyi bir şey olmalı. Sevgili Weyrlideri, biz tamamen dar görüşlü olup çıktık.<a href="../Text/DiPNOTLAR.xhtml#a1" id="k1"><sup>[1]</sup></a>”</p>

  <p>F’lar kelime oyununu anlayarak kahkahalarla gülerken Lessa sabırla ona baktı. Lessa o dakikası dakikasına uymayan ruh hallerinden birinin coşkusuyla birden ayağa fırladı.</p>

  <p>“Şey, onu bulamayacaksın. Aradığın doğru bilgileri bulamayacaksın. Çünkü senin gerçekte neyin peşinde olduğunu biliyorum ve o kayıtlı değil.”</p>

  <p>“Açıkla.”</p>

  <p>“Oldukça acımasız bir gerçeği birbirimizden saklamaktan vazgeçmenin zamanı geldi.”</p>

  <p>“Hangisi?”</p>

  <p>“Kızıl Yıldız’ın bir tehdit olduğu ve İpliklerin düşeceği hakkındaki ortak hislerimiz! Saf kibrin dışına çıkarak karar verdik ve kayıtlarımızdaki özellikle çok önemli noktalara <i>ara</i>dan geri gittik ve sonra daha önceki kendilerimizde bu&nbsp;fikri güçlendirdik. Ve senin için, bu, kaderinin” - sesi bu kelimeyi alaylı hale soktu “bir gün Weyrlideri olmak&nbsp;olduğuna karar verdiğin gündü.”</p>

  <p>“Bizim aşırı tutucu, R’gul,” diye küçümseyerek devam etti, “haklı olabilir miydi? Çünkü dört yüz Devir’dir İpliklerin olmaması, bir daha olmayacağı manasına gelebilir miydi? Ve çok az ejderimiz olmasının nedeni ejderlerin kendilerinin&nbsp;Pern için artık gerekli olmadıklarını hissetmiş olmaları mıydı? Bizim asalak olduğumuz kadar çağdışı kalmamız da?”&nbsp;F’lar onun acı ifadesine ne kadar uzun süre bakakaldığını ya da onun irdeleyen sorularına cevap bulmasının ne kadar&nbsp;sürdüğünü bilmiyordu.</p>

  <p>“Her şey mümkün, Weyrkadını,” diye kendi sesinin sakince cevapladığını duydu. “Buna korkudan kaskatı kesilmiş on bir yaşında birinin ailesini öldürenlerden intikam planlayabileceği ve bütün dezavantajlara rağmen başarılı&nbsp;olabileceğine ilişkin pek muhtemel olmayan gerçek de eklenebilir.”</p>

  <p>Lessa, F’lar’ın beklenmedik çürütüşünden etkilenerek ileri istemdışı bir adım attı. Dikkatlice dinledi.</p>

  <p>“Ben hayatta ejder yetiştirmek ve bahar oyunları oynamaktan daha çok şey olduğuna inanmayı,” diye yılmaz bir şekilde devam etti, “tercih ederim. Bu benim için yeterli değil. Ve diğerlerinin kişisel çıkar ve rahatlarının ötesine bakmalarını&nbsp;sağladım. Ben onlara amaç ve disiplin verdim. Her biri, ejder halkı ya da Kaleli, aynı şekilde ondan yarar sağlar.”</p>

  <p>“Ben bu Kayıtlar’a rahatlamak için bakmıyorum. Ben somut gerçekler arıyorum.”</p>

  <p>“Weyrkadını, daha önceden İpliklerin var olduğunu ispat edebilirim. Aralıklar sırasında Weyrlerin çöktüğü dönemleri ispat edebilirim. Kış gündönümünde Kızıl Yıldız’ı Göz Kaya’nın içinden görebilirsen, Kızıl Yıldız’ın Pern’e İplikleri&nbsp;atacak kadar yakından geçeceğini ispat edebilirim. Bu gerçekleri ispat edebildiğimden dolayı, Pern’in tehlikede&nbsp;olduğuna inanıyorum. Ben inanıyorum ... on beş Devir önceki genç değil. F’lar, bronz binici, Weyrlideri ona inanıyor!”&nbsp;Lessa’nın gözlerinin belli belirsiz şüpheler yansıttığını gördü; ama düşüncelerinin ona güven vermeye başladığını&nbsp;hissetti.</p>

  <p>“Daha önce bir kere bana inanmakta zorluk hissetmiştin,” diye daha yumuşak bir sesle devam etti, “senin bir Weyrkadını olabileceğini ileri sürdüğümde. Bana inandın ve ...” Söylediğinin kanıtıymışçasına eliyle weyri işaret etti.&nbsp;Lessa ona zayıf, keyifsiz bir gülücük sundu.</p>

  <p>“İşte bu yüzden Fax’ı ayaklarımın dibinde ölü yatarken bulduğumda hayatta ne yapacağımı hiç planlamamıştım. Şüphesiz, Ramoth’un Weyr eşi olmak harikulade ama” - hafifçe kaşlarını çattı -“artık yeterli değil. İşte bu yüzden&nbsp;uçmayı öğrenmeyi bu kadar çok istedim ve ...”</p>

  <p>“... işte bu tartışma ilk olarak böyle başladı,” diye onun yerine alaycı bir gülümseme ile bitirdi F’lar.</p>

  <p>Hızla masanın üzerinden uzandı.</p>

  <p>“Lessa, inanmamak için nedenin olana kadar bana inan. Senin kuşkularına saygı duyuyorum. Kuşkulanmakta yanlış bir şey yok. Kuşku bazen daha büyük güvenlere götürür. Ama bahara kadar bana inan. Eğer o zamana kadar İplikler&nbsp;yağmazsa ...” Kaderci bir şekilde omuz silkti.</p>

  <p>Lessa uzun bir süre ona baktı ve sonra kabul ederek başını yavaşça eğdi.</p>

  <p>F’lar onun kararıyla rahatladığını gizlemeye çalıştı. Lessa, Fax’ın keşfettiği gibi acımasız bir rakip ve kurnaz bir taraftardı. Bunların yanında, Weyrkadını’ydı; onun planları için gerekliydi.</p>

  <p>“Şimdi, hadi küçük ayrıntıları düşünmeye geri dönelim. Biliyorsun, onlar İplik akınlarının zamanını, yerini ve devam süresini bana söylüyorlar,” güven verircesine Lessa’ya sırıttı. “Ve bu bilgilerden benim kendi zaman çizelgemi yapmam&nbsp;gerekiyor!”</p>

  <p>“Zaman çizelgesi mi? Ama zamanı bilmediğini söylemiştin?”</p>

  <p>“Bu İpliklerin fırıl fırıl dönerek düşmediği gün mü var? Bir kere, hava yılın bu zamanında aşırı derecede soğuk giderken, İplikler hemen kırılganlaşır ve toz gibi uçup giderler. Zararsızdırlar. Bununla beraber, hava ısındığında,&nbsp;yaşayabilirler ve ... ölümcüldürler.” İki elini yumruk yaptı, bir diğerinin üzerinde ve bir tarafındaydı. “Kızıl Yıldız sağ elim, Pern sol. Kızıl Yıldız bizim ters yönümüzde hızla dönüyor. Aynı zamanda da düzensiz olarak sallanıyor.”</p>

  <p>“Bunu nereden biliyorsun?”</p>

  <p>“Kale Weyri’nin Kuluçka Alanı’nın duvarlarındaki çizim. Biliyorsun, orası ilk Weyr’di.”</p>

  <p>Lessa ters ters gülümsedi. “Biliyorum.”</p>

  <p>“Böylece, Yıldız geçiş yaparken İplikler fırıl fırıl dönerek bize yaklaşık on dört saat aralıkla altı saat süren saldırılar yaparlar.”</p>

  <p>“Saldırılar altı saat mi sürer?”</p>

  <p>F’lar başını ciddiyetle sallayarak onayladı.</p>

  <p>“Kızıl Yıldız bize en yakın olduğu zaman. Şu an Geçişinin tam başlangıcı.”</p>

  <p>Lessa kaşlarını çattı.</p>

  <p>F’lar masanın üzerindeki deri tabakaların altını üstüne getirdi. Bir şey metalik bir tıkırtıyla taş zemine düştü.</p>

  <p>Lessa merakla almak için eğildi. İnce levhayı elinde evirip çevirdi.</p>

  <p>“Bu da ne?” Araştıran bir parmağını bir yüzündeki düzensiz dizaynın üzerinde hafifçe dolaştırdı.</p>

  <p>“Bilmiyorum. F’nor onu Kale Weyri’nden getirmiş. Kayıtlar’ın konduğu sandıkların birine çivilenmişmiş. Önemli olacağını düşünerek yanında getirmiş. Kuluçka Alanı’nın duvarındaki Kızıl Yıldız çiziminin tam altında buna benzer&nbsp;bir plaka olduğunu söyledi.”</p>

  <p>“Bu bölümü oldukça açık: “Aradan tamamen giden annemin babasının babası bunun gizin anahtarı olduğunu söylediler ve bu ona amaçsızca bir şeyler karalarken gelmiş: o onun şunu söylediğini söyledi: ARRHENIUS<a href="../Text/DiPNOTLAR.xhtml#a2" id="k2"><sup>[2]</sup></a>? EUREKA<a href="../Text/DiPNOTLAR.xhtml#a3" id="k3"><sup>[3]</sup></a>!&nbsp;MYCORRHIZA<a href="../Text/DiPNOTLAR.xhtml#a4" id="k4"><sup>[4]</sup></a>...”</p>

  <p>“Şüphesiz bu bölüm hiçbir anlam taşımıyor,” diye güldü Lessa. “Pernce bile değil bu son üç kelime saçma sapan.”</p>

  <p>“Ben onu inceledim, Lessa,” diye yeniden ona göz atarak ve çıkardığı neticeleri tekrar doğrulamak için ucunu yana eğerek cevapladı F’lar. “Tamamen <i>ara</i>dan gitmenin tek yolu ölmektir, değil mi? Besbelli ki, insanlar kendi kendilerine&nbsp;öyle uçup gitmezler. Bu yüzden bu, doğru dürüst yazmasını bilemeyen bir torun tarafından hürmetle kaydedilen bir&nbsp;ölüm hayali. ‘Karalarken’, boyamanın geniş zamanı olarak kullanılmış!” Hoşgörürcesine gülümsedi F’lar. “Ve geri&nbsp;kalanı gibi saçmalık işte, çoğu ölüm hayali gibi, herkesin bildiğini ‘açıklıyor’. Okumaya devam et.”</p>

  <p>“Üreme hücrelerini yok etmek için alev püskürten ateş kertenkeleleri. Q.E.D.?”</p>

  <p>“Burada da yardımcı olacak bir şey yok. Belli ki İplikler için doğru kelimeyi bile bilmeyen bir ejderadamın ilkel sevinci.” F’lar’ın omuz silkişi anlamlıydı.</p>

  <p>Lessa şekillerin mürekkepli olup olmadığını anlamak için bir parmağını ıslattı. Eğer bu şekilleri çıkarabilirse metal iyi bir ayna olacak kadar parlaktı. Bununla beraber, şekiller düzgün ve hasarsız kaldılar.</p>

  <p>“İlkel ya da değil, hayallerini kaydetmek için, iyi saklanmış derilerden bile daha üstün, kalıcı bir yolları varmış,” diye mırıldandı Lessa.</p>

  <p>“İyi saklanmış zırvalar,” dedi F’lar, anlaşılabilir veriler için baktığı derilere geri dönerek.</p>

  <p>“Kötü yazılmış bir balad mı?” diye Lessa merak etti ve sonra hepsini birden kafasından çıkardı. “Şekil güzel bile değil.” F’lar Pern’in kıtasal kütlelerinin üzerine taşan yatay çizgilerin kapladığı bir haritayı çekti.</p>

  <p>“İşte,” dedi, “bu saldırı dalgalarını gösteriyor ve bu,” üzerinde dikey çizgiler olan başka bir haritayı çekti “zaman dilimlerini. Bununla on dört saatlik aralarla Pern’ın belirli bölgelerinin her bir saldırıdan etkilendiğini görebiliyorsun.&nbsp;Weyrlerin aralıklı olmasının bir nedeni bu.”</p>

  <p>“Altı dolu Weyr,” diye mırıldandı Lessa, “yaklaşık üç bin ejder.”</p>

  <p>“İstatistiklerin farkındayım,” diye anlatımdan yoksun bir sesle cevapladı F’lar. “Bu tek başına hiçbir Weyrin saldırıların ağırlığı altında ezilmediği anlamına geliyor, illa üç bin ejderin bulunduğu anlamına değil. Bununla beraber, bu zaman&nbsp;çizelgeleri ile Ramoth’un ilk yumurtaları olgunlaşana kadar idare edebiliriz.”</p>

  <p>Lessa ona kinikçe bir bakış attı. “Sen bir kraliçenin kapasitesine çok fazla güveniyorsun.”</p>

  <p>Bu görüşü sabırsız bir el hareketiyle kenara attı. “Senin fikrin her ne olursa olsun, bu Kayıtlar’ın içindeki olayların ürkütücü tekrarına güvenim daha çok.”</p>

  <p>“Ya!”</p>

  <p>“Günlük ekmek ölçülerinin ne kadar olduğundan bahsetmiyorum, Lessa,” diye sertçe cevapladı, sesi yükseliyordu.</p>

  <p>“Yani şöyle şöyle bir filo devriyeye yollandığında devriyenin ne kadar sürdüğü gibi zamanlar, kaç binicinin yaralandığı gibi şeyler. Bir Geçiş’in elli yıllık süresinde ve böyle Geçişler arasındaki Aralıklar’da kraliçelerin kuluçka kapasiteleri.&nbsp;Evet, bu onları anlatıyor. Burada incelediklerimin hepsine göre,” ve yakındaki tozlu, kokan deri yığınına vurgularcasına&nbsp;vurdu, “Nemorth’un son on Devir’de her seferinde iki defa çiftleşmiş olması gerekiyordu. Eğer o beş para etmez on&nbsp;ikilik yumurtlamalarına devam etmiş olsaydı, fazladan iki yüz kırk hayvanımız olacaktı ... Sözümü kesme. Ama bizim&nbsp;Weyrkadını olarak Jora ve Weyrlideri olarak R’gul’umuz vardı. Hem de dört yüz Devirlik Aralık boyunca gezegen&nbsp;çapında düştüğümüz hoşnutsuzluk. Evet, Ramoth on ikinin çok üzerinde yumurtlayacak. Bir kraliçe yumurtası da&nbsp;yumurtlayacak, sözüme kulak ver. Çiftleşmek için sık sık uçacak ve cömertçe yumurtlayacak. Kızıl Yıldız’ın bize en yakın geçme zamanı geldiğinde ve saldırılar sıklaştığında, hazır olacağız.”</p>

  <p>Lessa ona bakakaldı, gözleri kuşkudan fal taşı gibi açılmıştı. “Ramoth’un doğurmasıyla mı?”</p>

  <p>“Ramoth’un ve onun yumurtlayacağı kraliçelerin doğurmalarıyla. Hatırla, Faranth’ın bir seferinde birçok kraliçe yumurtası dahil olmak üzere altmış tane yumurtladığı üzerine Kayıtlar var.”</p>

  <p>Lessa sadece hayretler içinde yavaşça başını sallayabildi.</p>

  <p>“Bir gümüş tel / Gökyüzünde ... Sıcakla hepsi hızlanır/Ve her zaman uçar,” diye ona alıntı yaptı F’lar. “Yumurtlamasına daha haftalar var ve sonra kuluçkadan yavruların çıkması lazım ...”</p>

  <p>“Son zamanlarda Kuluçka Alanı’nda bulundun mu? Çizmelerini giy. Sandaletlerle yanarsın.”</p>

  <p>Lessa bunu gırtlaktan gelen bir sesle ciddiye almadı. F’lar onun güvensizliği ile açıkça eğlenerek geriye yaslandı.</p>

  <p>“Ve sonra Etkileme yapmanız gerekecek ve binicileri beklemeniz -” diye devam etti Lessa.</p>

  <p>“Niçin daha büyük erkek çocuklarda ısrar ettiğimi sanıyorsun? Ejderler binicilerinden çok daha önce olgunlaşırlar.”</p>

  <p>“O zaman sistem hatalı.”</p>

  <p>F’lar balmumu kalemini ona sallayarak, hafifçe gözlerini kıstı.</p>

  <p>“Ejder geleneği bir kılavuz olarak başladı ... ama insanın da çok gelenekselci olduğu zamanlar geldi. Sen ne demiştin? Aşırı dar görüşlü mü? Evet, Weyr doğumluları kullanmak gelenekti çünkü uygundular. Ve ejderlere hassaslık hem baba hem annesi weyr doğumlu&nbsp;olanlarda kuvvetleniyordu. Bu weyr doğumlular en iyisidirler manasına gelmez. Sen, mesela ...”</p>

  <p>“Ruatha soyunda Weyr kanı vardır,” dedi gururla Lessa.</p>

  <p>“Kabul. Naton’u al; o Nabollu zanaatkar soyundan, ama F’nor onun Canth’ın kendisini anlamasını sağlayabildiğini söylüyor.”</p>

  <p>“A, bu o kadar zor bir şey değil,” diye aniden söylendi Lessa.</p>

  <p>“Ne demek istiyorsun?” diye onun sözlerine çıkıştı F’lar.</p>

  <p>Her ikisi de yüksek perdeden, insanın içine işleyen bir çığlıkla durduruldu. F’lar bir an dikkatlice dinledi ve sonra sırıtarak omuz silkti.</p>

  <p>“Yeşillerden biri kendini kovalatıyor.”</p>

  <p>“Ve bu şu senin sözde her şeyi bilen Kayıtlar’ının asla bahsetmediği bir başka şey. Niçin sadece altın ejderler üreyebiliyormuş?”</p>

  <p>F’lar şehvet dolu kıkırdamayı gizlemedi.</p>

  <p>“Şey, bir kere, ateş taşı üremeyi engelliyor. Eğer hiç taş çiğnemezlerse, bir yeşil yumurtlayabilir ama en iyi üretebileceği şeyler ufak hayvanlardır. Bizim büyüklere ihtiyacımız var. Ve bir diğer şey,” - muzurca sırıtıp bile bile&nbsp;devam&nbsp;ederken, kıkırtısı iyice arttı- “eğer yeşiller üreyebilirse, cinsel aşka eğilimleri ve sahip olduğumuz sayıları&nbsp;düşünüldüğünde, tepemize kadar ejder ile dolmamız çok kısa sürer.”</p>

  <p>İlk çığlığa bir diğeri katıldı ve sonra Weyr’in kendi taşları onu iletiyormuş gibi alçak bir uğultu zonklamaya başladı. Yüzü hayretten çok, sevinçli bir büyük bir şaşkınlığa geçen F’lar hızla geçitten yukarı fırladı.</p>

  <p>“Sorun ne?” diye soran Lessa, arkasından koşmak için eteklerini topluyordu. “Bu ne anlama geliyor?”</p>

  <p>Her yerde çınlayan uğultu kraliçenin weyrinin yankılı bölümünde sağır ediciydi. Lessa Ramoth’un gitmiş olduğunun farkına vardı. F’lar’ın çizmelerinin çıkıntılı kayaya giden geçidi dövdüğünü duydu, kös gümbürtüsü uğultunun içinde&nbsp;net bir <i>pata pat</i> idi. Çığlık şimdi o kadar yükselmişti ki duyulamaz haldeydi; ama hâlâ sinir bozucuydu. Korkup&nbsp;kaygılanan Lessa F’lar’ı dışarı doğru takip etti.</p>

  <p>Çıkıntılı kayaya ulaştığında Çanak, Kuluçka Alanı’nın zirvelerdeki girişine uçan ejderlerin sesleri ile doluydu. Biniciler, kadın, çoluk çocuk, hepsi heyecandan çığlık çığlığa Weyr halkı, Çanak boyunca Alan’ın alt girişine doğru akıyorlardı.</p>

  <p>Girişe doğru gitmek için hamle yapan F’lar’ın görüntüsünü yakaladı ve tiz bir çığlıkla beklemesi için ona seslendi. F’lar o gürültünün içinde Lessa’yı duyamamıştı.</p>

  <p>Önünde inecek uzun basamaklar olması, sonra Çanağın diğer ucundaki beslenme alanına bakan merdivenlerden Kuluçka Alanı’na çıkması gerektiğinden dolayı oraya gidecek son kişinin o, Weyrkadını, olacağını fark eden Lessa,&nbsp;kızgınlıktan köpürüyordu.</p>

  <p>Ramoth niçin yumurtlamayı gizli tutmaya karar vermişti? Onu yanında isteyecek kadar weyr eşine yakın değil miydi?</p>

  <p><i>Bir ejder ne yapacağını bilir</i>, diye sakince Lessa’ya bildirdi Ramoth.</p>

  <p><i>Bana söyleyebilirdin</i>, diye sızlandı Lessa, kendini daha da suiistimal edilmiş hissediyordu.</p>

  <p>Demek Flar’ın dev yumurtlamalar ve üç bin hayvan hakkında sürekli dırdır ettiği zamanlarda, bu çileden çıkaran çocuk ejder bunu yapıyordu!</p>

  <p>Flar’ın diğer bir sözünü hatırlamak - Kuluçka Alanı’nın durumu hakkında olanı- Lessa’nın sinirlerinin yatıştırmadı. Dağ yüksekliğindeki mağaraya adımını attığı anda, sandaletlerinin tabanından gelen sıcağı hissetti. Herkes mağaranın diğer&nbsp;ucunda dağınık bir çember şeklinde toplanmıştı. Ve herkes bir o ayağının üstüne bir öbür ayağının üstüne sallanıyordu.&nbsp;Lessa’nın da birazdan başlayacağı gibi, bu sadece Ramoth’un ne yapmış olduğunu görme olasılığını azaltıyordu.&nbsp;“Bırakın da geçeyim!” diye iki uzun binicinin&nbsp;geniş sırtlarına vurarak otoriterce emretti.</p>

  <p>Onun için gönülsüzce bir ara yol açıldı ve o sağındaki solundaki heyecanlı weyr halkına bakmadan aralarından geçti. Öfkeli, şaşkın ve incinmişti. Kızgın kumlar onu minik, acayip, kırıtan, hızlı adımlar atmasına neden olduğundan gülünç&nbsp;gözüktüğünü biliyordu.</p>

  <p>Şaşkın, fal taşı gibi açık gözlerle yumurta yığınına bakarak durdu ve ısınan ayakları gibi önemsiz şeyleri unuttu.</p>

  <p>Ramoth kuluçka için kıvrılmış, acayip derecede kendinden hoşnut gözüküyordu. Yumurtalar üzerinde koruyucu bir kanadı açıp kapatıp kımıldandığından onları saymak zordu.</p>

  <p><i>Hiç kimse onları çalmayacak, budala, bu yüzden kanat çırpmayı kes</i>, diye hesap yapmaya çalışırken öğüt verdi.</p>

  <p>Ramoth itaatkârca kanatlarını topladı. Bununla beraber, annelik kaygısını hafifletmek için, boynunu parıldayan, benekli yumurta halkasından dışarı kıvrıla kıvrık uzattı. Bütün mağaraya bakarak, çatallı dilini çıkarıp ileri geri titretiyordu.</p>

  <p>Ani rüzgâr gibi bir koca iç çekiş mağarayı kapladı. Şimdi, Ramoth’un kanatlarının sardığı yerde benekli yumurtaların arasında altın bir parıltı ışıldadı. Bir kraliçe yumurtası!</p>

  <p>“Bir kraliçe yumurtası!” Çığlık aynı anda en az elli gırtlaktan birden yükseldi. Kuluçka Alanı alkışlar, tezahüratlar, çığlıklar ve sevinç uğultuları ile çınladı.</p>

  <p>Birisi Lessa’yı kaldırdı ve aşırı bir duyguyla etrafında çevirerek döndürdü. Ağzının civarlarına bir öpücük kondu. Daha ayağını sağlamca yeni yere koymuştu ki başka biri tarafından kucaklandı - onun Manora olduğunu düşündü - ve sonra&nbsp;kutlama içinde itilip kakıldı, ta ki rahatsız ayağını rahatlatmak ve kutlayanların arasında onlardan kurtulmak için bir tür&nbsp;dansla geri geri sendeleyerek gidene kadar.</p>

  <p>Kaynaşan eğlenenlerin arasından kurtuldu ve Alan’dan Ramoth’a doğru koştu. Yumurtaların önünde aniden durdu. Nabız atıyormuş gibiydiler. Kabukları yumuşak gibiydi. O Ramoth’u Etkilediği gün sert olduklarına yemin edebilirdi.&nbsp;Emin olmak için birine dokunmak istedi; ama buna cesaret edemedi.</p>

  <p>“<i>Dokunabilirsin</i>,” diye onu havalara girerek temin etti Ramoth. Diliyle yavaşça Lessa’nın omuzuna dokundu.</p>

  <p>Dokunduğunda yumuşaktı ve yumurtaya zarar vermekten korkarak hızla elini çekti.</p>

  <p><i>Sıcaklık onları sertleştirecek</i>, dedi Ramoth.</p>

  <p>“Ramoth, seninle gurur duyuyorum,”, dedi Lessa gururdan gökkuşağı gibi parlayan kocaman gözlere bakarak, “Şimdiye kadar var olan kraliçelerin en harikasısın. İnanıyorum ki bütün Weyrleri tekrar ejderlerle dolduracaksın. İnanıyorum ki dolduracaksın.”</p>

  <p>Ramoth kafasını görkemli bir şekilde eğdi, sonra yumurtaların üzerinde korurcasına sağa sola sallamaya başladı.</p>

  <p>Birden, bir yumurta daha yapmak için kumlara tekrar çökmeden önce kuluçkasından kalkıp kanatlarını havada çırparak tıslamaya başladı.</p>

  <p>Altın yumurtanın gelişi için takdirlerini sunduklarından, sıcak kumlardan rahatsız olan weyr halkı Kuluçka Alanı’nı terk etmeye başladı. Bir kraliçenin yumurtalarının tamamını bırakması birkaç gün süreceğinden beklemenin bir anlamı&nbsp;yoktu. Önemli olan, altının yanında yedi yumurta daha duruyordu ve eğer şimdiden yedi ise son toplam için iyi bir&nbsp;işaretti. Ramoth dokuzuncu benekli yumurtasını çıkarırken bahisler tutuşulmaya başlamıştı bile.</p>

  <p>“Tam önceden söylediğim gibi, bir kraliçe yumurtası, hepimizin annesi adına,” dedi F’lar’ın sesi Lessa’nın kulağına. “Ve en azından on bronz olacağına bahse girerim.”</p>

  <p>Lessa ona baktı, şu anda Weyrlideri ile tamamen uyum içindeydi. Mnementh’in o anda çıkıntılı kayada gururla tünediğini, eşine sevecence baktığının bilincindeydi. Lessa düşünmeden elini F’lar’ın koluna koydu.</p>

  <p>“F’lar sana inanıyorum.”</p>

  <p>“Sadece, şimdi mi?” F’lar ona takıldı ama içten gülümsüyordu ve gözleri gururluydu.</p>
</body>
</html>
