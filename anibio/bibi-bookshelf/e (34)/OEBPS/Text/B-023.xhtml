<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-023">Her kim ki ister.</h2>

  <p>Yapabilir.</p>

  <p>Her kim ki dener.</p>

  <p>Yapar.</p>

  <p>Her kim ki sever.</p>

  <p>Yaşar.</p>

  <p><br /></p>

  <p>Ağrıyan kulaklarında ilkin kükreme olan sesler vardı ve sonra ses eşiğinin ötesinde sessizlik oldu. Görünüşe göre baş dönmesi, mide bulantısı hissi, zihnini karmakarışık yaparken güçlükle soludu Lessa. Altında olduğunu hissettiği yatak&nbsp;dönüp duruyordu. Ağrının doğrudan kafatasının tam ortasında bir yerden başına saplanması ile yatağın kenarlarına&nbsp;yapıştı. Acıya karşı çıkmak kadar, yuvarlanmak, fırıl fırıl dönmek ve sağlam bir yerin olmamasından çok korktuğu için&nbsp;tiz bir çığlık attı.</p>

  <p>Ama ürkütücü bir gereklilik, vermek için geldiği mesajı çabuk çabuk, anlaşılmaz bir şekilde konuşarak vermeye çalışmasını engelledi. Bazen onu saran, üstüne çullanan, uçsuz bucaksız karanlıkta Ramoth’un ona ulaşmaya çalıştığını&nbsp;hissetti. Altın kraliçe onu bu işkence yapan ‘hiçbir-yer’den çıkarabilir umuduyla; Lessa Ramoth’un zihnine tutunmaya&nbsp;çalışacaktı. Yorgunluktan bitik durumda, gitgide yok olacaktı, unutulmaktan ancak umutsuz iletişim zorunluluğu ile&nbsp;kurtulabilirdi.</p>

  <p>En sonunda, kolunun üzerindeki yumuşak, düzgün elin, ağzındaki sıcak ve hoş bir sıvının farkına vardı. Dilini ağzında çevirdi ve sıvı acıyan boğazından aşağı aktı. Bir öksürük nöbeti nefesini kesti ve güçsüzleştirdi. Sonra deneyerek gözlerini açtı. Önündeki görüntüler ne&nbsp;döndüler, ne yalpaladılar.</p>

  <p>“Siz ... kimsiniz?” diye hırıldamayı becerdi.</p>

  <p>“Oh, sevgili Lessa ...“</p>

  <p>“Ben o muyum?” diye şaşkınca sordu.</p>

  <p>“Senin Ramoth’un bize öyle söyledi,” diye onu temin etti kadın. “Ben Kale Weyri’nden Mardra.” “Oh, F’lar bana çok kızacak,” diye hafızası hızla geri gelirken sızlandı. “Beni sarsacak, sarsacak. Onun sözünü&nbsp;dinlemediğimde hep beni sarsar. Ama haklıydım. Haklıydım. Mardra? ... Oh ... şu ... berbat ... hiçlik,” sonra ezici&nbsp;dürtüye karşı koyamadan kendinin uykuya sürüklendiğini hissetti. Altındaki yatağının artık sallanmaması rahatlatıcıydı.&nbsp;Duvar ısılları ile loş biçimde aydınlatılmış oda onun Benden Weyri’ndeki ile aynı idi, güç algılanabilir derecede farklı&nbsp;idi. Lessa kımıldamadan yatıp farkı bulmaya çalışıyordu. Ah, burada weyr duvarları çok düz. Oda da büyük, tavan daha&nbsp;yüksek ve kavisli. Mobilyalar, şimdi gözü loş ışığa alışmıştı. Çok daha iyi bir biçimde işlenmiş ayrıntıları ayırt&nbsp;edebildi. Huzursuzca kıpırdandı.</p>

  <p>“Ah, gene uyandınız, esrarengiz leydi,” dedi bir adam. Aralık perdelerin ilerisindeki ışık dış weyrden içeri doldu. Lessa görmemesine rağmen ilerdeki odada bulunan diğerlerinin varlığını hissetti.</p>

  <p>Bir kadın adamın kolunun altından geçip hızla yatağın yanına geldi.</p>

  <p>“Seni hatırlıyorum. Sen Mardra’sın,” diye şaşkınlık içinde konuştu Lessa.</p>

  <p>“Doğru ben oyum ve şuradaki T’ton, Kale’nin Weyrlideri.”</p>

  <p>T’ton ısılları duvar sepetine atarken ışığın Lessa’yı rahatsız edip etmediğini görmek için omzunun üstünden ona bakıyordu.</p>

  <p>“Ramoth!” diye bağırdı, dış weyrde temas ettiğinin ilk defa Ramoth’un zihni olmadığını fark edip doğrularak oturdu.</p>

  <p>“Oh, o mu,” Mardra eğlenceli bir korku ile güldü. “Weyr’de bizi yiyip bitiriyor ve benim Loranth onu sakinleştirmek için diğer kraliçeleri çağırdı.”</p>

  <p>“Sanki onun sahibiymiş gibi devamlı feryat figan edip Yıldız Taşı üzerine tünemiş oturuyor,” diye daha az sevecence ekledi T’ton. Kulak dikti. “Ha. Durdu.”</p>

  <p>“Gelebilirsiniz, değil mi?” diye ağzından kaçırdı Lessa.</p>

  <p>“Gelmek mi? Nereye gelebiliriz, bir tanem?” diye şaşkınca sordu Mardra. “Sen devamlı durmadan bizim ‘gelmemiz’, İplikler geliyor ve Kızıl Yıldız Göz Kaya’nın içine girdi diyip duruyorsun ... bir tanem, Kızıl Yıldız’ın Pern’den uzaklaşalı iki ay olduğunu bilmiyor musun?”</p>

  <p>“Hayır, hayır, başladılar. İşte ben bu yüzden <i>ara</i>dan geri geldim ...”</p>

  <p>“Geri mi? Aradan geri mi?” diye uzun adımlarla yatağa doğru yürüyüp Lessa’ya dikkatlice gözlerini dikip imledi T’ton. “Biraz <i>klah</i> alabilir miyim? Pek anlaşılır olmadığımı ve henüz tam olarak kendime gelmediğimi biliyorum. Ben ne&nbsp;deliyim, ne de hasta ve bu epey karışık bir durum.”&nbsp;“Evet, öyle,” diye aldatıcı bir yumuşakbaşlılıkla belirtti T’ton. Ama servis boşluğundan <i>klah</i> için aşağı seslendi. Ve&nbsp;yatağının yanına bir iskemle çekip, Lessa’yı dinlemek için yerleşti.</p>

  <p>“Tabii ki sen deli değilsin,” diye onu sakinleştirdi Mardra, ters ters weyr eşine bakıp. “Olsaydı bir kraliçeye binemezdi.”</p>

  <p>T’ton bunu kabul etmek zorunda kaldı. Lessa <i>klah</i>ın gelmesini bekledi. Geldiğinde de canlandırıcı sıcaklığını minnettarca yudumladı.</p>

  <p>Sonra derin bir nefes aldı ve onlara Kızıl Yıldız’ın tehlikeli geçişleri arasındaki Uzun Aralık’ı anlatmaya başladı: Tek kalan Weyr’in nasıl gözden düştüğünü ve aşağılandığını, Jora’nın nasıl kötüleştiğini ve kraliçesi Nemorth üzerindeki&nbsp;kontrolü kaybettiğini, böylece Kızıl Yıldız yaklaşırken kuluçkalarda ani artışın olmadığını. Benden’in Weyrkadını&nbsp;olmak için kendisinin Ramoth’u nasıl Etkilediğini. F’lar’ın nasıl Ramoth’un ilk çiftleşme uçuşunun ertesi günü ayrılıkçı Kale Lordlarını&nbsp;kurnazlıkla alt ettiğini ve Weyr ile Pern’i sertçe yöneterek geldiğini bildiği İplikler için hazırladığını. Artık can&nbsp;kulağıyla onu dinleyenlere Ramoth’u ilk uçurmaya çalışması ve nasıl yanlışlıkla <i>ara</i>dan Fax’ın Ruatha Kalesi’ni istila&nbsp;ettiği güne gidişini anlattı.</p>

  <p>“İstila mı ... ailemin Kalesi’ni mi?” diye dehşet içinde çığlık attı Mardra.</p>

  <p>“Ruatha Weyr’lere birçok meşhur Weyrkadını verdi,” dedi Lessa, T’ton’u kahkahalarla güldüren muzip bir gülümsemeyle.</p>

  <p>“O Ruathalı buna hiç şüphe yok,” diye Mardra’yı temin etti T’ton.</p>

  <p>Ejderadamların şimdi kendilerini içinde buldukları durumu, İplik saldırılarını karşılamak için yetersiz güçleriyle beraber anlattı. Soru Şarkısı’nı ve büyük duvar halısını.</p>

  <p>“Bir duvar halısı mı?” diye çığlık attı Mardra, eli korku ile çenesine gitti, “Onu bana tarif et!” -Ve Lessa anlattığında, - en sonunda - ikisinin de inandıklarını gözlerinde gördü.</p>

  <p>“Babam tam böyle sahneli bir duvar halısını sipariş vermiş. Bunu bana evvelsi gün söyledi çünkü İplikler ile son savaş Ruatha üstünde oldu.” Mardra kuşkuluca artık eğlenir gözükmeyen T’ton’a döndü. “Lessa yaptığını söylediği şeyi&nbsp;yapmış olmalı. Duvar halısını başka nasıl bilebilirdi ki?”</p>

  <p>“Sizin kraliçe ejderinizle benimkine de sorabilirsiniz?” diye önerdi Lessa.</p>

  <p>“Bir tanem, şimdi senden şüphe etmiyoruz,” dedi samimice Mardra, “ama bu en inanılmaz beceri ve cesareti isteyen bir şey.”</p>

  <p>“Şimdi bildiğimi bilerek, bir daha asla deneyeceğimi sanmıyorum,” dedi Lessa.</p>

  <p>“Evet, eğer senin F’lar’ın etkili bir savaş gücüne ihtiyacı varsa, bu şok <i>ara</i>dan ileri atlayışı oldukça büyük bir sorun haline sokuyor,” diye belirtti T’ton.</p>

  <p>“Geleceksiniz değil mi? Geleceksiniz?”</p>

  <p>“Geleceğimiz konusunda belirgin bir olasılık var,” dedi ciddiyetle T’ton ve yüzünden çarpık bir sırıtış başladı. “Sen bizim Weyrlerden ayrıldığımızı söyledin ... onları tamamen terk ettiğimizi ve hiçbir açıklama bırakmadığımızı. Bir&nbsp;yere ... bir zamana gittik, öyle ise biz hâlâ buradayız...”</p>

  <p>Aynı anda aynı alternatif onların aklına geldiği için hepsi sustular. Weyrler boşaltılmıştı; ama Lessa’nın beş Weyr’in onun zamanında yeniden ortaya çıktıklarını ispat edecek hiçbir şansı yoktu.</p>

  <p>“Bir yol olması lazım. Bir yol olması lazım,” diye telaşla bağırdı Lessa. “Ve kaybedecek hiç zaman yok. Hem de hiç yok!”</p>

  <p>T’ton bir kahkaha patlattı. “Tarihin bu ucunda bir hayli zaman var, bir tanem.”</p>

  <p>Sonra ona, düşüyorum, göremiyorum, duyamıyorum, dokunamıyorum diye sayıklayarak çığlıklar attığı hastalık haftalarından daha fazla ilgi göstererek onu dinlenmeye bıraktılar. Ramoth’un da <i>ara</i>da, uzun bir süre kalmanın&nbsp;korkunç hiçliğinden olumsuz etkilendiğini, eski Ruatha’nın üstünde o eski sıhhatli hali yerine, soluk sarı bir hayalet&nbsp;olarak çıktığını ona söylediler.</p>

  <p>Ruatha Kalesi’nin Lordu, Mardra’nın babası taş sınırının üstünde sendeleyen bir binici ve solgun bir kraliçe belirince şaşkınlıktan aklını kaçırıyormuş, Doğal olarak ve Allah’tan Kale Weyr’indeki kızına yardım için haber yollamış. Lessa&nbsp;ve Ramoth Weyr’e taşınmışlar. Ruatha Lordu da bu konuyu duyulmadan kapatmış.</p>

  <p>Lessa yeteri kadar güçlenince T’ton, Weyrliderleri Meclisi’ni topladı. Tuhaftır ki gitmeye karşı çıkan olmadı ... zaman şoku ve yoldaki iyi nişan noktaları sorunu çözülmesi şartı ile. Lessa’nın ejder binicilerinin yolculuğa bu kadar hevesli&nbsp;olmalarının nedenini anlaması uzun sürmedi. Çoğu son İplik akını sırasında doğmuştu. Şimdiden yaklaşık dört aydır&nbsp;heyecansız sıradan devriyelerden ve monotonluktan sıkılmışlardı. Eğitim Oyunları gerçek savaştıkları çarpışmaların&nbsp;yanında sönük kalıyordu. Ejderadamlara yeteri kadar destek sağlamayan Kale’ler kayıtsız kalmaya başlamışlardı.&nbsp;Weyrliderleri İplik’ten kaynaklanan&nbsp;korkular azaldıkça bu olayların artmaya başladığını görebiliyorlardı. Bu Weyr ve Kale’de zararlı bir hastalık kadar sinsi&nbsp;bir ahlaki çürümeydi. Lessa’nın sunduğu alternatif kendi zamanlarındaki yavaş bir çöküşten daha iyiydi.</p>

  <p>Benden’den sadece Weyrlideri bu toplantıların sırrını paylaşıyordu. Çünkü Benden Lessa’nın zamanında olan tek Weyr’di. Lessa’nın zamanı gelene kadar bilgisiz ve bozulmadan kalması gerekiyordu. Lessa’nın varlığından bundan&nbsp;dolayı onun Deviri’nde hiç söz edilmiyordu.</p>

  <p>Kayıtlar’ın onun çağrıldığından bahsettiği için Lessa Arpustası’nın çağırılması konusunda ısrar etti. Ama Lessa’dan Soru Şarkısı’nı söylemesini istediklerinde gülümsedi ve karşı çıktı.</p>

  <p>“Weyrler terk edilmiş bulunduğunda ya sen yazacaksın ya da halefin besteleyecek,” dedi ona Lessa. “Ama onu senin yapman gerekiyor, benim tekrar etmemle olmaz.”</p>

  <p>“Dört yüz Devir sonra önemli bir ipucu verecek bir şarkı yazmak zorunda olduğunu bilmek zor bir iş.”</p>

  <p>“Sadece bunun bir Öğretme ezgisi olduğundan emin ol,” diye onu uyardı Lessa. “Benim cevap vermem gereken sorular içereceğinden dolayı unutulmamalı.”</p>

  <p>Onun kıkırdamaya başlaması ile Lessa ona şimdiden yararlı bir öneri yaptığını anladı.</p>

  <p>Uzun süren duygu yoksunluğu olmadan ne kadar ileri gidilebileceği tartışmaları ateşlendirdi. Yolda nişan noktalarını nasıl bulacakları konusunda yapıcı fikirler vardı; ama mantıksızdılar. Beş Weyr zaman içinde ileride değildiler ve Lessa devasa geri atlamasında <i>ara</i>daki zaman&nbsp;işaretleri için durmamıştı.</p>

  <p>“Sen <i>ara</i>da on yıllık atlamaların zorluk yaratmadığını söylemiştin, değil mi?” diye Lessa’ya sordu T’ton, bütün Weyrliderleri ve Arpustası bu çıkmazı tartışmak için toplandıklarında.</p>

  <p>“Hiç yok. Sadece ... yerler arasındaki atlamanın iki misli kadar sürüyor.”</p>

  <p>“Seni dengesizleştiren dört yüz Devirlik atlayıştı. Hımm. Belki yirmi ya da yirmi beş yıllık kesimler yeterince güvenli olacaktır.”</p>

  <p>Bu öneri Ista’nın dikkatli lideri D’ram sesini yükseltene kadar övgü aldı.</p>

  <p>“Kale kuzusu olmak istemiyorum; ama konuşmadığımız bir olasılık var. Lessa’nın zamanına atladığımızı nasıl bileceğiz? Arada gitmek riskli bir iş. İnsanlar sık sık kayboluyorlar. Ve Lessa zor bela buraya geldi.”</p>

  <p>“İyi bir nokta, D’ram” diye canlı bir şekilde katıldı T’ton, “ama ben bizim ileri gidiyor olduğumuzun - gittiğimizin -gideceğimizin - ispatından çok daha fazlasını hissediyorum. Bir kere, ipuçları - onlar Lessa’ya hedeflendiler. Aşırı bir acele içinde beş Weyr’in boşaltılması onu bizden yardım almak için geriye yolladı -”</p>

  <p>“Kabul, kabul,” diye azimlice araya girdi D’ram, “ama demek istediğim Lessa’nın zamanına ulaşabileceğimizden emin olabilir misiniz? O daha olmadı. Olabileceğini biliyor muyuz?”</p>

  <p>Buna cevap vermek için beynini zorlayan sadece T’bor değildi. Birden avuçlarının içini masaya vurdu.</p>

  <p>“Yumurta adına, hiçbir şey yapmadan yavaşça öl ya da deneyerek çabuk öl. Biz ejderadamların Kızıl Yıldız geçtikten sonra yaşlılıktan <i>ara</i>ya gidene kadar yaşayacağım sakin hayattan aşırı miktarda var bende. Kızıl Yıldız’ın akşam&nbsp;gökyüzünde küçülerek bizden uzaklaştığını görmekten üzüntü duyduğumu itiraf ediyorum. Ben riski iki elimizle&nbsp;yakalayalım ve yok olana kadar sarsalım diyorum. Biz ejderadamız, biz İpliklerle savaşmak için yetiştirilmedik mi?&nbsp;Hadi ava gidelim... dört yüz Devir öteye!”</p>

  <p>Lessa’nın asık yüzü rahatladı. D’ram’ın olası seçeneğinin doğruluğunu fark etmişti ve bu içinde acı bir korkuya neden olmuştu. Kendini riske atmak onun sorumluluğundaydı; ama bu yüzlerce adamı ve ejderi, erkeklerine eşlik edecek&nbsp;weyr halkını riske atmak ...”</p>

  <p>T’ton’un kulak çınlatan kelimeleri bu düşünceyi tamamen dağıtmıştı.</p>

  <p>“Ve ben sanırım,” diye onay bağırtılarını Arpustası’nın sevinçli sesi kesti, “nişan noktalarınızı biliyorum.” Şaşkın bir hayret gülümsemesi yüzünü aydınlattı. “İster yirmi ister iki bin Devir olsun bir rehberiniz var! Ve onu T’ton söyledi. Kızıl Yıdız’ın akşam&nbsp;gökyüzünde küçülerek ...”</p>

  <p>Daha sonra, Kızıl Yıldız’ın yörüngesini işaretlerlerken, çözümün gerçekten ne kadar kolay olduğunu buldular ve eski düşmanlarının rehberleri olacağına güldüler.</p>

  <p>Bütün diğer Weyrler gibi Kale Weyri’nin tepesinde de büyük taşlar vardı. Kızıl Yıldız güneşilerinin etrafındaki düzensiz iki yüz Devirlik uzun yörüngesini dolaşırken yılın belli zamanlarında onun yaklaşmasını ve uzaklaşmasını&nbsp;belirlemek için yerleştirilmişlerdi. Kayıtlar’daki Kızıl Yıldız’ın dolaşmasını içeren diğer bilgi parçalarını inceleyerek her&nbsp;bir Weyr için yirmi beş Devir <i>ara</i>dan atlamayı planlamak zor değildi. Her Weyr’in tek başına tam kadro olarak kendi&nbsp;üssünün üstünde <i>ara</i>ya, atlamasına karar verildi, çünkü yaklaşık bin sekiz yüz yüklü hayvan aynı noktayı denerse&nbsp;kazaların olacağı kesindi.</p>

  <p>Şu andan itibaren her an, Lessa için kendi zamanından çok uzak geliyordu. F’lar’dan bir aydan fazla zamandır uzaktı ve olabileceğini düşündüğünden çok daha fazla özlemişti onu. Bir taraftan da Ramoth’un Mnementh olmadan çiftleşeceğinden endişe ediyordu. Bu hizmeti yapmaya can atan bronz ejderler ve bronz biniciler vardı; ama Lessa onlarla&nbsp;ilgilenmemişti. T’ton ve Mardra, onu göçün birçok ayrıntısı ile meşgul ettiler, böylece geçmişten duvar halısı ve daha sonra bestelenecek Soru Şarkısı hariç Weyrler’de hiçbir ipucu&nbsp;kalmayacaktı.</p>

  <p>Lessa Ramoth’u gece gökyüzünde, T’ton ve Mardra’nın yanında, Kale Weyr’inin Yıldız Taşı’nın üstüne, nerdeyse gözünden yaşlar getirecek kadar bir rahatlama ile götürdü. Beş diğer Weyr’in büyük filoları düzene göre dizilmişler,&nbsp;kendi zamanlarından ayrılmaya hazırdılar.</p>

  <p>Her Weyrlideri’nin ejderi Lessa’ya hazır olduklarını söyledi. Kızıl Yıldız’ın yolculuklarında kararlaştırılmış nişan noktaları zihinlerindeyken, gelecekten gelen bu gezgin <i>ara</i>ya atlama emrini verdi.</p>
</body>
</html>
