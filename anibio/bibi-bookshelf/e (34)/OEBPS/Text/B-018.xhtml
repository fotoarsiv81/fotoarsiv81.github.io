<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-018">F’lar yarı kardeşinin arkasından bakakaldı, kaşları hissettiği derin endişe ile büzülmüştü.</h2>

  <p>“Ne olmuş olabilir?” diye Weyrlideri’ne sordu Lessa. “Daha F’nor’a söylemedik bile. Daha biz kendimiz, bu fikri yeni düşünüp taşındık. Ve İplik izleri - onları ben kendim sarmıştım - yok olmuşlar. Yok olmuşlar. O zaman, çok uzun&nbsp;zaman önce gitmiş olmalı.” Lessa sıranın üstüne çöktü.</p>

  <p>“Ancak, geri geldi. Geldiği gibi de gitti,” diye düşünceli bir ses tonu ile belirtti F’lar. “Ama bu tehlikeli girişimin tamamen başarılı olmadığını daha başlamadan bile biliyoruz. Ve bunu bilerek her ne işe yarıyorsa onu on Devir geriye&nbsp;yolladık.” F’lar düşüncelice ara verdi. “Sonuç olarak deneye devam etmekten başka seçeneğimiz yok.”</p>

  <p>“Ama yanlış giden ne olabilir?”</p>

  <p>“Sanırım biliyorum ve düzeltmenin yolu yok.” F’lar onun yanına oturdu, gözleri Lessa’nınkilere dikkatle bakıyordu. “Lessa, sen ilk defa <i>ara</i>dan Ruatha’dan geri geldiğinde neşen çok kaçmıştı. Ama şimdi, Fax’ın adamlarının senin kendi&nbsp;Kale’ni işgal ettiğini görmekten ya da dönüşünün felakete neden olmuş olabileceğini düşünmekten dolayı şoka&nbsp;girmenden daha fazlası olduğunu sanıyorum. Bunun aynı anda iki kişi olmakla ilgisi olduğunu düşünüyorum.”&nbsp;Söylerken bu yeni uçsuz bucaksız genel kavramı anlamaya çalışarak tereddüt etti.</p>

  <p>Lessa ona öyle bir saygı ile bakıyordu ki F’lar kendini sıkıntı içinde güler buldu.</p>

  <p>“Bu her koşulda cesaret kırıcıdır,” diye devam etti F’lar, “geri dönmeyi ve kendi gençliğini görmeyi düşünmek.”</p>

  <p>“Kylara hakkında söylemeye çalıştığı da bu olmalı,” diye soludu Lessa, “geri gitmek ve kendini izlemek ... çocuk olarak. Ah, şu aşağılık kız!” Lessa Kylara’ya sadece ve sadece kendini düşündüğü için çok öfkelendi. “Aşağılık, bencil&nbsp;yaratık. Her şeyi mahvedecek.”</p>

  <p>“Daha değil,” diye ona hatırlattı F’lar. “Bak, F’nor onun zamanında durumun ne kadar umutsuz olduğunu bize söylemesine rağmen, ne kadarını başarıyla sonuçlandırabildiğini söylemedi. Ama sen onun yara izinin iyileşip&nbsp;kaybolduğunu fark ettin - bu nedenle birkaç Devir’in geçmiş olması gerekiyor. Pridith iyi bir yumurtlama yapmışsa ve&nbsp;Ramoth’un kırk ejderi üç günlük zaman içinde savaşacak kadar olgunlaşmışlarsa bir şeyi başarmış oluyoruz. Bundan&nbsp;dolayı, Weyrkadını,” ve F’lar onun unvanını duyunca nasıl doğrulduğunu fark etti, “F’nor’un dönüşünü&nbsp;önemsemememiz gerekiyor. Yarın Güney Kıtası’na uçtuğunuzda bu konuya değinme. Anlıyor musun?”</p>

  <p>Lessa ciddiyetle başını sallayarak onayladı ve sonra hafif bir iç çekti. “Yarın bile olmadan Güney Kıtası’nın bir Weyr’i besleyecek olduğunu fark etmekten mutlu muyum, yoksa hayal kırıklığına mı uğradım bilmiyorum,” dedi ümitsizlik içinde. “Bu şaşılacak bir heyecan.”</p>

  <p>“Her iki şekilde de,” dedi ona alaycı bir gülümseme ile F’lar, “Birinci ve ikinci problemlerimizin cevaplarının sadece bir kısmını bulduk.”</p>

  <p>“Şey, dört numaraya hemen şimdi cevap versen iyi olur!” diye önerdi Lessa. “Tartışmadan!”</p>
</body>
</html>
