<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-022">Ölüm kadar soğuk, ölümün getirdiği,</h2>

  <p>Kal ve öl, kılavuzsuz.</p>

  <p>Cesurca ve meydan okuyarak, devam et.</p>

  <p>Bu yol iki kez kararlaştırıldı.</p>

  <p><br /></p>

  <p>Altlarında Ruatha’nın Büyük Kulesi vardı. Lessa onun da heyecanlandığını bilerek ejderin kırıcı yorumlarına aldırmadan, Ramoth’u tatlılıkla biraz sola gitmeye ikna etti.</p>

  <p><i>Bu doğru, tatlım, duvar halısının tam Kale kapısını resmettiği açı bu. Yanlız duvar halısı tasarlandığında, hiç kimse kapıda üst eşik ya da başlık oymamıştı. Ve o zaman ne Kule, ne iç Avlu, ne de dış kapı vardı.</i> Eğri boynun şaşırtıcı&nbsp;derecede yumuşak derisini okşadı. Kendi sinirli gerginliğini ve yeltenmek üzere olduğu şeyin korkusunu saklamak için&nbsp;gülüyordu.</p>

  <p>Kendi kendine bu konudaki eylemini teşvik edecek iyi nedenler olduğunu söyledi. Baladın açılış sözleri, “Gitti uzaklara, gitti ileri” açıkça <i>ara</i>dan geçmişe gidişe bir göndermeydi. Ve duvar halısı <i>ara</i>dan ne zamana atlayacağına dair&nbsp;nişan noktalarını vermişti. Oh, o kapı girişini dokuyan Dokumaustası’na nasıl teşekkür etmişti. Ona ne kadar güzel&nbsp;işlemiş olduğunu söylemeyi unutmamalıydı. Bunu yapabilmeye muktedir olacağını umdu. Bu kadar yeterdi. Tabii ki&nbsp;yapabilecekti. Weyrler ortadan yok olmamışlar mıydı? Onların nasıl ileri gittiklerini bilerek, onları ileri getirmek için nasıl geri gidileceğini bilerek, geri gitmesi ve onlara rehberlik etmesi gerekenin o olduğu ortadaydı. Çok&nbsp;basitti. Sadece o ve Ramoth bunu yapabilirlerdi. Çünkü bunu zaten yapmışlardı.</p>

  <p>Tekrar güldü sinirlice, ve birkaç derin nefes aldı, ürperten nefesler.</p>

  <p>“Tamam, benim altın aşkım,” dedi. “Sen nişanları aldın. Nereye gitmek istediğimi biliyorsun. Beni oraya götür, Ramoth, <i>ara</i>dan dört yüz Devir öncesine.”</p>

  <p>Soğuk şiddetliydi. Hayal ettiğinden çok daha içe işliyordu. Ama bu fiziksel bir soğuk değildi. Bu her şeyin yokluğunun farkında olmaktı. Hiçbir ses yoktu. Hiçbir temas yoktu. Bu hiçlik içinde havada durmaları uzadıkça, aklını baştan başa&nbsp;kaplamakla tehdit eden bir tür eksiksiz paniğin farkına vardı. Ramoth’un boynunda oturduğunu biliyordu; ama koca&nbsp;hayvanı uyluklarının, ellerinin altında hissedemiyordu. Yanlışlıkla bağırmaya çalıştı ve ağzını ... hiçliğe açtı ... kendi&nbsp;kulaklarında hiçbir ses yoktu. Kendi yanaklarına kaldırdığını bildiği ellerini bile hissedemedi.</p>

  <p><i>Ben buradayım</i>, diye zihninde Ramoth’un konuştuğunu duydu. <i>Biz beraberiz</i>, ve bu yatıştırma zamansız hiçlikte, geçmeyen, ölçülemeyecek kadar uzun, çok korkutucu zamanda aklını kaybetmemesini sağlayan tek şeydi.</p>

  <p>Birisinin Robinton’u çağırtacak kadar aklı varmış. Arpustası F’lar’ı masada oturmuş, yüzü ölü gibi soluk, gözleri boş weyre dik dik bakar buldu. Zanaat ustasının içeri girişi, sakin sesi, F’lar’a şok içindeki hissizliğinde ulaştı. Buyurgan bir&nbsp;el hareketi ile diğerlerini dışarı yolladı.</p>

  <p>“Lessa gitti. Dört yüz Devir geriye gitmeye kalktı,” dedi gergin, sert bir sesle F’lar.</p>

  <p>Arpustası Weyrlideri’nin karşısındaki koltuğa çöktü.</p>

  <p>“Duvar halısını Ruatha’ya geri götürdü,” diye aynı boğuk sesle devam etti F’lar. “Ona F’nor’un geri dönüşlerini anlattım. Ona bunun ne kadar tehlikeli olduğunu söyledim. Fazla tartışmadı. Aradan geçmişe gitmek Lessa’yı korkutmuştu, eğer&nbsp;herhangi bir şey onu korkutabilirdiyse.” Masaya güçsüz bir yumruk attı. “Ondan şüphelenmem gerekirdi. Kendinin&nbsp;haklı olduğunu düşündüğünde, çözümlemek, düşünmek için durmaz. Sadece yapar!”</p>

  <p>“Ama o aptal bir kadın değil,” diye yumuşakça ona hatırlattı Robinton. “O bile nişan noktaları olmadan <i>ara</i>dan geçmişe atlamaz. Atlar mı?”</p>

  <p>“’Gitti uzaklara, gitti ileri’- bu elimizde olan tek ipucu!”</p>

  <p>“Bir dakika,” diye onu uyardı Robinton, sonra parmaklarını şaklattı. “Dün gece, o duvar halısının üzerinde yürürken, Salon kapısı ile çok ilgilenmişti. Onun Lytol ile konuştuğunu, hatırla.”</p>

  <p>F’lar ayağa fırlayıp geçidin yarısına ulaşmıştı. “Gelsene be adam, Ruatha’ya gitmemiz gerekiyor.”</p>

  <p>Lytol F’lar ve Robinton duvar halısını iyice inceleyebilsinler diye Kale’deki bütün ısılları yaktırmıştı.</p>

  <p>“Bütün öğleden sonrayı sadece ona bakarak geçirdi,” dedi kafasını olumsuzca sallayarak Bekçi. “Bu inanılmaz atlamayı denediğinden emin misiniz?”</p>

  <p>“Denemiş olmalı. Mnementh ne onu, ne de Ramoth’u hiçbir yerde duyamıyor. Ama birçok Devir uzakta Güney Kıtası’ndaki Canth’dan yankılar alabildiğini söylüyor.” F’lar azametle yürüyüp duvar halısını geçti. “Bu kapı ile ilgili&nbsp;olan şey ne, Lytol? Düşün be adam!”</p>

  <p>“Oldukça şu andakine benziyor, oyulmuş üst eşiği, dış Avlu ya da Kule’yi de saymazsak ...”</p>

  <p>“İşte bu. Ah, ilk Yumurta adına, bu çok basit. Zurg duvar halısının çok eski olduğunu söyledi. Lessa onun dört yüz Devir olduğuna karar verdi ve onu <i>ara</i>dan geri gitmek için nişan noktası olarak kullandı.”</p>

  <p>“İyi, o zaman, orada ve emniyette,” diye bağırdı Robinton, rahatlayarak koltuğu çöktü.</p>

  <p>“Ah, hayır, arpçı. O kadar kolay değil,” diye mırıldandı F’lar. Robinton onun endişeli bakışı ile Lytol’un yüzünden yansıyan umutsuzluğu yakaladı.</p>

  <p>“Sorun ne?”</p>

  <p>“<i>Ara</i>da hiçbir şey yok,” dedi ölü bir sesle F’lar. “Bir yerden bir diğerine <i>ara</i>dan gitmek sadece bir insanın üç kere öksürmesi kadar zaman alır. <i>Ara</i>da dört yüz Devir ...” sesi yavaş yavaş kayboldu.</p>
</body>
</html>
