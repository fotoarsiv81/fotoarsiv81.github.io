<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-019">Dokumacı, Madenci, Arpçı, Demirci,</h2>

  <p>Lord, Çiftçi, Sığırtmaç, Sepici,</p>

  <p>Toplanın, kanat hızıyla, iyi dinleyin,</p>

  <p>Acil sözlerini Weyrlinin.</p>

  <p><br /></p>

  <p>Ertesi sabah F’nor’la konuştuklarında ikisi de onun vakitsiz dönüşüne herhangi bir gönderme yapmamayı başardılar. F’lar kahverengi Canth’dan binicisini uyanır uyanmaz kraliçenin weyrine yollamasını istedi ve F’nor’u gördüğüne&nbsp;nerdeyse hemen sevindi. Kahverengi binici Lessa’nın onun sargılı yüzüne tuhaf bir biçimde dikkatli bakışını fark etse&nbsp;de, bunu belli etmedi. İşin doğrusu, F’lar’ın on Devir geçmişte bir Weyr’e yola çıkma ihtimali ile Güney Kıtası’nı&nbsp;araştırmaya ilişkin gözüpek maceranın ana hatlarını çizdiği anda, F’nor bütün yaralarını unuttu.</p>

  <p>“Ben sadece Kylara’nın yanında Tbor’u da yollarsanız gönüllü olurum. N’ton ve bronzu onu götürecek kadar büyüyene dek beklemeyeceğim. T’bor ve o, -” F’nor Lessa’ya doğru yüzünü ekşiterek bakıp kesti. “Şey, onlar bir çiftin olabileceği&nbsp;kadar birbirlerine yakınlar. Ben ... durmadan istenmeye itiraz etmiyorum; ama bir adamın ejderlere sadakatinden&nbsp;dolayı isteyerek yapacaklarının bir sınırı var.”</p>

  <p>F’lar, F’nor’un gönülsüzlüğü ile eğlenmemek için kendini tutmayı becerdi. Kylara hilelerini her biniciye karşı denemişti ve F’nor uysal olmadığından, onunla da başarıya ulaşmada kararlıydı.</p>

  <p>“Umarım iki bronz yeterlidir. Pridith çiftleşme zamanı geldiğinde, kafasını başkasına takabilir.”</p>

  <p>“Bir kahverengiyi bronza çeviremezsin!” F’nor öyle bir dehşetle bağırdı ki F’lar daha fazla kendini tutamadı.</p>

  <p>“Oh, kes şunu!” Ve bu Lessa’nın kahkahasının patlamasına neden oldu.</p>

  <p>“Siz ikiniz çok kötü bir çiftsiniz,” diye bağırarak ayağa fırladı F’nor. “Eğer güneye gideceksek, Weyrkadını, harekete geçsek iyi olur. Özellikle de bu gülen&nbsp;manyağa ağırbaşlı Lordlardan önce kendisini toplama şansı vereceksek. Ben Manora’dan erzak alacağım. Evet, Lessa?&nbsp;Benimle geliyor musun?”</p>

  <p>Gülmekten sesini çıkaramayan Lessa, kürklü uçuş pelerinini kaptı ve onu takip etti. En azından macera iyi başlıyordu. F’lar <i>klah</i> testisi ve maşrapası elinde, Lordlara ve zanaat ustalarına tehlikeli Güney girişimini söyleyip söylememeyi&nbsp;düşünerek Meclis Odasına geçti. Ejderlerin yerler gibi <i>ara</i>dan zaman içinde uçma yetenekleri daha pek bilinmiyordu.&nbsp;Lordlar bir önceki gün İplikleri engellemek için kullanılmış olduğunu anlayamayabilirlerdi. Eğer F’lar projenin başarılı&nbsp;olacağından emin olabilseydi, bu toplantıya iyimser bir not ekleyecekti.</p>

  <p>Haritalar, İplik saldırılarının açıkça gözükeceği zamanlar ve dalgalar Lordlara güven vermesini sağlayacaktı. Ziyaretçileri toplanmakta gecikmeyeceklerdi.</p>

  <p>Korkularını ve İplikler tekrar Pern’deki bütün hayatı tehdit etmek için Kızıl Yıldız’dan fırıl fırıl dönerek indiklerinin haberini şimdi alma şokunu saklamakta tamamen başarılı değillerdi. F’lar bunun zor bir oturum olacağına neşesizce&nbsp;karar verdi. Lessa ve F’nor ile Güney Kıtasına gitmiş olmak gibi çabucak bastırdığı, ani bir dileği oldu. Onun yerine,&nbsp;açık bir çalışkanlıkla önündeki haritaların üzerine eğildi.</p>

  <p>Kısa bir süre sonra ikisi hariç oradaydılar, Nabollu Meron (bir baş belası olduğundan davet etmek istemeyeceği adam) ve Ruathalı Lytol. Lessa’nın o adamla karşılaşmasını istemediğinden Lytol’a en son olarak adam yollamıştı. Lessa hâlâ&nbsp;Leydi Gemma’nın ölümünden sonra doğan oğlu için Ruatha Kalesi’ndeki hakkından vazgeçtiğinden dolayı aşırı -ve&nbsp;F’lar’a göre de aptalca- hassastı. Ruatha Bekçisi olarak Lytol’un bu toplantıda bir yeri vardı. Bu adam aynı zamanda&nbsp;eski bir ejderadamdı ve Weyr’e geri dönüşü Lessa’nın küskünlüğü ona eklenmeden bile yeteri kadar acı vericiydi. Lytol,&nbsp;Telgarlı genç Larad hariç, Weyr’in en değerli müttefiğiydi.</p>

  <p>S’lel bir adım gerisinde Meron ile içeri girdi. Kaleli bu çağrılardan dolayı kızgındı. Bu yürüyüşünde, gözlerinde, kibirli duruşunda belli oluyordu. Ama üçkâğıtçı olduğu kadar meraklıydı da. Lordlar arasında sadece Larad’a başıyla selam&nbsp;verdi ve Larad’ın yanında ona ayrılmış boş yere oturdu. Meron’un tavrı bu yerin F’lar’a çok yakın olduğunu açıkça belli etti.</p>

  <p>Weyrlideri S’lel’in selamını kabul eti ve bronz biniciye oturmasını işaret etti. F’lar Meclis Odasındaki oturulacak yerlerin düzenlemesini, kahverengi ve bronz ejder binicilerini Kaleliler ve Zanaatkarların arasına dikkatlice serperek&nbsp;düşünmüştü. Cömertçe bölünmüş mağarada şu anda ancak kımıldayacak kadar yer vardı; ama eğer ortalık kızışırsa&nbsp;hançer çekecek yer yoktu.</p>

  <p>Toplantıda bir sessizlik oldu. F’lar Meclis’in eşiğinde durmuş olan, ters ters bakan, tıknaz, Ruathalı eski ejder binicisini görmek için kafasını kaldırdı. Lytol Weylideri’ni saygıyla selamlamak için elini yavaşça kaldırdı. F’lar selama karşılık&nbsp;verirken, Lytol’un sol yanağındaki tikin durmadan attığını fark etti.</p>

  <p>Lytol’un acıdan ve iç huzursuzluktan kararmış gözleri odada gezindi. Eski filosunun üyelerine, Larad’a, Zurg’a ve kendi zanaatı olan dokumacıların başkanına kafasını eğerek selam verdi. Kasılmış ayağıyla, boş kalan yere doğru yürürken&nbsp;solundaki T’sum’a bir selam mırıldandı.</p>

  <p>F’lar ayağa kalktı.</p>

  <p>“Gelmenizi takdir ediyorum, saygıdeğer Lordlar ve Zanaat ustaları. İplikler gene fırıl fırıl dönüyorlar. İlk saldırı karşılandı ve gökte yakıldı. Lord Vincet,” ve endişe içindeki Nerat Kaleli korkuyla kafasını kaldırdı, “yağmur&nbsp;ormanında yuva&nbsp;olmadığından emin olmak için alçaktan uçarak temizlik yapmak üzere bir devriye yolladık.”</p>

  <p>Vincet gergince yutkundu, yüzü İpliklerin verimli, gür arazilerine neler yapabilecekleri düşüncesi ile soluklaşıyordu.</p>

  <p>“Sizin en iyi ormancılarınızın yardımına ihtiyacımız olacak -” “Yardım mı? Ama demediniz mi ... iplikler gökte yakıldı diye?”</p>

  <p>“En ufak bir riski bile göze alamayız,” diye devriyenin olacağını bildiği bir gereklilik değil, sadece bir önlem olacağını ima ederek cevapladı F’lar.</p>

  <p>Vincet tedirgince başkalarının duygularını paylaşmasını bekleyerek odada etrafına bakınıp aceleyle yutkundu; ama hiç kimse ilgi göstermedi. Herkes yakında onun durumunda olacaktı.</p>

  <p>“Keroon ve Igen’e de bir devriye çıkacak.” F’lar önce Lord Corman’a sonra da ciddice başını sallayan Lord Banger’e baktı. “Aklımdayken rahatlatması için üç gün artı dört saat boyunca başka saldırı olmayacağını söyleyeyim.” F’lar&nbsp;ayırdığı haritanın üzerine hafifçe vurdu. “İplikler yaklaşık olarak burada Telgar’da başlayacaklar, Crom’un dağlık olan&nbsp;güneyinin büyük bölümüne ve oradan da Ruatha ve Nabol’un güney ucuna sürüklenecekler.”</p>

  <p>“Bu konuda nasıl bu kadar emin olabiliyorsun?”</p>

  <p>F’lar Nabollu Meron’un aşağılayıcı sesini tanıdı.</p>

  <p>“İplikler mikado çöpleri gibi yağmazlar, Lord Meron,” diye cevapladı F’lar. “Kesinlikle önceden bilinen bir seyirde yağarlar. Saldırılar tam altı saat sürer. Birkaç Devir sonra Kızıl Yıldız yakınlaştıkça saldırılar arasındaki süre aşamalı&nbsp;olarak kısalacaktır. Sonra, yaklaşık tam kırk Devir, Kızıl Yıldız üzerimizden ve çevremizden her geçişinde, dünyamıza&nbsp;saldırılar bir zaman cetveli gibi düzenli, her on dört saatte bir olacak.”</p>

  <p>“Sen öyle diyorsun,” diye dudak büktü Meron ve bir alçak destek mırıltısı duyuldu.</p>

  <p>“Öğrenim Baladları da öyle diyor,” diye sertçe araya girdi Larad.</p>

  <p>Meron Telgar Lordu’na bir bakış fırlattı ve devam etti, “Tam Gündönümünden sonra İplikler’in yağmaya başlamasını varsayan başka bir tahminini hatırlıyorum.”</p>

  <p>“Yağdılar da,” diye onun sözünü kesti F’lar. “Kuzey Kaleleri’nde siyah toz olarak. Alışılmadık uzunlukta ve sertlikte Soğuk bir Devir geçirdiğimiz için talihimize şükretmeliyiz, çünkü ölümümüzü geciktirdi.”</p>

  <p>“Toz mu?” diye sordu Cromlu Nessel. “O toz, İplikler miydi?” Bu adam Fax’ın akrabasıydı ve Meron’un etkisi altındaydı: Fatih akrabasının kanlı metotlarından derslerini almış ve aslını değiştirmek ya da geliştirmek için yeteri&nbsp;kadar zekası olmayan yaşlı bir adamdı. “Onlar hâlâ Kale’mde uçuyorlar. Tehlikeliler mi?”</p>

  <p>F’lar vurgularcasına kafasını salladı. “Siyah toz ne kadar zamandır Kale’nizde uçuşuyor? Haftalardır mı? Herhangi bir zarar verdiler mi?”</p>

  <p>Nessel kaşlarını çattı.</p>

  <p>“Ben sizin haritalarınızla ilgileniyorum, Weyrlideri,” dedi kibarca Telgarlı Larad. “Bize İplikleri Kale’lerimizde ne sıklıkta bekleyebileceğimiz konusunda tam bir fikir verecekler mi?”</p>

  <p>“Evet. İstila başlamadan kısa bir süre önce, ejderadamların gelmelerini de bekleyebilirsiniz,” diye devam etti F’lar. “Bununla beraber, sizin ek önlemleriniz de gerekli. İşte Meclisi bu yüzden topladım.”</p>

  <p>“Bir dakika,” diye homurdandı Keroonlu Corman. “Ben de kendim için şu cafcaflı haritalardan bir kopya istiyorum. Ben şu şeritlerin ve dalgalı hatların ne manaya geldiğini bilmek istiyorum. Ben ...”</p>

  <p>“Doğal olarak kendi zaman cetvelleriniz olacak. Kopyalamayı gözetmesi ve gereken zamanlamanın anlaşıldığından emin olunması görevlerini - F’lar saygılıca zanaat ustasına doğru başını salladı - Arpustası Robinton’a vermeyi&nbsp;düşünüyorum.”</p>

  <p>Uzun boylu, somurtkan suratlı, cılız bir adam olan Robinton iyice eğilerek karşı selam verdi. Kale Lordları tarafından ona gelen, artık umut verici destek bakışlarına karşı hafif bir gülümseme kalın dudaklarını aşağı eğdi. Onun zanaatı, aynı ejderadamlarınki gibi, çok alay konusu olmuştu ve bu yeni saygı onun&nbsp;hoşuna gitti. Komik ince ayrıntıları iyi gören ve canlı bir hayal gücüne sahip bir adamdı. Pern’i kuşkulandıran&nbsp;koşulların kendileri, onun doğuştan adalet anlayışına başvurmayacak kadar çok ironikti. İyice eğilerek verilen bir selam&nbsp;ve yumuşak birkaç sözle şimdi kendini tatmin etti.</p>

  <p>“Hepsi ustayı dikkatle dinleyeceklerdir.” Sesi derinden geliyordu, kelimelerini yöresel biçimde kötü telaffuz etmiyordu. F’lar tam konuşmak üzereydi ki, o tek cümlenin çift anlamını yakalayıp sertçe Robinton’a baktı. Larad da Arpustası’na&nbsp;bakınıp, aceleyle boğazını temizledi.</p>

  <p>“Haritalarımızı alacağız,” dedi Larad, konuşmak için ağzım açmak üzere olan Meron’dan önce davranıp. “İplikler fırıl fırıl döndüğünde ejderadamlarımız olacak. Şu ek önlemler ne? Ve niçin gerekliler?”</p>

  <p>Gözler gene F’lar’daydı.</p>

  <p>“Bir zamanlar uçan altı Weyr’in yerine şimdi bir tane var.”</p>

  <p>“Ama Ramoth’un kırkın üzerinde yumurtladığı söylendi,” diye odanın arkasından biri belirtti. “Peki niçin yine de daha fazla genç adam Aradınız?”&nbsp;“Kırk biri daha olgunlaşmamış ejderler,” dedi&nbsp;F’lar. İçinden, güney macerasının hâlâ iyi sonuç vereceğini umuyordu. Adamın sesinde gerçek bir korku vardı. “Çabuk&nbsp;ve iyi büyüyorlar. Tam şu anda, Kızıl Yıldız Geçişine başladığı için İplikler sık sık saldırmazken, Weyr’imiz yeterlidir ...&nbsp;eğer yerden işbirliğinizi alırsak. Bu konuda Gelenek” - nazikçe başını, Geleneksel kullanımın sorumlusu Robinton’a&nbsp;salladı - “siz Kalelilerin, hiç şüphesiz, uygun bir şekilde ateş çukurları ve saf taşlarla korunan, sadece kendi&nbsp;oturduğunuz yerlerden sorumlu olduğunuzdur. Bununla beraber, ilkbahardayız ve zirvelerimizin bitki örtüsü ile&nbsp;tamamen kaplanmasına izin verildi. Tarıma uygun alanlarda ekinler büyüyüp olgunlaşıyorlar. Bu, ejderlerimiz ve&nbsp;binicilerimizi ölümüne yormadan devriye gezdiremeyen, şu andaki, bir Weyr ile geniş bir alanın İpliklere karşı&nbsp;savunmasız olduğunu gösteriyor.”</p>

  <p>Bu dürüst itiraf ile beraber, korkmuş ve kızgın bir mırıldanma hızla odaya yayıldı.</p>

  <p>“Ramoth kısa zamanda yeniden çiftleşmek için uçacak,” diye gerçekçi bir şekilde devam etti. “Şüphesiz, diğer zamanlarda, kraliçeler kritik gündönümünden birçok Devir önce fazla sayıda yumurta, hem de daha fazla kraliçe&nbsp;yumurtlamaya başlardı. Ne yazık ki Jora yaşlı ve hastaydı. Nemorth da ele avuca sığmaz. Mesele -” Sözü kesildi.</p>

  <p>“Siz ejderadamlar güçlü ve kasıntılı havalarınızla hepimizi yok edeceksiniz!”</p>

  <p>“Siz kendinizi suçlayın,” Robinton’un sesi ortaya çıkan bağırtılan kesip geçti. “Bunu kabul edin, hepiniz tek tek. Weyr’e nöbetçi wherin kulübesinden daha az saygı gösterdiniz - ve bu hiçbir şey değildi! Ama şimdi hırsızlar tepenizde. Zavallı sürüngen ihmalden neredeyse ölecek hale geldiği için tiz çığlıklar atıyorsunuz. Onu döveceksiniz, değil mi? O&nbsp;sizi uyarmaya çalıştı diye onu kulübesine sürgün ettiniz, değil mi? İstilacılara karşı sizi hazırlamaya çalışmamış mıydı?&nbsp;Bu sizin vicdanınızı sızlatsın, yüzlerce devir ejderleri hayatta tutarak ... sizin itirazlarınıza rağmen ... görevlerini&nbsp;dürüstçe yapan Weyrlideri ya da ejderadamlarınkini değil. Kaç taneniz” - ses tonu kırıcıydı - “ejderlere karşı düşünce&nbsp;ve destekte cömerttiniz? Ben kendi zanaatımın ustası olduğumdan beri, arpçılarım görevleri olan eski şarkıları&nbsp;söyledikleri için dövüldüklerini ne kadar sık söylediler? Siz sadece, sürünerek taş Kale’lerinizin içine çekilmeyi ve&nbsp;ekinlerinizin büyürken ölmelerine acı ile kıvranmayı hak ettiniz, saygıdeğer Lordlar ve Zanaatkarlar.”</p>

  <p>Ayağa kalktı.</p>

  <p>“İplikler yağmayacaklar. Bu arpçıların kış masalı,” diye Nessel’in kusursuz bir taklidi ile sızlandı. “Bu ejderadamlar varislerimizi ve mahsûllerimizi sülük gibi emiyorlar,” ve sesi kısılıp, imalı bir tenora dönüştü, ki bu sadece Meron&nbsp;olabilirdi. “Şimdi gerçek, cesur bir adamın korkuları kadar acı ve maskaraotu kadar yutulması zor. Onlara karşı gösterdiğiniz&nbsp;bütün saygı sonucu, ejderadamların sizi İpliklerin örekesi üzerinde eğrilmeye bırakmaları gerekir.“</p>

  <p>“Bitra, Lemos ve ben,” diye yüksek sesle konuştu, Benden’in adaleli ve ince Lordu Raid, küt çenesi kızgınca ileri çıktı, “her zaman Weyr’e karşı olan görevimizi yerine getirdik.”</p>

  <p>Robinton etrafında döndü, konuşmacıya yavaş yavaş uzun bir bakış atarken, gözleri ışıldıyordu.</p>

  <p>“Evet. Siz yaptınız. Bütün Büyük Kaleler içinde siz üçünüz sadıktınız. Ama ya siz diğerleri,” ve sesi kızgınca yükseldi, “kendi zanaatımın sözcüsü olarak, ejder ırkı hakkında fikrinizi son kelimelerine kadar biliyorum. Weyr’e saldırma&nbsp;girişiminizin ilk fısıltılarını duydum.” Haşince güldü ve uzun bir parmağı ile Vincet’e işaret etti. “Weyr sizi leydileriniz&nbsp;size dönecek umuduyla apar topar geri yollamasaydı, bugün nerede olacaktınız, sevgili Lord Vincent? Hepiniz,” ve&nbsp;başarısız çabanın içindeki Lordları birer birer suçlayıcı parmağıyla belirtti, “resmen Weyr’in üzerine yürüdünüz çünkü ... ‘artık ... ortada ... İplikler yoktu!’”</p>

  <p>İki yumruğunu da iki kalçasına dayadı ve topluluğa ters ters baktı. F’lar alkışlamak istedi. Bu adamın niçin Arpustası olduğunu anlamak kolaydı ve böyle bir adamın Weyr yanlısı olmasından dolayı koşullara teşekkür etti.</p>

  <p>“Ve şimdi, tam bu kritik anda, Weyrlideri’nin önereceği herhangi bir önleme itiraz etmek için inanılmaz bir küstahlık sergiliyorsunuz, niçin?” Robinton’un esnek sesi alay ve hayretle giderek kayboldu. “Weyrlideri’nin söylediklerine dikkatinizi verin ve ona önemsiz mızmızlanmalarınızı yansıtmayın!” Bu kelimeleri bir babanın hata yapan bir çocuğa&nbsp;emrettiği gibi patlattı. “Siz”, F’lar’la konuşurken en yumuşak nazik sohbet tonuna geçti, “sanırım, bizden dayanışma&nbsp;istiyorsunuz, saygıdeğer F’lar? Hangi kapsamda?”</p>

  <p>F’lar hızla boğazını temizledi.</p>

  <p>“Kale’lerin eğer mümkünse saldırı sırasında, kesinlikle de İplikler geçtikten sonra kendi tarlalarını ve ormanlarım denetlemelerini isteyeceğim. Yere inebilecek bütün yuvalar, bulunmalı, işaretlenmeli ve yok edilmeli. Ne kadar kısa&nbsp;zamanda yerleri saptanırsa, onlardan kurtulmak o kadar kolay olur.”</p>

  <p>“Bütün arazilerin içine ateş çukuru kazacak zaman yok ... mahsul aldığımız yerlerin yarısını kaybedeceğiz,” diye çığlığı kopardı Nessel.</p>

  <p>“Eski zamanlarda kullanılan, Demirciustamız’ın bilebileceğine inandığım başka yollar da var.” F’lar kibarca, eğer böylesi olduysa, mesleğinin timsali olan Fanderel’in tarafını gösterdi.</p>

  <p>Demiciustası Meclis Odası’ndaki en uzun adamdan en az on santim daha uzundu, hiç kimseyi sıkıştırmak için bir çaba sarfetmemesine rağmen koca omuzları ve aşırı adaleli kolları yanında oturanlara dayanıyordu. Ayağa kalktı, dev bir ağaç kütüğü gibi olan adam, düz karnını çevreleyen kalın kemerine hayvan boynuzlarına benzeyen başparmaklarını geçirdi. Sesi, Robinton’un&nbsp;harika konuşan, incelmiş, hoş bariton sesiyle kıyaslandığında koca ocakları ve çekiçlerin seslerini örtmek için&nbsp;Devirlerce böğürmekten dolayı hiç de hoş çıkmıyordu.</p>

  <p>“Makineler varmış, bu kadarı doğru,” diye dikkatli ve düşünceli tonlarla itiraf etti. “Onları bana Zanaatın acayip bir ürünü olarak söyleyen, babamdı. Salon’da taslaklar olabilir. Olmayabilir de. Böyle şeyler deri üzerinde uzun zaman&nbsp;kalmaz.” Kalın kaşlarının altından Sepiciustası’na yan bir bakış attı.</p>

  <p>“Bizim korumaktan endişeleneceğimiz şeyin kendi derilerimizdir,” diye zanaatkarlar arası herhangi bir tartışmayı engellemek için belirtti F’lar.</p>

  <p>Fandarel boğazından öyle bir homurdandı ki F’lar sesin adamın gülmesi mi yoksa gırtlaksal bir onay mı olduğundan emin olamadı.</p>

  <p>“Bu konuyu iyice düşünüp taşınacağım. Benim bütün zanaat arkadaşlarım da aynısını yapacaklar,” diye Weylideri’ni temin etti Fandarel. “İplikleri toprağa zarar vermeden yakmak kolay değil. Yanan ve yakan sıvılar olduğu doğru.&nbsp;Hançerler ve süslü metaller üzerine desen oymak için bir asit kullanırız. Biz ona agenothree deriz. Igen ve Boll’daki gölcüklerin yüzeyine yayılan siyah, yoğun bir sıvı da var. Uzun zaman ve iyi yanar. Ve eğer söylediğin gibi&nbsp;Soğuk Devir İplikleri toza çeviriyorsa, belki de soğuk kuzey bölgelerden gelen buz da yerdeki İplikleri dondurur ve&nbsp;parçalayabilir. Bununla beraber, sorun onları İpliklere götürmek çünkü İplikler istediğimiz yere yağmak lütfunda&nbsp;bulunmayacaklardır ...” Yüzünü ekşiterek çarpıttı.</p>

  <p>F’lar şaşkınca ona baktı. Adam ne kadar espiritüel olduğunun farkında mıydı? Hayır, ciddi bir endişe ile konuşuyordu. Demirciustası kafasını kaşıdı, sert parmakları topak topak kalın saçları ve sıcağın sertleştirdiği kafa derisinin üzerinde&nbsp;duyulabilir gıcırtı sesleri çıkarıyordu.</p>

  <p>“Güzel bir problem. Güzel bir problem,” diye gözüpek bir şekilde, derin derin düşündü. “Buna bütün dikkatimi vereceğim.” Oturdu, kalın sıra ağırlığı altında çatırdıyordu.</p>

  <p>Çiftçiustası tereddütlüce elini kaldırdı.</p>

  <p>“Ben zanaat ustası olduğumda, Igen’in kum solucanları hakkında bir bilgiyle bir yerde karşılaştığımı hatırlıyorum. Bir zamanlar yetiştirilmişler, korunma -”</p>

  <p>“Igen’in sıcak ve kum dışında işe yarar bir şey ürettiğini hiç duymadım,” diye birisi alay etti.</p>

  <p>“Bizim her öneriye ihtiyacımız var,” dedi sertçe F’lar, sözü keseni bulmaya çalışarak. “Lütfen o bilgiyi bulun, Usta. Igen Lordu Banger, bana o kum solucanlarından bir miktar bulun!”</p>

  <p>Banger, çorak Kalesi’nin gizli bir değerli şeyini bulmaktan şaşkın, dinç bir şekilde başı ile onayladı.</p>

  <p>“İplikleri öldürmek için daha etkili yollar bulana kadar, bütün Kalelilerin, saldırılar sırasında, oralara ateş taşı koyup onları yakmak için yuvaları bulmaya ve işaretlemeye organize olmaları gerekiyor. Hiç kimsenin yaralanmasını&nbsp;istemiyorum; ama İplikler’in ne kadar hızlı yuva açtıklarını ve hiçbir yuvanın çoğalmasına izin verilmemesi gerektiğini&nbsp;biliyoruz. Siz,” Kaleli Lordlarına vurgularcasına işaret etti, “diğerlerinden daha çok kaybetmeye dayanırsınız. Bir&nbsp;adamın sınırındaki bir yuva komşusununkine doğru büyüyebileceğinden sadece kendinizi korumayı düşünmeyin. Her&nbsp;adamı, kadını, çocuğu, çiftliği ve zanaat kalesini seferber edin. Bunu hemen şimdi yapın.”</p>

  <p>Meclis Odası Zurg, Dokumaustası, konuşmak için ayağa kalkana kadar gergindi ve şaşkın derin düşüncelerle doluydu. “Benim zanaatımın da sunacak bir şeyi var ... ki bu hayatımızın her gününü ipliklerle uğraşarak geçirdiğimiz için bu&nbsp;hakkımız ... eski metotlar hususunda.” Zurg’un sesi hafif ve yavandı. Sıska, kırış kırış gözleri dinleyenlerin birinin&nbsp;yüzünden bir diğerine seğirtmekle meşguldü. “Bir zamanlar Ruatha Salonu’nun duvarında gördüm ... şimdi o duvar&nbsp;halısı kim bilir nerede?” Kurnazca Nabollu Meron’a, sonra da Fax’ın unvanını Doruklar Bölgesi’nde alan Bargen’e göz attı. “Yapıt ejder ırkı kadar&nbsp;eskiydi ve diğer şeylerin arasında yaya bir adamın sırtında tuhaf bir alet taşıdığını gösteriyordu. Elinde, yuvarlak, kılıç&nbsp;uzunluğunda ucundan ... artık bilmediğimiz turuncu-kırmızı boyalarla muhteşem şekilde dokunmuş alevleri ... yere&nbsp;doğru püskürten bir nesne tutuyordu. Tabii ki yukarıda, yakın dizilişte ejderler, bronzlar ağır basıyordu ... gene gerçek&nbsp;ejder bronzu rengimiz artık yok. Sonuç olarak, yapıtı şu anda yoksun olduklarımız kadar esas konusundan dolayı da&nbsp;hatırlıyorum.”</p>

  <p>“Bir alev makinesi mi?” diye ağzında geveledi demirci. “Bir alev makinesi,” diye azalan bir tonda tekrar etti. “Bir alev makinesi,” diye düşüncelice mırıldandı, kalın kaşları aşırı çatıldı. “Ne tip alev püskürtüyor? Bunu düşünmek gerek.”&nbsp;Başını eğdi ve tartışmanın geri kalanı ile ilgisini kaybederek kendini gereken düşünceye kaptırmak için konuşmadı.</p>

  <p>“Evet, saygın Zurg, her meslekte geçmiş Devirlerde kaybolan birçok incelik varmış,” diye acı bir yorum yaptı. “Eğer yaşamaya devam etmek istiyorsak bu tip bilgilerin canlandırılması gerekiyor ... çabuk. Özellikle Usta Zurg’un&nbsp;bahsettiği duvar halısını geri almak istiyorum.”</p>

  <p>F’lar anlamlıca Fax’ın ölümünden sonra yedi Kale için çekişmiş olan Lordlara baktı.</p>

  <p>“Hepinizi daha büyük kayıplardan kurtarabilir. Onun Ruatha’da ortaya çıkmasını önerebilirim. Zurg’un ya da Fandarel’in zanaat kalesinde de olabilir. Hangisi daha uygun olursa.”</p>

  <p>Bir kıpırdanma oldu; ama hiç kimse sahipliğini kabul etmedi.</p>

  <p>“Sonra, şu anda Ruatha Lordu olan Fax’ın oğluna geri verilebilir,” diye ekledi F’lar, böylece yüce gönüllü adaletten acı bir biçimde eğlenmişti.</p>

  <p>Lytol hafifçe bir kahkaha ile güldü ve ters ters odada etrafa bakındı. F’lar, Lytol’un eğlenmiş olacağını ve öksüz Jaxom’un dürüst olsa da böyle neşesiz bir koruyucu tarafından yetiştirilmesinin geçici pişmanlığını hissettiğini düşündü.&nbsp;“Eğer izin verirseniz, Lordum,” diye kesti Robinton, “sizin haritalarınızın bize ispat etttiği gibi, kendi Kayıtlarımız’ı&nbsp;araştırarak, hepimiz yararlı olabiliriz.” Birden gülümsedi, bu beklenmedik mahcuplukta bir gülümsemeydi. “Ben, biz&nbsp;Arpçılar olarak, dinleyici eksikliği ve de arada sırada kendi derilerimizi korumak için popüler olmayan baladları&nbsp;atlayıp geçtiğimiz ve bazı uzun Öğrenim Baladları ile Sagaları daha az kullandığımız için kendimden biraz utanç&nbsp;duyuyorum.”</p>

  <p>F’lar kahkahasını bir öksürükle boğdu. Robinton bir dahiydi.</p>

  <p>“Benim o Ruatha duvar halısını görmem lazım,” diye birden patladı Fandarel.</p>

  <p>“Çok kısa zamanda elinizde olacağından eminim,” diye onu kendi hissetmeye cesaret edemeyeceğinden daha büyük bir güvenle temin etti F’lar. “Lordlarım, yapılacak çok şey var. Şimdi hepimizin ne ile karşı karşıya olduğunu anladınız,&nbsp;liderler olarak kendi Kale’leriniz ve zanaatlarınızın insanlarını nasıl en iyi organize edeceğinizi size bırakıyorum.&nbsp;Zanaatkarlar, en iyi kafalarınızı özel sorunlarımıza yönlendirin: Amacımıza yarayabilecek herhangi bir şey çıkabilir&nbsp;diye bütün Kayıtlarınız’ı yeniden inceleyin. Telgar, Crom, Ruatha ve Nabol Lordları üç gün içinde gene sizinle&nbsp;olacağım. Nerat, Keron ve Igen, topraklarınızdaki bütün yuvaları yok etmek için hizmetinizdeyim. Madenustası&nbsp;buradayken ihtiyacınız olan şeyleri ona söyleyin. Sizin işler nasıl gidiyor?”</p>

  <p>“İşlerimizin sıkı olmasından mutluyuz, Weyrlideri,” diye birdenbire yüksek sesle söylendi Madenustası.</p>

  <p>F’lar tam o sırada, karanlık holde ona gözükmeye çalışarak duran F’nor’un görüntüsünü yakaladı. Kahverengi binicinin sevinçten uçan bir sırıtışı vardı ve haberlerle dolup taştığı açıktı.</p>

  <p>F’lar Güney Kıtası’ndan bu kadar kısa zamanda nasıl döndüklerini merak etti. Sonra F’nor’un -gene - yanmış olduğunu fark etti. Yatak odasına gitmesini ve beklemesini kafasıyla işaret etti.</p>

  <p>“Lordlar ve Zanaatustaları, mesajlar ve gidiş gelişler için her birinizin emrine bir ejdercik verilecektir. Şimdi, iyi günler.”</p>

  <p>Uzun adımlarla Meclis Odası’ndan çıkıp kraliçenin weyrine giden geçide daldı. F’nor kendine bir kupa şarap doldururken hâlâ kımıldayan perdeyi açıp yatak odasına girdi.</p>

  <p>“Başardık!” diye Weyrlideri içeri girerken bağırdı F’nor. “Ama tam otuz iki aday yollayacağını nereden bildiğini anlayamayacağım. Bizim soylu Pridith’imize hakaret ediyorsun diye düşündümdü. Ama dört günde otuz iki yumurta&nbsp;yaptı. İlki ortaya çıktığında bütün yapabildiğim uçup içeri girmemek oldu.”</p>

  <p>Bu görünüşe göre kötü kaderli maceradan en azından bu kadar yarar sağlamanın rahatlığıyla içten tebriklerini söyledi. Şimdi tek yapacağı F’nor’un dün akşamki çılgın ziyaretine kadar güneyde ne kadar kalacağını bulmaktı. Çünkü F’nor’un&nbsp;iyice yanmış, sırıtan yüzünde ne endişe izleri, ne de gerginlik vardı.</p>

  <p>“Kraliçe yumurtası yok mu?” diye ümitle sordu F’lar. Bir deneyimde otuz iki tane ile belki bir diğer kraliçeyi geri yollayabilir ve tekrar deneyebilirdi.</p>

  <p>F’nor’un yüzü asıldı. “Hayır ve olabileceğinden emindim. Ama on dört bronz var. Pridith o konuda Ramoth’u geçti,” diye ekledi gururla.</p>

  <p>“Gerçekten öyle. Weyr’de başka ne var?”</p>

  <p>F’nor kaşlarını çatıp bir iç hayretle kafasını salladı. “Kylara ... şey, o bir sorun. Sürekli ortalığı karıştırıyor. T’bor onunla kötü günlere sürükleniyor. O kadar alıngan ki herkes ondan uzak duruyor.” F’nor biraz canlandı. “Genç N’ton iyi bir filo lideri olacak tarzda gelişiyor. Onun&nbsp;bronzu, Pridith bir daha çiftleşmek için uçarsa T’bor’un Orth’unu geçebilir. Ben Kylara’nın N’ton ile ... ya da herhangi&nbsp;biri ile ... beraber olmasını istediğimden değil bu.”</p>

  <p>“Erzaklarla ilgili sorun var mı?”</p>

  <p>F’nor açıkça güldü. “Eğer burayla haberleşmememizi o kadar açıkça söylememiş olsaydın, size buradaki her şeyden daha iyi kaliteli meyveler ve taze sebzeler yollayabilirdik. Biz, bir ejderadamın beslenmesi gerektiği gibi yiyoruz! F’lar,&nbsp;orada bir depo Weyri düşünmeliyiz. Ondan sonra asla vergi kervanları için endişe etmeyeceğiz ve ...”</p>

  <p>“İyi bir zamanda. Şimdi geri git. Bu ziyaretleri kısa tutman gerektiğini biliyorsun.”</p>

  <p>F’nor yüzünü buruşturdu. “Ah, o kadar da kötü değil. Zaten ben bu zamanda burada değilim.”</p>

  <p>“Doğru,” diye ona katıldı F’lar, “ama zamanı şaşırma ve hâlâ buradayken geri gelme.”</p>

  <p>“Hımm? Ah, evet, bu doğru. Bizim için sürünen zamanın sizin için hızla geçtiğini unuttum. Şey, Pridith ikinci kuluçkayı yapmadan gelmeyeceğim.”</p>

  <p>Neşeli bir elvedayla F’nor weyrden çıkıp gitti. F’lar tekrar Meclis Odası’nın merdivenlerinden çıkarken onu düşüncelice izledi. On dördü bronz, otuz iki yeni ejder az bir kazanç değildi ve riske değiyor gibiydi. Yoksa tehlike daha büyüyecek miydi?</p>

  <p>Birisi kasten boğazını temizledi. F’lar Meclis Odası’nın kubbeli kapı girişindeki Robinton’u görmek için kafasını kaldırdı.</p>

  <p>“Şu haritaları kopya edip onlara bilgi vermeden önce onları benim tamamen anlamam gerekiyor, Weyrlideri. Kendi kendime geride kalma küstahlığını gösterdim.”</p>

  <p>“Senden iyi bir taraftar olur, Arpustası.”</p>

  <p>“Senin soylu bir amacın var, Weyrlideri,” ve sonra Robinton’un gözleri pis pis parladı. “Dinleyiciler karşısında bu kadar soyluca dobra dobra konuşmak için çıkacak bir fırsat olsun diye Yumurta’ya yalvarıp duruyordum.”</p>

  <p>“İlkin, bir kupa şarap?”</p>

  <p>“Benden üzümleri Pern’de imrenilir.”</p>

  <p>“Eğer birisinin böyle leziz kokuyu alacak damak zeki varsa.”</p>

  <p>“Uzmanlar tarafından özenle yetiştirilmişler.”</p>

  <p>F’lar adamın kelimelerle oynamayı ne zaman bırakacağını merak etti. Kafasında haritaları incelemekten daha fazlası vardı.</p>

  <p>“Kafamda zanaat kalesinin Ustası olduktan sonra açıklanamadığı için bir kenara koyduğum bir balad var,” dedi takdir ederek şarabının tadını çıkardıktan sonra sağgörülüce. “Hem ezgisi, hem sözleriyle tedirgin bir şarkı. Bir arpçı olarak işleyenin neyin alınıp neyin ... zorla atılacağı konusunda belirli bir hassaslığı&nbsp;olmalı,” ve geçmişi düşünerek göz kırptı. “Bu baladın dinleyici kadar söyleyen için de rahatsızlık verdiğini fark edip&nbsp;kullanımdan kaldırdımdı. Şimdi, o duvar halısı gibi, yeniden keşfedilmesi gerek.”</p>

  <p>Ölümünden sonra C’gan’ın aleti yeni Weyr şarkıcısı seçilene kadar Meclis Odası’nın duvarında asılı duruyordu. Gitar eski, tahtası inceydi. Yaşlı C’gan onu her zaman kabında ve akortlu saklardı. Arpustası şimdi derin bir saygı ile onu&nbsp;tutarak, tonu duymak için yavaşça tellere vururken aletin güzel sesine hafifçe kaşlarını kaldırıyordu.</p>

  <p>Bir akor vurdu ve uyumsuz bir ses çıktı. F’lar aletin mi akortsuz olduğunu yoksa arpçının yanlışlıkla hatalı bir tele mi vurduğunu merak etti. Ama Robinton acayip sesi tekrar etti, sonra ilkinden bir şekilde daha rahatsız edici tuhaf bir&nbsp;minöre ayarladı.</p>

  <p>“Sana rahatsız edici bir şarkı olduğunu söylemiştim. Ve sorduğu soruların cevaplarını bilip bilmediğini merak ediyorum. Çünkü son zamanlarda bilmeceyi kafamda birçok defa evirip çevirdim.”</p>

  <p>Sonra hızla konuşmadan şarkının havasına geçti.</p>

  <p><br /></p>

  <p>Gitti uzaklara, gitti ileri</p>

  <p>Yankılar cevapsız kaldı.</p>

  <p>Boş, açık, tozlu, ölü,</p>

  <p>Niçin bütün Weyr halkı kaçtı?</p>

  <p><br /></p>

  <p>Ejderler hep beraber nereye gittiler?</p>

  <p>Weyrleri havaya ve rüzgâra bırakıp?</p>

  <p>Sürü hayvanlarının ipini çözüp?</p>

  <p>Gittiler koruyucularımız, ama nereye gittiler?</p>

  <p><br /></p>

  <p>Uçtular mı yeni bir Weyr’e?</p>

  <p>Zalim İpliklerin diğerlerini korkuttuğu bir yere mi?</p>

  <p>Onlar buradan uzak dünyalar mı?</p>

  <p>Niçin, ah, niçin boş Weyr?</p>

  <p>Son hüzünlü akor yankılandı.</p>

  <p><br /></p>

  <p>“Şüphesiz, bu şarkının ilk olarak dört yüz Devir kadar önceye ait zanaat yıllıklarında kaydedildiğini fark etmişsindir,” dedi yavaşça Robinton, gitarı kollarının arasında beşikteymiş gibi sallayarak. “Kızıl Yıldız tam saldırı yakınlığını&nbsp;geçtikten sonra. İnsanların beş Weyr’in ahalisinin ani kaybı üzerine şaşırıp endişelenmeleri için büyük bir nedenleri&nbsp;vardı. Ah, o zaman bir yığın açıklamaları olduklarını tahmin edebiliyorum ama hiçbiri ... hiçbir açıklama ...&nbsp;kaydedilmemiş.” Robinton anlamlıca durdu.</p>

  <p>“Ben de hiçbir kayıt bulamadım,” diye cevapladı F’lar. “Aslında, diğer Weyrlerdeki Kayıtları da ... yanlışsız saldırı zaman cetvelini oluşturabilmek için buraya getirttim. Ve diğer Weyrlerin Kayıtları basitçe sona eriyor -” F’lar bir eli ile kesme hareketi yaptı. “Benden Kayıtları’nda&nbsp;hastalık, ölüm, yangın, felaket ile ilgili hiçbir şeyden bahsedilmiyor - Weyrler arasında her zamanki ilişkilerdeki bu ani&nbsp;aksamanın açıklamasına ait bir kelime bile yok. Benden Kayıtları mutlu bir şekilde devam ediyor, ama sadece Benden&nbsp;ile ilgili. Toplu yok oluşa dair bir tek kayıt var ... Sadece Benden’in şimdiki sorumluluğunun değil, Pern çapında bir&nbsp;devriyenin izleyeceği yolun kabul töreni. Ve hepsi bu.”</p>

  <p>“Tuhaf,” diye derin düşüncelere daldı Robinton. “Kızıl Yıldız’ın tehlikesi geçtiğinde ejderler ve biniciler Kale’lerin üzerindeki yükü hafifletmek için <i>ara</i>ya girmiş olabilirler. Ama ben basitçe buna inanamam. Benim zanaatımın kayıtları&nbsp;hasadın kötü olduğu ve birçok doğal facianın olduğundan bahsediyor ... İplikler dışında. İnsanlar yürekli olabilirler ve&nbsp;sizin soyunuz hepsinin en cesuru olabilir, ama toplu intihar? Ben basitçe bu açıklamayı kabul edemem ... özellikle de&nbsp;ejderadamlar için?”</p>

  <p>“Teşşekürlerimi bildiririm,” dedi yumuşak bir ironiyle F’lar.</p>

  <p>“Söz etmeye değmez,” diye ince bir baş hareketiyle cevapladı Robinton.</p>

  <p>F’lar beğenerek kıkırdadı. “Dar görüşlü olduğumuz kadar weyre de bağımlıyız.</p>

  <p>Robinton kupasını içip bitirdi ve F’lar onu tekrar doldurana kadar hüzünle ona baktı.</p>

  <p>“Evet, soyutlayışınız bazı yararlar getirdi, biliyorsun ve isyan eden Lordlarla muhteşem başa çıktın. Nerdeyse gülmekten ölüyordum.” Robinton iyice sırıtarak bunu belirtti. “Bir ejder nefesi kadar sürede kadınlarını çalmak!” Gene&nbsp;kıkırdadı, sonra birden F’lar’ın gözünün içine bakarak ciddileşti. “Her zamanki gibi, bir adamın yüksek sesle&nbsp;söylemediklerini duymaya alıştığımdan, Meclis toplantısında sakladığın çok şey olduğundan şüphelendim. Benim&nbsp;sağduyumdan emin olabilirsin ... ve ... bütün kalbimle desteğimden ve etkisiz olmayan zanaatımdan emin olabilirsin.&nbsp;Apaçık söylemek gerekirse, arpçılarım sana nasıl yardımcı olabilirler?” ve enerjik bir marş havası tıngırdattı.</p>

  <p>“Geçmişin görkemli ve başarılı baladları ile insanları harekete geçirmek mi?” Hızla hareket eden parmakların çaldığı melodi birden sert ama kararlı bir ritme döndü. “Beyinsel ve fiziksel güçlerini zorluklar için kuvvetlendirmek mi?”</p>

  <p>“Eğer bütün arpçılar senin gibi insanları canlandırabiliyorlarsa, beş yüz kadar ek ejderimin olmamasından kaynaklanan endişelerim hemen sona erecek.”</p>

  <p>“Ah, o zaman senin cesur sözlerine ve işaretli haritalarına rağmen, durum” - gitardaki uyumsuz bir tıngırtı son sözlerini vurguladı - “dikkatle söylememeye&nbsp;çalıştığından daha umutsuz.”</p>

  <p>“Olabilir.”</p>

  <p>“Zurg’un hatırladığı ve Fandarel’in yeniden yapacağı eski alev makineleri - dengeleri değiştirecek mi?”</p>

  <p>F’lar bu zeki adama düşüncelice baktı ve çabuk bir karar verdi.</p>

  <p>“Igen’in kum solucanları yardımcı olsa bile, dünya dönüp Kızıl Yıldız yaklaştığı müddetçe, saldırılar arasındaki süre azalacak ve bizim dün sahip olduğumuz ejderlere ekleyecek sadece yetmiş iki yeni ejderimiz var. Biri artık ölü ve&nbsp;birçoğu önümüzdeki birkaç hafta uçamayacaklar.”</p>

  <p>“Yetmiş iki mi?” diye ona çabucak yaklaştı Robinton. “Ramoth kırk yumurtladı ve onlar hâlâ ateş taşı yiyemeyecek kadar gençler.”</p>

  <p>F’lar, F’nor ve Lessa’nın o anki yolculuklarını kısaca özetledi. F’nor’un tekrar ortaya çıkışı ve deneyin Pridith’in ilk yumurtlamasından çıkan otuz iki yeni ejder ile başarılı olduğu gerçeği ile devam etti. Robinton ona yaklaştı.</p>

  <p>“F’nor nasıl olur da, sen ondan ve Lessa’dan güney kıtasında üreme yeri olduğuna dair haber almadan geri dönebilir?” “Ejderler <i>ara</i>dan başka yerler kadar başka zamanlara da gidebiliyorlar. Bir yere olduğu kadar bir zamana da kolayca&nbsp;gidebiliyorlar.”</p>

  <p>Şaşkınlığa uğratan haberi hazmederken Robinton’un gözleri fal taşı gibi açıldı.</p>

  <p>“Dün sabah Nerat’a saldırıyı işte öyle engelledik. İplikler yağarken onları karşılamak için <i>ara</i>dan zamanda iki saat geriye atladık.”</p>

  <p>“Gerçekten geriye doğru atlayabiliyor musunuz? Ne kadar geriye?”</p>

  <p>“Bilmiyorum. Ben ona Ramoth’u uçurmasını öğretirken, Lessa yanlışlıkla on üç Devir önce Fax’ın adamları zirvelerden istila ederken Ruatha Kale’sine geri döndü. Şimdiki zamana geri geldiğinde, ben <i>ara</i>dan on yıl kadar önceye atlama&nbsp;girişimi yaptım. Ejderler için <i>ara</i>dan bir yere ya da zamana gitmek basit bir konu; ama binicide çok korkunç bir&nbsp;yorgunluk olduğu görülüyor. Dün, Nerat’tan geri geldikten sonra Keroon’a gitmemiz gerekti, kendimi dümdüz ezilmiş&nbsp;ve Igen Ovası’nda bir yaz susuz bırakılmış gibi hissettim.” F’lar başını olumsuzca salladı. “Kylara, Pridith ve diğerlerini&nbsp;<i>ara</i>dan on Devir geriye yollamakta açıkça başarılı olduk, çünkü F’nor bana şimdiden birkaç Devirdir orada olduklarını&nbsp;bildirdi. Bununla beraber, insanlardaki yorgunluk gitgide daha belirginleşiyor. Ama yetmiş iki olgun ejderin bile bir&nbsp;yardımı olacak.”</p>

  <p>“Yeterli olup olmadığını anlamak için bir biniciyi zamanda ileri yolla,” diye yardımseverce önerdi Robinton. “Seni birkaç günlük endişeden kurtarır.”&nbsp;“Daha olmamış bir zamana nasıl gidileceğini bilmiyorum. Ejderine nişanlar vermen gerekiyor bunu biliyorsun. Daha&nbsp;olmamış bir zamanı ona nasıl belirtebilirsin?”</p>

  <p>“Senin hayal gücün var. Tasarla.”</p>

  <p>“Ve bir tekini harcayamayacağım bir zamanda bir ejder kaybetmek mi? Hayır, devam etmeliyim ... çünkü Fnor’un geri dönüşünden çıkana göre öyle yapıyorum ... başlamaya karar verdiğim gibi. Bu bana, eşyaları hazırlama emrini&nbsp;vermem gerektiğini hatırlatıyor. Sonra da seninle zaman cetvellerine bakmam gerekecek.”</p>

  <p>Robinton Weyrlideri’ni haritaları anladığına emin olana kadar tutup, sonra onları kopyalamaya başlaması için yalnız bırakılıncaya kadar öğle yemeği zamanı gelmişti.</p>
</body>
</html>
