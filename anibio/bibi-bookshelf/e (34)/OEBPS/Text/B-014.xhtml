<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-014">Çatla toz, siyah toz,</h2>

  <p>Dondurucu havada</p>

  <p>İşe yaramaz toz, yıldıztozu,</p>

  <p>Geliyor çıplak Kızıl Yıldız’dan.</p>

  <p><br /></p>

  <p>Lessa aniden uyandı, başı ağrıyordu, gözleri bulanıktı, ağzı kuru. Geldiği gibi tamamını hatırlayamadan kaçan berbat bir kâbusu hatırladı. Yüzünden saçları çekti ve aşırı terlediğini fark ederek şaşırdı.</p>

  <p>“F’lar?” diye kararsız bir sesle seslendi. Besbelli ki erken kalkmıştı. “F’lar,” diye daha yüksek sesle tekrar seslendi.</p>

  <p><i>Geliyor</i>, diye ona haber verdi Mnementh. Lessa ejderin tam o anda çıkıntılı kayaya indiğini hissetti. Ramoth’a uzandı&nbsp;ve kraliçenin de biçimsiz, korkutucu rüyalardan rahatsız olduğunu fark etti. Ejder hafifçe doğruldu ve sonra tekrar&nbsp;derin uykuya daldı.</p>

  <p>Belirsiz korkularından rahatsız olan Lessa kalktı ve Weyr’e geldiğinden beri ilk defa banyodan önce giyindi.</p>

  <p>Boşluktan aşağı kahvaltı için seslendi, sonra beklerken marifetli parmaklarla saçlarını ördü.</p>

  <p>Tam F’lar içeri girdiğinde, tepsi platformda belirdi. F’lar omzunun üzerinden geri Ramoth’a bakıp duruyordu.</p>

  <p>“Nesi var?”</p>

  <p>“Benim kâbusumu yansıtıyor. Buz gibi terler içinde uyandım.” “Devriyeleri belirlemek için gittiğimde oldukça sakince uyuyordun. Biliyorsun, bu hızlı büyüme ile ejdercikler sınırlı&nbsp;uçuşlara yatkın hale geldiler. Bütün yaptıkları yemek ve uyumak. Bu ...”</p>

  <p>“Bir ejderin büyümesini sağlayan şeydir,” diye onun adına tamamladı ve düşüncelice sıcak <i>klah</i>ından bir yudum aldı. “Eğitim süreçleri konusunda çok dikkatli olacaksın, değil mi?”</p>

  <p>“Yani yanlışlıkla zaman arasında uçmalarını engellemek mi demek istedin? Tabii ki edeceğim,” diye onu temin etti. “Canı sıkılmış ejder binicilerinin sorumsuzca pat diye girip çıkmalarını istemem.” Ona uzun sert bir bakış yöneltti.</p>

  <p>“Evet, uçmayı bana yeteri kadar erken öğretmemeleri benim suçum değil,” dedi özellikle kötü niyetli olduğunda kullandığı tatlı tonda. “Eğer Etkilememden ilk uçuşuma kadar eğitim görseydim, o yolu asla keşfedemezdim.”</p>

  <p>“Kesinlikle doğru,” dedi ciddiyetle F’lar.</p>

  <p>“Biliyor musun, F’lar, eğer ben onu keşfetmişsem, başka birisi de keşfetmeli ve birisi keşfetmiş olmalı. Eğer hâlâ keşfetmemişlerse.”</p>

  <p>F’lar <i>klah</i> dilini yakarken surat asarak içti. “Sağduyulu olarak nasıl bulunacağını bilmiyorum. Kendimizin ilk olduğunu düşünürsek aptalızdır. Her şeyden önce, bu ejderlerin kalıtsal bir özelliği, yoksa onu asla yapamazdın.”</p>

  <p>Lessa kaşlarını çattı, hızla nefes aldı ve sonra omuz silkerek bıraktı.</p>

  <p>“Devam et,” diye onu cesaretlendirdi F’lar.</p>

  <p>“Şey, İpliklerin yakınlaşması hakkındaki kanımızın birimizin İpliklerin düştüğü zamandan geri gelmesinden doğmuş olması mümkün değil mi? Yani ...”</p>

  <p>“Benim tatlı kızım, ikimiz beraber, her bir başıboş fikir ve olayı, eğer yürüyüp yüzümüze tokat atarsa, dürüst bir önseziyi bilemeyinceye dek analiz ettik. Bu sabahki rüya senin neşeni kaçırmış olsa da onun dün akşam içtiğin o kadar&nbsp;şarap ile bağlantısı olduğuna hiç şüphe yok.”</p>

  <p>“Bu <i>ara</i>dan zamanlar arası gitme yeteneğinin çok önemli bir değeri olduğu düşüncesini kafamdan atamıyorum,” dedi Lessa vurgulayarak.</p>

  <p>“Bu, benim sevgili Weyrkadını’m, bir dürüst önsezi.”</p>

  <p>“Ama niçin?”</p>

  <p>“Niçin olmasın,” diye üstü örtülü düzeltti. “<i>Ne zaman</i>.” Kafasının içinde bir fikir belli belirsiz kımıldadı. Onu üzerine kafa yorabileceği bir yere itelemeye çalıştı F’lar. Mnementh F’nor’un weyre girdiğini bildirdi.</p>

  <p>“Neyin var?” diye sordu yarı kardeşine F’lar, çünkü F’nor’un yüzü ani, şiddetli krizden kıpkırmızı, nefesi kesilmişti ve kekeliyordu.</p>

  <p>“Toz ...” binici eldivenleriyle elbisesinin kollarına ve göğsüne vurarak öksürdü. “Sadece toz var; ama İplikler yok,“ dedi, parmaklarını manalı bir şekilde oynatırken bir eliyle geniş bir daire çizdi. Dar wher derisi pantalonunu silkelerken ince siyah tozlar&nbsp;döküldü.</p>

  <p>F’lar tozların yere dökülmelerini izlerken, vücudundaki bütün adalelerinin tek tek gerildiğini hissetti.</p>

  <p>“Nerede bu kadar toza bulandın?” diye sordu.</p>

  <p>F’nor uysal bir şaşkınlıkla ona baktı. “Tillek’te hava durumu devriyesinde. Son zamanlarda tozlu fırtınalar bütün kuzeyi kasıp kavuruyor. Ama benim gelme nedenim ...” F’lar’ın gergin hareketsizliğinden uyarılıp kesti. “Tozun nesi varmış?”&nbsp;diye kafası karışmış bir tonda sordu.</p>

  <p>F’lar topuklarının üzerinde döndü ve merdivenlerden hızla Kayıt Odası’na koştu. Lessa hemen arkasındaydı, F’nor gecikmiş olarak peşlerine takıldı.</p>

  <p>“Tillek demiştin, değil mi?” diye filo ikincisine bağırdı. Sonradan yaydığı dört harita için masadaki yığınları temizliyordu. “Bu fırtınalar ne zamandır devam ediyor? Niçin onları bildirmedin?”</p>

  <p>“Toz fırtınalarını bildirmek mi? Sen sıcak hava kütlelerini bilmek istiyordun.”</p>

  <p>“Bu fırtınalar ne zamandır devam ediyor?” F’lar’ın sesi tiz ve kesik kesikti.</p>

  <p>“Yaklaşık bir hafta.”</p>

  <p>“Ne kadar yaklaşık?”</p>

  <p>“Altı gün önce ilk fırtına yukarı Tillek’te fark edildi. Bitra, Yukarı Tillek, Crom ve Doruklar’dan bildirildi,” diye kısaca bildirdi.</p>

  <p>F’nor ümitle Lessa’ya baktı; ama o da o dört görülmedik haritaya gözlerini dikmiş bakıyordu. Yatay ve düşey çizgilerin niçin Pern’in kıta yığınlarının üstüne konduğunu anlamaya çalıştı; ama onun mantığının çok ötesindeydi.</p>

  <p>F’lar hızla işaretlemeler yapıyordu, önce birinci haritayı sonra ikinciyi kenara itti.</p>

  <p>“Doğru düşünmek, net görmek ve anlamak için çok fazla kapsamlı,” diye Weyrlideri kendi kendine kaba ve öfkeli bir sesle söylenirken, kızgınca balmumu kalemini yere attı.</p>

  <p>“Sen sadece sıcak hava kütleleri demiştin,” F’nor Weyrlideri’ni bir şekilde hayal kırıklığına uğrattığının farkında olarak alçakgönüllüce kendi kendine konuştuğunu fark etti.</p>

  <p>F’lar sabırsızca başını salladı.</p>

  <p>“Senin hatan değil, F’nor. Benim hatam. Sormam gerekiyordu. Havanın bu kadar soğuk gitmesinin iyi şans olduğunu biliyordum.” Tam gözlerinin içine bakarak, iki elini de F’nor’un omuzlarına koydu. “İplikler yağıp duruyor,” diye&nbsp;ciddice yüksek sesle konuştu. “Soğuk hava ile karşılaştıklarında, donarak parçalanıyor ve rüzgârla dağılıyorlar” - F’lar&nbsp;F’nor’un parmak oynatmasını taklit etti - “siyah toz zerreleri olarak.”</p>

  <p>“Çatla toz, siyah toz,” diye alıntı yaptı Lessa. ‘“Moreta’nın Uçuşu Baladı’nda koro bölümü bütünüyle siyah toz üzerinedir.”</p>

  <p>“Şu anda Moreta’yı hatırlatmana ihtiyacım yok,” diye haritaların arkasından homurdandı F’lar. “O Weyr’deki bütün ejderlerle konuşabilirdi.”</p>

  <p>“Ama bunu ben de yapabilirim!” diye itiraz etti Lessa.</p>

  <p>F’lar yavaşça, sanki kulaklarına inanamazmışçasına Lessa’ya döndü. “Sen şimdi ne dedin?”</p>

  <p>“Ben Weyr’deki bütün ejderlerle konuşabilirim dedim.”</p>

  <p>Aşırı şaşkınlıktan ona gözlerini kırparak bakan F’lar masanın üstüne çöktü.</p>

  <p>“Ne kadar zamandır,” demeyi başardı, “bu özel yeteneğin var?”</p>

  <p>Ses tonundaki, tavrındaki bir şey Lessa’nın hata yapmış bir weyr çömezi gibi kızarıp kekelemesine neden oldu.</p>

  <p>“Her ... her zaman yapabiliyordum. Ruatha’daki nöbetçi wher ile başladı.” Kararsızca Ruatha’nın batı yönünü işaret etti. “Ve Mnementh ile Ruatha’da konuştum. Ve ... buraya geldiğimde, ben..” Sesi F’lar’ın sert, soğuk gözlerinin&nbsp;suçlayıcı bakışıyla duraksadı. Suçlayıcı ve daha da kötüsü aşağılayıcıydı.</p>

  <p>“Ben bana inanıp, bana yardım etmeyi kabul ettiğini düşünmüştüm.”</p>

  <p>“Gerçekten üzgünüm, F’lar, bunun herhangi bir kişinin işine yarayacağını hiç düşünmemişim, ama ...”</p>

  <p>F’lar ayağa fırladı, gözleri kızgınlıktan ışıldıyordu.</p>

  <p>“Çözemediğim tek şey, filoları nasıl yöneteceğim ve saldırı sırasında takviye ve ateş taşlarını zamanında nasıl getireceğim, Weyr ile nasıl bağlantı kuracağımdı. Ve sen ... burada oturmuş kindarca bunu saklıyorsun ...”</p>

  <p>“Ben kindar DEĞİLİM,” diye ona bağırdı Lessa. “Üzgünüm dedim. Öyleyim. Ama senin kararları kendi başına düşünüp almak gibi berbat, kendini beğenmiş bir alışkanlığın var. Sende de aynı yeteneğin olmadığını nereden&nbsp;bilebilirdim ki? Sen, F’lar, Weyrlideri’sin, her şeyi yapabilirsin. Sen de en az R’gul kadar kötüsün; çünkü bilmem&nbsp;gereken şeylerin yarısını bile bana asla söylemiyorsun ...”</p>

  <p>F’lar uzandı ve kırgın sesi durana kadar onu sarstı.</p>

  <p>“Yeter. Çocuklar gibi tartışarak zaman harcayamayız.” Sonra gözleri büyüdü ve ağzı açıldı. “Zaman harcamak mı? İşte bu.”</p>

  <p>“<i>Ara</i>dan geriye gitmek mi?” diye soludu Lessa.</p>

  <p>“<i>Ara</i>dan geriye gitmek!”</p>

  <p>F’nor tamamen şaşırmıştı. “Siz ikiniz neden bahsediyorsunuz?”</p>

  <p>“Şafakta İplikler Nerat’a yağmaya başladı,” dedi F’lar, gözleri parıl parıl, tavrı kararlıydı.</p>

  <p>F’nor anladıklarından midesinin kasıldığını hissedebildi. Şafakta Nerat’a mı? Yağmur ormanları yok olacaktı. Tehlike düşüncesi ile vücuduna adrenalin aktığını hissedebildi.</p>

  <p>“Bu yüzden, <i>ara</i>dan oraya geri gideceğiz ve İplikler yağmadan iki saat önce orada olacağız. F’nor, ejderler sadece bizim yönlendirdiğimiz yere değil, zamana da gidebiliyorlar.”</p>

  <p>“Nereye? Ne zaman?” diye sersemce tekrarladı F’nor. “Bu tehlikeli olabilir.”</p>

  <p>“Evet, ama bugün Nerat’ı kurtaracak. Şimdi, Lessa,” ve F’lar onu sevgi ve gurur dolu bir şekilde bir daha sarstı, “bütün ejderlere, genç yaşlı, uçabilen hepsine dışarı çıkmalarını emret. Söyle onlara kendilerine ateş taşı çuvalları yükletsinler.&nbsp;Bilmem zaman içinde konuşabilir misin ...”</p>

  <p>“Bu sabahki rüyam ...”</p>

  <p>“Belki. Ama şu anda Weyr’i uyandır.” Etrafında dönerek F’nor’a döndü. “Eğer İplikler şafakta Nerat’ta yağıyorsa ... yağıyorduysa, tam şu anda Keroon ve Ista’ya düşüyor olacaklar, çünkü onlar aynı zaman dilimindeler. İki filoyu&nbsp;Keroon’a götür. Ovaları uyandır. Ateş çukurlarını yaksınlar. Yanına birkaç weyr çömezi al ve onları Igen ile Ista’ya&nbsp;yolla. Şu Kale’ler Keroon kadar acil bir tehlikede değiller. Elimden geldiği kadar çabuk sana takviye göndereceğim. Ve&nbsp;... Canth’ı Lessa ile bağlantıda tut.”</p>

  <p>F’lar kardeşinin omzuna vurdu ve onu yolladı. Kahverengi binici emirleri tartışmadan almaya çok alışkındı.</p>

  <p>“Mnementh diyor ki R’gul nöbetçi amiridir ve R’gul bilmek istiyor ki ...” diye başladı Lessa.</p>

  <p>“Gel, kız,” dedi F’lar, gözleri heyecandan ışıl ısıldı. Haritalarını kaptı ve Lessa’yı merdivenlerden aşağı sürükledi. Weyre tam R’gul ve T’sum içeri girdiğinde vardılar. R’gul bu olağandışı çağrıdan dolayı homurdanıyordu.</p>

  <p>“Hath bana burada bulunmamı söyledi,” diye şikayet etti. “Kendi ejderinin seni ...”</p>

  <p>“R’gul, T’sum filolarınızdaki adamlarınızı ejderlerine bindirin. Taşıyabilecekleri kadar ateş taşı yüklensinler ve Yıldız Taşı’nın üstünde toplanın. Birkaç dakika içinde size katılacağım. Şafakta Nerat’a gidiyoruz.”</p>

  <p>“Nerat mı? Ben nöbetçi amirim, devriye değil...”</p>

  <p>“Devriye değil,” diye onu kesti F’lar.</p>

  <p>“Ama, efendim,” diye fal taşı gibi açık gözlerle araya girdi T’sum, “Nerat’ın şafağı aynı bizim gibi iki saat önceydi.”</p>

  <p>“Ve bizim gideceğimiz zaman da o, bronz binici. Biz ejderlerin coğrafi olduğu kadar zamansal yerlere <i>ara</i>dan gidebildiklerini keşfettik. Onları gökte yakmak için <i>ara</i>dan zamanın gerisine gidiyonız.”</p>

  <p>F’lar R’gul’un kekeleyerek açıklama istemesini umursamadı. Ne var ki, T’sum ateş taşı çuvalını kaptı ve hızla çıkıntılı kayada onu bekleyen Munth’una koştu.</p>

  <p>“Durma, yaşlı aptal,” dedi R’gul’a öfkesi burnunda Lessa. “İplikler burada. Sen yanılmışsın. Şimdi bir ejderadam ol! Ya da <i>ara</i>ya, git ve orada kal!”</p>

  <p>Alarmlardan uyanan Ramoth, insan büyüklüğündeki kafasını R’gul’a doğru uzattı. Eski Weyrlideri geçici şokundan sıyrıldı. Bir kelime bile etmeden geçitten aşağı T’sum’u takip etti.</p>

  <p>F’lar kalın wher derisi ceketini üzerine atmıştı ve binici çizmelerini giyiyordu.</p>

  <p>“Lessa, bütün Kale’lere kesinlikle haber yolla. Bu saldırı yaklaşık dört saat sonra duracak. Bu yüzden batıda en uzak erişebileceği yer Ista olacak. Ama bütün Kale’lerin ve zanaatların uyarılmasını istiyorum.”</p>

  <p>Lessa başını sallayarak onayladı, gözleri bir kelime bile kaçırmamak için Flar’ın yüzüne odaklanmıştı.</p>

  <p>“Neyse ki, Yıldız, Geçişine daha yeni başladı, bu yüzden bir sonraki saldırı için birkaç gün endişe etmemiz gerekmiyor. Geri geldiğimde bir sonrakini hesaplayacağım.”</p>

  <p>“Şimdi, kadınlarını örgütlemesi için Manora’yı bul. Kovalarla merheme ihtiyacımız olacak. Ejderler bağlanacaklar ve bu can yakar. En önemlisi, eğer bir şeyler yolunda gitmezse, Ramoth’u uçurtmak için bir bronzun en az bir yaşını&nbsp;doldurana kadar beklemen gerekecek ...”</p>

  <p>“Mnementh hariç hiç kimse Ramoth’la uçamaz,” diye çığlık attı Lessa, gözleri vahşice parlıyordu.</p>

  <p>F’lar onu ezercesine kendine çekti. Dudakları Lessa’nınkileri, sanki Lessa’nın bütün tatlılığı ve gücünün onunla gelmesi gerekirmiş gibi çürütüyordu. Lessa’yı o kadar ani serbest bıraktı ki kız sendeleye sendeleye Ramoth’un yere inmiş&nbsp;kafasına kadar geri geri gitti. Ejderinin kafasına bir an, güven kadar destek için de sarıldı.</p>

  <p><i>Yani, eğer Mnementh beni yakalayabilirse</i>, diye kendini beğenmişçe düzeltti Ramoth.</p>
</body>
</html>
