<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-010">Weyr’den ve Çanak’tan</h2>

  <p>Pern’in ejderadamları yükseliyorlar,</p>

  <p>Bronz ve kahverengi, mavi ve yeşil,</p>

  <p>Havadalar, uçuyorlar, bir görünüyorlar,&nbsp;bir kayboluyorlar.</p>

  <p><br /></p>

  <p>Telgar Lordu Larad, Benden Weyri’nin tektaş zirvelerine göz attı. Üstü şerit şerit olan taş, günbatımında donmuş şelalelere benziyordu. Ve bir o kadar da konuksevere. O ve liderlik ettiği ordusunun kalkıştıkları kutsal şeylere&nbsp;saygısızlık için zihninin kuytu bir yerinde uzun ve can çekişen bir korku duygusu kıvrandı. Bu düşünceyi sertçe&nbsp;bastırdı.</p>

  <p>Weyr artık işe yaramazdı. Bu açıktı. Kalelilerin alın terlerinin ürünlerini tembel weyr halkına vermelerinin gereği yoktu artık. Weyr’i geçmişteki hizmetlerinden dolayı minnetle desteklemişlerdi. Ama ejderadamlar değerbilir cömertliğin&nbsp;sınırlarını aşmışlardı.</p>

  <p>İlk olarak bu köhnemiş Arama saçmalığı. Bir kraliçe yumurtası yumurtlanmışmış. Weyr’de uygun kendi kadınları varken, ejderadamların niçin Kaleliler arasındaki en güzel kadınları çalmaları gerekiyordu ki? Larad’in kız kardeşi,&nbsp;Kylara’yı, çalmalarının hiç gereği yoktu, bir akşam Igenli Brant ile uzun zamandır sabırsızlıkla beklenen evliliği bir&nbsp;sonraki akşam o saçma Arama’yla yok olmuştu. O zamandan beri de ondan hiçbir haber alınmamıştı.</p>

  <p>Ve Fax’ı öldürmek! Tehlikeli derecede hırslı bir adam olmasına rağmen, yine de Soy’dan biriydi. Ve Weyr’den Doruklar Bölgesi’nin işlerine burunlarını sokmaları istenmemişti.</p>

  <p>Ama bu sürekli hırsızlıklar. Artık bu kadarı fazla. Bir kaleli ara sıra birkaç erkek geyiği mazur görebilirdi. Ama nereden geldiği belli olmayan bir ejder birden ortaya çıkarak (bu yetenek Larad’ı çok rahatsız etmişti) ve dikkatlice korunup&nbsp;büyütülmüş bir sürünün en iyi damızlık geyiklerini kaptığında, bu her şeyi berbat etmişti!</p>

  <p>Weyr’e Pern’deki ikinci derecedeki konumunun anlatılması gerekiyordu. Artık daha fazla ondalık vergi hiç kimseden gelmeyeceğinden dolayı halkı için başka yollardan erzak depolaması gerekecekti. Benden, Bitra ve Lemos’un da&nbsp;yakında akılları başlarına gelecekti. Weyr’in bu batıl inançlı hakimiyetine son vermekten onların da hoşnut olması&nbsp;gerekiyordu.</p>

  <p>Bununla beraber, devasa dağa yaklaştıkça, Larad, Lordların bu dağ kitlesinin içine nasıl olup da girecekleri hakkında daha çok kuşku duymaya başladı. Şu Nabol’un Lord’u denen Meron’a (bu köşeli suratlı, Soy’la hiçbir ilişkisi olmayan&nbsp;sabık Bekçi’ye gerçekten hiç güvenmiyordu) bineğini yaklaştırması için işaret etti.</p>

  <p>Meron bineğini Larad’ın yanına getirmek için kamçıladı.</p>

  <p>“Weyr’e Tünel dışında başka uygun bir yol yok mu?”</p>

  <p>Meron olumsuzca başını salladı. ‘Töreliler bile mutabık kaldılar.”</p>

  <p>Bu Meron’u yıldırmadı; ama o Larad’ın endişeli ifadesini yakaladı.</p>

  <p>“Doruğun güney kenarına bir birliği önden yolladım,” ve bölgeyi gösterdi. “Orada yamacın indiği alçak, tırmanılabilecek bir uçurum olabilir.”</p>

  <p>“Bize danışmadan bir birlik mi gönderdin? Ben lider olarak seçilmiştim ..?”</p>

  <p>“Doğru,” diye onayladı Meron, sevimlice dişlerini göstererek. “Sadece benim fikrimdi.”</p>

  <p>“Farklı bir olasılık, kabul ediyorum ama iyisi mi ...” Larad doruğa bir göz attı.</p>

  <p>“Bizi gördüler, buna hiç şüphe yok, Larad,” diye onu temin etti Meron, küçümsercesine sessiz Weyr’e bakıyordu. “Bu yeterli olacak. Bizim ültimatomumuzu verdiğinde bizimki gibi bir güç karşısında teslim olacaklardır. Defalarca korkak&nbsp;olduklarını ispat ettiler. F’lar denen bronz biniciye iki defa hakaret ettim ve umursamadı. Bunu hangi <i>erkek</i> yapar ki?”</p>

  <p>Birden çatırdayan bir kükreme ve dünyanın en soğuk esintisi fikir alışverişlerini kesti. İleri fırlayan hayvanına hakim&nbsp;olmaya çalışırken Larad her renkte, büyüklükte ve her yerde olan ejderlerin karmaşık görüntüsünü yakaladı. İleri&nbsp;fırlayan hayvanların panik içindeki tiz çığlıkları ve şaşkın, korkudan ödü patlamış adam bağırışları ile doldu etraf.</p>

  <p>Larad büyük bir çabayla hayvanını ejderadamlara bakmak için çevirmeyi başardı.</p>

  <p>Bizi meydana getiren Boşluk adına, ejderlerin bu kadar büyük olduklarını unutmuşum, diye düşündü, kendi korkusunu kontrol etmek için çabalarken.</p>

  <p>Bu korkutucu dizilişin en başta gelen nedeni, yerin hemen üstünde, havada dururlarken kanatları olağanüstü çapraz çizgili hareketlerle, üst üste binen, dört büyük bronz hayvanın üçgen düzeniydi. İlerilerinde bir ejder boyu yukarda,&nbsp;daha uzun, geniş kahverengi hayvanlardan ikinci sıra oluşmuştu. Onların ilerisinde ve yukarısında kavis halinde, birkaç&nbsp;saniye öncesine kadar bir ordu olan korkudan ödü patlamış güruha, hepsi dev kanatlarıyla soğuk hava savuran mavi,&nbsp;yeşil ve başka kahverengi hayvanlar vardı.</p>

  <p>Larad bu insanın içini donduran soğuğun nereden geldiğini merak etti. Tekrar ileri doğru atılmaya başlaması ile hayvanının ağzını şiddetle çekti.</p>

  <p>Ejderadamlar hayvanlarının boynunda oturmuş izleyerek bekliyorlardı.</p>

  <p>“Onları hayvanlarından indir ve o şeyleri uzaklaştır ki konuşabilelim,” diye Larad’a bağırdı Meran, bineği hoplayıp zıplayıp, korkudan tiz çığlıklar atarken.</p>

  <p>Larad piyade askerlere ileri çıkmalarını işaret etti; ama her bineği Lordların aşağı inebilecekleri kadar sakinleştirmek için dört adam gerekti.</p>

  <p>İkinci yanlış hesap, diye düşündü neşesiz bir espiriyle Larad. Ejderlerin Pern hayvanları üzerindeki etkisini unuttuk. İnsanlar da buna dahil. Kılıcını yerleştirip, eldivenlerini bileğine kadar çekerek, başını sertçe diğer Lordlara salladı ve&nbsp;onlar da ilerlediler.</p>

  <p>Lordların atlarından indiğini gören F’lar Mnementh’e ilk üç sıranın inmesi haberini iletmesini söyledi. Ejderler büyük bir dalga gibi, kanatlarını devasa bir iç çekiş sesi ile kapatarak uysalca yere indiler.</p>

  <p>Mnementh F’lar’a ejderlerin coştuklarını ve mutlu olduklarını söyledi. Bu Oyunlar’dan daha eğlenceliydi.</p>

  <p>F’lar Mnementh’e sertçe bunun hiç de eğlence olmadığını söyledi.</p>

  <p>“Telgarlı Larad,” diye ilk adam kendini tanıttı, ses tonu tereddütsüzdü, tavrı asker gibiydi ve görece genç biri için kendinden emindi.</p>

  <p>“Nabollu Meron.”</p>

  <p>F’lar köşeli hatları olan, kıpır kıpır gözlü esmer yüzü hemen tanıdı. Adi ve kışkırtıcı bir savaşçı.</p>

  <p>Mnementh F’lar’a Weyr’den alışılmadık bir mesaj iletti. F’lar hissedilmez bir şekilde başını sallayarak onayladı ve tanıtmaları kabul etmeyi sürdürdü.</p>

  <p>“Ben sözcü olarak seçildim,” diye başladı Telgarlı Larad. “Kale Lordları ortak olarak Weyr’in ürünü tamamladığında mutabık oldular. Bunun sonucunda, Weyr’den gelen talepler artık geçersizdir. Kale’lerde bir daha Arama olmasına izin vermeyeceğiz. Herhangi bir Kale’nin ağıllarına&nbsp;ve sürülerine ejder halkı tarafından baskın yapılamayacak.”</p>

  <p>F’lar onu kibarca dinledi. Larad iyi, az ve öz konuşmuştu. F’lar başını sallayarak onayladı. Önündeki Lordlara her birini dikkatlice tartarak baktı. Sert ifadeleri, sağlam ve içten inanışlarıyla haklı kızgınlıklarını yansıtıyordu.</p>

  <p>“Ben, F’lar, Mnementh’in binicisi, Weyrlideri olarak size cevap veriyorum. Şikayetleriniz dinlendi. Şimdi Weyrliderinin ne emrettiğini dinleyin.” Kayıtsız tavrı gitmişti. Mnementh, binicisinin sesine, yayla boyunca kulakları çınlatan sert&nbsp;metalik tehdit edici bir gürleme ekledi, kelimeleri kalabalığın bile onu duyabileceği kadar net bir şekilde taşıdı.</p>

  <p>“Geri dönecek ve Kale’lerinize geri gideceksiniz. Daha sonra ağıllarınıza ve sürülerinizin arasına dönebilirsiniz. Tam ve adil ondalık vergilerinizi hazırlayacaksınız. Bu dönüşünüzün ardından üç gün içinde Weyr’e yola çıkmış olacak.”</p>

  <p>“Weyrlideri Lordlara vergi vermelerini mi emrediyor?” Nabollu Meron’un alaycı gülüşü çınladı.</p>

  <p>F’lar işaret verdi, iki filo ejderadam daha birden Nabol birliklerinin üzerinde havada belirdi.</p>

  <p>“Weyrlideri Lordlara ondalık vergilerini veriyor,” diye tekrar söyledi F’lar. “Ve Lordlar vergilerini yollayana kadar, Nabol, Telgar, Kale, lgen, Keroon leydilerinin bizimle beraber kalmak zorunda olduklarından dolayı üzgünüz. Ayrıca Balan Kalesi leydileri Gar Kalesi leydileri ...”</p>

  <p>F’lar, Lordlar rehine listesini duyunca kızgın ve heyecanlı bir şekilde aralarında mırıldanmaya başladıkları için durdu. F’lar Mnementh’e bildirmesi için acil bir mesaj verdi.</p>

  <p>“Blöfün işe yaramayacak,” diye dudak büktü, eli kılıcının kabzasında ileri çıkan Meron. Sürüleri basmak hoşgörülebilirdi; bu olmuştu. Ama Kaleler kutsaldı. Buna kalkışamazlardı.</p>

  <p>F’lar Mnementh’den sinyali yollamasını istedi ve T’sum’un filosu ortaya çıktı. Her binici ejderinin boynunda bir Leydi tutuyordu. T’sum kendi grubunu yukarıda, ama Lordların her birinin korkmuş ya da isteri içindeki kadınları&nbsp;tanıyabilecekleri yakınlıkta tutuyordu.</p>

  <p>Meron’un yüzü şok ve yeni bir nefretle buruştu.</p>

  <p>Larad gözlerini kendi Leydi’sinden zorla uzaklaştırarak öne çıktı. Onun yeni ve çok sevdiği karısıydı. Sessiz ve cesur bir kişi olarak ağlayıp bayılmaması minik bir teselliydi.</p>

  <p>“Bizden avantajlı durumdasın,” diye tatsızca kabul etti Larad.</p>

  <p>“Geri çekileceğiz ve ondalık vergiyi yollayacağız.” O tam geri dönmek üzereydi ki Meron ileri fırladı, yüzü öfkesini gösteriyordu.</p>

  <p>“Sakin sakin onların isteklerini kabul edecek miyiz? Bir ejderadam kim oluyor da bize emir veriyor?”</p>

  <p>“Kes sesini,” diye emrederek Nabollunun kolunu yakaladı Larad.</p>

  <p>F’lar elini otoriter bir işaretle kaldırdı. Bir filo mavi, bazıları Benden Doruğu’nun güney yüzündeki mücadelenin izlerini taşıyan, Meron’un sözüm ona dağcılarını taşıyarak ortaya çıktı.</p>

  <p>“Ejderadamlar emreder. Ve hiçbir şey onların gözünden kaçmaz.” F’lar’ın sesi soğukça çınladı. “Kale’lerinize çekileceksiniz. Gereğince vergilerinizi yollayacaksınız; çünkü biz yollamazsanız biliriz. Sonra ister küçük çiftlik olsun ister Kale, aynı şekilde, ateş taşının acısıyla yaşadığınız yerleri yeşilden temizlemeye başlayacaksınız. Saygıdeğer Gelgar, senin dış Kale’nin güneyine bak. Cephe çok zayıf. Sırttaki savunmaların üstündeki&nbsp;ateş çukurlarını temizle. Onları pislenmeye bırakmışsın. Madenlerin yeniden açılması ve ateş taşlarının stoklanması&nbsp;gerekiyor.”</p>

  <p>“Vergilere evet; ama gerisi ...” diye kesti Larad.</p>

  <p>F’lar’ın kolu ok gibi gökyüzünü gösterdi.</p>

  <p>“Yukarı bak, Lord. İyi bak. Kızıl Yıldız gece olduğu kadar gündüz de parıldıyor. Ista’nın ötesindeki dağ duman çıkarıyor ve yanan kayalar püskürtüyor. Deniz dev gelgitlerle kudurmuş ve sahilleri sular altında bırakıyor. Hepiniz Sagaları ve Baladları unuttunuz mu? Ejderlerin yeteneklerini unuttuğunuz gibi? Bu belirtilerin her zaman İpliklerin gelişinin habercisi olduğunu ciddi&nbsp;olarak ele almamazlık edebilir misiniz?”</p>

  <p>Meron gümüş İpliklerin gökyüzünden hızla geldiğini görene kadar asla inanmayacaktı. Ama Larad ve birçoğunun artık inandığını F’lar biliyordu.</p>

  <p>“Ve kraliçe,” diye devam etti, “İkinci yılında çiftleşmek için uyandırıldı. Çiftleşmek için uyandırıldı, yükseldi ve çok yükseklere uçtu.”</p>

  <p>Hepsinin kafaları aniden yukarı kalktı. Gözleri fal taşı gibi açılmıştı. Meron bile şaşırmış gözüküyordu. F’lar arkasında R’gul’un güçlükle soluduğunu duydu; ama bir hile olmasın diye bakmaya kalkışmadı.</p>

  <p>Birden, gözünün ucuyla, gökyüzünde altın rengi bir parıltı yakaladı.</p>

  <p><i>Mnementh</i> diye çabucak söylendi ve Mnementh sadece mutluca guruldadı. Tam o sırada kraliçe daireler çizerek cesur ve görkemli bir görüntü ile, ki F’lar gönülsüzce öyle olduğunu kabul etti, görüntüye dahil oldu.</p>

  <p>Zarif şekilde uçuşan beyazlar içindeki Lessa eğri, altın rengi boynun üzerinde açıkça gözüküyordu. Kanat açıklığı Mnementh’den de daha büyük olan Ramoth öylesine kanatlarını çırparak&nbsp;havada duruyordu. Boynunu kıvırışından Ramoth’un oyuncul ve neşeli bir ruh halinde olduğu belliydi; ama F’lar’ın&nbsp;tepesi atmıştı.</p>

  <p>Yukarıdaki kraliçenin görünümü bütün bakanların üzerinde oldukça büyük etki bırakmıştı. F’lar onun kendi üzerindeki çarpıcı etkisinin farkındaydı ve bunun kuşkulu Kalelilerin yüzlerine yansıdığını gördü, bunu ejderlerin uğuldama&nbsp;tarzından anladı, Mnementh’den duydu.</p>

  <p>“Ve tabii ki en büyük Weyrkadınlarımızın - birkaçını saymak gerekirse Moreta, Törene- hepsi Ruatha Kalesi’nden geldiği gibi Pernli Lessa da oradan.”</p>

  <p>“Ruatha ...” Meron dişlerini birbirine geçirip, gıcırtıyla o ismi söyledi, ifadesi soğuktu.</p>

  <p>“İplikler geliyor mu?” diye sordu Larad.</p>

  <p>F’lar yavaşça başını sallayarak onayladı. “Arpçınız belirtiler hakkında size bilgi verebilir. Saygıdeğer Lordlar, ondalık vergiler istenmekte. Kadınlarınız geri gönderilecekler. Weyr Pern’i korumaya söz verdiği gibi, Weyr Pern’i hazırlıyor.&nbsp;İşbirliğiniz beklenmektedir-” anlamlıca durdu- “ve zorla yaptırılacaktır.”</p>

  <p>Bunu söylemesi ile kraliçeyi hiç gözden kaçırmadan Mnementh’in boynuna atladı. Ejder dönüp, süzülerek yükseklere uçarken altın rengi kanatların çırpıldığını gördü.</p>

  <p>Bütün enerjisi ve dikkatini, bir isyan gösterisi olduğu için Kalelilerin şikayetlerini yatıştırmaya harcaması gerektiği anı, Lessa’nın seçmiş olması, insanı çileden çıkarıyordu. Bağımsızlığının havasını niçin bütün&nbsp;Weyr ve Lordların tam gözünün önünde atması gerekiyordu ki? Hemen arkasından peşine düşmeyi çok istedi; ama&nbsp;yapamadı. Ordunun gerçekten geri çekildiğini görene ve Kalelilerin aydınlanması için Weyr’in kuvvetinin son&nbsp;gösterisine sinyal verene kadar olamazdı.</p>

  <p>Dişlerini sıkarak Mnementh’e havalanma işareti verdi. Arkasında olağanüstü gösteri gürültüleri ve hızlı, ani hareketlerle filolar öyle bir yükseldiler ki havada Benden Weyr’inin böbürlendiği zar zor yeten iki yüz yerine binlerce ejder varmış&nbsp;gibi gözüktü.</p>

  <p>Stratejisinin bu bölümünün düzgünce işlediğinden emin bir vaziyette, Mnementh’e o anda Weyr’in çok yukarılarında inip yükselerek süzülen Weyrkadını’nın peşinden uçmasını söyledi.</p>

  <p>Eline geçirdiğinde, bir iki şey söyleyecekti ...</p>

  <p>Mnementh iğneleyici bir tavırla ona bir iki şey söylemenin çok iyi bir fikir olabileceğini bildirdi F’lar’a. Sadece kanatlarını açmaya çalışan bir çiftin peşinde intikam güderek gitmekten çok daha iyiydi. Mnementh çabuk kızan&nbsp;binicisine altın ejderin dün çok uzaklara uçtuğunu, dört kan tattığını ama o zamandan beri bir şey yemediğini&nbsp;unutmamasını hatırlattı. Tamamen karnını doyurana kadar ne uzun bir uçuşla ilgilenirdi, ne de o kadar gücü olurdu.&nbsp;Bununla beraber eğer F’lar&nbsp;bu kötü düşünülmüş ve tamamen gereksiz kovalamada ısrar ederse, Ramoth’u ondan kaçmak için <i>ara</i>ya atlayacak kadar&nbsp;düşman edebilirdi.</p>

  <p>Yanında öğretici olmadan çiftin <i>ara</i>ya gitmesinin düşüncesi F’lar’ı birden sakinleştirdi. Kendini kontrol ederek, Mnementh’in değerlendirmesinin şu anda kendininkinden çok daha güvenilir olduğunu fark etti. Öfke ve endişenin&nbsp;kararlarını etkilemesine izin vermişti ama ...</p>

  <p>Mnementh F’lar’ın hem giden orduyu hem de kraliçeyi gözleyebileceği güzel bir hakim nokta olan Benden Doruğu’nun en tepesindeki Yıldız Taşı’na konmak için daireler çizdi.</p>

  <p>Mnementh görme gücünü en uzak limitine kadar ayarlarken, ejderinin koca gözleri kendi etrafında dönüyormuş gibi bir görüntü verdi.</p>

  <p>Piyanth’ın binicisinin ejderlerin geri çekilmeye gözcülük etmesinin adamlar ve hayvanlar arasında isteri yarattığını hissettiğini, F’lar’a bildirdi. Sonucunda ortaya çıkan panik kaçışmalarında yaralanmalar oluyormuş.</p>

  <p>F’lar hemen K’net’e, ordu akşam için kamp kurana kadar gözleme yüksekliğine çıkmasını emretti. Nabollu temsilcileri sürekli yakın takipte tutacaktı.</p>

  <p>F’lar Mnementh’e bu emirleri yollatırken, kafasından o konuyu çıkarmış olduğunu fark etti. Bütün dikkati gerçekten yükseklerde uçan çiftteydi.</p>

  <p><i>Ona araya uçmayı öğretsen iyi olur,</i> diye belirtti Mnementh, koca gözlerinden biri F’lar’ın tam omzunun üzerinde parlıyordu. <i>Onu kendi başına öğrenecek kadar hızlı. O zaman biz ne oluruz</i>?</p>

  <p>F’lar nefesi kesilmiş izlerken sert bir yanıtın dudaklarından ileri gitmesine izin vermedi. Ramoth birden kanatlarını katladı, altın bir çubuk gökten aşağı dalıyordu. Kritik noktada çaba sarf etmeden kanatlarını gene açtı ve gene yükseldi.&nbsp;Mnementh ilk çılgın gösteri uçuşlarını hatırladı kasten. Sevecen bir gülümseme F’lar’ın yüzünden geçti. Birden&nbsp;Lessa’nın uçmayı ne kadar çok istediğini anladı, kendisinin denemesi yasakken ejderciklerin çalışmalarını izlemek,&nbsp;onun için ne kadar acı olmuştu kim bilir.</p>

  <p>Evet, F’lar kararsızlık ve şüpheyle bölünmüş R’gul değildi.</p>

  <p><i>Ve o da Jora değil</i>, diye sertçe ona hatırlattı Mnementh. <i>Ben onları çağırıyorum</i>, diye ekledi ejder. <i>Ramoth’un rengi soluk turuncuya dönmüş</i>.</p>

  <p>Uçanlar itaatkârca aşağı doğru süzülmeye başlarken F’lar izledi. Kraliçenin kanatları, ileri doğru şahane hızını yavaşlatırken kavis çizip bükülüyordu. Aç ya da tok, uçabiliyordu!</p>

  <p>Mnementh’e binerken, onlara aşağı beslenme alanına gelin diye el salladı. Lessa’nın yüzü bir an gözüne ilişti, yüzü isyan ve sevinçten pırıl prıl parlıyordu.</p>

  <p>Ramoth indi ve Lessa yere atlayıp ejdere yemeği işaret etti. Az sonra Mnementh’in süzülmesini ve F’lar’ın inmesi için havada duruşunu izledi. Omuzlarını kastı, sanki F’lar’ın kınamasıyla karşılaşmak için narin bedeni kendini hazırlıyormuş gibi çenesini sinirlice kaldırdı. Davranışı ceza&nbsp;bekleyen ve ona ses çıkarmadan, dayanmaya kararlı bir weyr çömezi gibiydi. Biraz bile pişman değildi.</p>

  <p>F’lar’ın son kızgınlık parçasının yerini bu boyun eğmez kişiliğe hayranlığı aldı. Aralarındaki mesafeyi kapatırken gülümsedi.</p>

  <p>F’lar’ın beklenmedik tavrından şaşıran Lessa yarım adım geriye attı.</p>

  <p>“Kraliçeler de uçabilir,” diye ona meydan okuyarak patladı.</p>

  <p>F’lar’ın sırıtışı iyice yüzüne yayıldı, ellerini Lessa’nın omuzlarına koydu ve onu sevgiyle sarstı.</p>

  <p>“Tabii ki uçabilirler,” diye onu temin etti, sesi gurur ve saygı doluydu. “Onların kanatlarının olmasının nedeni bu!”</p>
</body>
</html>
