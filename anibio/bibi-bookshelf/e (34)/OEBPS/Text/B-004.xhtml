<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-004">Nöbetçi wher, nöbetçi wher,</h2>

  <p>İninde sen,</p>

  <p>Dikkatli nöbet tut, nöbetçi wher!</p>

  <p>Kimdir oraya giden?</p>

  <p><br /></p>

  <p>“Nöbetçi wher bir şey saklıyor,” dedi F’nor’a, alelacele temizlenmiş büyük odaya girdiklerinde fikir alışverişinde bulunurlarken F’lar. Şu anda ocakta yanan cömert bir ateş olduğu halde oda kış soğuğunu tutmaktan zevk alıyordu.&nbsp;“Canth onunla konuştuğunda anlamsızca abuk sabuk sesler çıkarmaktan başka bir şey yapmıyordu,” diye belirtti F’nor.&nbsp;Ocağın ızgarasına dayanmış ısınmak için bir o tarafına bir bu tarafına hafifçe dönüyordu. Filo liderinin sabırsız&nbsp;adımlarla dolaşmasını izliyordu.</p>

  <p>“Mnementh onu sakinleştiriyor,” diye cevapladı F’lar. “Belki kâbusun ne olduğunu çözebilir. Yaratığın aklı başında değil, daha çok bunamışa benziyor ama ...”</p>

  <p>“Emin değilim,” diye yardım edercesine katıldı ona. Sürümcek ağlı tavana göz attı kaygıyla. Sürümceklerin çoğuna rastlayacağından emindi, ama iğnelerinden hoşlanmazdı. Bu terk edilmiş Kale’de daha şimdiden yaşadıkları&nbsp;rahatsızlıkların üstüne bir de bu olamazdı. Eğer gece çok soğuk olmazsa, zirvelerde Canth’a sarılıp yatmaya niyetliydi.&nbsp;“Bu Fax’ın ya da Bekçisi’nin sunduğundan çok daha makul bir öneri olacak.”</p>

  <p>“Hımm,” diye mırıldandı F’lar, kahverengi biniciye kaşlarını çatarak.</p>

  <p>“Aslında, on kısa Devir’de Ruatha’nın böyle bir umutsuzluğa düşmesi inanılmaz bir şey. Bütün ejderler gücü hissettiler ve nöbetçi wherin ondan etkilendiği açık. Bu büyük bir kontrol gerektirir.”</p>

  <p>“Soy’dan birisi,” diye ona hatırlattı F’lar.</p>

  <p>F’nor bütün bilgiler tam aksi yöndeyken Flar’ın ciddi olup olamayacağını merak ederek, filo liderine çabuk bir bakış attı.</p>

  <p>“Sanırım burada güç var, F’lar,” diye kabule yanaştı Flar. “Ama eski Soy’dan birinin gizli erkek piçi de olabilir. Ve bizim bir dişiye ihtiyacımız var. Ama Fax Kale’yi aldığı gün eski Soy’dan hiç kimseyi sağ bırakmadığını taklit edilemez&nbsp;tarzı ile dobra dobra söyledi. Leydiler, çocuklar, hepsi. Hayır, hayır.” Kahverengi binici sanki filo liderinin Arama’nın&nbsp;Ruatha’da Ruatha kanında biteceği hakkındaki acayip ısrarındaki inanç eksikliğini def edecekmiş gibi başını salladı.</p>

  <p>“Nöbetçi wher bir şey saklıyor ve sadece Kale’sinin Soy’undan birisi bunu kararlaştırabilir, kahverengi binici,” dedi&nbsp;vurgulayarak F’lar. Odayı ve pencereden dışarıyı gösterdi. “Ruatha yenilmiş. Ama o direniyor ... içten içe. Bence bu&nbsp;eski Soy <i>ve</i> güce delalet ediyor. Hem de sadece güç değil.”</p>

  <p>F’lar’ın gözlerindeki inatçı ifade, çenesinin duruşu F’nor’a başka bir konu aramasını önerdi.</p>

  <p>“Bakalım yenik düşmüş Ruatha’da görülebilecek neler var,” diye ağzında kelimeleri geveledi ve odayı terk etti.</p>

  <p>F’lar kendisine yük olan Leydi Fax’dan fazlasıyla sıkılmıştı. Sürekli kıkırdayıp, her zaman hapşırıyordu. Elini kaldıyordu, ama yıkanma zamanı çoktan geçmiş bir eşarp ya da mendil kullanıyordu. Ondan ter, zeytinyağı ve&nbsp;bozulmuş yemek kokularının karışımı ekşi bir koku yayılıyordu. Üstelik Fax’tan hamile idi. Belli değildi; ama ya&nbsp;ejderadama hakaret olduğundan habersiz ya da Lordu’nun bilgi verilmesi emri ile durumunu F’lar’a açmıştı. F’lar kasten&nbsp;konuyu umursamıyordu ve zaten Arama yolculuğunda refakati zorunlu olduğu zamanlar hariç ona aldırış etmiyordu.</p>

  <p>Leydi Gemma ve Lord’un kafilesindeki diğer leydilere tahsis edilmiş odaların berbat durumu hakkında Leydi Tela&nbsp;sinirlice, hızla ve anlaşılmaz bir şekilde konuşuyordu.</p>

  <p>“Panjurların ikisi de bütün kış boyunca acıkmış ve yerlerdeki tozu çöpü görecektiniz. Sonunda yanaşmalardan ikisini bulup hepsini şömineye süpürttük. Ve sonra orası, birini yukarı gönderinceye kadar korkunç duman çıkardı.” Leydi&nbsp;Tela kıkırdadı. “Adam baca taşının eğik düşmesinden dolayı çıkışın kapandığını fark etti. Tuhaftır ki bacanın geri&nbsp;kalanı iyi durumdaydı.”</p>

  <p>Mendilini salladı. Hareket çekici olmayan kokuyu ona doğru getirirken F’lar nefesini tuttu. İç Kale kapısından Salon’a göz attı ve Leydi Gemma’yı basamaklardan yavaş ve sakarca inerken gördü. Yürüyüşünde zor algılanan bir fark onun dikkatini çekti ve tanımlamaya çalışarak gözlerini ona dikti.</p>

  <p>“Oh, evet, zavallı Leydi Gemma,” diye derince iç çekerek Leydi Tela boşboğazlık etti. “Çok endişelendik. Lord Fax’ın onun gelmesindeki ısrarını anlayamadım. Zamanına daha var ve henüz ...” Düşüncesiz ilgi samimi gözüktü.</p>

  <p>F’lar’ın Fax’a ve onun acımasızlığına karşı yeni başlayan nefreti aniden olgunlaştı. Muhatabını bir görünmezle çene çalmaya bıraktı ve basamaklardan inip masaya gelmesine destek olmak için kolunu kibarca Leydi Gemma’ya uzattı.&nbsp;Sadece kolunun önünü bir an için sıkan parmakları Leydi Gemma’nın minnettarlığına aykırı düştü. Yüzü bembeyaz ve&nbsp;asıktı, ağzının ve gözlerinin etrafındaki derin hatlar harcadığı çabayı gösteriyordu.</p>

  <p>“Gördüğüm kadarıyla Salon’u düzenlemek için biraz bir şeyler yapılmış,” diye sohbet edercesine belirtti.</p>

  <p>“Biraz,” diye kuru bir şekilde kabul etti F’lar, görkemlice bölümlere ayrılmış Salon’da etrafa bakındı, çatı kirişleri birçok Devirdir üst üste ağlarla kaplanmıştı. Ağ yuvaların sakinleri zaman zaman yere, masalara, servis tabaklarına&nbsp;olmuş meyve gibi şapırtılarla düşüyorlardı. Çıplak kahverengi duvarlardan kaldırılan Ruatha Soyu’nun eski bayraklarının yerine konan bir şey yoktu. Yeni yeşeren hasırotları&nbsp;yağlı parke taşlarını örtmüştü. İki ayrı ayak üzerine oturan masalar yeni kurulanmış ve kazınmış gibi gözüküyordu. Düz&nbsp;ve büyük tabaklar yeni konmuş ısıllar altında donuk bir şekilde parıldıyorlardı. Şüphesiz bunlar, loş aydınlıkta daha çok&nbsp;rahatlatıcı olacak bir manzarayı parlaklık daha az güzel göstereceğinden bir hataydı.</p>

  <p>“Burası zarif bir Salon’du,” diye sadece F’lar’ın kulağına mırıldandı Leydi Gemma.</p>

  <p>“Siz dostları mıydınız?” diye nazikçe sordu Flar.</p>

  <p>“Evet, gençliğimde.” Sesi son kelimede F’lar’ın aklına daha mutlu bir kızlık anımsatarak anlamlıca düştü. “Asil bir soydu!”</p>

  <p>“Ne dersiniz katliamdan kurtulan birisi olabilir mi?”</p>

  <p>Leydi Gemma ürkmüş gözlerle ona bir bakış fırlattı, sonra değişiklik fark edilmesin diye hızla yüzündeki ifadeyi sakinleştirdi. Zar zor anlaşılabilecek bir şekilde kafasını salladı ve sonra masadaki yerini almak için hantal vücudunun&nbsp;yönünü değiştirdi. Nazikçe başını hem gitmesine izin vermek hem de ona teşekkür etmek için F’lar’a doğru eğdi.</p>

  <p>F’lar kendi damına döndü ve onu masadaki yerinin sağına yerleştirdi. O akşam Ruatha Kalesi’nde akşam yemeği yiyecek tek yüksek mevkideki kişi oymuş gibi, Leydi Gemma sağında oturdu, Fax onun ilerisinde olacaktı. Ejderadamlar ve Fax’ın yüksek rütbeli askerleri alt masalarda oturacaklardı. Hiçbir zanaatkar Ruatha’ya davet&nbsp;edilmemişti.</p>

  <p>Tam o sırada Fax bugünkü leydisi ve iki ast lideriyle içeri girdi, Bekçi onlar Salona girerlerken aşırı derecede eğilerek selam verdi. F’lar’ın fark ettiği kadarıyla adam derebeyinden oldukça uzak duruyordu, bu acınacak durumdan sorumlu&nbsp;olan bir Bekçi’nin durması gerektiği kadar. F’lar bir fiske ile sürümceği uzaklaştırdı. Gözünün kenarından Leydi&nbsp;Gemma’nın ürktüğünü ve titrediğini gördü.</p>

  <p>Fax hazırlanmış masaya doğru, ayaklarını yere vurarak yürüdü. Yüzü, gizlediği öfkeden kıpkırmızıydı. Sertçe koltuğunu çekip kendininkine oturmadan önce Leydi Gemma’nınkine çarptı. Koltuğu o kadar güçlü çekti ki zaten çok&nbsp;da sağlam olmayan masa az daha ayaklarından ayrılıyordu. Kaşlarını çatarak, kadeh ve tabağını inceledi, eğer&nbsp;beğenmezse bir kenara atacakmışçasına yüzeyi parmağı ile kontrol ediyordu.</p>

  <p>“Kızartma et, Lord Fax. Taze ekmek, Lord Fax. Bu meyveler ve kökler kaldı.”</p>

  <p>“Kaldı mı? Kaldı mı? Burada hasatlanan hiçbir şeyin olmadığını söylemiştin.”</p>

  <p>Bekçi’nin gözleri dışarı fırladı, kekeleyerek yutkundu. “Yollayacak hiçbir şey. Yollanmaya değecek kadar iyi hiçbir şey. Hiçbir şey. Geleceğinizi bilseydim, Crom’a adam yolla ...”</p>

  <p>“Crom’a mı yollamak?” diye kükredi Fax, baktığı tabağı masaya öyle sıkı vurdu ki ellerinin altındaki kenar eğildi. Bekçi sanki kendi sakatlanmış gibi tekrar irkildi.</p>

  <p>“Yiyecek iyi bir şeyler için, Lordum,” diye titrek sesle söylendi.</p>

  <p>“Kale’lerimden biri kendini geçindiremediği <i>ya da</i> yasal derebeyini misafir edemediği gün, ondan feragat edeceğim.”</p>

  <p>Leydi Gemma güçlükle soludu. Aynı anda ejderler kükredi. F’lar karıştırılması imkansız olan güç dalgasını hissetti.&nbsp;Gözleri içgüdüsel olarak alt masadaki F’nor’u aradı. Kahverengi binici, bütün ejderadamlar açıklanamayacak ve de&nbsp;anlaşılmayacak kadar tuhaf ani bir sevinç patlaması hissettiler.</p>

  <p>“Sorun ne, ejderadam?” diye çabucak söylendi Fax.</p>

  <p>F’lar sahte bir ilgisizlikle masanın altındaki ayağını kaşıdı ve ağır sandalyede uyuşuk bir duruş takındı.</p>

  <p>“Sorun mu?”</p>

  <p>“Ejderler!”</p>

  <p>“Oh, bir şey yok. Onlar sık sık kükrerler ... günbatımında, bir sürü wherry geçerken, yemeklerde ,” ve F’lar Doruklar Bölgesi’nin Lordu’na sevimlice gülümsedi. Yanındaki masa arkadaşı gıcırdar gibi bir ses çıkardı.</p>

  <p>“Yemek zamanları mı? Karınları doyurulmadı mı?”</p>

  <p>“Oh, evet. Beş gün önce.”</p>

  <p>“Ya. Beş ... gün önce mi? Peki açlar mı ... şimdi?” Leydi Tela’nın sesi korkusundan bir fısıltıya döndü, gözleri büyüdü.</p>

  <p>“Birkaç gün sonra,” diye onu temin etti F’lar. Tarafsız eğlencesinin arkasına gizlenerek F’lar Salon’u inceden inceye gözden geçirdi. Dalga yakından gelmişti. Ya Salon’dan ya da hemen dışından. İçeriden olması gerekiyordu. Fax’ın&nbsp;konuşmasının hemen üzerine geldiğine göre, onu harekete geçiren Fax’ın kelimeleri olmalıydı. F’lar, F’nor ve bütün&nbsp;diğer ejderadamların gizlice Salon’daki bütün yüzleri araştırdıklarını gördü. Fax’ın askerleri ve Bekçi’nin adamları&nbsp;listeden çıkarılabilirdi. Ve de tanımlanamaz bir dişi hissi vardı güçte.</p>

  <p>Fax’ın kadınlarından biri mi? F’lar bunu kayda değer bulmadı. Mnementh hepsine yakındı ve hiçbirinde gücün izi bile yoktu, hele zekâ daha da azdı - Leydi Gemma hariç.</p>

  <p>Salon kadınlarından biri mi? Şimdiye kadar sadece acınacak yanaşmalar ve Bekçi’nin kâhya olarak kullandığı yaşlı dişiler görmüştü. Bekçi’nin özel kadını mı? Eğer adamın bir özel kadını varsa bunu bulmalıydı. Kale muhafızının&nbsp;kadınlarından biri mi? F’lar içinden gelen şiddetli araştırma arzusunu bastırdı.</p>

  <p>“Bir nöbetçi yerleştirdin mi?” diye öylesine Fax’a sordu.</p>

  <p>“Ruatha Kalesi’nde çifttir!” Fax bunu göğsünün derinlerinde bir yerde bilenmiş gergin, sert bir sesle söylemişti.</p>

  <p>“Burada mı?” diye kahkahayla gülerek zavallı bir şekilde düzenlenmiş salonu gösterdi F’lar.</p>

  <p>“Burada!” Fax konuyu bir kükreme ile değiştirdi. “Yemek!”</p>

  <p>İkisi kahverengi-gri pis paçavraların içinde, Flar’ın yemeğin hazırlanmasında hiçbir ilgileri olmadığını umduğu beş yanaşma servis tabağındaki hayvanın altında sendeleyerek yürüdüler. Bu kadar güçlü etkisi olan hiç kimse bu kadar&nbsp;berbat yere batmaz, eğer ...</p>

  <p>Servis tabağı masaya yerleştirilirken ona gelen koku dikkatini başka yöne çekti. Alazlanmış bir kemik ve kömür haline gelmiş et pis pis kokuyordu. <i>Klah</i> testisi bile kötü kokuyormuş gibi geldi. Bekçi sanki keskin bir bıçak bir şekilde bu&nbsp;hayvandan uygun porsiyonlar kesebilirmiş gibi çılgınca aletlerini biledi.</p>

  <p>Leydi Gemma gene nefesini tuttu ve F’lar ellerinin koltuğuna sıkıca sarıldığını gördü. Yutkunurken boğazının şiddetle sarsıldığı anı gördü. O da bu yemeği dört gözle beklemiyordu.</p>

  <p>Yanaşmalar tahta ekmek tepsileriyle tekrar belirdiler. Ekmekler getirilmeden, yanmış kabukları bazı yerlerde kazınmış, kesilmişlerdi. Diğer tepsiler gelirken F’lar servis yapanların yüzlerini görmeye çalıştı. Leydi Gemma’ya yağlı bir sıvının içinde sürümceklerin yüzdüğü bir tabak&nbsp;bakla sunanın yüzünü keçeleşmiş saçlar örtüyordu. Kafası kızan F’lar, Leydi Gemma’ya sunmak için kurubaklaların&nbsp;arasında düzgünce pişmişleri aradı. Leydi Gemma onları bir kenara itti, hasta yüzü rahatsızlığını gizliyordu.</p>

  <p>F’lar Leydi Tela’ya servis yapmak için dönmek üzereyken Leydi Gemma’nın elinin şiddetle sarsılarak koltuğunun koluna yapıştığını gördü. Leydi Gemma’nın midesinin sadece iştah açmayan yiyeceklerden bulanmadığını fark etti.&nbsp;Doğum kasılmalarının şiddetli akınlarına da yakalanmıştı.</p>

  <p>F’lar, Fax’ın tarafına baktı. Derebeyi Bekçi’nin et servisi yapmak için etin yenebilecek yerlerini bulma girişimlerine kaşlarını çatmış çok sinirli bir şekilde bakıyordu.</p>

  <p>F’lar parmaklarıyla hafifçe Leydi Gemma’nın koluna dokundu. Leydi Gemma F’lar’ı gözünün ucu ile görebilecek kadar döndü. Ortama uygun hafif bir gülümseyiş takınmayı başardı.</p>

  <p>“Şu anda gitmeyi göze alamam, Lord F’lar. O ne zaman Ruatha’da olsa tehlikelidir. Ve bunlar ancak ağrılar olabilirler ... benim yaşımda.”</p>

  <p>F’lar kadının vücudundan bir titremenin daha geçtiğini gördüğünde kararsızdı. Üzüntüyle onun iyi bir Weyrkadını olacağını düşündü, eğer daha genç olsaydı.</p>

  <p>Bekçi elleri titreyerek, aşırı pişmiş ince dilimlenmiş, nerdeyse yenebilir etlerden parçalar sundu Fax’a ama hiçbirinde kayda değer bir şey yoktu.</p>

  <p>Fax’ın koca yumruğunun güçlü bir darbesi ile Bekçi etleri, suları, tabağı yüzünün ortasına yedi. Bunlar kendininki hariç, hiç şüphesiz bütün hayvanın yenebilir tek parçasını oluşturduğundan F’lar iç çekti.</p>

  <p>“Sen buna yemek mi diyorsun? <i>Sen buna yemek mi diyorsun</i>?” diye böğürdü Fax. Sesi tavanın çıplak kubbesindeki sürümcekleri, gürlemesiyle narin iplikleri parçalayarak ağlarından kopardı. “<i>Paf. Paf</i>.”</p>

  <p>F’lar çok kuvvetli bir kasılmanın sancıları içinde çaresiz kalan Leydi Gemma’nın üzerinden sürümcekleri eliyle hızla temizledi.</p>

  <p>“Kısa zamanda bütün yapabileceğimiz bu,” diye ciyakladı Bekçi, kanlı yemek suları yanaklarından aşağı süzülüyordu. Fax kadehini ona fırlattı ve şarap adamın bağrından aşağı döküldü. Dumanları tüten kök yemeği onu takip etti. Adam&nbsp;üzerine dökülen sıcak sıvı ile inledi.</p>

  <p>“Lord’um, bilmiyordum ama Lord’um!”</p>

  <p>“Belli oluyor. Ruatha kendi Lord’unu misafir edemiyor. Ondan feragat etmelisiniz,” dediğini duydu kendisinin F’lar.</p>

  <p>Salon’daki diğer herkes kadar ağzından çıkan kelimeler karşısında müthiş şaşırdı. Dökülen sürümceklerin patırtıları ve Bekçi’nin omuzlarından hasırotlarına akan kök suyu damlaları hariç etrafa bir sessizlik çöktü. Bronz biniciye bakmak&nbsp;için yavaşça dönerken Fax’ın çizme topuklarının gıcırtısı açıkça duyulabiliyordu.</p>

  <p>F’lar kendi şaşkınlığını kontrol altına alıp, konuyu düzeltmek için şimdi ne yapması gerektiğini hızla kararlaştırmaya çalışırken, eli hançerinin sapında F’nor’un yavaşça doğrulduğunu gördü.</p>

  <p>“Sizi tam olarak duymadım” diye sordu Fax, yüzünde hiçbir ifade yoktu, gözlerini tuhaf bir şekilde kırpıyordu.</p>

  <p>Böyle apaçık bir meydan okumayı nasıl yapabildiğini anlayamadan, uyuşuk bir tavır takınmayı becerdi F’lar.</p>

  <p>“Siz bahsettiniz, Lord’um,” diye sözcükleri uzatarak konuştu, “eğer Kale’lerinizden biri kendini geçindiremezse ya da yasal derebeyini misafir edemezse, ondan feragat edeceğinizi siz söylediniz.”</p>

  <p>Fax F’lar’a bakakaldı, yüzü çabucak bastırılmış duyguların haritasıydı ve zafer parıltısı vardı. Zorlama kayıtsızlık ifadesinden dolayı yüzü kasılmış olan F’lar, içinden hızla durumu değerlendiriyordu. Yumurta adına, sağduyusunu&nbsp;kayıp mı etmişti?</p>

  <p>Tamamiyle ilgisizmiş gibi gözükerek, bıçağını sebzelere sapladı ve onları hatır hutur yemeye başladı. Bunu yaparken F’nor’un etrafa yavaşça göz atarak Salon’daki&nbsp;herkesi dikkatle gözden geçirdiğini fark etti. F’lar birdenbire ne olduğunu anladı. Bir şekilde, o sözleri söylerken, o, bir&nbsp;ejderadam, gücün gizli kullanımına cevap vermişti. Bronz binici F’lar, Fax ile dövüşmek zorunda kalacağı bir&nbsp;pozisyona getirilmişti. Niçin? Ne tür bir amaç için? Fax’ı Kale’den feragat ettirmek için mi? İnanılmaz! Ama olayların&nbsp;böyle gidişinin sadece tek bir olası nedeni olabilir. Bir acı kadar keskin bir coşku F’lar’in içinden yükseldi. İlgisizlikten&nbsp;sıkılmış pozunu devam ettirmek için bütün yapabileceği buydu, dikkatini Fax’ı alt etmeye çevirmek. Düelloya&nbsp;zorlayacak mıydı? Düello bir işe yaramazdı. O’nun, F’lar’ın, bununla kaybedecek zamanı yoktu.</p>

  <p>Leydi Gemma’dan bir inilti geldi ve iki hasmın kitlenmiş duruşlarını bozdu. Sinirli, yumrukları sıkılmış olan Fax ona baktı, sahibi ve Lord’unun sözünü aptalca bir cesaretle kestiği için vurmak üzere yarı doğruldu. Şişmiş karnı boyunca&nbsp;dalgalanan kasılmalar kadının sancılar içinde olduğunu açıkça gösteriyordu. F’lar ona bakmaya cesaret edemedi ama&nbsp;gerginliği dağıtmak için yüksek sesle bilerek inleyip inlemediğini merak etti.</p>

  <p>Fax, inanılmaz bir şekilde, gülmeye başladı. İri, lekeli dişlerini göstererek kafasını geri attı ve kükredi.</p>

  <p>“Tamam, feragat ediyorum, ondan çıkacak olan, eğer erkek olursa ... ve yaşarsa!” diye kaba kahkahalarla gülerek böbürlendi.</p>

  <p>“Duyun ve tanık olun!” diye ayağa fırlayıp, binicilerini göstererek hızla konuştu F’lar. Hepsi anında ayağa fırladılar. “Duyduk ve tanık olduk!” diye geleneksel tavırda üstüne basa basa vurguladılar.</p>

  <p>O anda herkes sinirli bir rahatlama ile bir anda gürültülüce konuşmaya başladı. Doğumun yaklaşmasından dolayı diğer kadınların her biri, hizmetçilere emirler verip birbirlerine öğütler verdiler. Tüneklerinde rahatsız olmuş salak wherryler&nbsp;gibi kararsızca Fax’ın eriminden uzakta durarak Leydi Gemma’ya yakın bir noktada birleştiler. Lordlarından korkuları&nbsp;ile doğum yapan kadına ulaşma arzulan içinde ikiye bölündükleri ortadaydı.</p>

  <p>İsteksizlikleri kadar niyetlerini de anlamıştı ve hâlâ keskin kahkahalarla gülerek koltuğunu geri yıktı. Üzerinden geçerek etlerin olduğu yere uzun adımlarla yürüdü ve kahkahalarını kesmeden bıçağıyla parçaladığı suları damlayan&nbsp;parçaları ağzına sokuşturup durdu.</p>

  <p>F’lar koltuğundan kalkmasına yardım etmek için Leydi Gemma’ya doğru eğildiğinde, kadın aceleyle kolunu yakaladı. Gözleri karşılaştı, Leydininkiler acıdan bulutlanmıştı. Leydi Gemma onu yakına çekti.</p>

  <p>“Seni öldürmeye niyetli, bronz binici. Öldürmeyi sever,” diye fısıldadı.</p>

  <p>“Ejderadamlar kolay öldürülmezler, cesur leydi. Size müteşekkirim.”</p>

  <p>“Öldürülmenizi istemedim,” dedi yavaşça, dudağını ısırarak. “Bizim çok az bronz binicimiz var.”</p>

  <p>F’lar şaşkın bir şekilde ona bakakaldı. O, Fax’ın Leydisi gerçekten Eski Yasalara inanıyor muydu? Bekçi’nin adamlarından ikisine onu Kale’nin içine taşımaları için işaret etti. Arkalarından telaşla geçen Leydi Tela’yı kolundan&nbsp;yakaladı.</p>

  <p>“Neye ihtiyacınız var?”</p>

  <p>“Şey, Şey,” diye bağırdı, yüzü panikten çarpılmıştı, telaşlı bir şekilde ellerini ovuşturuyordu. “Su, sıcak, temiz su. Bez. Ve bir ebe. Ah, evet bir ebeye ihtiyacımız olacak.”</p>

  <p>F’lar etrafta Kale kadınlarından birini aradı, dökülen yemeği kurulamaya başlamış olan ilk gözden çıkarılabilir kişiye kaydı bakışları. Onun yerine Bekçi’ye işaret etti ve birisini ebe kadın getirmeye yollamasını sertçe emretti. Bekçi&nbsp;yerdeki yanaşmayı tekmeledi.</p>

  <p>“Sen ... sen! İsmin her ne ise, git onu zanaat kalesinden getir. Onun kim olduğunu biliyorsundur.”</p>

  <p>İlerlemiş yaşı ve eli ayağı tutmaz görüntüsü ile yanaşma anlaşılmaz bir çeviklikle Bekçi’nin kendisine doğru savurduğu tekmeden kaçtı. Aceleyle Salonu geçip mutfak kapısından dışarı çıktı.</p>

  <p>Fax eti kesip bıçağını saplayarak yakalarken, arada sırada sanki kendi düşünceleri onu eğlendiriyormuş gibi havlarcasına yüksek sesle kahkahalar koparıyordu. F’lar ev sahibinden davet beklemeden pişmiş hayvanın yanına&nbsp;sallana sallana gelip, adamlarına oraya gelmeleri için işaret ederek, ince dilimler kesmeye başladı. Bununla beraber,&nbsp;Fax’ın askerleri Lordları karnını doyuruncaya kadar beklediler.</p>
</body>
</html>
