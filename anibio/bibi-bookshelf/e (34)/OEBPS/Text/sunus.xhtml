<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>SUNUŞ<br /></h1>

  <p>Bir efsane ne zaman efsane olur? Bir mit niçin mittir? Bir olay ‘Peri Masalı’ kategorisine girmek için ne kadar eski ve terk edilmiş olmalıdır? Ve niye bazı olaylar eski, değişken bir karakter kazanma geçerliliğini kaybederlerken bazı&nbsp;olaylar tartışılmaz kalırlar?</p>

  <p>Sagittarian bölgesindeki Rukbat altın rengi G-tipi bir yıldızdı. Beş gezegeni vardı. Başıboş olanlardan biri, son bin yıllık dönemde onun çekimine girmiş ve orada kalmıştı. Üçüncü gezegeninin etrafı insanın soluyabileceği havayla&nbsp;kaplıydı. Bir insanın içebileceği suya ve de kendine güvenerek dik yürüyebileceği yerçekimine sahipti. İnsanoğlu onu&nbsp;keşfetti ve çabucak kolonileştirdi. Bunu bütün yaşanabilir gezegenlere yaptılar. Sonra -duygusuzluktan ya da&nbsp;imparatorluğun çökmesinden dolayı, kolonistler asla bulamadıklarından ve en sonunda da unuttuklarından- kolonileri&nbsp;kendi başlarının çaresine bakmaya terk ettiler.</p>

  <p>İnsanlar Rukbat’ın üçüncü gezegenine yerleştiklerinde ona Pern ismini verdiler. Benimsediği değişken, eliptik yörüngede etrafta dolanıp duran yabancı gezegene fazla dikkat etmemişlerdi. Birkaç nesil sonra varlığını unuttular. Her iki yüz Dünya yılında bir, bu gezginin izlediği tehlikeli yol onu üvey kızkardeşinin yakınına&nbsp;getiriyordu.</p>

  <p>Cepheler uygunsa ve kardeş gezegenle buluşma yeteri kadar yakındaysa, ki çoğu zaman öyle olurdu, gezginin üzerindeki yerli yaşam, uzay boşluğundan, daha sıcak ve konuksever gezegene geçecek köprü arardı. Pern’in göğünden&nbsp;gümüş iplikler gibi dökülen bu tehlike ile yapılan çılgın savaş sırasında Pern’in ana gezegenle olan zayıf bağlantısı&nbsp;tamamen koptu. Dünya’nın hatıraları, Pern tarihinde birbirini izleyen nesillerle köklerinin anıları yozlaşıncaya kadar&nbsp;önce efsane veya mit oldu, ardından unutuldu.</p>

  <p>Korkunç İpliklerin saldırılarına karşı önlem almak için Pernliler unutulmuş Dünyalı atalarının beceriklilikleriyle, uyum sağladıkları gezegenlerinde yaşayan bir canlı türünün aşırı uzmanlaşmış bir biçimini geliştirdiler. Pern’i İplik’ten&nbsp;kurtarmak için verilen korkunç savaşta büyük önem taşıyan ışınlanma gibi bir yeteneğe sahip bu sıradışı hayvanı&nbsp;kullanmak ve korumak için yüksek empati ve iç telepati yeteneğine sahip bazı insanlar eğitildi.</p>

  <p>Kanatlı, kuyruklu olan, ateş püskürten ejderler (isimlerini Dünya efsanelerindeki benzerlerinden almışlardı), onların ayrı bir soy olan ejderadamları, ve savaştıkları tehlike, hepsi birlikte yepyeni bir efsane ve mit yarattılar.</p>

  <p>Pern yakın olan tehlikeden kurtulduktan sonra daha rahat bir yaşam tarzına geçti. Efsanelerin adının kötüye çıkması ile kahramanların torunları gözden düştüler.</p>
</body>
</html>
