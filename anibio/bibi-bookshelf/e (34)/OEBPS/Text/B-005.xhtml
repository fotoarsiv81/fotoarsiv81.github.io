<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-005">Kale’nin Lordu, sizin yönetiminiz güvende olmaktır.</h2>

  <p>Büyüyen otların olmadığı kalın duvarlar, metal kapılar içinde</p>

  <p><br /></p>

  <p>Lessa zanaat kalesinde ebe kadın bulmak için hızla Salon’dan çıktı, kafasının içi düş kırıklığından fokur fokur kaynıyordu. Çok yakındı! Çok yakın! Nasıl olur da bu kadar yaklaşabilir ve başaramazdı? Fax’ın ejderadama meydan&nbsp;okuması gerekirdi. Ejderadam genç ve kuvvetliydi, sert ve kontrollü bir savaşçının yüzüne sahipti. Oyalanmaması&nbsp;lazımdı. Pern’deki bütün onur yeşil otlarla boğulup öldürülmüş müydü?</p>

  <p>Ve niçin, ah, niçin, Leydi Gemma doğum için o değerli anı seçmişti? Eğer inlemesi Fax’ın dikkatini çekmiş olmasaydı, dövüş başlamış olacaktı ve göklere çıkarılan olağandışı bütün yetenekleriyle tehlikeli bir savaşçı sayılan Fax, Lessa’nın&nbsp;desteğini alan ejderadama karşı galip gelemeyecekti. Kale tekrar yasal Soy’unun eline geçmek zorunda. Fax, Ruatha’yı&nbsp;canlı terk edemeyecekti!</p>

  <p>Yukarısında, Yüksek Kule’nin üstünde, koca bronz ejder, acayip bir uğultuya başladı, façetalı gözleri çöken karanlıkta parıldıyordu.</p>

  <p>Nöbetçi wheri olduğu gibi onu da bilinçsizce susturdu. Aa, nöbetçi wher. O geçerken ininden dışarı çıkmamıştı. Ejderlerin ona yüklendiklerini biliyordu. Panikten abuk sabuk sesler çıkardığını duyabiliyordu. Onu ölesiye&nbsp;zorlamışlardı.</p>

  <p>Zanaat kalesine giden yolun eğimi uçan ayaklarına enerji verdi. Ebe kadının taştan eşiğinde kayıp durması için kendini sıkı tutması gerekiyordu. Kapalı kapıyı güm güm çaldı ve içeriden gelen şaşkınlıktan korkuya kapılmış haykırışı duydu.</p>

  <p>“Doğum! Kale’de bir doğum var,” diye bağırdı kapıyı yumruklarken.</p>

  <p>“Bir doğum mu?” diye boğuk bir çığlık geldi ve kapıdaki mandal açıldı. “Kale’de mi?”</p>

  <p>“Fax’ın Leydisi, hayatını seviyorsan acele et, çünkü eğer erkek olursa, Ruatha’nın Lordu olacak.”</p>

  <p>Bu onu toplar diye düşündü Lessa ve tam o anda kapı evin erkeği tarafından hızla açıldı. Lessa ebe kadının eşyalarını hızla toplayıp, şalının içine yığdığını görebildi. F’lar Kale’ye çıkan dik yoldan yukarı koşturdu, Kule kapısının altında&nbsp;yukarıdan ona bakan ejderin görüntüsünden korkup kaçmaya kalkan kadını yakaladı. Lessa onu içeri çekti ve direnen&nbsp;kadını Salon’a itti.</p>

  <p>Kadın iç kapıyı sıkı sıkı kavramıştı, içerideki toplananların görüntüsüyle karşılaşmak istemiyordu. Lord Fax ayakları masanın üzerinde, bıçağıyla tırnaklarını keserken hâlâ kıkırdıyordu. Askerler etteki paylarını atıştırırlarken wher ceketli&nbsp;ejderadamlar bir masada sessizce yemeklerini yiyorlardı.</p>

  <p>Bronz binici onların içeri girdiğini fark etti ve acele edercesine iç Kaleyi işaret etti. Ebe kadın o noktada donup kalmış gibi gözüküyordu. Boşuna kolundan çekip, Salonu geçmeye zorluyordu onu. Bronz binicinin onlara doğru uzun adımlarla gelmesi Lessa’yı şaşırttı.</p>

  <p>“Çabuk git kadın, Leydi Gemma erken doğum vapacak,” dedi, ilgiyle kaşlarını çatmış, emir verircesine Salon’un girişini gösteriyordu. Onu omuzlarından yakaladı, bütün isteksizliğine rağmen basamaklara doğru götürdü, Lessa diğer&nbsp;kolundan onu çekiyordu.</p>

  <p>Merdivene ulaştıklarında, bırakıp, Lessa’ya yolun geri kalanında ona eşlik etmesini başı ile işaret etti. Büyük iç kapıya ulaştıklarında, Lessa ejderadamın onlara ne kadar dikkatli baktığını fark etti. Ebenin kolundaki eline baktığını.</p>

  <p>İhtiyatla eline bir göz attı ve sanki onu bir yabancıya aitmiş gibi gördü - uzun parmaklar, kirli ve kırık tırnaklı olmasına karşın biçimli, küçük, ince kemikli bir el, aceleyle tutmasına rağmen kolun üzerine nazikçe konmuştu. Onun&nbsp;görüntüsünü bulandırdı.</p>

  <p>Leydi Gemma gerçekten zor bir doğum yapıyordu ve her şey yolunda değildi. Lessa odadan çıkmaya çalıştığında ebe kadın ona öyle kötü bir bakış fırlattı ki Lessa istemeye istemeye kaldı. Fax’ın diğer leydilerinin bir işe yaramayacağı&nbsp;açıktı. Yüksek yatağın bir kenarına toplanmışlar, kendi ellerini sıkarak, tiz, heyecanlı seslerle konuşuyorlardı.&nbsp;Gemma’nın elbiselerini çıkartmak, onu sakinleştirmek ve sancılara karşı elini tutmak Lessa ve ebe kadına kalmıştı.</p>

  <p>Hamile kadının yüzünde güzellikten pek eser kalmamıştı. Yoğun biçimde terliyordu ve teni morarmıştı. Nefes alışı sert ve kulak tırmalayıcıydı. Feryat etmemek için dudaklarını ısırıyordu.</p>

  <p>“Bu iş iyiye gitmiyor,” diye hafifçe mırıldandı ebe kadın. “Sen, oradaki, ağlayıp zırlamayı kes,” diye dönüp gürültücü çenebaz kadınlar grubundan birini göstererek emretti. İşinin gerekleri ona geçici bir otorite verdiğinden kararsızlığını&nbsp;yitirdi. “Bana sıcak su getir. Şuradaki bezleri ver. Bebeği sıcak tutacak bir şey bul. Eğer canlı doğarsa, bu hava&nbsp;değişiminden ve soğuktan korunması gerekiyor.”</p>

  <p>Onun zorbalığından korkan kadınlar sızlanmalarını bıraktılar ve emirlerini yerine getirdiler.</p>

  <p>Eğer <i>yaşarsa</i>, bu kelimeler Lessa’nın beyninde yankılandı. <i>Ruatha’nın Lord’u olmak için yaşaması gerekiyor. Fax’ınkilerden biri mi?</i> Onun niyeti bu değildi, her ne kadar ...</p>

  <p>Leydi Gemma farkında olmadan Lessa’nın ellerini yakaladı ve istememesine rağmen Lessa sağlam bir tutuşun kadını destekleyeceğini düşünerek yatıştırırcasına karşılık verdi.</p>

  <p>“Çok kanaması var,” diye mırıldandı ebe kadın. “Daha fazla bez.”</p>

  <p>Kadınlar küçük itiraz ve korku çığlıklarıyla birlikte inlemelerine tekrar başladılar.</p>

  <p>“Bu kadar uzun yolculuğa çıkmamalıydı.”</p>

  <p>“İkisi de ölecekler.”</p>

  <p>“Oh, çok fazla kanama.”</p>

  <p>Aşırı <i>kanama</i> diye düşündü Lessa. <i>Onunla bir kavgam yok. Ve çocuk çok erken doğuyor</i>. <i>Ölecek</i>. Buruşmuş yüze ve kanlı alt dudağa baktı. <i>Eğer bu kadın şimdi çığlık atmıyorsa o zaman niye atsın?</i>Lessa’nın içini öfke doldurdu. Bu&nbsp;kadının F’lar ve Fax’ın dikkatlerini o en son noktada kasten başka yöne çekmesi için gizli bir nedeni vardı. Bütün gücü&nbsp;ile Gemma’nın ellerini sıktı.</p>

  <p>Beklenmedik bir yerden gelen böyle bir acı gitgide kısa aralıklarla yakalayan titreme kasılmaları arasındaki soluklanmada uyandırdı onu. Göz kapaklarını kırparak gözlerindeki terlerden kurtulmaya çalışan kadın bakışlarını&nbsp;Lessa’nın yüzüne çevirdi çaresizce.</p>

  <p>“Ben sana ne yaptım?” diye soludu.</p>

  <p>“Ne mi yaptın? O sahte çığlığı attığında Ruatha nerdeyse tekrar avcumun içindeydi,” dedi Lessa, kafasını eğdiğinden yatağın ayak ucunda olan ebe kadın bile onu duyamıyordu. Sağduyusunu kaybedecek kadar kızmıştı; ama bu kadın&nbsp;ölüm döşeğinde olduğu için önemli değildi.</p>

  <p>Leydi Gemma’nın gözleri açıldı. “Ama ... ejderadam ... Fax ejderadamı öldüremez. Çok az bronz binicimiz var. Hepsine ihtiyaç olacak. Ve eski öyküler ... o yıldız ... yıldız ...” Büyük bir kasılma şokundan dolayı devam edemedi.&nbsp;Kıza sıkı sıkı yapışması ile büyük yüzükler Lessa’nın ellerine battılar.</p>

  <p>“Ne demek istiyorsun?” diye boğuk bir fısıltı ile sordu Lessa.</p>

  <p>Ama kadının aşırı ızdırabı o kadar şiddetliydi ki güçlükle nefes alabiliyordu. Gözleri kaymaya başlamış gibiydi. İntikam hariç bütün duygularından sıyrılarak sertleşen Lessa kadının en aşırı acısını rahatlatmak isteyen derinlerdeki&nbsp;kadınlık içgüdüsünden dolayı sarsıldı. Bu durumda bile, Leydi Gemma’nın kelimeleri beyninin içinde çınladı. Kadın, o&nbsp;zaman, Fax’ı değil ejderadamı koruyordu. Yıldız? Acaba Kızıl Yıldız mı demek istemişti? Hangi eski öyküler?</p>

  <p>Ebe kadın iki eli de Gemma’nın karnında aşağı doğru bastırıp, acıdan bilincini kaybetmiş kadına öğütler verip duruyordu. Kıvranan vücut çırpınan bir kalkışla yataktan yükseldi. Lessa ona destek vermeye çalışırken Leydi Gemma&nbsp;gözlerini fal taşı gibi açtı, ifadesi kuşkulu bir rahatlamaydı. Lessa’nın kollarına yığıldı ve hareketsiz kaldı.</p>

  <p>“Öldü!” diye kadınlardan biri çığlık attı. Haykırışlar içinde odadan dışarı fırladı. Sesi kaya salonlarda yankılanıyordu. “Öldü...dü...dü...” diye şoktan donup kalmış, sersemlemiş kadınlara kadar geri geldi.</p>

  <p>Lessa, Gemma’nın yüzündeki tuhaf zafer gülümsemesine şaşkınca bakarak kadını yatağa yatırdı. Diğer herkesten daha fazla sarsılmış olarak gölgelerin içine çekildi. O, Fax’ı engellemek ya da dilenci Ruatha’yı pişmanlıkla daha da ürpertmek için her şeyi yapmaktan çekinmeyen kişiydi., Sabit fikirliliğinden dolayı Fax’tan nefret&nbsp;eden başkalarının olabileceğini unutmuştu. Leydi Gemma bunlardan biriydi. Hem de Lessa’nın karşılaştıklarından çok&nbsp;daha öznel zalimlikler ve onur kırıcı durumlara katlanmıştı. Lessa ise Gemma’dan nefret etmiş, kınama yerine saygı ve&nbsp;destek hak eden bir kadına nefretini küsmüştü.</p>

  <p>Lessa trajedi havasını dağıtmak için ve onu etkisi altına almakla tehdit eden kendinden tiksinme duygusunu def etmek için kafasını salladı. Pişman olmak ya da üzülmek için zamanı yoktu. Şimdi değil. Fax’ın ölümünün onun olduğu kadar&nbsp;Gemma’nın da intikamını alacağı anda değil!</p>

  <p>Hepsi bu kadardı. Ve anahtar ondaydı. Çocuk ... evet, çocuk. Yaşadığını söyleyecekti. Erkek olduğunu. Ejderadamın dövüşmesi gerekecekti. Fax’ın yeminini duymuş ve tanık olmuştu.</p>

  <p>Koridorlardan Salon’a doğru hızla inerken, Lessa’nın yüzünde ölü kadının yüzündekine benzemeyen bir gülümseme belirdi.</p>

  <p>Tam Salon’a dalmak üzereydi ki zafer beklentisinin kişisel disiplinini yok etmeye yol açtığını fark etti. Lessa kapının girişinde durdu, ağır ağır derin bir nefes aldı. Omuzlarını düşürdü ve gene silik yanaşma olarak ilerledi.</p>

  <p>Ölüm habercisi Fax’ın ayaklarının dibine yığılmış hıçkırıyordu.</p>

  <p>Lessa iki misline çıkmış nefreti ile dişlerini sıktı. Leydi Gemma’nın onun tohumunu doğururken öldüğüne memnundu. Şu anda bile isterik kadına, en son gözdesine gidip huzuruna çağırmasını emrediyordu, hiç şüphesiz onu birinci leydi&nbsp;yapmak için.</p>

  <p>“Çocuk yaşıyor,” diye bağırdı Lessa, ses nefret ve kızgınlıktan bozulmuştu. “Erkek.”</p>

  <p>Fax kaşlarını çatarak kötü kötü Lessa’ya bakan ağlayan kadını tekmeyle kenara iterek ayağa fırladı. “Ne diyorsun, kadın?”</p>

  <p>“Çocuk yaşıyor. Erkek,” diye aşağı inerek tekrar etti. Fax’ın yüzüne yayılan kuşku ve öfkeyi görmek muhteşem bir şeydi. Bekçi’nin adamları yersiz neşe çığlıklarını zor zaptettiler.</p>

  <p>“Ruatha’nın yeni bir Lord’u var.” Ejderler kükredi.</p>

  <p>Amacına ulaşmak için o kadar istekliydi ki Salon’daki diğerlerinin tepkilerini, ejderlerin kükremelerini duyamadı.</p>

  <p>Fax patlarcasına harekete geçti. Haberi inkâr böğürtüleriyle aradaki mesafeyi atladı. Daha Lessa kaçmadan yumruğu suratında patladı. Ayakları yerden kesilip basamaklardan aşağı yuvarlandı ve pis paçavralar içinde hareketsiz yattığı taş&nbsp;zemine sertçe düştü.</p>

  <p>“Dur Fax!” diye Doruklar Bölgesi’nin Lord’u yerde yatan baygın bedene tekme atmak için ayağını kaldırdığında F’lar’ın sesi sessizliği bozdu. Fax döndü, eli kendiliğinden bıçağının sapına yaklaşıyordu.</p>

  <p>“Duyuldu ve tanık olundu, Fax,” diye onu uyardı F’lar, bir eli uyarırcasına iyice açıldı, “Ejderadamlar tarafından. Tanık olunan yeminine sadık kal!”</p>

  <p>“Tanık mı olundu? Ejderadamlar tarafından mı?” diye alay edercesine bir kahkaha ile bağırdı Fax. “Ejderkadın demek istiyorsun sanırım,” diye dudak büktü, gözleri aşağılamayla parlıyordu, bir hor görme hareketi her şeyi siliyordu.</p>

  <p>Bronz binicinin bıçağı elinde belirir belirmez Fax geriledi bir anda.</p>

  <p>“Ejderkadın mı?” diye sordu F’lar, dudakları geriye dişlerinin üzerine doğru kıvrılıyordu, sesi tehlikeli derecede yumuşaktı. Fax’a doğru ilerlerken ışıl ışığı çemberler çizen bıçağının üzerinde titreşiyordu.</p>

  <p>“Kadınlar! Pern’in asalakları! Weyr gücü bitti, ejderkadınlar bitti!” diye Fax kükreyerek, çömelik dövüş pozisyonuna geçmek için ileri sıçradı.</p>

  <p>İki düşman, düelloculara yer açmak için arkalarında sertçe çekilen masalardan belli belirsiz haberdardılar. Gücün kaynağı olduğuna emin olduğu, içgüdüselliğin çok ötesinde emin olduğu, yanaşmanın kıvrılmış vücuduna göz atacak&nbsp;vakti yoktu F’lar’ın. Odaya girdiğinde bunu hissetmişti. Ejderler bunu doğrulayarak kükrüyorlardı. Eğer o düşüş onu&nbsp;öldürdüyse... Fax çömeldiği yerden kuvvetli bir hamle ile açılırken F’lar keskin bıçaktan kaçmak için uzağa&nbsp;sıçrayarak Fax’ın üzerine yürüdü.</p>

  <p>F’lar rakibinin kol uzunluğunu fark edip burada küçük bir avantajı olduğuna karar vererek saldırıdan kolayca kurtuldu. Bunun pek büyük bir avantaj olmadığını söyledi kendi kendine katı bir biçimde. Fax’ın gerçek göğüs göğüse adam öldürme deneyimi, onun her zaman antrenman sahasındaki ilk kanla sona eren düellolarından elde ettiğine kıyasla çok çok daha fazlaydı. F’lar iri yarı Lord’a yaklaşmaktan kaçınması gerektiğini anladı. Adam geniş göğüslüydü, iş cüsseye&nbsp;kaldığında tehlikeliydi. F’lar’ın silah olarak hayvani kuvvet yerine çevikliği kullanması gerekiyordu.</p>

  <p>Fax, F’lar’ın zayıflığını ya da dikkatsizliğini denemek için yalancı bir hamle yaptı. İkisi, ellerindeki bıçakları, boştaki elleri parmakları açık, yakalamaya hazır birbirlerinden iki metre uzakta karşı karşıya çömelmişlerdi.</p>

  <p>Tekrar Fax hızla saldırdı. F’lar, tam elinin tersi ile kuvvetli bir darbede savuşturabileceği yakınlığa kadar onun yaklaşmasına izin verdi.</p>

  <p>Bıçağının ucu ile kumaşın yırtıldığını hissetti ve Fax’ın hırladığını duydu. Derebeyi cüssesinin gösterdiğinden çok daha hızlıydı. F’lar ikinci defa kenara çekilip kurtulmak zorunda kaldığında Fax’ın bıçağının kalın wher derisi yeleğini sıyırdığını hissetti.</p>

  <p>İkisi de acımasızca diğerinin savunmasında bir açık arayarak birbirinin çevresinde daireler çizdiler. Fax ağırlığını ve cüssesini, daha hafif ve çevik adamı yükseltilmiş platform ile duvar arasına sıkıştırmak için kullanıp avantajlı hale&nbsp;gelmeye çalışarak ilerledi.</p>

  <p>F’lar Fax’ın sağa sola sallanan kolunun altından kaçarken Fax’ın yan tarafını yatay biçimde keserek karşılık verdi. Derebeyi onu yakalayıp, vahşice çekti. F’lar zor durumda sol eliyle bıçak kolunu yukarda tutmak için büyük çaba&nbsp;harcayarak, diğer adamın vücudunun yanında sıkıştı kaldı. Vuruşla ani bir çöküşü zamanlayarak dizini yukarı geçirdi.&nbsp;Fax’ın kasıklarındaki ağrıdan nefesi kesilip iki büklüm olduğunda kaçtı. F’lar dans edercesine uzaklaştı, sol kolundaki&nbsp;ani alev yaralanmadan kaçamadığını gösteriyordu.</p>

  <p>Fax’ın yüzü aşırı hiddetten kırmızıydı. Acı ve şoktan hırıltıyla soludu. Ama F’lar’ın bir anlık avantajından faydalanmak için zamanı olmadı; çünkü çileden çıkan Lord doğruldu ve saldırdı. Fax ona yaklaşamadan F’lar hızla kenara kaçmak&nbsp;zorundaydı. F’lar yaranın büyüklüğünü anlamak için omzunu gerip, dikkatlice etrafında dönerek araya et masasını&nbsp;koydu. Kesik, bir dağlama yarası gibi acıyordu. Hareket acı vericiydi ama kol kullanılabilirdi.</p>

  <p>Birden, Fax et tepsisinden bir avuç dolusu döküntü kaptı ve onları F’lar’a fırlattı. Ejderadam kenara kaçtı ve Fax masanın etrafındaki mesafeyi fırlayarak kapattı. Fax’ın bıçağı karnına birkaç santim mesafede parıldarken F’lar&nbsp;içgüdüyle anında yana atladı ve kendisi Fax’ın kolunu kesti. Aynı anda ikisi de gene birbirlerinin etrafında dönmeye&nbsp;başladılar ama Fax’ın sol kolu hareketsizce vücudunun yanından sarkıyordu.</p>

  <p>Doruklar’ın Lord’u sendelerken F’lar, şansını zorlayarak ileri atıldı. Ama F’lar adamın durumunu yanlış değerlendirmişti ve sahte bıçak darbesinden kaçmaya çalışırken yanına gelen korkunç bir tekmeyi yedi. Acıdan iki büklüm olan F’lar,&nbsp;saldıran rakibinden çılgınca kenara yuvarlanarak kurtuldu. Fax sendeleyerek, üzerine çullanıp daha hafif olan&nbsp;ejderadamı mıhlamak için son darbeyi saplamaya çalışıyordu. F’lar Fax’ın sendeleyerek yaptığı saldırısını karşılamak&nbsp;için doğrulmaya çalışarak bir şekilde ayağa kalktı. Bu pozisyon onu kurtardı. Fax hedefini bulamadı ve dengesini&nbsp;kaybedip sendeledi. F’lar sağ elini toplayabildiği bütün gücü ile kaldırdı ve bıçağı Fax’ın savunmasız sırtına sapladı,&nbsp;sivri ucu ta göğüs kafesine değene kadar.</p>

  <p>Mağlup Lord parke taşlarının üzerine yığılıp kaldı, düşüşünün etkisi bıçağı göğüs kemiğinden çıkardı, böylece kanlı bıçağın birkaç santimi girdiği yerden tekrar dışarı çıktı.</p>

  <p>Acı ve rahatlamanın belirsiz duygusunu hafif bir ağlama deldi. F’lar başını kaldırdı ve terlerin bulandırdığı gözleriyle Salon’un kapısında biriken kadınları gördü. Biri kollarında bezlere iyice sarılmış bir şey tutuyordu. F’lar tablonun&nbsp;önemini hemen kavrayamadı ama onun düşüncelerini netleştirmek için çok önemli olduğunu biliyordu.</p>

  <p>Yerdeki ölü adama baktı. O adamı öldürmenin hiçbir hazzı yoktu, sadece hayatta kalmanın verdiği rahatlık vardı.</p>

  <p>Alnını yeniyle kuruladı ve doğrulmak için kendini zorladı. Yan tarafı son tekmenin acısından zonkluyor ve sol omzu alev alev yanıyordu. Hâlâ olduğu yerde yayılmış yatan yanaşmaya doğru yarı sendeledi.</p>

  <p>Çenesinde kirli teninin altında yayılan berbat çürüğü fark ederek, onu dikkatlice döndürdü. F’nor’un salondaki kargaşayı kontrolüne aldığını duydu.</p>

  <p>Ejderadam kendini kontrol etmek için çaba harcamasına rağmen titreyen elini kalp atışını duymak için kadının göğsüne koydu ... Atıyordu, yavaş ama güçlü.</p>

  <p>Hem vuruşun hem düşüşün ölümcül olmadığının ortaya çıkmasıyla derin bir iç çekti. Eğer ölümcül olsaydı Pern için de ölümcül olacaktı.</p>

  <p>Rahatlama tiksintiyle bulandı. Bu pisliğin altındaki yaratığın yaşını tahmin etmenin bir yolu yoktu. Onu kollarına alıp kaldırdı, hafif vücudu&nbsp;dövüş yorgunu kuvvetine bile ağır gelmedi. F’lar herhangi bir sorunu F’nor’un beceriklice halledeceğini bilerek,&nbsp;yanaşmayı kendi odasına götürdü.</p>

  <p>Gövdeyi yüksek yatağın üstüne koydu, sonra ateşi canlandırdı ve baş ucu desteğine birkaç ışıl daha ekledi. Pis, keçeleşmiş saçlara dokunma düşüncesi midesini kaldırdı; ama yine de nazikçe kafayı sağa sola çevirerek onları&nbsp;yüzünden itti. Hatlar minyon ve düzgündü. Paçavraları sıyrılmış kolunun dirsekten yukarısı oldukça temizdi; ama çürük&nbsp;ve yara izleri ile lekelenmişti. Teni gergin ve kırışıksızdı. Ellerini, kendininkilerin içine aldığında, kirle kaplı ama hepsi&nbsp;düzgün ve narin kemikliydi.</p>

  <p>F’lar gülümsemeye başladı. Evet, elin net görünmemesini o kadar beceriklice başarmıştı ki o ilk neyi gördüğünden gerçekten şüpheye düşmüştü. Kir tabakası ve yağın altında genç bir kız vardı. Weyr için yeteri kadar gençti. Ve&nbsp;doğuştan pısırık da değildi. Ne mutlu ki Fax’ın tohumu olacak kadar genç değildi. Önceki Lordlardan birinin gayri&nbsp;meşru çocuklarından mı? Hayır, burada sıradan soyların en ufak izi bile yokuı. Hangi aileden olursa olsun, saftı ve F’lar&nbsp;onun gerçekten Ruatha’dan olduğunu düşündü. On Devir önce katliamdan bilinmeyen bir yolla kaçmış ve sabırla&nbsp;intikam zamanını beklemiş biri. Başka hangi nedenle Fax’ı Kale’den feragata zorlayabilirdi ki?</p>

  <p>Bu beklenmedik şansından dolayı sevinen F’lar, baygın bedenin üstündeki elbiseyi yırtmak için uzandı ve kendini yapmamak zorunda hissetti. Kız uyanmıştı. Onunkilere takılan büyük, aç gözlerinde ne korku ne de beklenti vardı; sadece tedbir.</p>

  <p>Yüzünde zor fark edilen bir değişme oldu. Hatları rahatsız edici, aldatıcı çirkin görünüşe değişirken izleyen F’lar’ın gülümsemesi derinleşti.</p>

  <p>“Bir ejderadamı şaşırtmaya mı çalışıyorsun, kızım?” diye kıkırdadı. Ona dokunmak için başka bir hareket yapmadı, sadece onu yerine oturtup yatağın büyük, oyma dikintisine sırtını dayadı. Kollarını göğsünde kavuşturdu ve sonra&nbsp;acıyan kolununun acısını dindirmek için birden başka yere çevirdi.</p>

  <p>“İsmin, kızım, ve payen.”</p>

  <p>Yavaşça kendini doğrulttu, hatları artık değişmiyordu. Yüksek yatağın üzerinde birbirleriyle yüz yüze gelsinler diye kasten geriye, karyola başlığına doğru kaydı.</p>

  <p>“Fax?”</p>

  <p>“Öldü. İsmin!”</p>

  <p>Zafer sevincini yansıtan bir bakış yüzünü birden doldurdu. Yataktan aşağı kayıp, beklenmedik bir uzun boyla doğruldu. “O zaman benim olanın iadesini talep ediyorum. Ben Ruatha Soy’undanım. Ruatha’nın hakkını talep ediyorum,” diye&nbsp;çınlayan bir sesle ilan etti.</p>

  <p>F’lar gururlu tavrından hoşlanarak bir an ona bakakaldı... Sonra kafasını geri attı ve güldü.</p>

  <p>“Bunu mu? Bu harap olmuş yığını mı?” Tavrı ile giysileri arasındaki uyumsuzlukla eğlenmekten kendini alamadı. “Oh, hayır. Hem, güzel leydi, biz ejderadamlar Fax’ın Kale’yi kendi varisine feragat yeminini duyduk ve tanık olduk. Bebeği&nbsp;de senin için düelloya mı davet edeceğim? Ve de kundak bezleriyle boğacak mıyım?”</p>

  <p>Gözleri parladı, dudakları korkunç bir gülümseme ile aralandı.</p>

  <p>“Varis yok. Gemma öldü, bebek doğmadı. Yalan söyledim.”</p>

  <p>“Yalan mı?” diye kızgınca sordu F’lar.</p>

  <p>“Evet,” diye çenesini kaldırarak onunla alay etti. “Yalan söyledim. Doğan bir çocuk yoktu. Sadece senin Fax’a meydan okuyacağından emin olmak istedim.”</p>

  <p>Onun tarafından iki kez kışkırtılmış olmanın acısı ile bileğini yakaladı.</p>

  <p>“Bir ejderadamı dövüşmek için tahrik mi ettin? Öldürmek için? <i>Hem de Arama’dayken</i>?”</p>

  <p>“Arama? Arama’dan bana ne? Ruatha gene benim Kale’m. On Devir boyunca bunun için çalıştım, bekledim, entrikalar kurdum ve acı çektim. Senin Arama’nın benim için ne anlamı olabilir ki?”</p>

  <p>F’lar kızın yüzündeki kibirli, küçümseyici bakışa vurmak istedi. Zalimce kolunu kıvırıp, baskıyı kaldırmadan önce dizlerinin üzerine çökertti. Kız ona gülüp, bir yana seğirtip ayağa fırladı ve daha F’lar ne yaptığını fark edip peşine takılmadan önce kapıdan dışarı&nbsp;çıkmıştı.</p>

  <p>F’lar kendine küfrede küfrede, Kale’den çıkmak için Salon’dan geçmesi gerektiğini bilerek kayalık koridorlarda aşağı doğru hızla koştu. Bununla beraber, Salon’a ulaştığında hâlâ etrafta yavaş yavaş dolaşanlar arasında kaçan bir kişinin&nbsp;izine rastlamadı.</p>

  <p>“Yaratık buradan geçti mi?” diye şans eseri o anda Avlu’ya açılan kapının yanında duran F’nor’a seslendi.</p>

  <p>“Hayır. En sonunda gücün kaynağı o mu çıktı?”</p>

  <p>“Evet, o,” diye cevapladı, en çok kaçışına kızan F’lar. Nereye gitmiş olabilirdi ki? “Ve Ruatha Soyu’ndan!”</p>

  <p>“Hoh ho! O zaman bebeği tahtından indiriyor mu?” diye sordu F’nor, artık parlayan ocağa yakın bir koltuğu işgal eden ebe kadını göstererek.</p>

  <p>F’lar Kale’nin sayısız geçitlerini aramaya dönmeden önce durdu. Kahverengi binicisine bir an şaşırıp bakakaldı.</p>

  <p>“Bebek? Ne bebeği?”</p>

  <p>“Leydi Gemma’nın doğurduğu erkek çocuk,” diye cevapladı F’nor, F’lar’ın anlamamış görünen bakışlarına şaşırarak. “Yaşıyor mu?”</p>

  <p>“Evet. Ebe kadın ölen kadının karnından zorla alınmasına ve erken doğum olmasına rağmen sağlam bir bebek olduğunu söylüyor.”</p>

  <p>F’lar bir kahkaha ile başını arkaya attı. Bütün entrikalarına rağmen kız Hakikat tarafından yenilmişti.</p>

  <p>O anda Mnementh’den yanlış anlaşılması imkansız bir coşku kükremesi duydu, onu diğer ejderlerin meraklı şakımaları izledi.</p>

  <p>“Mnementh onu yakalamış,” diye bağırdı F’lar, sevinçten sırıtıyordu. Uzun adımlarla merdivenlerden aşağı inerken eski Doruklar Lordu’nun cesedinin yanından geçti ve ana avluya çıktı.</p>

  <p>Bronz ejderin Kule tüneğinden gitmiş olduğunu gördü ve ona seslendi. Bir heyecanlı çalkantı gözlerini yukarı çevirtti. Mnementh’in döne döne avluya indiğini gördü, ön pençelerinde sıkıca bir şey tutuyordu. Yüksek pencerelerden&nbsp;birinden tırmandığını gördüm ve ejderadamın onu aradığını bildiğimden çıkıntıdan onu koparıp aldım diye Mnementh&nbsp;F’lar’a bilgi verdi. Ejder hantalca arka ayakları üzerinde durdu, kanatlarıyla dengesini sağlamaya çalışıyordu. Dikkatlice&nbsp;kızı ayakları üzerine bıraktı ve dikkatlice koca pençelerinden bir kafes yaptı. Kız o çemberin içinde sessizce duruyordu,&nbsp;üzerinde sallanan kama şeklindeki kafaya dönüktü yüzü.</p>

  <p>Nöbetçi wher dehşet, kızgınlık ve nefretle çığlıklar atıp, Lessa’nın yardımına gelmeye çalışarak zincirinin sonuna şiddetle hamle yapıyordu. Uzun adımlarla ikiliye doğru giden F’lar’ın üstü&nbsp;ne atılmaya çalıştı.</p>

  <p>“Sende uçacak kadar cesaret var, genç kız,” diye hakkını verdi F’lar, bir elini farkında olmadan Mnementh’in pençesinin üzerine koydu. Mnementh kendinden aşırı derecede memnundu ve gözünün kenarını kaşıtmak için kafasını kendi&nbsp;etrafında döndürdü.</p>

  <p>“Biliyor musun, yalan söylemedin,” diye F’lar, kızla dalga geçmekten kendini alamadı.</p>

  <p>Kız yavaşça ona döndü, yüzü kayıtsızdı. Ejderlerden korkmadığını onaylayarak fark etti F’lar.</p>

  <p>“Bebek yaşıyor. Ve erkek.”</p>

  <p>Kız dehşetini kontrol edemedi. Kendini tekrar toplayıp doğrulmadan önce omuzları biraz eğildi.</p>

  <p>“Ruatha benim.” diye gergin, kısık bir sesle ısrar etti.</p>

  <p>“Doğru, filo buraya vardığında bana doğrudan yaklaşsaydın senin olacaktı.”</p>

  <p>Gözleri fal taşı gibi açıldı. “Ne demek istiyorsun?”</p>

  <p>“Bir ejderadam şikayetinde haklı olan herkesi savunur. Biz Ruatha Kalesi’ne ulaştığımızda, Leydi’m, Arama’ya rağmen herhangi bir mantıklı neden olduğu takdirde Fax’a meydan okumaya hazırdım.” Bu, gerçeğin bütünü değildi; ama F’lar&nbsp;ejderadamları kontrol etmeye çalışmanın aptalca bir hareket olduğunu kıza göstermek zorundaydı. “Arpçınızın&nbsp;şarkılarının sözlerine biraz dikkat etmiş olsaydın, haklarını biliyor olacaktın. Ve -” F’lar’ın ses tonu kendisini bile şaşırtan kinci bir noktaya ulaştı. “-Leydi&nbsp;Gemma ölmemiş olabilirdi. O, cesur ruh. o zorbanın elinden, senden çok daha fazla çekmişti.”</p>

  <p>“Ruatha şimdi senin ne işine yarayacak?” diye sordu, kolunu geniş bir kavisle harabeye dönmüş Avlu’yu ve Kale’yi, bütün bereketsiz Ruatha vadisini gösterecek biçimde çevirdi. “Kazançsız bir fetihle ve fatihinin ölümüyle, amacına&nbsp;gerçekten ulaştın.”</p>

  <p>F’lar kahkaha attı. “İyi de oldu. Bütün bu Kale’ler yasal Soylarına geri dönecekler, zamanı da gelmişti. Bir Kale, bir Lord. Geriye kalan hiçbir şey geleneklere uymuyor. Şüphesiz, bu ana kurala inanmayan diğerleriyle savaşman&nbsp;gerekebilir: Fax’ın açgözlü çılgınlığının bulaştığı kimselerle. Ruatha’yı bir saldırı karşısında savunabilir&nbsp;misin... şimdi... bu durumunda?”</p>

  <p>“Ruatha benim!”</p>

  <p>“Ruatha?” F’lar’ın kahkahası alaycıydı. “Weyrkadını olabilecekken mi?”</p>

  <p>“Weyrkadını mı?” diye solurken, şok olmuş bir şaşkınlıkla ona bakakaldı.</p>

  <p>“Evet, küçük aptal. Ben Arama’ya çıktığımı söyledim ... Ruatha’dan daha büyük bir yere hizmet etme zamanın geldi. Ve Arama’mın hedefi ... sensin!”</p>

  <p>Lessa sanki tehlikeliymişcesine kendisini gösteren parmağına bakakaldı.</p>

  <p>“İlk Yumurta adına, kızım, senin içinde, farkında olmadan, istediğini yapmak için bir ejderadamı yönlendirebileceğin gücün var. Ah, ama bir daha asla olamayacak, çünkü artık sana karşı tetikte olacağım.”</p>

  <p>Mnementh boğazından gelen yumuşak bir gurultu ile onaylayarak uğuldadı. Avlu’nun karanlığında parıldayan bir gözü kıza dönsün diye boynunu eğdi.</p>

  <p>F’lar kızın kendi kafasından büyük bir gözün yakınında yüzünün renginin solmadığını, geri kaçmadığını yansız bir gururla fark etti.</p>

  <p>“Göz kenarlarının kaşınmasından hoşlanır,” diye taktik değiştirerek dostane bir tonla belirtti F’lar.</p>

  <p>“Biliyorum,” dedi yumuşakça ve görevi yerine getirmek için bir elini uzattı.</p>

  <p>“Nemorth bir altın yumurta yumurtladı,” diye inandırıcı bir şekilde devam etti F’lar. “Ölüme yakın. Bu kez kuvvetli bir Weyrkadını’mızın olması gerekiyor.”</p>

  <p>“Kızıl Yıldız?” dedi hızla konuşarak kız, korkmuş gözlerini F’lar’a çevirdi. Bu da daha önce bir kere bile korku eseri göstermediği için F’lar’ı şaşırttı.</p>

  <p>“Onu gördün mü? Ne manaya geldiğini biliyor musun?” Kızın sinirlice yutkunduğunu gördü.</p>

  <p>“Orada bir tehlike var ...” diye endişelice doğuya bakarak yalın bir fısıltıyla konuşmaya başladı.</p>

  <p>F’lar tehlikenin yaklaştığını ne tür bir mucize ile fark ettiğini sormadı. F’lar kaba kuvvet gerekse bile onu Weyr’e götürmeyi kafasına koymuştu. Ama içinde bir şey bu meydan okumayı gönüllü kabul etmesini çok istiyordu. İsyankâr&nbsp;bir Weyrkadını aptal olanından çok daha tehlikeli olacaktı. Bu kızın kurnazlık ve stratejide de kullanacağı çok fazla&nbsp;gücü vardı. Düşüncesizce davranarak onu düşman etmek bir felaket olabilirdi.</p>

  <p>“Orada bütün Pern için tehlike var. Sadece Ruatha için değil,” diyerek, sesine rica edercesine bir ifade verdi. “Ve sana ihtiyaç var. Ruatha için değil.” Elinin bir hareketi bu hususu sanki bütün konunun içinde önemsiz bir şeymiş gibi sildi.&nbsp;“Kuvvetli bir Weyrkadını olmazsa ölüme mahkumuz. Sen olmazsan!”</p>

  <p>“Gemma bütün bronz binicilere ihtiyacımız olduğunu söyledi.” diye afallamış bir fısıltıyla mırıldandı.</p>

  <p>Bu sözlerle ne demek istemişti? F’lar kaşlarını çattı. Kız onun söylediği kelimelerden birini duymuş muydu? Sadece bununla karşılık veren bir tele vurduğundan emin olarak konuşmasını sürdürdü.</p>

  <p>“Sen burada kazandın. Bırak bebek” - bu fikrin tepkisiyle ürktüğünü gördü ve insafsızca onu pekiştirdi - “Gemma’nın bebeği - Ruatha’da büyüsün. Weyrkadını olarak sadece harabe Ruatha’ya değil bütün Kalelere hükmedeceksin. Fax’ın tümünde başarıya ulaştın,&nbsp;intikamdan vazgeç.”</p>

  <p>Kız hayretler içindeki gözlerle, kelimelerini özümseyerek F’lar’a bakıyordu.</p>

  <p>“Fax’ın ölümünden sonrasını daha önce hiç düşünmemiştim,” diye yavaşça kabul etti. “Ondan sonra ne olacağını hiç düşünmedim.”</p>

  <p>Şaşkınlığı nerdeyse çocukçaydı ve F’lar’ı ikna edici şekilde etkiledi. F’lar onun olağanüstü yetilerini ne düşünmek istemiş, ne de buna zamanı olmuştu. Şimdi onun boyun eğmez karakterinin bazı taraflarım fark etmişti. Fax ailesini&nbsp;öldürdüğünde on Devir’den büyük olamazdı. Bir şekilde çok küçük olmasına rağmen, kendine bir amaç bulmuş ve&nbsp;gaspçı Lord’un ölümüyle güvencede olana kadar, uzun bir süre, hem gaddarlığa karşı olmuş, hem de izi bulunmadan&nbsp;hayatta kalmayı becermişti. Ne Weyrkadını olacaktı ondan! Ruatha Soyu’ndan gelenlerin geleneğiyle. Soluk ayın&nbsp;ışığı, onu daha genç, korumasız ve nerdeyse çekici bir hale sokmuştu.</p>

  <p>“Sen Weyrkadını olabilirsin,” diye nazik bir ısrarla tekrar etti.</p>

  <p>“Weyrkadını.” diye kuşkuluca soludu ve hafif ay ışığının yıkadığı iç Avlu’da etrafa bakındı. F’lar tereddüt ettiğini düşündü.</p>

  <p>“Yoksa paçavralardan hoşlanıyor musun?” dedi, sesini haşin ve alaycı yaparak. “Ve keçeleşmiş saçlardan, kirli ayaklardan, çatlamış ellerden? Samanların içinde uyumak, kabukları yemekten? Gençsin ... Yani, sanırım gençsin.” Sesi açık açık kuşkuluydu. Kız sakince ona baktı, dudaklarını sertçe birbirine bastırıyordu. “Bu senin&nbsp;en önemli tutkun mu? Sen nesin ki bu koca dünyanın bu küçük köşesi istediğin <i>her şey</i> olabiliyor?” dedi ve durdu,&nbsp;sonra su katılmadık bir aşağılamayla ekledi. “Gördüğüm kadarıyla Ruatha Soyu zayıflamış. Sen korkuyorsun!”</p>

  <p>“Ben Ruatha Lord’unun kızı Lessa’yım,” diye Soy’una hakaretten dolayı sert bir dille karşılık verdi. Doğruldu, gözleri parlıyordu, çenesi yukarıdaydı. “Ben hiçbir şeyden korkmuyorum!”</p>

  <p>F’lar çok hafif bir gülümseme ile kendinden memnun olduğunu gösterdi.</p>

  <p>Ancak, Mnementh başını yukarı attı ve yılankavi boynunu uzatabildiği kadar yukarı uzattı. Avazı çıktığı kadar aşağıdaki vadiyi çınlattı. Mnementh F’lar’a Lessa’nın meydan okumasını fark ettiğini iletti. Diğer ejderler karşılık&nbsp;verdiler, şakımaları Mnementh’ın eril böğürmesinden daha tizdi. Zincirinin sonuna sinmiş nöbetçi wher, ürkmüş&nbsp;sakinleri Kale’yi boşaltıncaya kadar ince sesini tiz, cesaret kırıcı çığlığa yükseltti.</p>

  <p>“F’nor,” diye seslendi bronz binici kendi filo liderini eliyle çağırarak. “Grubun yarısını burada Kale’ye muhafızlık etmeleri için bırak. Yakındaki Lordlardan biri Fax’ın örneğinin daha iyisini yapmayı düşünebilir. Bir biniciyi iyi haberle Doruklar’a yolla. Sen doğru Dokumacılar Salonu’na git L’to... Lytol ile konuş.” F’lar sırıttı. “Sanırım&nbsp;bu Kale için bebek Lord ve Weyr adına örnek bir&nbsp;Bekçi ve de Lord Vekili olacaktır.”</p>

  <p>Kahverengi binici liderinin niyetlerini kavramaya başladığında görevinden hoşnut olduğunu yüz ifadesi belli etti. Fax’ın ölmesi ve Ruatha’nın ejderadamların koruması altında olması ile, özellikle de Fax’ın işini bitirenin koruması altında olması ile, Kale güvende olacaktı ve bilge yönetimle birlikte sağlıklı biçimde gelişecekti.</p>

  <p>“Ruatha’nın kötüleşmesinin nedeni kız mı?” diye liderine sordu.</p>

  <p>“Ve dalavereleriyle nerdeyse bizim de sonumuzu hazırlayacaktı,” diye cevapladı F’lar, ama Arama’sının takdir edilecek amacını bulduğu için artık bağışlayıcı olabilirdi. “Sevincini sakla, kardeşim,” diye F’nor’un ifadesini görür&nbsp;görmez tavsiyede bulundu: “Yeni kraliçe de Etkilenmelidir.”</p>

  <p>“Ben buradaki hazırlıkları yapacağım. Lytol mükemmel bir seçim,” dedi F’nor, bununla beraber F’lar’in hiç kimsenin onayına ihtiyacı olmadığım biliyordu.</p>

  <p>“Bu Lytol da kim?” diye haşince sordu Lessa. Pis saç yığınını yüzünün önünden geriye kıvırmıştı. Ay ışığında kir daha az göze çarpıyordu. F’lar, F’nor’un kıza çok rahat anlaşılan bir ifade ile baktığını gördü. Buyurucu bir el hareketiyle emirlerini geciktirmeden yerine getirmesini F’nor’a işaret etti.</p>

  <p>“Lytol ejdersiz kalmış bir adam,” dedi kıza F’lar, “Fax’a yakın değil. Kale’ye iyi vesayet edecek ve Ruatha kalkınacak.” İhtiyatlı, dik bir bakışla ikna edici bir şekilde ekledi. “Bunu istemez misin?”</p>

  <p>Kız ona cevap vermeden sıkılarak baktı, ta ki F’lar onun yenilmesine hafifçe kıkırdayana kadar.</p>

  <p>“Weyr’e dönüyoruz,” diye belirtti Mnementh’in yanına kadar ona yol göstermek için bir elini uzatırken.</p>

  <p>Bronz ejder zinciri tozların içinde gevşekçe duran, artık yere uzanmış nefes nefese olan nöbetçi where doğru uzatmıştı başını.</p>

  <p>“Ah,” diye iç çekti Lessa ve acayip hayvanın yanında durdu.</p>

  <p>“Mnementh onun çok yaşlı olduğunu ve yakında ölüm uykusuna yatacağını söylüyor.”</p>

  <p>Lessa çirkin kafayı kollarının içine almış, göz kenarlarını okşuyor, kulaklarının arkasını kaşıyordu.</p>

  <p>“Pernli Lessa, gel hadi,” dedi F’lar, kalkıp uçmak için sabırsızlanıyordu.</p>

  <p>Yavaş ama itaat ederek ayağa kalktı. “Beni korudu. Beni tanıdı.”</p>

  <p>“İyi yaptığını da biliyor,” dedi ondaki bu tür bir tipik olmayan duyarlık gösterisine şaşarak, kabaca güven verdi ona. Ayağa kalkması için ve Mnementh’e götürmek&nbsp;Weyr Arayışı&nbsp;için elini tuttu.</p>

  <p>Bir anda F’lar’ın ayakları yerden kesildi, yere yayılmıştı ve rakibiyle karşılaşmak için ayağa kalkmak amacıyla dönmeye çalıştı. Bununla beraber, ilk darbenin gücü onu sersemletmişti. Sırtüstü yere yatmış vaziyette nöbetçi wherin&nbsp;pullu gövdesinin - tam ona doğru - fırladığını görmekten afallamıştı.</p>

  <p>Aynı zamanda Lessa’nın şaşkın haykırışını ve Mnementh’in kükremesini duydu. Bronzun koca kafası nöbetçi wheri ejderadamdan uzakta bir yere atmak için birden etrafında döndü. Ama nöbetçi wher bütün hızıyla atladığında Lessa&nbsp;bağırdı.</p>

  <p>“Öldürme! Öldürme!”</p>

  <p>Hırıltısı şaşkın bir uyarı çığlığına dönüşen nöbetçi wher, yolundan dönerek havada inanılmaz bir manevra gerçekleştirdi. Ayakları üstüne taş avluya düşerken F’lar düşüşün şiddetinden dolayı hayvanın sırtının kırılmasıyla&nbsp;çıkan boğuk çatırtıyı duydu.</p>

  <p>Daha ayağa kalkamadan Lessa çirkin kafayı kollarının arasına almıştı, yüzü sıkıntı içindeydi.</p>

  <p>Mnementh ölen nöbetçi wherin gövdesine hafif vuruşlar yapmak için başını eğmişti. F’lar’a yaratığın Lessa’nın Ruatha’dan ayrıldığını sandığını, bunun onun Soy’undan birisinin yapmaması gereken bir şey olduğunu bildirdi. Bunak&nbsp;şaşkınlığı ile ancak Lessa’nın tehlikede olduğunu sanabilmişti. Lessa’nın çılgın emrini duyduğunda, hayatı pahasına hatasını düzeltmişti.</p>

  <p>“Gerçekten sadece beni korumaya çalışıyordu,” diye ekledi Lessa, sesi bozuluyordu. Boğazını temizledi. “Güvenebileceğim tek varlıktı. Tek dostum.”</p>

  <p>F’lar herhangi bir kişinin bir nöbetçi wher ile dostluk iddia etmek zorunda bırakılabileceğinin şoku ile kızın omzunu beceriksizce sıvazladı. İrkildi; çünkü düşüş omzundaki yarayı tekrar açmıştı ve canı yanıyordu.</p>

  <p>“Gerçekten sadık bir dost,” dedi, nöbetçi wherin altın rengi-yeşil gözlerindeki ışık sönükleşip yok olana kadar sabırla bekledi.</p>

  <p>Bütün ejderler türlerinden birinin ölümü anlamına gelen ürkütücü, tüyler ürperten, güç bela duyulan, tiz perdeden ağıt sesini dile getirdiler.</p>

  <p>“O sadece bir nöbetçi wherdi,” diye övgüden şaşıran Lessa gözleri fal taşı gibi açılarak mırıldandı.</p>

  <p>“Ejderler istedikleri yerde onur verirler,” diye yalın bir şekilde, sorumluluğu yadsıyarak belirtti.</p>

  <p>Lessa uzun bir süre daha, çirkin kafaya baktı. Onu taşların üzerine uzattı, kesilmiş kanatlarını okşadı. Sonra, çabucak boynundaki metal tasmayı kitleyen ağır tokayı açtı. Tasmayı sertçe uzaklara fırlattı.</p>

  <p>Çevik bir hareketle ayağa kalktı ve bir defa bile geriye göz atmadan Mnementh’e doğru kararlıca yürüdü. Sakince Mnementh’in kalkmış ayağından çıktı ve F’lar’ın ona tarif ettiği gibi dev boyunda oturdu F’lar Avlu’da tekrar sıraya girmiş filosunun geri kalanına bir göz attı. Kale halkı büyük Salon’un emniyetli ortamına&nbsp;çekilmişti. Filosunun adamlarının hepsi ejderlerine bindiklerinde, Mnementh’in boynundaki kızın arkasına atladı.&nbsp;“Kollarıma sıkıca tutun,” diye kıza emretti, en küçük sırt omurunu tutup uçma komutunu verirken.</p>

  <p>Büyük bronz ejder havalanırken Lessa’nın parmakları kendiliğinden onun dirseğinin aşağısına kasılarak yapıştı, koca kanatlar dikey yükselmeyi sağlamak için çalışıyorlardı. Mnementh bir uçurum ya da kuleden uçuşa dalmayı tercih&nbsp;ederdi. Ejderler tembelliğe meyillidirler. F’lar arkasına göz atıp, Ruatha Kalesi’ne muhafızlık yapanların açığını&nbsp;kapatmak için yayılan diğer ejderadamların uçuş düzenini aldıklarını gördü.</p>

  <p>Yeterli yüksekliğe eriştiklerinde Weyr’e gitmek için <i>ara</i>ya geçmesini söyledi Mnementh’e.</p>

  <p><i>Ara</i>da asılı kaldıklarında sadece bir soluma, kızın şaşkınlığının ifadesi oldu. Işık ve sesin hiç olmamasının korkusuna ve etkileyici soğuğun can yakmasına alışkın olmasına rağmen F’lar, bu hissi hâlâ cesaret kırıcı buluyordu. Ki bu&nbsp;olağandışı transfer birkaç öksürükten daha fazla zaman almıyordu.</p>

  <p>Ara ürkünçlüğünden çıkarlarken Mnementh bu adayın sakin tepkisini onaylayarak guruldadı. Diğer kadınların yaptığı gibi ne korkmuş ne de panikle çığlık atmıştı. F’lar Lessa’nın kalbinin, kaburgalarına dayalı kolu üzerinde çarptığını&nbsp;hissetmişti; ama hepsi o kadardı.</p>

  <p>Gece olan Ruatha’dan yarım dünya uzaktaki Weyr’in üzerindelerken Mnementh parlak gün ışığında süzülmek için kanatlarını açıyordu.</p>

  <p>Weyr’in büyük, kayalık, uzun ve dar Çanak bölgesinin üstünde daireler çizerlerken bu sefer şaşırtıcı bir şekilde Lessa’nın elleri F’lar’ın kollarına kenetlendi. F’lar Lessa’nın yüzüne dikkatle bakıp oradan yansıyan memnuniyetten&nbsp;mutlu oldu; yüksek Benden dağ sırasının bin boy üstünde havada asılı dururlarken hiçbir korku izi göstermiyordu.&nbsp;Sonra, yedi ejderin geliyoruz diye kükremeleriyle kuşkulu bir gülümseme yüzünü aydınlattı.</p>

  <p>Mnementh tembel daireler çizerek inmeyi seçerken diğer ejderadamlar geniş bir helezondan aşağı düştüler. Ejderadamlar zekice dönüp diğer ejderlerden uzaklaştı ve her biri Weyr mağaralarındaki kendi konutuna indi.&nbsp;Mnementh sonunda kendi konutlarına rutin yanaşmasını tamamladı. En sonunda kanatlarını kıvırıp ileri hızını&nbsp;kestiğinde kendi kendine tiz bir sesle ıslık çalıp, çıkıntılı kaya tabakasına yavaşça indi. F’lar binlerce defa pençeli&nbsp;inişlerden çizilmiş sağlam kayalara doğru kızı sallandırırken Mnementh çömeldi.</p>

  <p>“Bu sadece bizim konutumuza gider,” dedi ona F’lar büyük bronz ejderler rahatça geçsin diye kubbeli yapılmış ve genişletilmiş koridora girdiklerinde.</p>

  <p>Mnementh olgunluğa eriştiğinden beri yaşadıkları dev doğal mağaraya ulaştıklarında, F’lar ona Weyr’den ilk defa bu kadar uzun süre ayrıldıklarından dolayı yeni gözlerle baktı. Dev oda Fax’ın gösteri töreninde ziyaret ettikleri salonların&nbsp;çoğundan daha büyüktü kuşkusuz. O salonlar insanların toplantı yeri olarak yapılmışlardı, ejderlerin yetiştiği doğal&nbsp;ortam olarak değil. Ama birden kendi konutunun en az Ruatha kadar bakımsız olduğunu gördü. Ruatha nasıl en eski&nbsp;Kale’lerden biriydiyse Benden de kesinlikle en eski ejder weyri idi; ama bu hiçbir şeyi mazur göstermiyordu. Bu&nbsp;oyukta, sert kayaları ejder boyutlarına uydurmak için kaç tane ejder yetişmişti! Ejderlerin Weyr’inin yatak odasının&nbsp;ilerisindeki, doğal sıcak kaynağın sürekli temiz su getirdiği banyoya kadar giden patikayı kaç ayak aşındırmıştı! Ama&nbsp;duvardaki perdeler soluklaşmış ve çözülmüşlerdi, üst eşik ve yerde rahatça kurulanıp çıkarılabilecek yağ lekeleri vardı.&nbsp;Yatak odasında durduklarında Lessa’nın yüzündeki sakıngan ifadeyi gördü.</p>

  <p>“Hemen Mnementh’in karnını doyurmalıyım. ilk sen yıkanabilirsin,” dedi, bir sandığın altını üstüne getirerek onun için temiz giyecekler arıyordu, konutunun eski sakinlerinin attığı, ama şu anda üzerinde olanlardan çok çok daha düzgün şeyler. Geleneksel Etkileme kıyafeti olan beyaz yün cüppeyi dikkatlice sandığa geri&nbsp;yerleştirdi. Onu daha sonra giyecekti. Banyoya giden yolu kapatan perdeyi işaret ederek, ayağının dibine bir grup giysi&nbsp;ve bir torba kokulu kum attı.</p>

  <p>Sonra hiçbir şey yakalamaya çalışmadığı için onu ayağının dibinde yığılı elbiselerle bırakıp gitti.</p>

  <p>Mnementh ona F’nor’un Canth’ı doyurduğunu ve kendisinin de aç olduğunu haber verdi. O kız F’lara güvenmemişti; ama Mnementh’den de korkmamıştı.</p>

  <p>“Senden niçin korksun ki?” diye sordu F’lar. “Sen onun tek dostu olan nöbetçi wherin kuzenisin.”</p>

  <p>Tamamiyle olgun bir bronz ejder olan Mnementh kendisinin sıska, yerde sürünen, zincirli ve de kanatları kesilmiş bir nöbetçi wher ile akrabalığı olmadığını bildirdi.</p>

  <p>“O zaman ona niçin ejder töreni yaptınız?” diye sordu F’lar.</p>

  <p>Mnementh bunun sadık ve kendini feda eden bir kişiliğin ölümüne uygun, yakışır bir yas tutma olduğunu F’lar’a kibirlice söyledi. Bir mavi ejder bile, Ruatha nöbetçi wherinin, Mnementh’in onu söylemeye şiddetle zorlamasına&nbsp;rağmen saklaması emredilen bilgiyi açığa vurmadığı gerçeğini inkâr etmezdi. Hem, F’lar’a saldırısını fiziksel bir beceriyle hayatı&nbsp;pahasına bozmakla kendini ejdervari bir kahramanlığa yükseltmişti. Doğal olarak ejderler onun ölümüne bir ağıt&nbsp;yakmışlardı.</p>

  <p>F’lar bronza takılabildiğinden memnun, kendi kendine kıkırdadı. Mnementh büyük bir ciddiyetle yemek alanına doğru kavis çizerek inmeye başladı.</p>

  <p>Mnementh F’nor’un yanında havada dururken F’lar aşağı atladı. Yerle temas ona, kıza omzunu sardırırsa daha iyi olacağını hatırlattı. Bronz, dolaşan sürünün içindeki en yakın yağlı geyiğin üstüne çullanırken onu izledi.</p>

  <p>“Kuluçkadan Çıkış her an olabilir,” diye selamladı kardeşini F’nor, kıçının üzerine çömeldiğinde ona sırıtıyordu. Gözleri heyecandan pırıl pırıldı.</p>

  <p>F’lar düşüncelice başını sallayarak onayladı. “Erkeklerden seçilecek çok kişi olacak,” diye F’nor’un kasten seçilenlerle ilgi haberlerini saklamasına izin verdi.</p>

  <p>Beraberce F’nor’un Canth’ını bir dişi geyiği seçip ayırırken izlediler. Kahverengi ejder normal bir şekilde kurtulmak için çabalayan hayvanı bir pençesi ile kaptı ve boş bir çıkıntılı kayaya yerleşip ziyafet çekmek için yükseldi.</p>

  <p>Mnementh ilk hayvan ölüsünü bitiriverdi ve ilerdeki ağıllarda bulunan sürülere doğru tekrar süzüldü. Ağır bir yer kuşunu seçip ayırdı ve pençesinde onunla beraber yükseldi. Dev kanatların çaba harcamadan sallanmasındaki heyecan verici gururu, bronz derinin üzerinde güneşin oynamasını, gümüşümsü pençelerin parıltısını,&nbsp;inmek için toplanmalarını, yükselişini gözlemledi F’lar. Mnementh’i uçarken izlemekten ya da onun kayıtsız zerafet ve&nbsp;gücüne hayran olmaktan hiç bıkmamıştı.</p>

  <p>“Lytol çağrıdan çok etkilendi,” diye belirtti F’nor, “ve sana saygılarını ve hürmetleri sundu. Ruatha’da iyi iş görecek.” “Seçilmesinin nedeni bu,” diye homurdandı Lytol’un davranışına sevinen F’lar. Lord vekilliği bir ejderin kaybının yerini&nbsp;tutamazdı, ama saygın bir sorumluluktu.</p>

  <p>“Doruklar Bölgesi’nde daha çok şenlik oldu,” diye iyice sırıtarak devam etti F’nor, “ve Leydi Gemma’nın ölümüne dürüstçe üzüldüler. Yarışmacılardan hangisinin unvanı alacağını görmek ilginç olacak.”</p>

  <p>“Ruatha’da mı?” diye yan kardeşine kaşlarını çatarak sordu F’lar.</p>

  <p>“Hayır. Doruklar’da ve Fax’ın istila ettiği diğer Kale’lerde. Lytol Ruatha’yı güvenceye almak ve o Kale’ye saldırmaya kalkacak başıbozuk askerlere, önce bir düşünmeleri için kendi adamlarını getirecek. Fax artık Doruklar’ı yönetmese de&nbsp;Doruklar’da hâlâ Kale değiştirmek isteyen birçok kişi tanıyor. Bizim adamlarımız kısa zamanda araza katılsın diye bir an önce Ruatha’ya gitmek niyetinde.”</p>

  <p>F’lar onaylayarak başını sallayıp, hayvanlarını yemek alanına getiren kendi filosundan iki mavi biniciyi daha selamlamak için döndü. Mnementh bir kümes hayvanı için daha geri geldi.</p>

  <p>“Az yiyor,” diye yorum yaptı F’nor. “Canth hâlâ oburcasına tıkınıyor.”</p>

  <p>“Kahverengiler tam büyüme konusunda yavaştırlar.” diye sözcüklerini uzatarak konuştu F’lar, F’nor’un gözleri kızgınlıkla parıldarken tatmin olmuşçasına onu izliyordu. Bu ona haberleri saklamanın ne demek olduğunu&nbsp;öğretecekti.</p>

  <p>“R’gul ve S’lel geri geldiler,” diye söylendi sonunda kahverengi binici.</p>

  <p>İki mavi ejder, sürüyü korkudan bağırtıp darmadağınık bir kaçışmaya sokmuştu.</p>

  <p>“Diğerleri geri çağrıldı,” diye devam etti F’nor, “Nemorth ölü gibi kaskatı.” Sonra daha fazla kendini tutamadı. “S’lel iki tane getirdi. R’gul beş. İradeleri kuvvetli ve güzel olduklarını söylüyorlar.”</p>

  <p>F’lar hiçbir şey demedi. O ikisinin çok aday getireceğini tahmin ediyordu. İsterlerse yüzlerce getirsinler. F’lar bir seçimde, kazanacak olanı bulmuştu.</p>

  <p>Haberlerinin çok az tepki doğurmasına öfkelenen F’nor ayağa kalktı.</p>

  <p>“Crom’daki için geri dönecektik ve şu güzel..” “Güzel?” diye bir kaşını kaldırıp küçümseyerek sertçe karşılık verdi F’lar. “Güzel mi? Jora güzeldi,” diye konuştu alaycı&nbsp;biçimde.</p>

  <p>“K’net ve T’bor batıdan yarışmacılar getiriyorlar,” diye hızla ekledi endişelice.</p>

  <p>Eve dönen ejderlerin fırtına koparan kükremesi gökyüzünde gürledi. Adamların ikisi de hızla kafalarını göğe kaldırdılar ve dönen iki filonun yirmiden fazla ejderinin çifte spiralini gördüler.</p>

  <p>Mnementh kafasını yükseklere kaldırarak uğuldamaya başladı. F’lar onu geri çağırdı; çok az yemiş olmasına rağmen, çağrıldığı için kavga etmemesine memnun oldu. Samimice kardeşini selamlayan F’lar Mnementh’in açılmış ayağına&nbsp;çıktı ve kendi çıkıntılı kayasına geri yükseldi.</p>

  <p>İkisi kubbeli iç odaya giden kısa geçitte yürürlerken Mnementh dalgınca hıçkırdı. Çukur yatağına doğru yavaş yavaş yürüdü ve kendini kavisli kayaların içine yerleştirdi. Mnementh gerinip, kama kafasını rahatça yere uzatınca F’lar ona&nbsp;yaklaştı. Mnementh yakındaki gözüyle ona baktı, façetalı gözleri parıldıyor ve renk değiştiriyorlardı. F’lar&nbsp;sakinleştirircesine göz kenarını kaşırken iç göz kapakları aşamalı aşamalı kapanıyordu.</p>

  <p>Buna alışık olmayanlar böyle bir bakışı cesaret kırıcı bulabilirlerdi. Ama yirmi Devir önce, koca Mnementh yumurtasını kırıp, sendeleyen bacakla çocuk F’lar’ın önünde durmak için Yumurtlama Alanı’nı geçtiğinden beri, ejderadam bu sesiz anları uzun bir günün&nbsp;en mutlu anları olarak değerlendirmişti. Hiçbir övgü bir insana Pern’in kanatlı hayvanlarının güveni ve yoldaşlığından&nbsp;daha fazla şey veremezdi. Ejderlerin insanlardan seçtiklerine karşı sundukları bağlılık, Etki anından itibaren ihanetsiz&nbsp;ve eksiksiz oluyordu.</p>

  <p>Mnementh’in iç mutluluğu o kadar yoğundu ki koca göz çabucak kapandı. Ejder uyudu, sadece kuyruğunun ucu eğer gerekirse anında hazır olduğunun güvence işareti olarak dik duruyordu.</p>
</body>
</html>
