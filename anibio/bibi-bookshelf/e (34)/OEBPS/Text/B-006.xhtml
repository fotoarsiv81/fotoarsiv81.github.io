<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-006">Faranth’ın Altın Yumurtası adına</h2>

  <p>Bilge ve gerçek Weyrkadını adına,</p>

  <p>Bir filo bronz ve kahverengi ejder doğur,</p>

  <p>Bir filo yeşil ve mavi ejder doğur.</p>

  <p>Kuvvetli ve cesur biniciler doğur,</p>

  <p>Kuluçkadan çıkınca hemen Ejder sevgisi doğar,</p>

  <p>Gökyüzünde uçan yüzlerce filo,</p>

  <p>İnsan ve ejder birbiriyle tam eşleşir.</p>

  <p><br /></p>

  <p>Lessa ejderadamın ayak sesleri gerçekten tamamen duyulmaz oluncaya kadar bekledi. Çabucak büyük mağaraya gitti, pençelerin tırmalayışını ve kudretli kanatların şakırtısını duydu. İşte o, Benden Weyr’i olan bir mil uzunluğundaki&nbsp;ovanın daha geniş ucuna doğru daireler çizerek inen bronz ejderdi. Herhangi bir Pernli kadar, Weyrleri duymuştu; ama&nbsp;birinin içinde olmak çok farklı bir şeydi.</p>

  <p>Düz kayalık yüzeyde aşağı, yukarı dikkatle baktı. Ejder kanadı olmadan dışarı çıkılamazdı. En yakın mağara girişleri biri üstünde, diğeri altında, ulaşılamayacak uzaklıktaydılar. Burada iyice inzivadaydı.</p>

  <p>Weyrkadını demişti adam ona. Onun kadını mı? Onun weyrinde mi? Söylemek istediği bu muydu? Hayır, ejderden aldığı izlenim bu değildi. Birden ejderi anlamasının tuhaflığını fark etti. Sıradan insanlar bunu yapabiliyorlar mıydı? Ya&nbsp;da bunun nedeni ailesinde ejderadam kanı olması mıydı? Bütün olaylarda, Mnementh daha büyük bir role, özel bir konuma sahipti. O zarı yumurtadan çıkmamış ejder kraliçesine Weyrkadını olmamı&nbsp;istiyor olmalılar. Peki nasıl olacaktı da o ya da onlar bunu başaracaklardı. Belli belirsiz ejderadamların Arama’ya gittikleri zaman, belirli kadınları&nbsp;aradıklarını hatırladı. Ah, belirli kadınlar. O zaman, o birçok yarışmacıdan biriydi. Ama bronz binici tek başına&nbsp;yeterliymiş gibi o mevkiyi ona sunmuştu. O da kibirden payını almıştı, diye düşünüverdi Lessa. Kendini beğenmiş olsa&nbsp;da, Fax gibi zorba değildi.</p>

  <p>Bronz ejderin kaçışan sürü içine birden daldığını görebildi, darbeyi gördü, ejderin karnını doyurmak için uzak bir kaya çıkıntısına yerleşmek üzere daireler çizerek uçuşunu gördü. İçgüdüsel olarak girişten içeri koridorun göreceli&nbsp;güvenliğine ve karanlığa geri çekildi.</p>

  <p>Yemek yiyen ejder aklına yüzlerce korkunç masal getirdi. Alay etmiş olduğu masallar ama şimdi ... Acaba doğru muydu, ejderlerin insan eti yediği? ... Lessa bu düşünce karşısında durdu. Ejderler insanlardan daha az acımasız&nbsp;değillerdi. Ejderler en azından hayvanca açgözlülüğe göre değil de, hayvanca ihtiyaçlara göre davranıyorlardı.&nbsp;Ejderadamın bir müddet meşgul olacağından emin bir şekilde, büyük mağarayı geçip yatak odasına geldi. Elbiselerini&nbsp;ve bir torba temizleme kumunu alıp banyoya ilerledi. Burası küçük, ama amacı için yeterliydi. Geniş bir kaya çıkıntısı, düzgün olmayan banyo havuzuna kısmi bir kenar oluşturmuştu. İçeride bir oturak ve kuruyan elbiseler için bazı raflar vardı. Loş ışıkta, havuzun yakındaki bölümünün banyo yapanın rahatça&nbsp;durabilmesi için kumla yükseltildiğini görebildi. Sonra uzak taraftaki saf kaya duvara çarpan sulara doğru kademe&nbsp;kademe bir derinleşme vardı.</p>

  <p>Temiz olmak! Tamamiyle temiz olmak ve öyle kalabilmek. Ejderadamdan daha az duyarlı olmayan bir tiksintiyle, paçavralardan geri kalanları çıkarıp onları nereye koyacağını bilemeden bir kenara atı. Kokulu kumdan cömertçe bir&nbsp;avuç aldı ve havuza eğilerek onları ıslattı.</p>

  <p>Çabucak kokulu sabunla yumuşak bir çamur yaptı. Ellerini ve çürükler içindeki yüzünü iyice ovuşturdu. Daha fazla kum ıslatıp, kollarına ve bacaklarına saldırdı sonra da vücuduna ve ayaklarına. Yarı iyileşmiş yaralarından kan çıkana&nbsp;kadar iyice ovaladı. Daha sonra havuza indi, daha doğrusu atladı, sıcak suyun çiziklerindeki kokulu kumu köpürtmesi&nbsp;ile soluk soluğa kaldı. Saçlarının tamamen ıslandığından emin olmak için kafasını sallayarak suyun altına daldı. Sonra&nbsp;çabucak daha fazla kokulu kum sürdü, duruladı ve ovaladı, ta ki saçlarının tamamen temizlenmiş olduğunu hissedene&nbsp;kadar. Yıllar geçmişti. Saç yığınları düğümler halinde, incelmiş bacaklı sayısız sürümcek gibi havuzun diğer ucuna&nbsp;doğru sürüklendi ve sonra ortadan kayboldular. Su devamlı devir daim ediyor, bulanan kirli sular temizlerle yer değiştiriyordu, bunu fark etmekten mutluydu. Yerleşmiş kirleri derisi acıyana kadar ovalayarak dikkatini&nbsp;tekrar vücuduna verdi. Yüzey toprağından daha iyisi ile temizlenmek bir ayindi. Temizliğin konforundan dolayı,&nbsp;esrimeye yakın bir haz duydu.</p>

  <p>Sonunda iyice ıslanmanın vücudunu yeteri kadar temizleyeceğinden emin bir şekilde, saçlarını üçüncü defa kumladı. Havuzu neredeyse isteksizce terk etti, kendini kurularken saçlarını sıkıp, kafasının üzerinde topladı. Elbiseleri silkeledi&nbsp;ve bir giysiyi denercesine üzerinde tuttu. Kumaş, yumuşak bir yeşildi, uyuşmuş sert ellerine rağmen suların&nbsp;buruşturduğu parmaklarına yumuşacık geliyordu. Kafasından aşağı geçirip giydi. Boldu; ama koyu yeşil, uzun tuniğin&nbsp;belinde gerebileceği bir kemeri vardı. Çıplak tenindeki alışılmadık yumuşaklık hissi onu şehvetli bir hazla kıpır kıpır&nbsp;oynattı. Artık ayak bileklerinin çevresinde sertçe dönüp duran eski püskü giysinin kenarı olmadığından, gülümseyişini&nbsp;aşırı bir kadın sevincine dönüştürüyordu eteklik. Bir kurulama bezi aldı ve saçları ile uğraşmaya başladı.</p>

  <p>Kulaklarına boğuk bir ses geldi ve elleri dengeli, kafası bir yana yatmış durdu. Gerilerek dinledi. Evet dışarıda sesler vardı. Ejderadam ve hayvanı dönmüş olmalıydı. Bu zamansız müdahaleye sıkılarak yüzünü buruşturdu ve saçlarını daha sert kuruladı. Ellerini yarı kurumuş karışıklıklarda dolaştırdı, düğümlerle karşılaştığında hareketi durdu. Saçlarını meydan okurcasına kulaklarının arkasına iterek düzeltmek için&nbsp;saçlarını okşadı. Canı sıkılmış bir şekilde, rafların altını üstüne getirerek, umduğu gibi kalın dişli bir metal tarak buldu.&nbsp;Onunla başa çıkılmaz saçlara saldırdı. Yılların düğümlerini daha hızlı çekerek ve inleyerek insafsızca taradı. Yığına&nbsp;çeki düzen vermeyi başarabildi.</p>

  <p>Artık, ellerinde hışırdayan, yüzüne, tarağa ve saçlarına yapışan saçlarının birden kendine ait bir hayatları olmuştu. İpeğimsi telleri kontrol altına almak zordu. Temizlendiği ve düzeldiği için saçları sandığından daha uzundu, beline&nbsp;kadar uzanıyordular - ellerine yapışmadıklarında.</p>

  <p>Hareketsizce dinlemesine rağmen hiçbir ses duymadı. Kuşkuluca, perdenin yanına geldi ve yatak odasına tedbirlice bir göz attı. Boştu. Dinledi ve uykulu ejderin fark edilebilir düşüncelerini yakaladı. İyi, bir yatak odası yerine uyuyan bir&nbsp;ejderin önünde adamla karşılaşmayı tercih ederdi. İlerlemeye başladı ve duvarda asılı parlak metal parçasının önünden&nbsp;geçerken göz ucuyla tuhaf bir kadının görüntüsünü yakaladı.</p>

  <p>Hayretler içinde, bir an durdu, inanmazcasına metalin yansıttığı yüze bakakaldı. Sadece istem dışı bir şaşkınlığın işareti olarak ellerini çıkık el kemiklerinin üstüne koydu ve yansıma hareketi taklit edince kendine baktığını&nbsp;anladı. Ama yansıtıcıdaki kız, dokumacının kızı Leydi Tela’dan daha hoştu! Fakat çok zayıftı. Elleri kendi istençleri ile boynuna, dışarı fırlamış köprücük kemiğine ve&nbsp;vücudunun geri kalanının sıskalığını tamamen yansıtmayan göğüslerine indiler. Elbise onun bedenine göre çok genişti,&nbsp;o anın sevinçli değerlendirilmesi içinde beklenmedik bir şekilde beliren kibirle bunun farkına vardı. Ve saçları ...&nbsp;kafasının etrafında bir hale gibi duruyorlardı. Düz yatmamışlardı. Sabırsız parmaklarla onları düzeltirken kendiliğinden&nbsp;bukleleri yüzünün etrafında durması için öne getirdi. Gizlenme ihtiyacını kafasından atarak, kızgınlıkla onları geri&nbsp;ittiğinde saçlar gene kabardılar.</p>

  <p>Hafif bir ses, bir çizmenin kayaya sürtmesi, onu umulmadık bir zamanda şaşkınken bastırdı. Onun bir anda gözükmesini bekledi. Birden ürkekleşmişti. Alnı açık, saçları kulaklarının arkasında, üstüne yapışan bir kumaşla vücut&nbsp;hatları ortaya çıkmış, alıştığı isimsizliği elinden alınmıştı ve bu nedenle de kendince savunmasızdı.</p>

  <p>Mantıksız korku şokundan doğan kaçma arzusunu sertçe kontrol elti. Kendini metal aynada gözlemleyerek, omuzlarını geri çekti, kafasını yana eğdi, çenesini kaldırdı; hareket saçlarının kafasının etrafında çıtırdamasına, yapışmasına ve&nbsp;şekil değiştirmesine neden oldu. O Ruatha’lı eski, iyi bir Soy’dan gelen Lessa idi. Kendini korumak için kurnazlığa&nbsp;başvurması artık gerekmiyordu, bu yüzden dünyanın önünde açık alınla gururla durması gerekiyordu ... ve de ejderadamın.</p>

  <p>Azimle odayı geçip büyük mağaraya açılan yolun üzerindeki perdeyi çekti.</p>

  <p>Oradaydı, ejderin kafasının yanında, göz kenarlarını kaşıyordu, yüzünde gariptir ki sevecen bir ifade vardı. Bu ejderadamlar hakkında duyduklarıyla hiç uyuşmayan bir tabloydu.</p>

  <p>Şüphesiz binici ve ejder arasındaki tuhaf yakınlığı duymuştu; ama sevginin bu bağın bir parçası olduğunu ilk defa fark ediyordu. Ya da bu ketum, soğuk ejderadamın böyle derin bir hisse sahip olabileceğini. Yaşlı nöbetçi wherin&nbsp;ölümünün ardından ona ters davranmıştı. Nöbetçi wherin, ejderadamın ona zarar vereceğini düşünmesinin hiç önemi&nbsp;yoktu. Ejderler çok daha hoşgörülü diye istem dışı bir burun çekişiyle hatırladı.</p>

  <p>Ejderadam sanki bronz hayvanı bırakmaya hiç gönlü yokmuşçasına hafif döndü. Lessa’yı gördü ve etrafında tamamen döndü, onun değişmiş görünüşünü fark etmesiyle gözleri alevlendi. Hızlı, ve sessiz adımlarla aralarındaki mesafeyi&nbsp;kapattı ve kuvvetli eliyle onu dirseğinden tutarak yatak odasına götürdü.</p>

  <p>“Mnementh az yedi ve dinlenmek için sessizliğe ihtiyacı var,” dedi alçak sesle, sanki en önemli husus buymuşçasına. Girişteki kalın perdeyi yerine çekti.</p>

  <p>Sonra Lessa’yı kendinden biraz uzaklaştırıp bir oraya bir buraya döndürdü, onu iyice inceledi, meraklı ve biraz şaşırmış bir ifade hızla yüzünden geçti.</p>

  <p>“Yıkanmışsın ... hoş, evet, nerdeyse hoş,” diyerek F’lar’ın sesine eğlenircesine bir hava vermesiyle gururu kırılan Lessa kabaca kendini ondan uzaklaştırdı. “Her şeye rağmen insan böyle bir şeyi nasıl tahmin edebilirdi ki, o kadar kirin&nbsp;altında ne olduğunu, ne kadar zaman ... tam on Devirlik diyebilir miyim? Evet, sen F’nor’un kızgınlığını yatıştıracak&nbsp;kadar hoşsun.”</p>

  <p>Tavrına tamamen kızarak buz gibi bir tonda sordu Lessa. “Peki F’nor’un ne pahasına olursa olsun kızgınlığının yatıştırılması mı gerekiyor?</p>

  <p>Lessa onun yüzündeki sırıtışı silmek için yumruklarını sıkana kadar F’lar sırıtarak baktı durdu ona.</p>

  <p>Sonunda, “Neyse, yemek yememiz gerekiyor ve ben senin hizmetini rica edeceğim,” dedi. Lessa’nın şaşkın haykırışı üzerine, F’lar, döndü, şimdi pis pis sırıtırken hareketi sol yenine yayılmış olan kanları ortaya çıkardı. “En azından senin&nbsp;kavganda onurluca alınan yaraları temizleyip sarabilirsin.” İç duvarı örten kumaşın bir parçasını kenara çekti. “İki kişilik yemek!” diye kayanın içindeki kara boşluktan aşağı kükredi.</p>

  <p>Yeraltında derinlerden gelen bir yankı duydu, sesi uzun bir bacadan geri geliyormuş gibiydi.</p>

  <p>“Nemorth neredeyse katılaştı,” diyordu başka bir örtü altına gizlenmiş raftan gerekli şeyleri tedarik ederken, “ve Kuluçkadan Çıkma yakında başlayacak, bir şekilde.”</p>

  <p>Kuluçkadan Çıkma’dan bahsedilince Lessa’nın midesini bir soğukluk kapladı. Ejder ilminin o bölümü hakkında duyduğu en ılımlı öyküler iç dondurucuydu, en kötüleriyse dehşete düşürürcesine korkunçtu. Uyuşmuş bir biçimde&nbsp;kendine uzatılan şeyleri aldı.</p>

  <p>“Ne var? Korktun mu?” diye takıldı ejderadam, yırtılmış ve kanlanmış gömleğini çıkartırken durdu.</p>

  <p>Lessa kafasını sallayarak dikkatini ona sunulan geniş omuzlu, adaleli sırta çevirdi, vücudunun soluk derisi rastgele kanlı çizgilerle süslenmişti. Gömleğin çıkarılması hassas yara kabuklarını kaldırdığından omuzun o noktası kanamaya&nbsp;başladı.</p>

  <p>“Suya ihtiyacım olacak,” dedi ve ona verilen şeylerin içinde düz bir tava olduğunu gördü. Hızla havuzdan su almaya giderken Ruatha’dan bu kadar uzakta maceraya girişmeyi nasıl olup da kabul ettiğini merak ediyordu. Harabe olmasına&nbsp;rağmen onundu ve Kule’sinden en derindeki mahzenine kadar tanıyordu. Fikrin teklif edildiği&nbsp;ejderadam tarafından sinsice işlendiği anda,&nbsp;sonunda Fax’ın ölmesiyle kendisini her şeye&nbsp;muktedir hissetmişti. Şimdi bütün yapabileceği&nbsp;ellerinin içinde şiddetle sallanan tavadan suyu&nbsp;dökmemekti.</p>

  <p>Sadece yara ile ilgilenmek için kendini zorladı. Bu çirkin bir yaraydı, bıçağın ucunun girdiği yer derindi ve kademe kademe daha az kesiklerle aşağı doğru parçalanmıştı. Yarayı temizlerken parmaklarının altındaki adamın derisinin&nbsp;yumuşak olduğunu fark etti. Kendine rağmen, onun erkeksi kokusunu hissetti; ter, deri kıyafet ve ejderlerle yakın&nbsp;yaşamaktan kaynaklanan misk kokusunun rahatsız etmeyen bir karışımı.</p>

  <p>Ejderadam pıhtılaşmış kanı temizlerken canı yanmış olması gerektiği halde hiçbir rahatsızlık belirtisi göstermedi, görüldüğü kadarıyla işleme ilgisizdi. Lessa’yı daha çok kızdıran şuydu: Ejderadamın Lessa’nın hislerine&nbsp;aldırmamasına karşın ona kötü davranmak içinden gelmiyordu.</p>

  <p>Yara merhemini bol bol sürerken Lessa düş kırıklığıyla dişlerini göstererek güldü. Küçük bir tampon sargısı yapmak için yırtılmış bezlerin diğer şeritleriyle beraber sargıyı beceriklice yerine oturttu. Hizmetini bitirdiğinde geri çekilip&nbsp;durdu. F’lar sıkan sargının içinde denemek için kolunu gerdi. Hareket sırtındaki ve yanındaki adaleleri kasıp gevşetti.Lessa’ya baktığında adamın gözleri karanlık ve düşünceliydi.</p>

  <p>“Güzel yaptınız, leydim. Teşekkür ederim.” Gülüşü alaylıydı.</p>

  <p>Ayağa kalkması ile Lessa geriledi; ama F’lar sadece sandığa temiz, beyaz bir gömlek almaya gitti.</p>

  <p>Boğuk bir gürültü duyuldu, hızla artıyordu.</p>

  <p>Ejderler mi kükrüyordu? Lessa içinde yükselen saçma korkuyu kontrol etmeye çalışarak meraklandı. Kuluçkadan Çıkma başlamış mıydı? Burada kendini gizleyebileceği nöbetçi wher ini yoktu.</p>

  <p>Sanki onun şaşkınlığını anlamış gibi ejderadam iyi huylulukla güldü, gözleri onun gözlerine odaklanmış durumda, bacanın içindeki gürültülü mekanizma bir tepsi yemeği ileri doğru iterken, duvar örtüsünü kenara çekti.</p>

  <p>F’lar’ın tanık olduğu temelsiz korkusu ve kızgınlığından dolayı utanan Lessa isyan edercesine kürk kaplı duvar koltuğuna otururken ilerde ejderadamın dikkatsiz ellerle saracağı, çeşitli, ciddi ve acı verici yaraları olmasını kalpten&nbsp;diliyordu. Gelecekteki fırsatları harcamayacaktı.</p>

  <p>F’lar tepsiyi Lessa’nın önündeki alçak masaya koydu, kendisi için yere bir yığın kürk attı. Tepside et, ekmek, bir testi <i>klah</i>, baştan çıkarıcı bir sarı peynir ve de hatta birkaç kış meyvesi vardı. F’lar yemeği yemek için bir şey yapmadı.</p>

  <p>Lessa çürük yerine olgun bir meyve düşüncesinin ağzının sularını akıtmasına rağmen yemedi. Ejdeadam ona baktı ve kaşlarını çattı.</p>

  <p>Weyr’de bile ekmeği önce leydiler kırar,” dedi başını nazikçe ona doğru eğerken.</p>

  <p>Herhangi bir kibarlığa ve de kesinlikle önce yemeye alışmamış olan Lessa kıpkırmızı oldu. Ekmeğin büyük bir parçasını kırdı. Daha önce tattığını hatırladığı hiçbir şeye benzemiyordu. Bir kere yeni fırından çıkmıştı. Un iyi&nbsp;elenmişti, taş ve kabuktan eser bile yoktu. Ejderadamın ona sunduğu peynir parçasını aldı. O da alışılmadık, nefis bir&nbsp;mayhoşluktaydı. Değişmiş konumunun bu göstergesinden fazla cesaretlenen Lessa meyvelerin en dolgununa uzandı.&nbsp;“Şimdi,” diye başladı ejderadam, dikkatini çekmek için eli onunkine dokundu.</p>

  <p>Yanlış olduğunu düşünerek suçluca meyveyi bıraktı. Hatasının ne olduğunu merak ederek ejderadama gözlerini dikti. Ejderadam meyveyi aldı ve konuşmaya devam ederken onun eline geri koydu. Lessa gözleri fal taşı gibi açık, meyvayı&nbsp;dişleyerek yumuşadı ve bütün dikkatini ona verdi.</p>

  <p>“Beni dinle. Kuluçka Alanı’nda her ne olursa olsun bir anlık korku bile göstermemelisin. Ve de onun fazla yemesine izin vermemelisin.” Yüzüne Çarpık bir ifade geldi. “Bizim en önemli işlerimizden birisi, bir ejderin aşırı yemek&nbsp;yemesini engellemek.”</p>

  <p>Lessa meyveye ilgisini kaybetti. Onu tekrar kâseye koydu ve onun söylemediği, fakat ses tonunun imâ ettiği şeyi çözmeye çalıştı. Ejderadamın yüzüne bakıp onu ilk defa bir sembol olarak değil de, bir kişi olarak gördü.</p>

  <p>Soğukluğu hissizlikten değil de, tedbirli olmaktan diye karar verdi. Sertliği gençliğini dengelemek için olmalıydı, çünkü ondan Devir olarak pek fazla büyük olamazdı. Etrafındaki karanlık kötülüğünden değildi; onu kara kara&nbsp;düşündüren sabırdandı. Sık siyah saçları geniş alnından geriye gömleğinin yakasına sürtecek kadar uzanıyordu. Kalın&nbsp;kaşlar, sık sık ters bir bakışla birbirlerine yanaşıyor ya da yüksek köprülü burnundan aşağı kurbanına bakarken kibirlice&nbsp;yay çiziyorlardı. Gözleri (altın sarısı görünecek kadar açık bir amber rengiydi) kinik duyguları ya da soğuk kibirliliği&nbsp;fazlasıyla dışa vuruyordu. Dudakları ince fakat düzgün biçimli ve sakinken neredeyse kibardı. Niçin her zaman ağzının&nbsp;bir kenarını onaylamıyormuşcasına bir yana çekmesi gerekiyor ya da şu alaycı gülümsemelerden birini takınması?&nbsp;Yakışıklı sayılabilir, diye içinden düşündü; çünkü etrafında çekici olan özel bir zorlayıcı hava vardı. Ve tam şu anda&nbsp;tamamiyle yapmacıksızdı.</p>

  <p>Ne söylüyorsa onu demek istiyordu. Lessa’nın korkmasını istemiyordu. Ona göre Lessa’nın korkması için hiçbir neden yoktu.&nbsp;Onun başarılı olmasını çok istiyordu. Kimin neyi yemesi engellenecekti? Sürü hayvanlarını ? Yeni yumurtadan çıkmış bir ejder kesinlikle bir hayvanı yiyemezdi.</p>

  <p>Bu Lessa’ya yeteri kadar basit bir iş gibi gözüktü. Ruatha Kale’sinde, nöbetçi wher ondan başka hiç kimseye itaat etmemişti. Koca bronz ejderi anlamış ve hatta Kule’nin tepesindeki tüneğinin altından ebe kadın için koşarak giderken&nbsp;onu susturmayı başarmıştı. En önemli iş? <i>Bizim</i> en önemli işimiz?</p>

  <p>Ejderadam ona umutla bakıyordu.</p>

  <p>“Bizim en önemli işimiz?” diye tekrar etti Lessa, tonlamasının doğasında söze dökülmeyen bir “daha fazla bilgi” talebi vardı.</p>

  <p>“Gerisi sonra. İlk önce önemli işler,” dedi, diğer soruları elini sallayarak sabırsızca geçiştirdi.</p>

  <p>“Ama ne oluyor?” diye ısrar etti.</p>

  <p>“Bana söylendiği gibi sana söylüyorum. Ne az ne çok. Şu iki şeyi hatırla. Korkunu kov ve fazla yemesine izin verme.”</p>

  <p>“Ama ...”</p>

  <p>“Bununla birlikte senin yemen gerekiyor. İşte.” Bıçağına bir et parçası geçirdi ve ona uzattı, tıka basa yemeyi başarana kadar kaşlarını çattı. Daha fazlası zorlayacaktı; ama Lessa yarı yenmiş meyvesini kaptı ve onun yerine tatlı küreyi&nbsp;ısırdı. Daha şimdiden Kale’de bütün gün yemeye alıştığından daha fazlasını bir öğünde yemişti.</p>

  <p>“Yakında Weyr’de daha iyilerini yiyeceğiz,” diye belirtirken tepsiye kuşkulu bir gözle bakıyordu.</p>

  <p>Lessa şaşırdı; çünkü bu onun gözünde bir ziyafetti.</p>

  <p>“Alıştığından daha fazla mı? Evet, senin Ruatha’yı bir deri bir kemik terk ettiğini unutmuştum doğrusu.”</p>

  <p>Lessa kaskatı oldu.</p>

  <p>“Ruatha’da iyi iş basardın. Eleştirmiyorum,” diye Lessa’nın tavrına gülümseyerek ekledi. “Ama kendine bir bak,” ve vücudunu işaret etti, o tuhaf ifade gene yüzünden geçiyordu, yarı eğlenir, yarı düşünceli. “Hayır, temizlendiğinde bu&nbsp;kadar hoş olacağını tahmin etmemiştim,” diye belirtti. “Ne de böyle saçın olduğunu.” Bu sefer ifadesi açıkça hayranlık&nbsp;doluydu.</p>

  <p>Lessa gayri ihtiyari bir elini başına götürdü, saçlar parmakları arasında çıtırdıyordu. Ama ejderadama verebileceği kendisi gibi kızgın olan cevap daha doğmadan öldü. Korkunç bir ağıt odayı doldurdu.</p>

  <p>Sesler kulağının arkasından omurgasına inen bir titreşim yarattılar. İki elini de kulaklarına tıkadı. Koruma yapan ellerine rağmen gürültü kafatasının içinde çınladı. Birden başladığı gibi kesildi.</p>

  <p>Daha ne yapacağını anlamadan, ejderadam onu bileğinden yakaladı ve sandığın yanına çekti.</p>

  <p>“Şunları çıkar.” diye emretti, elbiseyi ve tuniği gösteriyordu. Lessa ona aptalca bakarken, kolsuz&nbsp;kemersiz beyaz bir cüppe çıkardı, omuz ve&nbsp;dikiş yerlerine yaklaşık iki boy ince kumaş bağlanmıştı. “Çıkar, yoksa sana yardım etmem mi&nbsp;gerekiyor” diye sabırsızca sordu.</p>

  <p>Vahşi ses tekrar etti. Onun sinir bozucu tonu, Lessa’nın parmaklarının uçar gibi hızlı hareket etmesini sağladı. Giydiği elbiseleri çözüp ayağına düşmeye bıraktığında, ejderadam diğerini başından aşağıya almıştı. O tekrar bileğini yakalayıp&nbsp;hızla odadan çıkarmadan Lessa kollarını uygun yerlere sokmayı başarmıştı. Saçları arkasından, havadaki akımla&nbsp;canlanmış, bir kırbaç gibi inip kalkıyordu.</p>

  <p>Dış odaya ulaştıklarında bronz ejder mağaranın ortasında duruyordu, kafası yatak odasını izlemek için dönmüştü. Lessa’ya sabırsızmış gibi geldi; onu etkileyen koca gözleri üzerine düşen ışıkla renk değiştirerek parıldıyordu. Tavrı&nbsp;büyük bir cüssenin iç heyecanını fısıldıyordu ve boğazından hepsini ayağa kaldıran cesaret kırıcı çığlığın birkaç oktav&nbsp;altında bir yüksek perdeli uğultu çıktı.</p>

  <p>Sabırsız ve aceleci ejder ve ejderadam durakladılar. Birden Lessa kendisi hakkında konuştuklarını fark etti. Dev ejderin kafası birden Lessa’nın önüne geldi, burnu diğer her şeyi kapatıyordu. Hafif fosfor yüklü nefesin ılık ılık dışarı verilişini hissetti. Ejderadama Ruathalı kadınını gitgide daha çok onayladığını&nbsp;bildirirken duydu onu.</p>

  <p>Kafasını boynunun üzerinde sallandıran hızlı bir çekişle, ejderadam Lessa’yı geçite doğru yürüttü. Ejder öyle bir hızla yanlarında yürüyordu ki Lessa çıkıntılı kayadan aşağı hep beraber fırlayacaklarından tamamen emindi. Bir şekilde, son&nbsp;uzun adımda Lessa o bronz boyuna tünedi; ejderadam sıkıca onu bileğinden tutuyordu. Aynı akıcı hareketle Weyr’in&nbsp;büyük Çanak’ından karşıdaki yüksek duvara doğru süzülüyorlardı. Hava kanatlar ve ejder kuyrukları ile doluydu,&nbsp;kayalık vadi de yankı üzerine yankı yapan uğultulu seslerle parçalanmıştı.</p>

  <p>Mnementh, Lessa’nın diğer ejderlerle çarpışma ile son bulabileceğinden emin olduğu, yükseklerdeki, yalıyarın yüzeyindeki kocaman yuvarlak bir karanlığa daldı. Hayvan mucizevi bir şekilde içeri sığdı, Mnementh’in büyük kanat&nbsp;açıklığı girişin kenarlarını tam yalayarak geçiyordu.</p>

  <p>Geçit yolu kanatların gökgürültüsü ile yankılandı. Sonra devasa bir mağaraya çıktılar.</p>

  <p>Lessa, bütün dağın içinin boş olması gerektiğini düşündü inanamayarak. Kocaman mağaranın etrafında ejderler, konumlarına göre sırayla, maviler, yeşiller, kahverengiler ve Mnementh’e benzeyen iki bronz, yüzlercesini alabileceğe&nbsp;benzeyen çıkıntılı kayaların üzerine tünemişlerdi. Lessa içgüdüsel olarak büyük olayın yaklaştığını fark etmeden hemen önce bronz boynun pullarını sımsıkı tuttu.</p>

  <p>Mnementh bronzların kayasını umursamayarak aşağı doğru daireler çizerek uçtu. Sonra Lessa’nın görebildiği tek şey, koca mağaranın kum tabanında yatan şeylerdi: ejder yumurtaları. On kocaman, alacalı yumurtanın kabukları, içindeki&nbsp;palazlar dışarı çıkmak isterlerken kesik kesik hareket ediyordu. Bir kenarda, zeminin yükseltilmiş bir bölümünde,&nbsp;alacalılardan yarım boy daha büyük altın bir yumurta vardı. Altın yumurtanın biraz ilerisinde eski kraliçenin hareketsiz,&nbsp;kırmızımsı sarı enkazı yatıyordu.</p>

  <p>Lessa, Mnementh’in zemindeki o yumurtanın olduğu bölgenin üzerinde havada durduğunu fark ettiğinde, ejderadamın ellerinin onu Mnementh’in boynundan kaldırdığını hissetti.</p>

  <p>Korkuyla ona yapıştı. Ejderadamın elleri sıkılaştı ve karşı konulmaz bir şekilde onu aşağı salladı. Bir amber ateşiyle alevlenen gözleri Lessa’nınkine kitlenmişti.</p>

  <p>“Hatırla, Lessa!”</p>

  <p>Mnementh cesaretlendirici bir ton ekledi, büyük göz ona döndü. Sonra zeminden yükseldi. Yalvarırcasına yarı açık kalkmış eliyle Lessa, her tür destekten, hattla Fax’tan intikam alma savaşında onu güçlü tutan zorlamadan da yoksundu.&nbsp;Bronz ejderin ilk çıkıntılı kaya tabakasına, diğer iki bronz hayvandan biraz daha uzağa yerleştiğini gördü. Ejderadam indi ve Mnementh yılankavi boynunu, başı ta&nbsp;binicisinin yanına gelecek kadar kıvırdı. Adam uzandı ve dalgınca, Lessa’ya öyle gözüktü, bineğini okşadı.</p>

  <p>Gürültülü çığlıklar ve feryatlar Lessa’nın dikkatini çekti. Mağara zemininin hemen üstünde havada duran başka ejderler gördü, her bir binici orada, Lessa da dahil olmak üzere, on iki kız olana kadar bir genç kadın bıraktı. Onlar birbirlerine&nbsp;yaklaşırken Lessa onlardan biraz uzak kaldı. Kalbi büyük ihtimalle onlarınkinden daha az hızlı çarpmamasına rağmen,&nbsp;gözyaşlarını küçümseyerek, onlara tuhafça baktı. Gözyaşlarının herhangi bir yardımı olacağı aklına hiç gelmedi.&nbsp;Görebildiği kadarıyla kızlar hiçbir şekilde incinmiş değillerdi, peki o zaman niçin ağlıyorlardı? Sızlanmalarını&nbsp;küçümsemek, onun kendi cesaretinin farkına varmasını sağladı. İçindeki soğukluğu yenmek için derin bir nefes aldı.&nbsp;Bırak korksunlar. O Ruatha’lı Lessa idi ve korkması gerekmiyordu.</p>

  <p>Tam o anda altın yumurta şiddetle sarsıldı. Kızlardan biri soluk soluğa kayalık duvarda gerisin geri uzaklaştı. Saç örgüsü neredeyse yere sürünen hoş bir sarışındı. Yükseltilmiş zemine doğru çıkmaya çalışıtı ve durdu, haykırarak&nbsp;emsallerinin kısıtlı rahatlığına doğru korku içinde geri döndü.</p>

  <p>Lessa kızın yüzündeki korku bakışının neden olabileceğini görmek için döndü. Elinde olmadan geri çekildi.</p>

  <p>Kumlu bölgenin esas bölümünde, bir avuç yumurtanın birkaç tanesi kırılıp iyice açılmıştı. Zayıfça öten palazlar yarım daire halinde kaskatı duran -Lessa yutkundu- genç erkek çocuklara doğru ilerliyorlardı. Bazıları Fax’ın ordusu Ruatha&nbsp;Kalesi’ne o ani saldırıyı yaptığında kendisinin olduğu yaştan daha büyük değildiler.</p>

  <p>Palazlardan biri pençe ve gagasıyla bir çocuğu yakalamaya çalıştığında kadınların haykırışları sakinleşip boğuk bir yutkunmaya dönüştü.</p>

  <p>Lessa kendini küçük ejderin sanki bir şekilde tatmin olmamış gibi çocuğu sertçe tırmalayarak bir kenara atmasını izlemeye zorladı. Çocuk kımıldamadı. Lessa ejderin açtığı yaralardan kumlara sızan kanları görebiliyordu.</p>

  <p>İkinci bir palaz yalpalayarak başka bir çocuğa gitti ve durdu. Islak kanatlarını güçsüzce çırpıp, sıska boynunu kaldırıyor ve Mnementh’in sık sık söylediği cesaretlendirici uğuldamanın kötü bir kopyasını vıraklıyordu. Çocuk kararsızca bir&nbsp;elini kaldırdı ve göz kenarlarını kaşımaya başladı. Lessa kuşkuyla palazı izledi, uğuldaması daha da yumuşadı, çocuğu&nbsp;iterek kafasını eğdi. Çocuğun yüz ifadesi olan bitene inanmayan bir mutluluk gülümsemesine dönüştü.</p>

  <p>Gözlerini, hayretler içinde bırakan bu görüntüden zorla çeken Lessa, bir diğer palazın aynı gösteriye bir diğer çocukla başladığını gördü. Bu arada iki ejder daha dışarı çıkmıştı. Biri çocuğun birini yere yıkmış ve pençelerinin derin yaralar açtığına aldırmadan üzerinden geçiyordu. Yumurtadan yeni çıkıp akranını takip eden palaz&nbsp;yaralı çocuğun yanında durdu, kafasını çocuğun yüzüne uzatmış tedirgince uğulduyordu. Lessa izlerken çocuk ayağa&nbsp;kalkmayı başardı, acının neden olduğu gözyaşları akıyordu yanaklarından. Ejdere merak etmemesini, sadece biraz&nbsp;çiziği olduğunu söylediğini duyabiliyordu.</p>

  <p>Çok kısa zamanda bitmişti. Küçük ejderler erkek çocuklarla eşleşmişlerdi. Yeşil biniciler kabul edilemeyenleri toplamak için aşağı indiler. Mavi biniciler de kendi hayvanlarıyla yere indiler, yeni kazanılmış Weyr eşlerinin&nbsp;cesaretlendirdiği, tiz sesler çıkaran, ıslak kanatlarını çırpıp sendeleyerek yürüyenleri götürmek için.</p>

  <p>Lessa neyin beklenmesi gerektiğini ve başarılı çocukların bebek ejderlerin onları seçmeleri için ne yapıp, ne yapmadıklarını tahmin etmeye çalışarak, sallanan altın yumurtaya döndü kararlılıkla.</p>

  <p>Altın yumurtada bir çatlak belirdi ve kızların ödü patlamış çığlıklarıyla selamlandı. Bazıları düşüp beyaz kumaş yığınına dönüştü, diğerleri ortak korkularıyla sıkıca birbirlerine sarıldılar. Çatlak genişledi ve arkasından parıldayan&nbsp;boyunun hızla takip ettiği kama biçimindeki kafa çıktı içinden. Lessa beklenmedik bir etkilenmezlikle, doğumda hiç de küçük olmayan ebatlarını hesaba katarak hayvanın&nbsp;olgunlaşmasının ne kadar zaman alacağını merak etti. Kafası erkek ejderlerden daha büyüktü ve onlar da tam on&nbsp;Devirlik gürbüz erkek çocuları ezip geçecek kadar iriydiler.</p>

  <p>Lessa Salon’un içindeki gürültülü uğultunun farkındaydı. Seyircilere göz gezdirdiğinde, eşlerinin, kraliçelerinin doğumunu izleyen bronz ejderlerden çıktığını fark etti bunun. Kabuk parçalara ayrıldığında ve yeni dişinin parıldayan,&nbsp;altın rengi gövdesi çıktığında uğultu arttı. Sendeleyerek dışarı çıktı, keskin gagasını yumuşak kumlara daldırarak bir an&nbsp;kapana kısıldı. Islak kanatlarını çırparak kendini doğrulttu, zayıf sakarlığı içinde komikti. Ani ve beklenmedik bir hızla&nbsp;dehşet içindeki kızlara doğru fırladı. Daha Lessa gözünü kırpmadan, ilk kızı o kadar aşırı şiddetle sarstı ki kızın kafası,&nbsp;sesi duyulacak şekilde çatırdadı ve kız kumların üzerine boş bir çuval gibi yığıldı. Ejder onu umursamadan ikinci kıza&nbsp;doğru sıçradı ama mesafeyi yanlış tahmin etti ve bir pençesini destek almak için uzatırken, kızın vücudunu omuzundan&nbsp;kalçasına kadar yırtarak düştü. Çığlıklar içindeki, öldürücü yara almış kız ejderin dikkatini çekti ve diğerlerini korkunç&nbsp;trans içinde öyle bıraktı. Panik içinde bir şaşkınlıkla, hızla koşarak, takılarak, tökezleyerek, düşerek kumların üzerinde erkek çocukların kullandıkları çıkışa doğru kaçıştılar.</p>

  <p>Acıklıca bağıran altın yaratık yükseltilmiş bölümden, dağılmış kadınlara doğru yalpalayarak ilerlerken, Lessa harekete geçti. Doğumda Lessa’nın gövdesinden daha büyük olmayan kama biçimindeki kafayı yakalarken, niye aptal kafalı kız&nbsp;kenara çekilmemişti, diye düşündü Lessa. Ejder o kadar sakar ve güçsüzdü ki en kötü düşmanı kendisi idi.</p>

  <p>Lessa façetalı gözler kendine bakmak zorunda kalsın diye kafayı çevirdi ... ve kendini bu gökkuşağı bakışın içinde kaybolmuş buldu.</p>

  <p>Bir sevinç hissi Lessa’nın içine yayıldı; sıcak, sevecen, saf bir sevgi, anında saygı ve hayranlık hissi zihnini, kalbini ve ruhunu doldurdu. Lessa bir daha asla arzuları, kalbi ve aklından geçenleri anında fark edecek bir savunucu, bir&nbsp;koruyucu bir candan arkadaş eksikliği çekmeyecekti. Ne kadar muhteşemdi, bu düşünce Lessa’nın derin düşüncelerinin&nbsp;içine davetsizce girdi, ne kadar güzeldi, ne kadar hoştu, ne kadar düşünceliydi, ne kadar cesur ve ne kadar zekiydi!&nbsp;Lessa kendiliğinden, yumuşak göz kenarındaki o noktayı kaşımak için uzandı.</p>

  <p>Ejder o kadar hüzünlü, aşırı kederlice Lessa’ya göz kırptı ki bu Lessa’yı üzdü. Lessa güvenle ona doğru uzanan, hafif ıslak, yumuşak boynu onu rahatlatırcasına okşadı. Ejder bir yana sendeledi bir kanadı arka pençesine takıldı. Bu canını acıttı. Lessa dikkatlice hatalı ayağı kaldırıp, kanatı hafif bir vuruşla sırtı boyunca geri katlayarak&nbsp;kurtardı.</p>

  <p>Ejder gırtlağından uğuldamaya başladı, gözleri Lessa’nın her hareketini izliyordu. Lessa’yı dürttü ve Lessa itaat edercesine diğer göz kenarıyla ilgilendi.</p>

  <p>Ejder aç olduğunu bildirdi.</p>

  <p>“Hemen sana yiyecek bir şey bulacağız,” diye onu çabucak temin etti ve hayretler içinde ona göz kırparak karşılık verdi. Nasıl olurdu da bu kadar duygusuz olabilirdi? Bu küçük baş belasının daha biraz önce eğer öldürmediyse iki&nbsp;kadını ağır yaraladığı bir gerçekti.</p>

  <p>Şefkatinin bu yaratığa aşırı tehlikeli biçimde yönlenebileceğine inanmadı. Hem de ona göre bu palazı koruma arzusu dünyadaki en doğal şey gibi geliyordu.</p>

  <p>Ejder Lessa’nın tam gözlerinin içine bakmak için boynunu eğdi. Ramoth, kabuğun içinde uzun zamandır yiyeceksiz kapalı kaldığından ne kadar aç olduğunu, hüzünlüce tekrar etti.</p>

  <p>Lessa, ejderin kendi ismini nasıl bildiğini merak etti ve Ramoth cevapladı: O kendi ismini niye bilmeyecekti ki o isim kendisinden başka kimseye ait olmadığına göre? Ve sonra Lessa olağanüstü anlamlı gözlerin mucizesi içinde&nbsp;kayboldu.</p>

  <p>Aşağı inen bronz ejderlerin farkında olmadan binicilerin varlığının farkında olmadan, güçlükler ve güzelliklerin olabileceklerini önceden tamamen sezerek, ama Pernli Lessa’nın Altın Ramotha şimdiden sonsuza kadar Weyrkadını&nbsp;olduğunu bilerek, bütün Pern’in en muhteşem yaratığının başını okşayıp durdu.</p>
</body>
</html>
