<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-011">Parmak gösterir</h2>

  <p>Kan kırmızısı bir gözü.</p>

  <p>Uyandırın Weyrleri</p>

  <p>İpliği yakmak için.</p>

  <p><br /></p>

  <p>“Hâlâ şüphen var mı, R’gul?” diye sordu F’lar, yaşlı bronz binicinin huysuzluğuyla biraz eğleniyor gibiydi.</p>

  <p>R’gul’un inatçı ifadeli, yakışıklı hatları Weyrlideri’nin kışkırtmasına bir tepki vermedi. F’lar’ın onun üzerindeki otoritesini çiğneyip öğütecekmiş gibi dişlerini gıcırdattı.</p>

  <p>“Pern göklerinde dört yüz Devir’den fazladır İplik gözükmedi. Artık yoklar!”</p>

  <p>“Bu olasılık her zaman var,” diye samimiyetle kabul etti F’lar.</p>

  <p>Bununla beraber, amber rengi gözlerinde en ufak toleransın izi yoktu. Ne de tavrında en ufak bir uzlaşma belirtisi.</p>

  <p>Bir evladın hakkı olandan daha fazla oranda babası F’lon’a benzediğine karar verdi R’gul. Her zaman kendinden emin, her zaman diğerlerinin ne yaptıklarını ve düşündüklerini biraz hor gören F’lar kendini beğenmişti. Küstahtı da. Ve de&nbsp;genç Weyrkadını konusunda sinsiydi. Pekâlâ R’gul onu Devirlerdir çıkabilecek en iyi Weyrkadını olması için&nbsp;eğitmişti? Daha eğitimini bitirmeden Lessa bütün Öğrenim Baladlarını ve Sagaları harfi harfine ezbere bilecekti. Ama&nbsp;sonra bu aptal çocuk F’lar’a gitmişti. Daha yaşlı, deneyimli bir adamın değerini takdir edecek kadar anlayışı yoktu. Hiç şüphesiz Arama’da onu keşfettiği için ilk sorumluluğunun&nbsp;F’lar’a olduğunu hissediyordu.</p>

  <p>“Bununla beraber,” diyordu F’lar, “kış gündönümüne gelindiğinde, şafak anında güneşin Parmak Kaya’ya vurduğunu kabul ediyorsun, değil mi?”</p>

  <p>“Her aptal Parmak Kaya’nın ne için olduğunu bilir,” diye homurdandı R’gul.</p>

  <p>“O zaman, seni ihtiyar bunak, niçin Göz Kaya’nın Yıldız Taşı’na Kızıl Yıldız’ın bir Geçiş yapmak üzereyken içine almak üzere konduğunu kabul etmiyorsun?” diye patladı K’net.</p>

  <p>R’gul kıpkırmızı oldu, böyle bir terbiyesizlik için genci azarlamaya hazırlanarak koltuğundan yarı doğruldu.</p>

  <p>“K’net!” F’lar’ın sesi otoriterce patladı. “Gerçekten Igen devriyesini birkaç hafta daha yapacak kadar çok seviyor musun?”</p>

  <p>Kınama ve tehditten kızaran K’net çabucak oturdu.</p>

  <p>“Bildiğin gibi, R’gul, benim sonuçlarımı desteleyecek kesin kanıtlar var,” diye aldatıcı bir yumuşaklıkta devam etti F’lar. “Parmak gösterir / Kan kırmızısı bir gözü ...”&nbsp;“Sana daha weyr çömezi iken öğrettiğim mısraları bana okuma,” diye öfkeyle bağırdı R’gul.</p>

  <p>“O zaman öğrettiklerine inan,” diye aynen kesti F’lar, amber gözleri tehlikelice parlıyordu.</p>

  <p>Beklenmedik tepkiden şaşkına dönen R’gul koltuğuna geri çöktü.</p>

  <p>“İnkâr edemezsin, R’gul,” diye sakince devam etti F’lar, “yarım saatten daha az önce şafakta güneş Parmak’ın tepesinde durdu ve Kızıl Yıldız, Göz Kaya’nın tam içine girdi.”</p>

  <p>Diğer ejder binicileri, bronzlar olduğu kadar kahverengiler de mırıldandılar ve bu olaya ilişkin onaylarını başlarını sallayarak belirttiler. Ortada aynı zamanda F’lar’ın yeni Weyrlideri olarak koyduğu politikalara R’gul’un devam eden&nbsp;itirazı için bir gizli hınç vardı. Bir zamanlar R’gul’un açıkça destekçisi olduğunu söyleyen yaşlı S’lel bile çoğunluğun&nbsp;yanındaydı.</p>

  <p>“Dört yüz Devirdir İplik gözükmedi. İplik yok,” diye homurdandı R’gul.</p>

  <p>“O zaman, sevgili ejderadam,” dedi neşelice F’lar, “bize bütün öğrettikleriniz yalanmış. Ejderler, Kale Lordlarının inanmak istedikleri gibi, Pern ekonomisinin asalaklarılar ve çağdışılar. Ve bu durumda biz de öyleyiz.”</p>

  <p>“Böyle olunca seni burada vicdanının sesine karşı tutmamın bence hiçbir anlamı yok. Weyr’i terk etmene ve istediğin yerde yerleşmene izin veriyorum.”</p>

  <p>Birisi güldü.</p>

  <p>R’gul alaydan etkilenmeyecek kadar çok F’lar’ın ültimatomuyla sersemlemişti. Weyr’i terk etmek mi? Deli miydi bu adam? Nereye gidecekti ki? Weyr onun hayatı olmuştu. Bütün erkek ataları ejder binicisiydi. Hepsi olmasa da oldukça iyi bir yüzdesi bronzdu. Annesinin babası da, tıpkı F’lar’ın Mnementh’ı yeni kraliçeyi&nbsp;uçuruna kadar R’gul Weyrlideri olduğu gibi Weyrlideriydi.</p>

  <p>Ama ejderadamlar Weyr’i asla terk etmezlerdi. Evet, ejderini kaybedecek kadar ihmalci olurlarsa ederledi, Ruatha Kalesi’ndeki adam, Lytol gibi. Weyr’i bir ejder <i>ile birlikte</i> nasıl terk edebilirdi?</p>

  <p>F’lar ondan ne istiyordu? R’gul’un yerine Weyrlideri olması yetmemiş miydi? Pern Lordlarının hepsi Weyr ve ejderadamlara baskı yapmayı kafalarına koyduklarında onlara blöf yapıp ordularını dağıttığında, F’lar’ın gururu yeteri&nbsp;kadar kabarmamış mıydı? F’lar’ın her bir ejderadamın ruhuna ve bedenine hükmetmesi gerekiyor muydu? Uzun bir süre&nbsp;öyle kuşkuyla bakakaldı.</p>

  <p>“Bizim parazit olduğumuza inanmıyorum,” dedi F’lar, sessizliği yumuşak, ikna edici bir sesle bozarak. “Çağdışı olduğumuza da. Daha önce de uzun Aralıklar oldu. Kızıl Yıldız her zaman Pern’e İplikler düşürecek kadar yakından&nbsp;geçmez. Dâhi atalarımızın Göz Kaya ve Parmak Kaya’yı böyle yerleştirmelerinin nedeni ... bir Geçiş’in yapılacağı&nbsp;zamanı doğru belirlemek. Bir diğer şey” yüzü ciddileşti “bütün ejderlerin ... Pern ile beraber öldüğü zamanlar olmuş,&nbsp;senin gibi kuşkucular yüzünden.” F’lar gülümsedi ve uyuşukça koltuğuna yayıldı. “Ben bir şüpheci olarak kayıtlara geçmek istemiyorum. Seni nasıl kayıtlara geçireceğiz,&nbsp;R’gul?”</p>

  <p>Meclis Odası gergindi. R’gul birisinin sertçe soluduğunun farkındaydı ve onun kendisi olduğunu fark etti. Genç Weyrlideri’nin inatçı yüzüne baktı ve tehditin boş olmadığını gördü. Ya tamamen F’lar’ın otoritesini kabul edecekti,&nbsp;ama taviz iyice içine oturacaktı ya da Weyr’i terk edecekti.</p>

  <p>Ve yüzlerce yıl önce terk edilmiş diğer Weyrler hariç nereye gidebilirdi ki? Ve R’gul’un düşünceleri çileden çıkmıştı. İpliklerin sona ermesi konusunda yeterli değil miydi beş boş Weyr? Hayır, Faranth’ın yumurtası adına, F’lar’ın kendi&nbsp;hilelerini deneyecek ve uygun anını kollayacaktı. Bütün Pern kendini beğenmiş aptala sırtını döndüğünde, o, R’gul,&nbsp;yıkıntılar arasından bir şeyler kurtarmak için orada olacaktı.</p>

  <p>“Bir ejderadam Weyr’de kalır,” dedi R’gul kotarabildiği ağırbaşlılıkla.</p>

  <p>“Ve o anki Weyrlideri’nin politikasını kabul eder?” F’lar’ın sesindeki ton bunu bir sorudan çok bir emir haline sokuyordu.</p>

  <p>Böylece R’gul yalan söylemiş olmamak için kısa bir kafa sallamayla onayladı. F’lar ona gözlerini dikip bakmaya devam etti ve R’gul ejderinin yapabildiği gibi o adamın da düşüncelerini okuyup okuyamayacağını merak etti. Bakışı sakince&nbsp;karşıladı. Kendi sırası bir gün gelecekti. Bekleyecekti.</p>

  <p>Boyun eğmenin açıkça kabulü ile F’lar ayağa kalktı ve günün devriyelerini görevlendirdi.</p>

  <p>“T’bor sen havagözlem nöbetçisisin. Daha önce yaptığın gibi vergi kervanlarına göz kulak ol. Sabah raporlarını aldın mı?”</p>

  <p>“Hava şafakta açık ... Telgar’dan Keroon’a kadar ... hepsi çok soğukmuş gibi,” dedi çarpık bir sırıtışla. “Vergi kervanları yollar iyi, sert olduğundan, kısa zamanda burada olmak zorundalar.” Gözleri erzak kervanlarının gelişini&nbsp;takiben yapılacak ziyafetin beklentisiyle parıldıyordu bu, masanın etrafındakilerin ifadelerinden çıkarıldığı kadarıyla&nbsp;hepsinin paylaştığı bir ruh haliydi.</p>

  <p>F’lar başını sallayarak onayladı. “S’lan ve D’nol, siz umut veren erkek çocuklar için kurnazca Arama’ya devam edeceksiniz. Eğer mümkünse genç olsunlar, yetenekli olduğunu tahmin ettiğiniz hiç kimseyi atlamayın. Etkileme’de,&nbsp;Weyr geleneklerinde yetişmiş erkek çocuklar sunmak çok iyidir.” F’lar tek yanlı gülümsedi. “Ama Alt Mağaralar’da&nbsp;yeteri kadar yok. Bizim de doğumları desteklememiz gerekiyor. Her neyse, ejderler binicilerinden çok daha çabuk&nbsp;yetişiyorlar. Ramoth yumurtladığında etkileme için daha çok genç adama ihtiyacımız olabilir. Olgunluk çağının daha&nbsp;erken geldiği güney kalelerini alın, Ista, Nerat, Kale ve Güney Boll. Kale’leri yeşillik için denetliyor gibi yapıp&nbsp;çocuklarla konuşabilirsiniz. Yanınıza ateş taşı alın ve o zirvelerde ah ejderler tayfından yıllardır yapılmayan birkaç alev çıkartın. Alev çıkaran hayvanlar&nbsp;gençleri etkiler ve imrence uyandırır.”</p>

  <p>F’lar eski Weyrlideri’nin emir karşında tepkisinin ne olacağını görmek için kasten R’gul’a baktı. R’gul Weyr’den dışarı yeni adaylar için gitmeye ölümüne karşıydı. İlk planda, R’gul Alt Mağaralar’da on sekiz gencin, elbette ki bazıları çok&nbsp;gençti, bulunduğunu söylemişti; ama R’gul Ramoth’un Nemorth’un her zaman bıraktığı bir düzineden daha fazla&nbsp;yumurtlayacağını kabul etmezdi. İkinci planda, R’gul Lordları düşman edecek herhangi bir eyleme yanaşmak&nbsp;istemediğinde ısrar ederdi.</p>

  <p>R’gul aleni hiçbir itiraz yapmadı ve F’lar devam etti.</p>

  <p>“K’net, doğru madenlere. Her bir ateş cephaneliğinin tertibinin kontrolünü ve mevcut miktarları istiyorum. R’gul, weyr çömezleriyle onay noktaları konusundaki eğitimine devam ediyor.” Nişan noktalarından emin olmaları gerekiyordu. Bir&nbsp;haberci ve teçhizatçı olarak kullanılırlarsa, soru soracak zaman olmadan hızla yollanabilmeliydiler.</p>

  <p>“F’nor, T’sum” - F’lar kendi kahverengi binicilerine döndü, “bugün temizlik ekibisiniz.” Kendine onların dehşete düşüşüne sırıtma izni verdi. Isra Weyri’ni deneyin. Kuluçka Mağarası’nı ve bir çift filo için yeterli Weyr’i temizleyin. Ve F’nor, geride bir tek Kayıt bile bırakma. Saklanmaya değerler.”</p>

  <p>“Hepsi bu kadar, ejderadamlar. İyi uçuşlar.” Bununla F’lar ayağa kalktı ve uzun adamlarla Meclis Odası’ndan kraliçenin weyrine doğru gitti.</p>

  <p>Ramoth hâlâ uyuyordu, postu sıhhatten parlıyordu, rengi hamileliğinin belirtisi olarak bronza yakın koyu altın rengiydi. F’lar yanından geçerken, uzun kuyruğunun ucu aniden hafifçe seğirdi.</p>

  <p>Bütün ejderler bugünlerde huzursuz diye düşündü F’lar. Ama Mnementh’e sorduğunda, bronz ejder hiçbir neden gösteremiyordu. Uyanıyor, sonra tekrar uyuyordu. Hepsi bu kadar. F’lar asıl amacını boşa çıkaracağından esas soruyu&nbsp;soramamıştı. Bu belli belirsiz huzursuzluğun bir tür içgüdüsel tepki olduğu gerçeğinden hoşnutsuz olmaya devam&nbsp;etmek zorundaydı.</p>

  <p>Lessa ne yatak odasındaydı, ne de hâlâ banyo yapıyordu. F’lar homurdandı. Bu kız devamlı banyo yaparak derisini soyacak. Ruatha Kalesi’nde kendini korumak için pis yaşamak zorunda kalmıştı; ama günde iki defa yıkanmak da&nbsp;neyin nesi? Bunun ona Lessa-türü kurnaz bir kişisel hakaret olup olmadığını merak etmeye başlamıştı. F’lar iç çekti. Bu&nbsp;kız. Ona kendiliğinden asla gelmeyecek miydi? Lessa’nın bulunması zor o iç çekirdeğine hiç dokunamayacak mıydı? Yarı kardeşi F’nor’a ve bronz binicilerin en genci K’net’e karşı, yatağını&nbsp;paylaştığı F’lar’dan daha sıcaktı.</p>

  <p>Sinirlenerek perdeyi yerine çekti. Haftalardır ilk defa sadece ona <i>ara</i>da uçmayı öğretebilmek için bütün filoları Weyr’den uzaklaştırabildiği bugün nereye gitmişti?</p>

  <p>Ramoth yakında böyle bir iş için fazla yumurta yüklü olacaktı. Weyrkadını’na söz vermişti ve sözünü tutmak niyetindeydi. Yerine getiremediği sözün açık bir hatırlatıcısı olarak, Lessa wher derisi biniş elbisesini almıştı. Belirttiği&nbsp;bazı özel şeylerden Flar’ın yardımını çok fazla beklemeyeceğini biliyordu. Lessa’nın kendi başına denemesi, Flar’ın&nbsp;işine hiç mi hiç gelmiyordu.</p>

  <p>Kraliçenin weyrini geçti ve Kayıtlar Odası’na giden geçide dikkatle baktı. Bu acil ilgilenilmesi gereken bir diğer konuydu. Geçmişte kolay okunabilen bu kayıtlar gün geçtikçe kötüleşiyorlardı. Tuhaftır ki oldukça eski olanlar iyi&nbsp;durumdaydılar ve okunabiliyorlardı. Unutulan bir başka teknik.</p>

  <p>Bu kız! Alnından kalın bir perçemi, sinirlendiği veya endişelendiği zamanlarda âdet haline gelmiş bir hareketle geriye attı. Geçit karanlıktı, bu da Kayıtlar Odası’nda olmadığı anlamına geliyordu.</p>

  <p>“Mnementh,” diye sessizce kraliçe weyrinin dışındaki çıkıntılı kayada güneşlenen bronz ejderine seslendi. “Bu kız ne yapıyor?”</p>

  <p><i>Lessa</i>, diye Weyrkadını’nın isminin önemini özellikle kibarca vurgulayarak cevapladı ejder, <i>Manora ile konuşuyor. Uçuş için giyinmiş</i>, diye küçük bir aradan sonra ekledi.</p>

  <p>F’lar iğnelercesine bronza teşekkür etti ve uzun adımlarla geçitten girişe ilerledi. Son köşeyi döndüğünde neredeyse Lessa’ya çarpıyordu.</p>

  <p><i>Bana nerede olduğunu sormadın</i>, diye F’lar’ın kızgın kınamasını yakınırcasına cevapladı Mnementh.</p>

  <p>Lessa karşılaşmanın şiddeti ile topukları üzerinde geriye sallandı. Ters ters ona baktı, dudakları hoşnutsuzluktan incelmişti, gözleri parlıyordu.</p>

  <p>“Niçin benim Göz Kaya’dan Kızıl Yıldız’ı görme şansım olmadı?” diye sert ve kızgın bir sesle sordu.</p>

  <p>F’lar saçını geriye çekti. En kötü ruh halindeki Lessa, bu sabah dertler listesini tamamlayacaktı.</p>

  <p>“Her zamanki gibi Doruk’ta fazla oturacak yer yoktu,” diye mırıldandı, Lessa’nın bugün onu kızdırmasına izin vermemeye kararlıydı. “Ve sen zaten inanıyorsun.”</p>

  <p>“Ben de onu görmek isterdim,” diye kesti Lessa ve weyre gitmek için onu itti. “Eğer Weyrkadını ve Kayıtçı olarak mevkime uyuyorsa.”</p>

  <p>F’lar onun kolunu yakaladı ve Lessa’nın vücudunun gerginliğini hissetti. Ramoth ilk çiftleşme uçuşu için uyandığından beri yüzlerce defa yaptığı gibi Lessa’nın da bakire olmamış olmasını dileyerek dişlerini sıktı. Ejder tahrikli duygularını kontrol etmeyi&nbsp;düşünmemişti ve Lessa’nın ilk seks deneyimi şiddetli olmuştu. Lessa’nın ergenlik yıllarının şehvet düşkünü bekçilere ve&nbsp;asker türüne yanaşmalık yaparken geçtiğini düşündüğünde bu F’lar’ı ilk olarak şaşırtmıştı. Kılık değiştirerek dikkatlice&nbsp;koruduğu paçavra perdeleri ve pislik tabakasını delmeye kimsenin tenezzül etmediği açıktı. O zamandan beri F’lar&nbsp;düşünceli ve nazik bir yatak arkadaşıydı; ama Mnementh ve Ramoth işin içinde olmamış olsalardı, ona ırza geçme de&nbsp;diyebilirdi.</p>

  <p>Ama bir gün, bir şekilde, sevişmesine kalben karşılık vermeye onu tatlılıkla ikna edeceğini biliyordu. Yeteneğinden açıkça gurur duyuyordu ve azimle devam edebilecek bir konumdaydı.</p>

  <p>Şimdi derin bir nefes aldı ve yavaşça kolunu bıraktı.</p>

  <p>“Uçuş elbisesi giymen ne büyük bir şans. Filolar ortadan kaybolur kaybolmaz, sana <i>ara</i>da uçmayı öğreteceğim.” Gözlerindeki heyecan parıltısı loş aydınlatılmış geçitte bile besbelliydi. F’lar Lessa’nın sertce iç çektiğini duydu.</p>

  <p>“Bunu daha fazla uzatamam yoksa Ramoth hiç uçamayacak bir hale gelecek,” diye sevimlice devam etti F’lar.</p>

  <p>“Söz veriyor musun?” Sesi alçak ve soluk soluğaydı, her zamanki iğneleyici taraf kaybolmuştu. “Bize bugün mü öğreteceksin?” F’lar onun yüzünü net bir şekilde görebilmeyi istedi.</p>

  <p>Bir ya da iki sefer yüzündeki ihtiyatsız, sevecen ve yumuşak ifadeyi yakalayabilmişti. O bakışın ona dönük olması için çok şey verebilirdi. Bununla beraber, bu tatlı bakışın herhangi bir insan yerine sadece Ramoth’a doğrudan yönelmiş&nbsp;olduğundan memnun olması gerektiğini, acı acı kendine itiraf etti.</p>

  <p>“Evet, benim sevgili Weyrkadınım, söz veriyorum. Bugün size <i>ara</i>da, uçmayı öğreteceğim. Sadece eğer,” ve gösterişlice ona eğilerek selam verdi, “kendi kendine denememek için kendini tutarsan.”</p>

  <p>Lessa’nın alçak sesle kıkırdaması taşının doğru hedefi bulduğunu gösterdi.</p>

  <p>“Bununla beraber, şimdi,” dedi, ona weyre doğru önden gitmesini işaret ederek, “biraz yemek yiyebilirim. Mutfağın tam üzerindeyiz.”</p>

  <p>İyice aydınlatılmış weyre girdiler, böylece Lessa’nın omzunun üzerinden ona attığı etkili bakışı kaçırmadı. Bu sabah Yıldız Kaya’daki grubun dışında bırakılmayı kolay kolay affetmeyecekti, <i>ara</i>da uçma rüşveti kesinlikle yeterli&nbsp;olmayacaktı.</p>

  <p>Lessa servis boşluğundan yiyecek için aşağı seslenirken, Lessa Weyrkadını olduktan sonra iç oda ne kadar değişti diye düşüncelere daldı F’lar.</p>

  <p>Jora’nın yeteneksiz kullanımı boyunca yatak odaları ıvır zıvır, yıkanmamış giyisiler, pis bulaşıklarla doluydu. Weyr’in durumu ve ejderlerin azalan sayısı R’gul’un olduğu kadar, tembellik, kayıtsızlık ve oburluğu dolaylı biçimde teşvik&nbsp;ettiği için Jora’nın da hatasıydı.</p>

  <p>Eğer o, F’lar, babası F’lon öldüğünde birkaç yaş daha büyük olsaydı ... Jora iğrenç olacaktı; ama ejderler çiftleşme uçuşu için yükseldiklerinde eşinin durumu hiç önemli değildi.</p>

  <p>Lessa platformdan üzerinde uyarıcı <i>klah</i> maşrapaları, ekmek ve peynir olan bir tepsi aldı. Hamaratça F’lar’a servis yaptı. “Sen yemiyor musun?” diye ona sordu F’lar.</p>

  <p>Enerjik bir şekilde başını olumsuzca salladı Lessa, gür, güzel saçlarının örgüleri omuzları üzerinde sallanıyordu. Dar yüzü için saç biçimi gösterişsizdi; fakat amacı, dişiliğini ya da zarif hatlarının şaşırtıcı güzelliğini saklamaksa işe&nbsp;yaramamıştı. F’lar tekrar nasıl böyle narin bir vücudun, bu kadar açıkgöz zekâya ve becerikliliğe ... kurnazlığa - evet,&nbsp;bu o kelimeydi, kurnazlığa bir arada sahip olduğuna şaştı. F’lar, diğerlerinin yapmış olduğu gibi, onun yeteneklerinin&nbsp;az olduğunu sanmak gibi bir hataya düşmemişti.</p>

  <p>“Manora beni Kylara’nın bebeğinin doğumuna tanık olmam için çağırdı.”</p>

  <p>F’lar kibar bir ilgi ifadesini sürdürmeyi başardı. Lessa’nın çocuğun onun olduğundan şüphelendiğini çok biliyordu ve olabilirdi de diye kendi kendine itiraf etti; ama kuşkusu vardı. Kylara üç yıl önce Lessa’nın keşfedildiği Arama’daki on adaydan biri idi. Kylara Etkileme’den sağ kalan diğerleri gibi Weyr yaşantısının bazı&nbsp;taraflarının mizacına tam uyduğunu fark etmişti. Bir binicinin weyrinden diğerine dolaşıp durmuştu. F’lar’ı bile baştan&nbsp;çıkarmıştı - dürüst olmak gerekirse, o da buna izin vermişti. Şimdi, o Weyrlideri’ydi Kylara’nın ilişkiye devam etme&nbsp;çabalarını görmezden gelmeyi daha akıllıca buluyordu. T’bor, hamileliği iyice ilerleyip, Alt Mağaralar’a çekilene kadar&nbsp;onu tamamen kendi denetimine almıştı.</p>

  <p>Bir yeşil ejderin cinsel aşk eğilimlerine sahip olması bir yana, Kylara ihtiraslı ve zekiydi. Güçlü bir Weyrkadını olacaktı, bu yüzden bu fikri Kylara’nın aklına sokabilmek için Manora ve Lessa’yı görevlendirmişti. Weyrkadını&nbsp;konumunda ... başka bir Weyr’in ... güçlü dürtüleri Pern’in yararına kullanılabilirdi. Lessa’nın sahip olduğu kendine&nbsp;hakim olma ve sabır derslerini o henüz öğrenmemişti. Ve de Lessa’nın üçkâğıtçı kafası onda yoktu. Neyse ki, Lessa’ya&nbsp;korku ve merakla karışık bir saygı duyuyordu ve F’lar Lessa’nın kurnazca bu tutumu etkilediğinden şüpheleniyordu.&nbsp;F’lar Kylara olayında, Lessa’nın karışmasına itiraz etmemeyi tercih etti.</p>

  <p>“Güzel bir erkek çocuk,” diyordu Lessa.</p>

  <p>F’lar <i>klah</i>’ından bir yudum aldı. Ona herhangi bir sorumluluk itiraf ettiremeyecekti.</p>

  <p>Uzun bir aradan sonra Lessa ekledi.“Ona T’kil ismini verdi.”</p>

  <p>F’lar Lessa’nın onu kızdırmadaki başarısızlığına sırıtmamak için kendini tuttu. “Sağduyuluymuş.”</p>

  <p>“Ya?”</p>

  <p>“Evet,” diye yumuşakbaşlıca cevapladı F’lar. “Eğer âdet olduğu üzere isminin ikinci yarısını alsaydı T’lar şaşırtıcı olabilirdi. Bununla beraber, T’kil babasını ve annesini aynı zamanda gösteriyor.”</p>

  <p>“Meclis’in bitmesini beklerken,” dedi boğazını temizledikten sonra Lessa, “Manora ve ben erzak mağaralarını kontrol ettik. Kale’lerin bize büyük bir yüce gönüllülükle gönderdikleri vergi kervanları” - sesi sertti - “bir hafta içinde&nbsp;bekleniyor. Kısa zamanda yenecek hale sokulacaklar,” diye ekledi, peyniri sürmeye çalıştığı ufalanmış gri hamur işine&nbsp;burnunu kıvırarak.</p>

  <p>“İyi bir değişiklik,” diye ona katıldı F’lar.</p>

  <p>Lessa durdu.</p>

  <p>“Kızıl Yıldız programını beklenildiği gibi mi tamamladı?”</p>

  <p>F’lar başını sallayarak onayladı.</p>

  <p>“Ve R’gul, aydınlatan kızıl parlama ile şüphelerinden kurtuldu mu?”</p>

  <p>“Hayır,” diye alayını umursamayıp sırıtarak karşılık verdi. “Hayır ama eleştirisini sesli yapmayacak.”</p>

  <p>Konuşabilmek için hızla yutkundu Lessa. “Onun eleştirisini keserek iyi yaptın,” dedi acımasızca, bıçağıyla sanki birinin kalbine saplıyormuşçasına bir hareket yapıp. “Senin otoriteni asla güzellikle kabul etmeyecek.”</p>

  <p>“Bizim her bronz biniciye ihtiyacımız var ... biliyorsun ki, sadece yedi tane var,” diye anlamlı biçimde ona hatırlattı. “R’gul iyi bir filo lideri. İplikler düşmeye başladığında yatışacak. Şüphelerini bir kenara koyabilmek için kanıta ihtiyacı&nbsp;var.</p>

  <p>“Peki Kızıl Yıldız’ın Göz Kaya’da olması kanıt değil mi?” Lessa’nın anlamlı gözleri fal taşı gibi açılmıştı.</p>

  <p>F’lar kişisel olarak Lessa’nın fikrindeydi R’gul’un inatçı tartışmacılığına son vermek daha akıllıca olabilirdi. Ama her bir ejder ve binicisine felaket ihtiyacı varken bir filo liderini harcayamazdı.</p>

  <p>“Ona güvenmiyorum,” diye sıkıntıyla ekledi Lessa. Sıcak içeceğinden bir yudum aldı, gri gözleri maşrapasının kenarından, anlaşılması kolay olmayan bir ifadeyle ona bakıyordu. F’lar’ın daha önce düşündüğü gibi Lessa ona da&nbsp;güvenmiyordu.</p>

  <p>Ve Lessa belirli bir noktayı aşmamıştı. Bunu açık ve dürüstçe yapmıştı, F’lar onu bundan dolayı suçlayamazdı. F’lar’ın yaptığı her hareketin bir tek amaca yöneldiğini fark etmişti ... ejderlerin ve weyr halkının güvenliği ve korunması, sonuç olarak da Pern’in&nbsp;güvenliği ve korunması. Bunu başarmak için de Lessa’nın elinden gelen bütün işbirliğine ihtiyacı vardı. Weyr işleri ve&nbsp;ejder ilimi konuşulduğunda, ona karşı hissettiğini bildiği antipatiyi Lessa belli bir süre için askıya alıyordu.&nbsp;Müzakerelerde bütün kalbiyle ve ikna edici bir şekilde onu destekliyordu; ama F’lar her zaman onun yorumlarında çift&nbsp;anlamlılık ve gözlerinde spekülatif, kuşkucu bir bakıştan şüphelenmişti. F’lar, onun sadece hoşgörüsüne değil, aynı&nbsp;zamanda kendisiyle özdeşleşmesine de ihtiyacı vardı.</p>

  <p>“Söyle bana,” dedi uzun bir sessizlikten sonra Lessa, “güneş, Göz Kaya’nın içine Kızıl Yıldız girdikten sonra mı Parmak Kaya’ya değdi, önce mi?”</p>

  <p>“İşin doğrusu, kendim görmediğim için emin değilim ... rastlaşma sadece birkaç saniye sürer ... ama ikisinin de eş anlı olduğu varsayılır.”</p>

  <p>Lessa ona hırçınca kaşlarını çattı. “O işe kimi harcadın? R’gul’u mu?” Öfkelenmişti, kızgın gözleri F’lar hariç her yere bakıyordu.</p>

  <p>“Ben Weyrlideri’yim,” diye kısaca ona hatırlattı F’lar. Lessa mantıksızdı.</p>

  <p>Lessa yemeğini bitirmek için eğilmeden önce onu uzun, sert bir bakışla ödüllendirdi. Çok az, düzenli ve hızlı yedi. Tora ile karşılaştırıldığında, bütün gün yediği hasta bir çocuğu besleyecek kadar değildi. Ama gene de Jora ile Lessa’yı hiçbir şekilde kıyaslamanın anlamı yoktu.</p>

  <p>F’lar kendi kahvaltısını bitirip, farkında olmadan maşrapaları beraberce boş tepsiye koydu. Lessa sessizce kalktı ve bulaşıkları kaldırdı.</p>

  <p>“Weyr boşalır boşalmaz, gideceğiz,” dedi ona.</p>

  <p>“Öyle demiştin.” Lessa açık kemerli kapıdan uyuyan kraliçeyi göstererek başını salladı. “Ama Ramoth’un uyanmasını beklemek zorundayız.”</p>

  <p>“Uyanmıyor mu? Kuyruğu bir saattir kımıldanıp duruyor.”</p>

  <p>“Günün bu saatinde hep öyle yapar.”</p>

  <p>F’lar masanın üzerinden uzandı, kraliçenin kuyruğunun altın rengi, çatallı ucu kesik kesik bir oraya bir buraya silkelenirken, kaşlarını düşüncelice biraraya getirerek izledi.</p>

  <p>“Mnementh de. Ve her zaman, şafakta ve sabahın erken saatlerinde. Sanki bir şekilde günün o vaktini bela ile bir görüyorlarmış gibi ...”</p>

  <p>“Ya da Kızıl Yıldız’ın yükselişi mi?” diye aniden söylendi Lessa.</p>

  <p>Ses tonundaki çok hafif bir değişiklik, F’lar’ın çabucak ona bakmasına neden oldu. Bu sabahın olayını kaçırdığından dolayı duyduğu, artık geçmiş kızgınlık değildi. Gözleri boşluğa odaklanmıştı. Önce düzgün olan yüzü, kısa zamanda&nbsp;kavisli, güzel yerleşmiş kaşlarının arasında minik çizgiler oluşturmuş gibi anlaşılmaz, bir tedirgin çatılma ile kırışmıştı.</p>

  <p>“Şafak ... bütün uyarıların geldiği zaman” mırıldandı.</p>

  <p>“Ne tip uyarılar?” diye oldukça cesaretlendirerekten sordu F’lar.</p>

  <p>“O sabah ... sen ve Fax Ruatha Kalesi’ne inmeden ... birkaç gün önce. Bir şey beni uyandırdı ... bir his, sanki büyük bir baskı gibiydi ... berbat bir tehlike işareti gibi bir duyum.” Sessizleşti. “Kızıl Yıldız tam o anda yükseliyordu.” Sol&nbsp;elinin parmakları açıldı ve kapandı. Çırpınırcasına ürperdi. Gözleri tekrar F’lar’ın üzerine odaklandı.</p>

  <p>“Sen ve Fax Crom’dan, güneydoğudan geldiniz,” dedi sertçe, Kızıl Yıldız’ın da tam doğunun güneyinden yükseldiği gerçeğini bilmediğini F’lar fark etti.</p>

  <p>“Gerçekten öyle,” diye ona sırıttı, o sabahı iyi hatırlayarak. “O gün ben” diye ekledi, vurgulamak için koca mağarada etrafı göstererek, “sana iyi hizmette bulunduğuma inanmayı tercih ederken ... onu hoşnutsuzlukla mı hatırlıyorsun?”&nbsp;Lessa’nın ona bakışı soğuk bir biçimde gizemliydi.</p>

  <p>“Tehlike birçok kılıkta gelir.”</p>

  <p>“Kabul ediyorum,” diye sevimlice onayladı F’lar, yeme atlamamaya kararlıydı. “Başka ani ve Şiddetli uyanışların oldu mu?” diye sohbet edercesine sordu.</p>

  <p>Odadaki mutlak durgunluk, F’lar’ın dikkatini onun üzerine geri çekti. Lessa’nın yüzündeki bütün kan çekilmişti.</p>

  <p>“Fax’ın Ruatha’yı işgal ettiği gün.” Sesi fısıltıdan çok az farklı algılanabiliyordu. Gözleri fal taşı gibi açıktı ve dik dik bakıyordu. Elleri masanın kenarını sımsıkı kavramıştı. O kadar uzun süre bir şey söylemedi ki F’lar endişelendi. Bu&nbsp;sıradan bir soru için beklenmedik şekilde şiddetli bir tepkiydi.</p>

  <p>“Anlat bana,” diye sakince önerdi.</p>

  <p>Geleneksel bir Baladı ya da tamamiyle faklı bir kişinin başına gelen bir olayı anlatıyormuşçasına, duygusuz, kişiliksiz bir sesle konuştu.</p>

  <p>“Çocuktum. Tam on bir yaşında. Şafakta uyandım ...” Sesi azalıp kayboldu. Gözleri çok önce olmuş sahneye dalarak boşluğa odaklı kalmıştı.</p>

  <p>F’lar onu teselli etmek için dayanılmaz bir arzu ile canlandı. Bu. Lessa’nın asla diğer insanlar gibi çok eski bir dehşetten rahatsız olabileceğini hiç düşünmemiş olması, onu alışılmadık acı paylaşımıyla beraber çok kötü çarptı.</p>

  <p>Mnementh binicisine Lessa’nın besbelli çok rahatsız olduğunu sertçe bildirdi. Şiddetli zihinsel ızdırabı Ramoth’u uykudan uyandıracak kadar çoktu. Daha az suçlayıcı bir tonla da R’gul’un sonunda weyr çömezi öğrencilerle&nbsp;havalandığını bildirdi. Ejderi Hath’ın zihni R’gul’un zihninin durumundan dolayı iyice karışmıştı. F’lar’ın Weyr’deki&nbsp;herkesin huzurunu kaçırması gerekiyor muydu ...”</p>

  <p>“Ah, sessiz ol,” diye fısıldayarak sertçe cevapladı F’lar.</p>

  <p>“Niçin?” diye normal sesiyle sordu Lessa.</p>

  <p>“Sana demedim, sevgili Weyrkadını’m,” diye onu temin etti, sanki kendinden geçtiği ara hiç olmamış gibi hoşça gülümsüyordu. “Mnementh bugünlerde sık sık öğüt verip duruyor.”</p>

  <p>“Binicisine bak, ejderini al,” dedi aksi bir şekilde Lessa.</p>

  <p>Ramoth güçlüce esnedi. Lessa anında ayağa fırlamış, ejderinin yanına koşmuştu. Narin bedeni iki metrelik ejder kafasının yanında cüce gibi kaldı.</p>

  <p>Ramoth’un parıldayan opalimsi gözlerine sürekli bakarken sevecen, hayranca bir ifade Lessa’nın yüzünü doldurdu. F’lar dişlerini sıktı, Yumurta adına, bir binicinin ejderine düşkünlüğünü kıskanıyordu.</p>

  <p>Zihninde Mnementh’ın ejder karşılığı gülmesini duydu.</p>

  <p>“Aç,” diye F’lar’a bilgi verdi Lessa, Ramoth’a aşkının yansıması ağzının kenarında yumuşak bir çizgi, gözlerinde sevecenlikle suluyordu.</p>

  <p>“O her zaman aç,” diye fikrini söyledi ve weyrin dışına doğru onları takip etti.</p>

  <p>Lessa ve Ramoth kalkana kadar Mnementh çıkıntılı kayanın tam ucunda nazikçe havada kaldı. Puslu banyo gölünün üstünden, Benden Weyri’nin zeminini oluşturan uzun oval bölgenin diğer ucundaki beslenme alanına doğru Weyr Çanağı’na süzüldüler. Dik şeritli duvarları, her bir weyr girişinin siyah ağzı ile delinmişti. Günün bu saatinde boştular; yoksa kış güneşi altında&nbsp;çıkıntılı kayaların üstünde uyuklayacak birkaç ejder olurdu.</p>

  <p>F’lar Mnementh’ın düz bronz boynunun üzerine atlarken, Ramoth’un yumurtlamasının, Nemorth’un son birkaç yumurtlamasında bıraktığı değersiz düzinenin rezaletini silecek kadar mükemmel olmasını diledi.</p>

  <p>Ramoth’un, Mnementh’ı ile olağanüstü çiftleşme uçuşundan sonraki ilerlemelerden hiçbir ciddi kuşkusu yoktu. Bronz ejder, binicisinin güvenini kendini beğenmişçe tekrarladı. Ramoth konmak için kanatlarını toplarken ikisi de ona sahipmişçesine baktılar. Birincisi, Ramoth Nemorth’un iki misliydi; kanatları yedi bronzun en irisi olan Mnementh’den yarım&nbsp;kanat daha uzundu. F’lar sanki ejder binicileri ve Pern’in inanç ve gururunu güçlendirmek için kendine ve Lessa’ya&nbsp;baktığı gibi, Ramoth’a beş boş Weyr’i tekrar dolduracakmışçasına baktı. Sadece kalan zamanın gerekeni yapmasına&nbsp;yeterli olmasını umuyordu. Kızıl Yıldız, Göz Kaya’nın içine girmişti. İplikler yakında yağmaya başlayacaktı. Bir yerde,&nbsp;diğer Weyrlerin Kayıtları’nın biri içinde İpliklerin tam ne zaman yağacağını belirlemek için ihtiyaç duyduğu bilginin olması gerekiyordu.</p>

  <p>Mnementh kondu. F’lar eğilen boyundan Lessa’nın yanında durmak için aşağı atladı. Üçü, Ramoth’u, her bir ön pençesinde yakaladığı birer erkek geyikle bir karın doyurma kayasına doğru yükselirken izlediler.</p>

  <p>“İştahı hiç azalmayacak mı?” diye şefkatli bir ümitsizlikle sordu.</p>

  <p>Bir ejdercik olarak Ramoth büyümek için yiyordu. Şüphesiz, tam boyuna ulaşmıştı. Şimdi yavruları için yiyor ve sürekli kendine özen gösteriyordu.</p>

  <p>F’lar kıkırdadı ve bir avcı tavrı ile çömeldi. İnce yassı kaya parçaları topladı, onları düz kuru yerin üzerinde kaydırarak tozlu sekişlerini çocukça sayıyordu.</p>

  <p>“Gördüğü her şeyi yiyemeyeceği zaman gelecek,” diye Lessa’yı temin etti. “Ama o henüz genç ... ve güçlenmeye ihtiyacı var,” diye kesti Lessa, sesi R’gul’un kılı kırk yaran tonlarının iyi bir taklidiydi.</p>

  <p>F’lar, yandan üzerlerine gelen kış güneşine gözlerini kısarak ona baktı. “O çok iyi biçimde büyümüş bir hayvan, özellikle de Nemorth ile kıyaslandığında.” Aşağılayıcı bir kahkaha attı. “Doğrusu, kıyaslanamaz. Fakat, buraya bak,” diye dediği dedik bir şekilde emretti.</p>

  <p>Önündeki yumuşak toprağa hafifçe vurdu. Lessa bu boş gözüken hareketin bir amacı olduğunu fark etti. Taşın ince bir dilimini kullanarak hızlı darbelerle bir şekil çizdi.</p>

  <p>“Bir ejderi <i>ara</i>da uçurmak için, nereye gideceğini bilmesi gerekir. Ve senin de.” Lessa’nın yüzündeki şaşkın ve öfkeli anlama ifadesine sırıttı. “Ah, ama kötü tasarlanmış bir atlamanın bazı belirli sonuçları var. Gözde kötü canlandırılan&nbsp;nişan noktaları sık sık <i>ara</i>da kalmakla neticelenir.” Sesi meşum bir şekilde kesildi. Lessa’nın yüzündeki kin tamamen&nbsp;ortadan kalktı, “Bu yüzden bütün weyr çömezlerine öğretilen rastgele seçilmiş belirli nişan ve tanıma noktaları vardır.” Bu -önce kendi kopyasını gösterdi, sonra da Benden Doruğu’nun üzerindeki gerçek Yıldız Taşı ile onun yoldaşları&nbsp;Parmak ve Göz Kaya’sını - “bu bir weyr çömezinin ilk öğrendiği nişandır. Seninle yukarı çıktığımızda, Yıldız Taşı’nın&nbsp;tam üzerinde, Göz Kaya’nın deliğini net bir şekilde görecek kadar yakın bir yüksekliğe ulaşacaksın. O görüntüyü&nbsp;zihnine iyice yerleştir, Ramoth’a gönder. Bu seni her zaman eve getirecektir.”</p>

  <p>“Anladım. Ama görmediğim yerlerin nişan noktalarını nasıl öğreneceğim?”</p>

  <p>F’lar ona sırıttı. “Onlar zorla kafana sokulacak. İlk olarak eğitmenin tarafından,” ve taşla kendi göğsünü gösterdi, “ve sonra öğretmeni tarafından görselleştirimi almaya yöneltilen ejderin oraya giderek.” Mnementh’ı işaret etti. Bronz ejder bir gözü binicisi ve eşinin binicisine odaklanana kadar kama&nbsp;şeklindeki kafasını aşağı indirdi. Göğsünün içinden hoşnut bir gürültü çıkardı.</p>

  <p>Lessa parıldayan göze bakarak güldü ve beklenmeyen bir sevgiyle yumuşak burnu okşadı.</p>

  <p>F’lar şaşkınlık içinde boğazını temizledi. Mnementh’ın Weyrkadını’na alışılmadık bir düşkünlük gösterdiğinden haberdardı; ama Lessa’nın bronza düşkün olup olmadığı hakkında hiçbir fikri yoktu. Huysuzlukla sinirlendi.</p>

  <p>“Ne var ki,” dedi ve sesi kendine doğal gelmedi, “biz genç binicileri bütün Pern’deki önemli nişanlara, bütün Kale’lere, güvenebilecekleri nişanları gözleriyle görsünler diye devamlı götürür ve getiririz. Binici yerler için nişanlar almakta&nbsp;ustalaşırken, diğer binicilerden de ek nişanlar alır. Bu nedenle, <i>ara</i>da gitmek için gereken tek bir şey vardır: gitmek&nbsp;istediğin yerin net bir görüntüsü. Kebir ejder!” Ona sırıttı. “Bir de, her zaman nişan noktasının üstüne açık havada&nbsp;varmayı planlayacaksın.”</p>

  <p>Lessa kaşlarını çattı.</p>

  <p>“Açık havada varmak” - F’lar elini kafasının üstünde salladı- “yeraltında varmaktan daha iyidir,” ve açık avcunu toprağa vurdu. Bir toz bulutu ikaz edercesine yükseldi.</p>

  <p>“Ama filolar Kale Lordlarının geldiği gün Çanak’ın içinden kalktılar,” diye ona hatırlattı Lessa.</p>

  <p>F’lar onun kavrayış yeteneğine kıkırdadı. “Doğal ama sadece deneyimli biniciler. Bir keresinde kaskatı bir kayanın içine gömülmüş bir ejder ve binicisi ile karşılaştık. Onlar ... çok gençtiler.” Gözleri soğuktu.</p>

  <p>“Söylediğini anlıyorum,” diye onu ciddiyetle temin etti Lessa. “Bu onun beşincisi,” diye son avını kanlı kayaya taşıyan Ramoth’u işaret ederek ekledi.</p>

  <p>“Bugün onları bitirir, seni temin ederim,” diye belirtti F’lar. Binici eldivenlerinin sert vuruşlarıyla dizlerini temizleyerek ayağa kalktı. “Bir bak keyfi nasıl?”</p>

  <p>Lessa sessizce söyleneni gibi yaptı, Yetmedi mi? Ramoth’un düşüncesini içerleyerek reddetmesine yüzünü buruşturdu. Kraliçe dev bir kümes hayvanının üstüne aniden çullanıp gri, kahverengi ve beyaz tüylerden bir sağanak yağdırdı.</p>

  <p>“Seni inandırmaya çalıştığı kadar aç değil, bu hilekâr yaratık,” F’lar kıkırdadı ve Lessa’nın da aynı karara varmış olduğunu gördü. Gözleri kızgınlıktan gerilmişti.</p>

  <p>“O kuşu bitirdiğinde, saygıdeğer Weyrlideri’miz fikrini değiştirmeden,” F’lar da duyabilsin diye yüksek sesle söyledi, “bırak da <i>ara</i>da uçmayı öğrenelim, Ramoth.”</p>

  <p>Ramoth tıkındığı yerden aşağı, yemek alanının kenarındaki iki biniciye kafasını çevirerek baktı. Gözleri parıldadı. Kafasını tekrar avına eğdi; ama Lessa ejderin itaat edeceğini hissetti.</p>

  <p>Yukarısı soğuktu. Lessa binici kıyafetinin kürk astarı ve üzerine ata biner gibi oturduğu dev, altın rengi boynun sıcaklığından hoşnuttu. Bir kere deneyimlemiş olduğu aranın sonsuz soğuğunu düşünmemeye çalıştı. Aşağıda, sağında,&nbsp;havada duran bronz Mnementh’e göz attı ve onun neşeli düşüncesini yakaladı.</p>

  <p><i>F’lar bana Ramoth’a sana söylemesi için Yıldız Taşı’nın hizasını, evin yolunu bulman için sağlamca zihninde tutmanı söylememi söylüyor.</i> Sonra, Mnementh sevimlice devam etti, <i>aşağı göle doğru uçacağız. Tam bu noktaya aradan geri&nbsp;geleceğiz. Anladın mı</i>?</p>

  <p>Lessa kendini bekleyiş içinde aptalca sırıtır buldu ve enerjik bir şekilde başını sallayarak onayladı. Ejderlerle doğrudan konuşabildiği için ne kadar zaman kazanılmıştı! Ramoth boğazının içinden sıkıntılı bir gürültü çıkardı. Lessa güven&nbsp;verircesine onu okşadı.</p>

  <p>“Görüntüyü zihninde canlandırıyor musun, bir tanem?” diye sordu ve Lessa’nın heyecanını yakaladığından dolayı can sıkıntısı azalan Ramoth tekrar gürledi.</p>

  <p>Mnementh güneş ışığında yeşilimsi-kahverengi gözüken kanatları ile soğuk havayı çırptı ve Benden Weyri’nin aşağısındaki yaylanın üstündeki göle doğru zarifçe aşağı kavis çizdi. Uçuş hattı onu Weyr’in kenarının çok altına götürdü. Lessa’nın bulunduğu açıdan,&nbsp;bu bir çarpışma rotası gibi gözüktü. Ramoth onu hemen arkasından takip etti. Ramoth’un kanat uçlarının tam altında&nbsp;sivri uçlu büyük kayaları gördüğünde Lessa nefesini tuttu.</p>

  <p>Bu keyif vericiydi, Lessa Ramoth’dan ona geçen sevinçle iki misli canlanarak mutluluktan cıvıl cıvıl sesler çıkardı. Mnementh gölün karşı sahilinin üstünde durdu. Ramoth da oraya gelip havada kaldı.</p>

  <p>Mnementh Lessa’ya tam olarak gitmek istediği yerin görüntüsünü kafasında canlandırması ve Ramoth’a oraya gitmeyi emretmesi düşüncesini gönderdi.</p>

  <p>Lessa itaat etti. Bir sonraki an korkunç, karanlık aranın kemiklere işleyen soğuğu onları sarmıştı. Daha ne o, ne de Ramoth yenilmez karanlık ve soğuğun acıtan temasını daha fazla hissetmeden Yıldız Taşı’nın üzerindeydiler.</p>

  <p>Lessa tam bir zafer çığlığı attı.</p>

  <p><i>Aşırı derecede kolay</i>. Ramoth hayal kırıklığına uğramış gibi gözüküyordu.</p>

  <p>Mnementh biraz aşağıda yanlarında belirdi.</p>

  <p>“Göle aynı yoldan geri döneceksiniz,” diye emretti ve daha düşünce bitmeden Ramoth gitti.</p>

  <p>Mnementh gölün üzerinde kendisi ve binicisinin kızgınlığı ile köpürüyordu. <i>Gitmeden önce gözünde canlandırmadın. İlk başarılı yolculuğun seni mükemmel yaptığını sanma. Aranın doğasındaki tehlikelerin neler olduğu hakkında bir tek fikrin bile yok. Bir daha varacağın yeri görüntülemeyi asla unutma</i>.</p>

  <p>Lessa aşağı, F’lar’a bir göz attı. İki kanat uzakta olmasına rağmen, yüzündeki aşırı kızgınlığı, nerdeyse gözlerinde çakan korkunç öfkeyi görebiliyordu. Ve gazabından daha etkili bir kınama olan onun güvenliğine ilişkin büyük bir korku bu&nbsp;gazabı çevreliyordu. Lessa’nın güvenliği mi, diye merak etti acı acı, yoksa Ramoth’un mu?</p>

  <p><i>Bizi izlemeniz gerekiyor</i>, diyordu sakin bir tonda Mnementh, <i>şimdiden öğrendiğiniz iki nişan noktasını aklınızda, prova ederek. Bu sabah yavaş yavaş Benden’in etrafındaki diğer nişanları öğrenerek gidip geleceğiz</i>.</p>

  <p>Öyle yaptılar da. Benden Vadisi’nin üzerindeki dağ eteğindeki tepelere kurulmuş Benden Kalesi kadar uzağa uçtuklarında, Weyr Doruğu gökyüzündeki en uzak noktaydı, Lessa net bir şekilde ayrıntılı bir izlenimi her seferinde&nbsp;gözünün önüne getirmeyi ihmal etmedi.</p>

  <p>Bu olacağını umduğu gibi müthiş heyecan vericiydi diye Lessa, Ramoth’a sır verdi. Ramoth cevapladı: Evet, bu kesinlikle diğerlerinin kullanmak zorunda kaldığı vakit kaybettiren metotlara tercih edilirdi; ama Benden Weyri’nden&nbsp;Benden Kalesi’ne ve sonra tekrar Benden Weyri’ne <i>ara</i>ya atlayarak gitmenin heyecan verici olduğunu düşünmüyordu. Bu sıkıcıydı.</p>

  <p>Tekrar Mnementh ile Yıldız Taşı’nın üzerinde karşılaşmışlardı. Bronz ejder Lessa’ya bunun çok tatmin edici bir ilk seans olduğunu söyleyen bir mesaj gönderdi. Yarın daha uzun mesafe atlamaya çalışacaklardı.</p>

  <p>Yarın diye düşündü kasvetlice Lessa, acil bir şey olabilir ya da bizim sıkı çalışan Weyrlideri’miz bugünkü seansın sözünde durmak için yeterli olduğuna ve de hepsinin bu kadar olduğuna karar verebilirdi.</p>

  <p>Pern’de nişanını şaşırmadan <i>ara</i>dan atlayabileceği tek bir yer vardı.</p>

  <p>Kaleyi zirvelerden ... bu ihtiyacı tatmin etmek için ... görüyormuşçasına Ruatha’yı Ramoth için gözünde canlandırdı. Lessa dikkatlice netleştirmek için, hayal gücünü ateş çukurlarının şekillerine yöneltti. Fax istila etmeden ve çöküşüne&nbsp;yol açmadan önce Ruatha çok güzel, zengin bir vadiydi. Ramoth’a <i>ara</i>ya atlamasını söyledi.</p>

  <p>Soğuk şiddetliydi ve yığınla kalp atışı boyunca sürmüş gibi gözüktü. Tam Lessa <i>ara</i>da bir şekilde kaybolduk diye düşünmeye başlamıştı ki Kale’nin üzerinde havada bir anda ortaya çıktılar. İçini sevinç doldurdu. Bu F’lar ve onun aşırı&nbsp;dikkati içindi! Ramoth ile o her yere atlayabilirdi! Çünkü Ruatha’nın zirvelerindeki ateş oluklarının farklı şekilleri&nbsp;vardı. Crom ve Ruatha arasındaki&nbsp;Göğüs Geçidi’nde şafaktan hemen önceydi, rengi açılan gri gökyüzüne siyah koniler diktiler. Şafak vaktinde gökte&nbsp;parıldaması gereken Kızıl Yıldız’ın olmadığını çabucak fark etti. Ve çabucak havadaki değişikliği fark etti. Soğuktu&nbsp;ama kış gibi değildi ... havada bahar başlangıcının nemli serinliği vardı.</p>

  <p>Şaşkınca, kendine tamamen güvenmesine rağmen, bir şekilde hata yapıp yapmadığını merak ederek aşağı doğru göz attı. Ama hayır, bu Ruatha Kalesi’ydi. Kule, iç Avlu, zanaat kalesine inen geniş yolun görünüşü aynen olması gerektiği&nbsp;gibiydi. Uzaklardaki bacalardan çıkan dumanlar insanların güne hazırlandıklarına işaret ediyordu.</p>

  <p>Ramoth onun endişeli sesini fark etti ve bir açıklama için baskı yapmaya başladı.</p>

  <p><i>Burası Ruatha</i>, diye cesurca cevapladı Lessa. <i>Başka bir yer olamaz. Yükseklerde dönerek uç</i>. Bak, işte sana verdiğim ateş çukuru hatları ...</p>

  <p>Lessa’nın nefesi kesildi, midesindeki soğuk kaslarını donduruyordu.</p>

  <p>Aşağısında yavaş yavaş kalkan şafak öncesi karanlığının içinde, Ruatha’nın ötesindeki tepelerden aşağı inen yalıyarın bağrında birçok adam siluetinin zar zor ilerlediğini gördü, adamlar suçlu gibi gizlilik içinde hareket ediyorlardı.&nbsp;Dikkatlerini yukarı çekmemek için, Ramoth’a havada mümkün olduğu kadar sessizce durmasını emretti. Ejder&nbsp;meraklandı; ama itaat etti.</p>

  <p>Ruatha’ya saldıran kim olabilirdi ki? Bu inanılmaz gözüktü. Lytol her şeye rağmen eski b ir ejderadamdı ve zaten bir saldırıyı şiddetle geri püskürtmüştü. F’lar artık Weyrlideri olduğundan dolayı Kale’ler arasında bir çatışma düşüncesi&nbsp;olabilir miydi? Ve hangi Kale Lordu kışın bölgesel bir savaşa kalkacak kadar aptaldı?</p>

  <p>Hayır, kış değildi. Hava kesinlikle bahara benziyordu.</p>

  <p>Adamlar ateş çukurlarının üzerinden zirvelere doğru sürünerek ilerlediler. Birden Lessa yalıyarın üstünden iç Avlu’nun açık kepenklerine doğru ip merdivenler sarkıttıklarını fark etti. Gördüğünden emin bir şekilde Ramoth’un boynuna&nbsp;yapıştı.</p>

  <p>Bu istilacı Fax’tı, üç Devir’dir ölü olan - yaklaşık on üç Devir önce Ruatha’ya saldırmaya başlayan Fax ve adamları. Evet, işte Kule nöbetçisi, yüzü beyaz bir leke gibi Yalıyar’a dönmüş, izliyordu. O sabah sessiz kalması için rüşvet&nbsp;verilmişti.</p>

  <p>Ama herhangi bir zorla girişte alarm vermesi için eğitilen nöbetçi wher, niçin uyarı çığlığını atmıyordu? Niçin sessizdi?</p>

  <p><i>Çünkü</i>, diye sakin bir mantıkla binicisine bilgi verdi Ramoth, <i>senin olduğu kadar benim de varlığımı hissediyor, bu yüzden Kale nasıl olur da tehlikede olabilir diye düşünüyor</i>?</p>

  <p>Hayır, Hayır! diye inledi Lessa. <i>Şimdi neyapabilirim ki? Onları nasıl uyandırabilirim? Bir zamanlar olduğum kız nerede? Uykudaydım ve sonra uyandım. Hatırlıyorum. Hızla odamdan fırladım. Çok korkmuştum. Merdivenlerden aşağı indim ve neredeyse düşüyordum.&nbsp;Nöbetçi wherin kulübesine gitmem gerektiğini biliyordum ... biliyordum</i> ...</p>

  <p>Geçmiş olaylar ve gizler yıkıcı derecede netleşirken destek için Ramoth’un boynuna yapıştı.</p>

  <p>Kraliçe ejderin üzerinde bulunması, nöbetçi wherin alarm vermesini engellediği gibi kendi kendini uyarmıştı. Dili tutulup, donup kalmış bir şekilde izlerken, küçük, gri cüppeli bir şeklin -ki bu sadece kendi küçüklüğü olabilirdi. Kale&nbsp;Salonu’nun kapısından fırladığını, kararsızca soğuk taş merdivenlerden Avlu’ya koştuğunu ve nöbetçi wherin pis&nbsp;kokan ininin içinde kaybolduğunu gördü. Hayvanın şaşkınlık içindeki acıklı çığlığını zar zor duydu.</p>

  <p>Tam küçük kız Lessa güvenilir olmayan sığınağına ulaştığında, Fax’ın istilacıları aniden açık pencere mazgallarından içeri saldırdılar ve uyuyan ailesini katletmeye başladılar.</p>

  <p>“Geri - Yıldız Taşı’na geri!” diye bağırdı Lessa. Fal taşı gibi açılmış ve sabit bakışlı gözlerinde rehber taşların görüntüsünü, Ramoth’a yön vermek için olduğu kadar kendi aklını kaçırmamak için de bir kılavuz gibi hayal ederek&nbsp;tuttu.</p>

  <p>Şiddetli soğuk ilaç gibi geldi. Ve sonra sanki iç çelişircesine Ruatha’yı ziyaret etmemişler gibi huzurlu, sessiz, soğuk ve karlı Weyr’in üzerindelerdi.</p>

  <p>F’lar ve Mnementh ortalarda gözükmüyordu.</p>

  <p>Bununla beraber, Ramoth deneyimden dolayı sarsılmamıştı. Sadece gitmesi söylenen yere gitmiş ve ona gitmesi söylenen yere gitmenin Lessa’yı şoka sokmasını pek anlayamamıştı. Binicisine Mnementh’ın büyük ihtimalle onları&nbsp;Ruatha’ya doğru takip ettiğini, bundan dolayı da eğer Lessa ona doğru nişanları verirse oraya götürmeyi önerdi.&nbsp;Ramoth’un mantıklı tavrı rahatlatıcıydı.</p>

  <p>Lessa dikkatlice Ramoth’u uzun zaman önce ortadan kaybolmuş çocuğun hafızasındaki, pastoral Ruatha’dan çekip onun yerine Kale’nin daha yakın zamanlardaki, gri, iç karartıcı, şafak vakti bir Kızıl Yıldız’ın ufukta gözüktüğü hatıralarını&nbsp;verdi.</p>

  <p>Ve gene orada vadinin üzerinde havada duruyorlardı, altlarındaki Kale sağdaydı. Zirvelerdeki bakımsız otlar, tıkalı ateş çukuru ve tuğla duvarlar; sahne Fax’ın Ruatha Kalesi’ni fethetmesinden herhangi bir yarar sağlamasını engellemek için&nbsp;sarf ettiği tüm çabanın sonucu kötüye giden bütün tarafları gösteriyordu.</p>

  <p>Ama, izlerken, anlaşılmaz bir şekilde rahatsız oldu, bir görüntünün mutfaktan çıktığını gördü, nöbetçi wher ininden sürünerek çıkışını ve paçavralar içindeki şekli zincirinin izin verdiği kadar Avlu boyunca takip ettiğini gördü. Şeklin Kule’ye çıktığını, önce doğuya doğru sonra da kuzeydoğuya gözünü&nbsp;dikerek baktığını gördü. Bu hâlâ, bugünkü Ruatha değildi! Lessa’nın kafası karışıp, yönünü şaşırdı. Bu sefer üç Devir&nbsp;önce pislik içindeki yanaşmanın Fax’tan intikam almayı planladığını görmek için kendini görmeye geri gelmişti.</p>

  <p>Ramoth onları geri kaçırırken, <i>ara</i>daki saf soğuğu hissetti, bir kere daha Yıldız Taşı’nın üzerinde ortaya çıktılar. Lessa&nbsp;tir tir titriyordu. Gözleri çılgınca Weyr Çanağı’nın güven verici görüntüsünü ararken, gene bir şekilde zaman içinde geri&nbsp;gitmediğini umuyordu. Mnementh birden Ramoth’un birkaç boy ilerisinde aşağıda ortaya çıktı. Lessa şiddetli bir&nbsp;rahatlama çığlığıyla onları selamladı.</p>

  <p><i>Doğru weyrine</i>! Mnementh korkunç öfkesini gizlemiyordu. Hızlı bir boyun eğmeden bir tepki gösteremeyecek kadar Lessa’nın sinirleri bozulmuştu. Ramoth hızla çıkıntılı kayalarına doğru süzüldü, Mnementh konsun diye hızla tüneği&nbsp;boşalttı.</p>

  <p>Mnementh’ın sırtından atlayıp hızla ona doğru ilerlerken F’lar’ın yüzündeki öfke aniden Lessa’nın aklını başına getirdi. Onu omzundan yakalayıp şiddetle sarsarken ondan kaçmak için hiçbir hareket yapmadı.</p>

  <p>“Kendini ve Ramoth’u nasıl olur da riske atma ya kalkarsın? Niçin her fırsatta bana başkaldırıyorsun ki? Eğer Ramoth’u kaybedersek bütün Pern’e ne olacağını biliyor&nbsp;musun? Nereye gittin?” Kızgınlıktan tükürükler saçıyordu, ağzından çıkan her soruda Lessa’yı kafasını incitircesine&nbsp;sallıyordu.</p>

  <p>“Ruatha,” demeyi başardı, kendini dik tutmaya çalışıyordu. F’lar’ın kollarını tutmak için uzandı; ama F’lar onu tekrar salladı.</p>

  <p>“Ruatha mı? Biz oradaydık. Siz değildiniz. Nereye gittiniz?”</p>

  <p>“Ruatha!” diye daha yüksek sesle bağırdı, dengesini bozduğundan dolayı telaşlıca ona sıkı şekilde tutunarak. F’lar onu sarsıp dururken düşüncelerini toparlayamıyordu.</p>

  <p><i>Ruatha’daydı</i>, dedi sertçe Mnementh.</p>

  <p><i>Biz iki kez oradaydık</i>, diye ekledi Ramoth.</p>

  <p>Ejderlerin sakin cümleleri F’lar’ın öfkesine nüfuz ederken Lessa’yı sallamayı kesti. F’lar’ın sıkı tutuşu içinde gevşekçe duruyordu, Lessa’nın elleri onun kollarını zayıf bir biçimde çekiyordu, gözleri kapalı, yüzü griydi. F’lar onu kucağına&nbsp;aldı ve uzun adımlarla hızla kraliçenin Weyr’ine yürüdü, ejderler arkasından takip ettiler. Onu kanapeye yatırıp, üzerini&nbsp;kürk örtü ile sıkıca örttü. Servis boşluğundan yukarı sıcak <i>klah</i> yollaması için görevli aşçıya seslendi.</p>

  <p>“Tamam, ne oldu?” diye sordu.</p>

  <p>Lessa ona bakmadı; ama F’lar onun hayalet görmüş gibi olan gözlerinde kısa bir bakış yakaladı. Sanki gördüklerini silmek istermiş gibi durmadan gözlerini kırpıyordu.</p>

  <p>Sonunda bir şekilde kendini kontrol altına aldı ve alçak, bitkin bir sesle konuştu. “Ruatha’ya gittim. Ama ... Ruatha’ya geri gittim.“</p>

  <p>“Ruatha’ya geri mi?” diye budalaca tekrar etti; anlamı bir an yakalayamadı.</p>

  <p><i>Kesinlikle öyle</i>, diye onayladı Mnementh ve F’lar’ın zihnine Ramoth’un hafızasından seçtiği iki görüntüyü yolladı.</p>

  <p>Görüntülemenin öneminden afallayan F’lar, kendini yavaş yavaş yatağın kenarına çöker buldu.</p>

  <p>“<i>Ara</i>dan geçmişe mi gittin?”</p>

  <p>Lessa yavaşça başını sallayarak onayladı. Dehşet gözlerini terk etmeye başlamıştı.</p>

  <p>“<i>Ara</i>dan geçmişe,” diye mırıldandı F’lar, “Acaba ...”</p>

  <p>Kafası olasılıklar üzerinde dolaşıp durdu. Bu, hayatta kalma oranını iyice Weyr’in lehine çevirebilirdi. Bu olağanüstü yeteneği tam olarak nasıl kullanacağını düşünemedi; ama bunda ejder halkı için bir avantaj olması gerekiyordu.</p>

  <p>Servis boşluğundan bir ses geldi. Tepsiyi platformdan aldı ve iki maşrapa doldurdu.</p>

  <p>Lessa’nın elleri o kadar titriyordu ki dudaklarına götüremedi. Aradan başka zaman gitmenin devamlı böyle bir şoka neden olup olmayacağını merak ederek, F’lar maşrapayı onun için sağlamca tuttu. Eğer öyleyse, hiçbir avantajı olmayacaktı. Eğer o bugün&nbsp;yeteri kadar korkmuşsa, bir sonraki seferinde onun emirlerini o kadar hor görmeyebilirdi; ki bu da F’lar’ın yararına&nbsp;olacaktı.</p>

  <p>Weyr’in dışında Mnementh bu fikre homurdandı. F’lar onu umursamadı.</p>

  <p>Lessa şimdi şiddetli biçimde titriyordu. Bir kolunu ona sarıp, kürkü sıkıca onun ince bedenine bastırdı. Maşrapayı dudaklarına götürüp içmesi için zorladı. Titremenin azaldığını hissedebiliyordu. Lessa yudumlar arasında kendini&nbsp;kontrol altına almak için eşit olarak belirlenmiş, uzun, derin nefesler aldı. F’lar kolları arasında sarsılmadığını hissettiği&nbsp;anda onu bıraktı. Lessa’nın daha önce hiç kimseye ilgi duyup duymadığını merak etti. Kesinlikle Fax, ailesinin Kale’sini&nbsp;işgal ettikten sonra olamazdı. Sadece on bir yaşındaydı, bir çocuktu. Nefret ve intikam, büyüyen kız çocuğunun&nbsp;hissettiği tek duygu muydu?</p>

  <p>Lessa maşrapasını indirdi, sanki onun için tanımlanamaz bir önemi varmışçasına dikkatle ellerinin içinde tutuyordu.</p>

  <p>“Şimdi. Anlat bana,” diye kararlıca emretti. Lessa derin bir nefes aldı ve konuşmaya başladı. Elleri maşrapayı sıkı sıkı tutuyordu. İç kargaşası azalmamıştı; sadece artık kontrol altındaydı.</p>

  <p>“Ramoth ve ben weyr çömezi antrenmanlarından sıkıldık,” diye samimice itiraf etti.</p>

  <p>F’lar, maceranın ona daha dikkatli olmasını öğretmiş olabilse de itaatkâr olmaya zorlayacak kadar korkutmadığını neşesizce fark etti. Herhangi bir şeyin de bunu başaracağından şüpheliydi.</p>

  <p>“Aradan oraya gidebilelim diye ona Ruatha’nın görüntüsünü verdim.” Lessa F’lar’a bakmamıştı; ama profilinin hatları örtünün koyu kürkü üzerine düşüyordu. “Çok iyi bildiğim Ruatha’nın, kazaen kendimi zaman içinde geri, Fax’ın istila&nbsp;ettiği güne gönderdim.”</p>

  <p>F’lar şimdi Lessa’nın geçirdiği şoku anlayabiliyordu.</p>

  <p>“Ve ...” diye F’lar onu teşvik etti, sesi dikkatli bir yansızlıktaydı.</p>

  <p>“Ve kendimi gördüm -” Sesi kesildi. Bir çaba ile devam etti. “Ramoth için ateş çukurlarının şekillerini ve çukurlardan aşağı İç Avlu’ya bakılırsa Kale’nin görülebileceği açıyı hayalimde canlandırmıştım. Çıktığım nokta da orasıydı. Tam&nbsp;şafak vaktiydi” sinirli bir refleksle çenesini kaldırdı -“ve gökyüzünde Kızıl Yıldız yoktu.” Sanki F’lar’ın bu ayrıntının&nbsp;doğruluğunu tartışmak istemesini bekler gibi ona hızlı, savunucu bir bakış fırlattı. “Ve ateş çukurlarında sürünen,&nbsp;Kale’nin üst pencerelerine ip merdivenler sarkıtan adamlar gördüm. Kule nöbetçisinin seyrettiğini gördüm. Sadece&nbsp;seyrediyordu.” Böyle bir ihanetten dolayı dişlerini sıktı. Gözleri kötülükle parıldadı. “Ve kendimi Salon’dan nöbetçi&nbsp;wher inine koşarken gördüm.</p>

  <p>Biliyor musun,”- sesi acı bir fısıldamaya dönüştü. “Nöbetçi wherin niçin Kale’ye alarm vermediği, mi?”</p>

  <p>“Niçin?”</p>

  <p>“Çünkü gökyüzünde bir ejder vardı ve ben, Ruathalı Lessa onun üzerindeydim.” Sanki bu bilgiden de kurtulacakmışçasına maşrapayı fırlatıp attı. “Çünkü oradaydım, Soy’dan biri gökyüzünde bir ejderin üzerindeydi,&nbsp;nöbetçi wher girişin yasal olduğunu düşünerek Kale’ye alarm vermemişti. Bu yüzden ben -” vücudu kasıldı, elleri o&nbsp;kadar sıkı kapanmışlardı ki parmak eklemleri bembeyaz olmuştu - “ailemin katlinin nedeni bendim. Fax değil! Bugün&nbsp;müşkülpesent bir aptal gibi davranmamış olsaydım. Ramoth ile orada olmayacaktım ve nöbetçi wher -”</p>

  <p>Sesi suçlamaya suçlama ile karşılık vermenin isterik bir seviyesine çıkmıştı. F’lar sertçe onu tokatlayıp, sarsmak için cüppesini yakaladı.</p>

  <p>Lessa’nın gözlerindeki sersem bakış ve yüzündeki trajedi, F’lar’ı alarma geçirdi. Lessa’nın inatçılığına kızgınlığı yok oldu. Onun ele avuca sığmaz özgür kafası ve ruhu F’lar’ı en az onun tuhaf, gizemli güzelliği kadar çekmişti. İnsanı&nbsp;çileden çıkaracak ters yönleri vardı; ama bunlar o kadar hayati bir parçasıydı ki içinden kötü ruh çıkarır gibi dikkatli&nbsp;sökülüp atılmalıydılar. Boyun eğmez iradesi bugün ağır bir şok geçirmişti ve kendine güvenini çabuk kazansa iyi&nbsp;olurdu.</p>

  <p>“Tam tersine, Lessa.” dedi sertçe F’lar, “Fax gene de aileni öldürecekti. Saldırısını rüşvet verebileceği bir adamın Kule nöbetçisi olduğu o sabah yapacak kadar iyi planlamıştı. Şunu da hatırla, şafak vaktiydi ve gün ışığı ile körleşen bir gece&nbsp;hayvanı olan nöbetçi wherin sorumluluğu şafakta biterdi ve o bunu bilirdi. Senin varlığın, sana lanete layık gözükse de,&nbsp;kesinlikle belirleyici bir etken değildi. Bu çok önemli olaya dikkatini çekerim, sen çocuk Lessa’yı uyararak kendini&nbsp;kurtardın. Bunu anlamıyor musun?”</p>

  <p>“Yardım çağırabilirdim,” diye mırıldandı; ama çılgın bakış gözlerini terk etmişti ve dudaklarında bir normal rengin hafif izi vardı.</p>

  <p>“Suçluluk duyarak etrafta sağa sola sallanacaksan, durma git,” dedi temkinli bir katılıkla.</p>

  <p>Ramoth aniden bir fikir ileri sürdü, ikisi Fax’ın adamlarının istila etmeye hazırlandığı geçmiş bir zamanda olduklarından, bu zaten olmuştu, bu yüzden nasıl olur da değiştirilebilirdi ki? Yapılan şey o gün ve de bu gün için&nbsp;kaçınılmazdı. Başka Lessa nasıl olur da Weyr’e gelecek kadar yaşayabilir ve kuluçkadan çıkarken Ramoth’u&nbsp;etkileyebilirdi?</p>

  <p>Mnementh Ramoth’un mesajını titizce, hatta Ramoth’un benmerkezli küçük ayrıntılarını bile taklit ederek nakletti. F’lar Ramoth’un acı gözlemlerinin etkisini görmek için dikkatlice Lessa’ya baktı.</p>

  <p>“Her zamanki gibi son sözü Ramoth’un söylemesi gerekiyor,” dedi Lessa eski tuhaf espri tarzından bir dokundurmayla. F’lar boyun ve omuzlarındaki adalelerin gevşemeye başladığını hissetti. Lessa iyi olacak, diye karar verdi; ama bütün&nbsp;deneyimi doğru bakış açısına koymak için hepsini şu anda söyletmesi daha akıllıca olacaktı.</p>

  <p>“Orada iki defa olduğunu söyledin, değil mi?” Onu yakından izleyerek kanapeye sırtüstü uzandı. “İkincisi ne zamandı?” “Tahmin edemiyor musun?” diye alay edercesine sordu Lessa.</p>

  <p>“Hayır,” diye yalan söyledi.</p>

  <p>“Kızıl Yıldız’ın benim için bir tehdit olacağını hissederek uyandığım şafaktan başka ne zaman olabilir ki? ... Sen ve Fax kuzeydoğudan gelmeden üç gün önce.”</p>

  <p>“Göründüğü kadarıyla,” diye basitçe belirtti, “iki sefer de kendi önsezilerindeymişsin.”</p>

  <p>Lessa başını sallayarak onayladı.</p>

  <p>“Son zamanlarda bu içine doğuşlardan yine başka oldu mu ... ya da pekiştirilmiş uyarılar mı diyeyim?”</p>

  <p>Lessa ürperdi ama ona daha çok eski tavrı ile cevap verdi.</p>

  <p>“Hayır ama eğer olursa sen gidersin. Ben istemiyorum.”</p>

  <p>F’lar pis pis sırıttı.</p>

  <p>“Ancak,” diye ekledi Lessa, “niçin ve nasıl olduğunu bilmek isterim.”</p>

  <p>“Hiçbir yerde bundan söz edildiğini görmedim,” dedi ona samimiyetle F’lar. “Şüphesiz, bunu yaptığına göre -yadsınamaz şekilde - yapılabileceğini açıkça ortaya koydun,” diye onu içerlemiş itirazı karşısında temin etti F’lar. “Ruatha’yı düşündüğünü söyledin; ama onu belirli bir gündeymiş gibi düşündün. Hatırlanacak bir günde. İlkbaharı,&nbsp;şafak sökmeden önceki vakti, Kızıl Yıldız’ın olmadığını düşündün evet, bundan bahsettiğini hatırlıyorum - böylece&nbsp;birisinin <i>ara</i>dan geçmişe gitmesi için özel bir güne ait nişanları hatırlaması gerekir.”</p>

  <p>Lessa yavaşça ve düşüncelice başını sallayarak onayladı.</p>

  <p>“Aynı metodu Ruatha’ya üç Devir önce gitmek için ikinci defa kullandın. Gene şüphesiz, bahardı.”</p>

  <p>F’lar avuçlarını birbirine sürttü, sonra vurgularcasına ellerini dizlerinin üzerine getirdi ve ayağa kalktı.</p>

  <p>“Geri geleceğim,” dedi ve Lessa’nın yarım kalan uyarı çığlığını umursamadan uzun adımlarla odadan çıktı.</p>

  <p>Yanından geçerken Ramoth Weyr’ine kıvrılmıştı. Sabahki antremanlarda harcadığı enerjiye rağmen altın rengini iyi koruduğunu fark etti. F’lar ona bir göz attı, gözü çoktan koruyucu iç kapakla kapanmıştı.</p>

  <p>Mnementh binicisini çıkıntılı kayada bekliyordu ve F’lar boynuna atladığı anda havalandı. Yukarı, Yıldız Taşı’na doğru daireler çizerek yükseldi.</p>

  <p><i>Lessa’nın numarasını denemek istiyorsun</i>, dedi Mnementh, beklenen deneyden kaygılanmamıştı.</p>

  <p>F’lar onun eğri boynunu sevgi ile okşadı. <i>Ramoth ve Lessa’nın nasıl yaptıklarını anladın mı</i>?</p>

  <p><i>Herhangi birinin anlayabileceği kadar</i>, diye omuz silkercesine cevapladı. <i>Aklından hangi zaman geçiyor</i>?</p>

  <p>F’lar’ın o ana kadar hiçbir fikri yoktu. Düşünceleri onu R’gul’un Hath’ının tuhaf Nemorth ile çiftleşmek için uçtuğu ve F’lar’ın ölen babası F’lon yerine R’gul’un Weyrlideri olduğu yaz gününe hiç şaşmadan getirdi.</p>

  <p>Sadece aranın soğuğu onların transfer olduklarının belirtisiydi; hâlâ Yıldız Taşı’nın üstünde havada duaıyorlardı. F’lar transfer için gerekli bazı şeyleri kaçırıp kaçırmadıklarını merak etti. Sonra güneşin göğün faklı bir yerinde olduğunu ve&nbsp;havanın yazdan dolayı sıcak ve güzel olduğunu fark etti. Altlarındaki Weyr boştu; çıkıntılı kayada güneşlenen ejderler&nbsp;yoktu, Çukur’da işi ile uğraşan kadınlar yoktu. Gürültüler duyularını etkiledi: Kaba kahkahalar, bağırtılar, çığlıklar ve&nbsp;gürültülü patırtılı yere hakim olan yumuşak bir uğultu&nbsp; vardı.</p>

  <p>Sonra, Alt Mağaralardaki weyr çömezlerinin kışlasının olduğu yönden iki figür çıktı bir delikanlı ve genç bir bronz ejder. Çocuğun kolu gevşekçe hayvanın boynuna konmuştu. Bu yukarda uçan izleyicilere ulaşan tam bir keder&nbsp;izlenimiydi. İkisi gölün yanında durdular, çocuk çarşaf gibi düz olan mavi sulara dikkatle baktı, sonra yukarı&nbsp;kraliçenin weyrine göz attı.</p>

  <p>F’lar çocuğun kendisi olduğunu biliyordu ve içini genç kendisine duyduğu acıma hissi doldurdu. Keşke üzüntüden bu kadar yıkılmış, bu kadar küskün o çocuğu bir gün Weyr lideri olacağı konusunda temin edebilseydi ...</p>

  <p>Aniden, kendi düşüncelerinden sersemlemiş bir şekilde Mnementh’e geri dönmesini emretti. Yüzüne tokat gibi çarpan aranın kusursuz soğuğu, nerdeyse bir anda <i>ara</i>dan çıkmalarıyla normal kış soğuğuna döndü.</p>

  <p>Gördüklerinden dolayı en az F’lar kadar ciddileşen Mnementh yavaşça kraliçenin weyrine doğru uçtu.</p>
</body>
</html>
