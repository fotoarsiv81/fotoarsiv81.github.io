<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-003">Kale tamtakır olmuş,</h2>

  <p>Salon tamtakır,</p>

  <p>&nbsp; &nbsp;Ve adamlar kayıp.</p>

  <p>Toprak çorak,</p>

  <p>Kaya kel.</p>

  <p>&nbsp; &nbsp;Bütün ümit kovulmuş.</p>

  <p><br /></p>

  <p>Yaygara koparan haberci sendeleyerek Büyük Salon’a girdiğinde Lessa büyük ocaktan kürekle külleri atıyordu. Bekçi onu atmasın diye kendini elinden geldiği kadar göze çarpmaz hale getirmişti. O sabah Bekçi’nin Fax’a yollanmak için&nbsp;hazırlanmış malların kalitesizliğinden dolayı başdokumacıya acımasız davranmaya niyetli olduğunu bilerek Büyük&nbsp;Salon’a gönderilmenin bir yolunu bulmuştu.</p>

  <p>“Fax geliyor! Ejderadamlarla beraber!” diye soluk soluğa konuştu adam loş Büyük Salon’a dalması ile beraber. Başdokumacıyı kırbaçlamaya hazırlanan Bekçi şaşkınca kurbanından kafasını çevirdi. Ruatha’nın sınırlarından bir&nbsp;çiftçi kaleli olan haberci, Bekçi’ye doğru tökezledi, haberinden dolayı o kadar heyecanlanmıştı ki, Bekçi’nin koluna&nbsp;yapıştı.</p>

  <p>“Nasıl olur da kendi Kale’ni terk etmeye kalkarsın?” Bekçi kırbacını şaşkın Kaleliye yöneltti. İlk darbenin gücü adamın ayaklarını yerden kesti. Ciyaklayarak ikinci vuruşun menzilinden uzağa kaçtı.</p>

  <p>“Gerçekten ejderadamlar! Fax mı? Ya! O Ruatha’dan uzak durur. İşte!” Bekçi zavallı garibanı her yalanlamada nokta koyarcasına iyice kırbaçlayıp tekmeleyerek, dokumacı ile iki yardımcı bekçiye nefes nefese bakakalana kadar dövdü. “Böyle yavan bir yalanla buraya nasıl&nbsp;gelebildi?” Bekçi Büyük Salon’un kapısına doğru azametle yürüdü. Demir kola uzanıyordu ki kapı savrularak açıldı.&nbsp;Yüzü kül rengine dönmüş nöbetçi subay hızla içeri daldı, neredeyse Bekçi’yi yere yıkıyordu.</p>

  <p>“Ejderadamlar! Ejderler! Ruatha’nın her tarafındalar!” diye anlamsızca konuştu adam, kolları çılgınca sağa sola sallanıyordu. O da Bekçi’nin koluna yapışıp, sersemlemiş memuru söylediklerinin doğruluğunu göstermek için dış&nbsp;avluya doğru çekti.</p>

  <p>Lessa son kül yığınını kürekledi. Malzemelerini alarak, Büyük Salon’dan dışarı sıvıştı. Keçeleşmiş saçlarının örtüsü altındaki yüzünde çok mutlu bir gülümseme vardı.</p>

  <p>Ruatha’da bir ejderadam! Bir fırsat: bir ejderadamın önünde Kale üzerindeki hakkından vazgeçsin diye bir şekilde Fax’ın gururunu kırmak ya da çileden çıkarmak gerekiyordu. Sonra, doğuştan kazandığı hakkı talep edebilirdi.</p>

  <p>Ama çok dikkatli olması gerekiyordu. Ejder binicileri farklı erkeklerdi. Kızgınlık zekâlarını bulandırmazdı.</p>

  <p>Açgözlülük yargılarını kirletmezdi. Korku tepkilerini donuklaştırmazdı. İnsan kurban etmelere, sapık şehvetlere, çılgın eğlencelere kalın kafalılar inanırdı. Lessa o kadar enayi değildi. Ve bu öyküler onun yapısına aykırıydı. Ejderadamlar insandılar ve onun damarlarında Weyr kanı vardı. O da diğerlerininkinde akanla&nbsp;aynı rengi taşıyordu; onunkinden bunu ispatlamak için yeteri kadarı dökülmüştü.</p>

  <p>Ani bir nefes almak için bir an durdu. Dört gün önce şafak vakti hissettiği tehlike bu muydu? Kale’yi yeniden geri alma mücadelesinde son çarpışma mı? Hayır, Lessa kendini uyardı, o haberde intikamdan çok daha fazla şey vardı. Alçak&nbsp;tavanlı koridordan ahır kapısına inerken el değiştirdiğinde kül kovası incik kemiğine çarptı. Fax soğuk bir karşılama&nbsp;bulacaktı. Ocağa yeni ateş yerleştirmemişti. Gülmesi rutubetli duvarlarda tatsızca yankılandı. Yeni ahırlara bakan ağır&nbsp;bronz kapıyı açmaya uğraşırken kovasını bıraktı ve çalı süpürgesi ile küreğini yasladı.</p>

  <p>Ruatha’nın yalıyarının dışında, sekiz halefinin hepsinden de daha zeki bir adam olan Fax’ın ilk Bekçisi tarafından yapılmışlardı. Diğerlerinin hepsinden daha çok şey başarmıştı ve Lessa onun ölmesi gerektiğine üzülmüştü dürüstçe.&nbsp;Ama o Lessa’nın intikamını imkânsız hale sokacaktı. Lessa daha kendini ve minik engellemelerini gizlemeyi&nbsp;öğrenemeden onu bulabilecekti. İsmi de neydi ki? Hatırlayamadı. Evet, öldüğüne üzgündü.</p>

  <p>İkinci adam tam açgözlüydü ve Bekçi ile zanaatkarlar arasındaki yanlış anlama seyrini düzenlemek kolay olmuştu. O Ruatha mallarındaki bütün kârı sızdırmaya kararlıydı; böylece Fax eksiklikten şüphe etmeden bir kısmı onun cebine&nbsp;girecekti. İlk Bekçi’nin yetenekli diplomasisini kabul etmeye başlamış olan zanaatkarlar ikincinin zorba yollarla yaptığı&nbsp;açgözlülüğüne alındılar. Eski Tarz’ın bitmesinden ve ondan daha fazla da bitiş şeklinden rahatsız oldular. Ruatha’ya&nbsp;yapılan hakareti affetmiyorlardı, artık Doruklar Bölgesi’nde ikinci sıradaydı ve bireysel onur kırıcılıklara aynı şekilde&nbsp;içerleyen Kaleliler, zanaatkarlar ve çiftçiler ikinci Bekçi’nin devrinde eziyet çektiler. Biraz manipülasyon Ruatha’da&nbsp;işlerin kötüden, daha kötüye gitmesini sağladı.</p>

  <p>İkinci değiştirildi ve yerine geçen daha iyisini yapamadı. Malları zimmetine geçirirken yakalandı - en iyi mallardı. Fax onu idam ettirdi. Kemikli kafası hâlâ büyük Kule’nin üstündeki ana ateş çukurunda sallanır.</p>

  <p>Şu andaki, idareyi ele geçirdiğini varsayan görevli, Kale’yi acınacak halde bile tutmayı beceremiyordu. Görünüşte basit sorunlar hızla felaketlere dönüşüyordu. Kumaş üretimi gibi. Fax’a övünmesinin tersine kalite artmamış; ve miktar&nbsp;da azalmıştı.</p>

  <p>Şimdi Fax buradaydı. Ve ejderadamlarla! Niçin ejderadamlar? Sorunun önemi Lessa’yı dondurdu ve arkasından kapanan ağır kapı topuğunun derisini acıtarak soydu. Ejderadamlar bir zamanlar Ruatha’nın sürekli ziyaretçilerindendiler - böyle biliyor ve hatta belli belirsiz de hatırlıyordu. Bu hatıralar bir arpçının, başka birinin,&nbsp;söylediği bir öykü gibi, kendi deneyimi olan bir şey değildi. O aşırı dikkatini sadece Ruatha üzerine toplamıştı. Ne&nbsp;kraliçenin, ne Weyrkadını’nın adını çocukluğundaki öğretilenlerden hatırlıyordu. Hatta bu son on Devir’dir, Kale’de hiç&nbsp;kimsenin herhangi bir kraliçe ya da Weyrkadını’ndan bahsettiğini de hatırlayamıyordu.</p>

  <p>Belki de ejderadamlar en sonunda Kale’lerde görülen yüz karası yeşillikler için Kale’lerin Lordlarını bir araya toplayacaklardı. Evet, bu konuda Ruatha’dakilerin çoğundan Lessa suçluydu ama bir ejderadam bile onu suçlasa ona&nbsp;meydan okurdu. Ruatha’nın İplikler’in eline düşmesi Fax’a bağımlı olmasından daha iyi olacaktı! Bunu düşündüğü anda&nbsp;inançlarından saptığını fark edip şok oldu.</p>

  <p>Kutsal şeylere küfür konusunda vicdanını da böyle kolayca rahatlatabilmeyi dileyerek külleri ahırın gübreliğine döktü. Etrafındaki hava basıncında ani bir değişiklik oldu. Sonra hızlı bir gölge yukarı göz atmasına neden oldu.</p>

  <p>Arkasındaki yalıyarın üstünden bir ejder süzüldü, devasa kanatları yakaladığı sabah akımı ile sonuna kadar açılmıştı. Çaba harcamadan dönerek alçaldı. Bir ikinci, üçüncü, derken bütün bir ejder filosu sessiz bir uçuşla takip ettiler. Bir örnek iniş hoş ve&nbsp;heybetliydi. Çan, Kule’den gecikmiş bir şekilde çaldı. Mutfaktan ödü patlamış yanaşmaların çığlık ve feryatları geldi.&nbsp;Lessa saklandı. Daldığı mutfakta anında ahçı yardımcısı tarafından yakalanıp bir tokat ve bir tekme ile musluklara&nbsp;yollandı. Orada yağla kaplı servis kaplarını temizleme kumuyla ovalama işi verildi.</p>

  <p>Ciyak ciyak bağıran köpekler çoktan kırbaçla, şişe geçmiş bir deri bir kemik bir hayvanı çevirmeye başlamıştı. Aşçı bazıları çok büyük mevkideki bir yığın misafire sunacak az yemeği olduğuna küfrederek, kesilmiş bir hayvanı&nbsp;hazırlıyordu. Son kıt hasattan gelen, kış için kurutulmuş meyveler ıslatılmaya bırakılmıştı ve en yaşlı iki yanaşma&nbsp;kaynatılacak kökleri temizliyordu.</p>

  <p>Bir aşçı yamağı ekmek yoğuruyor, bir diğeri de bir sosu dikkatlice baharatlıyordu. Lessa gözlerini dikmiş bakarken, yamağın elini sanki karışıma son bir tutam daha atar gibi bir baharat kutusundan daha az uygun olan bir diğerine&nbsp;götürdü. Ekmekleri berbat etmek için masumca duvar fırınına fazla odun attı. Etin bir tarafı tamamen yansın diğeri hiç&nbsp;pişmesin diye birini yavaşlatıp diğerini hızlandırarak köpekleri ustaca kontrol etti. Bütün niyeti, sunulan yemeğin&nbsp;yenilemeyecek bulunması ve ziyafetin oruçla neticelenmesiydi.</p>

  <p>Yukarıda Kale’de, tam bu olasılık için farklı zamanlarda başlanmış, diğer kesin önlemlerin keşfedildiğinden hiç şüphesi yoktu.</p>

  <p>Parmakları dayaktan kan içinde, Bekçi’nin kadınlarından birisi feryat figan, sığınma umuduyla mutfağa girdi.</p>

  <p>“Böcekler en iyi battaniyelerimizi lime lime yapıncaya kadar yemişler! Ve en iyi keten çarşafları darmadağın etmiş bir köpek, yavrularını emzirirken bana hırladı. Hasır otları zehirli. En iyi odalar kış rüzgârlarının getirdiği pisliklerle dolu.&nbsp;Birisi kepenkleri yarı açık bırakmış. Çok az, ama o kadarı da yeterli olmuş,” diye eliyle göğsünü kavramış ileri geri&nbsp;sallanarak ağlıyordu.</p>

  <p>Lessa büyük bir çalışkanlıkla tabakları parlatma işine daldı.</p>
</body>
</html>
