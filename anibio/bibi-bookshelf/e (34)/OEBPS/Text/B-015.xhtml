<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-015">Çevir ve dön,</h2>

  <p>Ya da kana ve yan.</p>

  <p>Arada uç,</p>

  <p>Mavi ve yeşil.</p>

  <p>Süzül ve aşağı dal,</p>

  <p>Bronz ve kahverengi.</p>

  <p>Uçmalı ejderadamlar,</p>

  <p>Gökyüzündeyken İplikler.</p>

  <p><br /></p>

  <p>F’lar geçitten çıkıntılı kayaya doğru, ateş çuvalları butlarına çarparak hızla koşarken birden Pern’in bütün Kale ve derin vadilerinin üzerinde devriye dolaştıklarına şükretti. Nerat’ı net bir şekilde beyninin içinde görebiliyordu. Senenin bu&nbsp;zamanında yağmur ormanlarının göze çarpan özelliği olan çok taç yapraklı asma çiçeklerini görebiliyordu. Fildişi&nbsp;çiçekleri uzun, geniş yapraklı bitkilerin arasında ejder gözleri gibi güneşin ilk ışıkları ile ışıldayacaklardı.</p>

  <p>Gözleri heyecandan parıldayan Mnementh çıkıntılı kayanın üstünde hareketli havada duruyordu. F’lar bronz boynun üzerine atladı.</p>

  <p>Weyr bağırmalar ve karşı emirlerle gürültü içinde her renkten kanatlarla kaynıyordu. Hava çok heyecanlıydı; ama F’lar düzenli karmaşanın içinde hiç panik olmadığını gördü. Ejder ve insan gövdeleri Çanak’ın duvarları etrafındaki&nbsp;girişlerden dışarı çıkıyorladı. Kadınlar Alt Mağaraların bir katından diğerine acele acele gidiyorlardı. Gölde oynayan&nbsp;çocuklar ateş için odun toplamaya yollanmıştı. Weyr çömezleri başlarında yaşlı, C’gan ile kışlalarının dışında toplanıyorlardı. F’lar yukarı, Doruk’a baktı&nbsp;ve yakın uçuş tertibinde toplanmış filoların sıkışık düzenini onayladı, o izlerken bir filo daha düzenini aldı. Kahverengi&nbsp;Canth’ın boynunda F’nor’u fark ettiği anda bütün filo yok oldu.</p>

  <p>Mnementh’e yükselmesini emretti. Rüzgar soğuktu ve rutubet belirtisi taşıyordu. Geciken bir kar yağışı mı? Eğer olacaksa tam zamanıydı.</p>

  <p>R’gul’un ve T’bor’un filoları soluna yayıldılar. T’sum ve D’nol’unkiler sağına. Her ejderin çuvallarla iyice yüklü olduğunu fark etti. Sonra Mnementh için baharın ilk günlerinde, tam şafak öncesi, asma çiçekleri parıldarken, denizin,&nbsp;Yukarı Shoal’ın kayalarına çarptığı yağmur ormanı görüntüsünü gözünde canlandırdı ...</p>

  <p>Aranın yakıcı soğuğunu hissetti. Ve içine saplanan bir şüphe hissetti. Bu Nerat’a İpliklerden önce gitme çabası içinde hepsini <i>ara</i>dan geriye, belki de ölümlerine yollamakla düşüncesizlik mi yapmıştı?</p>

  <p>Sonra hepsi orada, umut veren günün loş ışıklarındaydılar. Yağmur ormanının nefis meyve kokuları onlara kadar sürüklendi. Yukarı ve hafifçe kuzeye baktı. Tehdit edercesine yanıp sönen Kızıl Yıldız parlamaya başlamıştı.</p>

  <p>Adamlar ne olduğunu fark etmişlerdi. Sesleri şaşkınlık içinde yükseldi. Mnementh F’lar’a ejderlerin binicilerinin velvelesine biraz şaşırdıklarını söyledi.</p>

  <p>“Beni dinleyin, ejder binicileri,” diye seslendi F’lar, sesi hepsinin duyabilmesi için harcanan gayretten sert ve bozuk çıkıyordu. Adamlar mümkün olduğunca yaklaşana kadar bekledi. Mnementh’e bilgiyi her bir ejdere iletmesini söyledi.&nbsp;Sonra ne yaptıklarını ve niçin yaptıklarını açıkladı. Hiç kimse konuşmadı ama pırıl pırıl kanatlar arasında çok gergin bir&nbsp;bakış alışverişi oldu.</p>

  <p>Çabucak, ejder binicilerine çakışmayacak bir düzen içinde beş kanat açıklığı aşağı ve yukarı mesafeyi koruyarak, yayılmalarını emretti.</p>

  <p>Güneş doğdu.</p>

  <p>Deniz üzerine eğimli olarak, sanki daima yoğun kalacak bir sis gibi, sessiz, güzel tehlikeli İplikler yağıyordu. Uzayı kat eden kurşuni renk bu üreme hücreleri Pern’in sıcak atmosfer örtüsüne dalarken sert donmuş oval şekilden işlenmemiş&nbsp;ince teller haline gelip fırıl fırıl dönüyorlardı. Hiç umursamadan çorak gezegenlerinden, beslenip büyüyebilmek için&nbsp;organik madde arayan korkunç bir yağmur şeklinde Pern’e doğru atılmışlardı. Bir İplik verimli toprağın içine dalıp,&nbsp;kazarak derinlere ilerleyecek, sıcak toprakta binlerce çoğalarak, onu siyah tozlu çorak bir yere çevirecekti. Pern’in&nbsp;güney kıtası çoktan kurumuştu. Pern’in gerçek asalakları İpliklerdi.</p>

  <p>Seksen adam ve ejderin gırtlaklarından yükselen boğuk kükreme Nerat’ın yeşil yükseltisinin üstündeki havayı parçaladı. Sanki bu meydan okumayı İpliklerler duyarmış gibi, diye düşündü F’lar.</p>

  <p>Ejderler hep birden ateş taşları için kama şeklindeki kafalarını binicilerine döndürdüler. Koca çeneler iri parçaları yumuşattı. Parçalar yutuldu ve daha fazla ateş taşı istendi. Hayvanların içinde, asitler çalkalandı ve zehirli fosfin hazır&nbsp;oldu. Ejderler onu püskürttüklerinde, gaz havada tutuşup gökyüzünden gelen İplikleri yakmak için kudurmuş bir aleve&nbsp;dönüşecekti.</p>

  <p>İplikler Nerat kıyılarının üstüne dökülmeye başladıkları andan itibaren ejder içgüdüleri yönetimi devraldılar.</p>

  <p>F’lar’ın yoldaşına her zaman duyduğu büyük hayranlık, sonraki saatlerde yeni boyutlar kazandı. Büyük kanat darbeleriyle havayı döven Mnementh aşağı hızla akan tehdite doğru süzülerek alev püskürttü. Rüzgârla geri gelen&nbsp;dumanlar Flar’ın bronz boynun yan tarafına iyice büzülmeyi düşününceye dek nefesini tıkadı. İpliğin biri bir kanadının&nbsp;ucuna hafifçe vurması ile ejder ciyakladı. Anında o ve F’lar soğuk, sakin, siyah <i>ara</i>ya daldılar. Donan İplik kırıldı. Bir&nbsp;göz kırpışı kadar kısa sürede, İplik gerçeği ile yüzleşmek için geri gelmişlerdi.</p>

  <p>F’lar etrafında bir anda <i>ara</i>ya girip çıkan, döndüklerinde dalıp, süzülerek alev püskürten ejderler gördü. Saldırı devam edip onlar Nerat boyunca sürüklenirlerken, F’lar ejderlerin içgüdüsel vurkaç hareketlerini anlamaya başladı. Ve İpliklerinkini de. Kayıtlar’ı incelemekten&nbsp;çıkardığı kadarının tersine İplikler parça parça düşüyorlardı. Yağmur gibi düzenli bozulmamış tabakalar gibi değil de&nbsp;orada, burada, yukarda aniden bir kırbaç gibi saklayan kar serpintilerine benziyorlardı. İsimlerinin ima ettiği&nbsp;devamlılığa rağmen asla akıcı değillerdi.</p>

  <p>Üzerinizde bir parça görebilirdiniz. Yığının alev püskürterek yükselecekti. Kümenin alttan üste kuruyup büzüldüğünü görmekten şiddetli bir sevinç duyacaktınız. Bazen bir parça binicilerin arasından düşecekti. Bir ejder takip edeceğinin&nbsp;sinyalini verecek ve dalıp süzülerek alev püskürtecekti.</p>

  <p>Ejder binicileri yavaş yavaş aşırı sık, aşırı davetkâr yeşil yağmur ormanlarının, üzerinden saldırdılar. F’lar bir tek canlı İplik çukurunun o verimli bölgeyi ne yapabileceği üzerinde düşünmeyi reddetti. Her adımı taramak için alçaktan uçan&nbsp;bir devriyeyi geri yollayacaktı. Bir İplik, sadece tek bir İplik, bütün ışıldayan asma çiçeklerinin fildişi gözlerini&nbsp;söndürebilirdi.</p>

  <p>Solunda bir yerlerde bir ejder tiz bir çığlık attı. O daha hayvanı tanıyamadan, o <i>ara</i>ya daldı. F’lar ejderlerden olduğu kadar adamlardan da başka acı çığlıkları duydu. Kulaklarını tıkadı ve ejderlerin yaptığı gibi şimdiye, buraya odaklandı. Mnementh bu acı&nbsp;çığlıkları hatırlayacak mıydı? F’lar onları şimdi unutabilmesini diledi.</p>

  <p>O, F’lar, bronz binici, birden kendini lüzumsuz hissetti. Bu randevuda savaşanlar ejderlerdi. İplikler yaktığında hayvanını cesaretlendirip avuturdun; ama sen onun içgüdülerine ve hızına bağlıydın.</p>

  <p>Sıcak ateş F’lar’ın yanağına damlayıp, asit gibi omzuna ilerledi ... şaşkın bir şiddetli acı çığlığı F’lar’ın dudaklarından fırladı. Mnementh onları merhametli <i>ara</i>ya götürdü. Ejderadam parmaklarıyla çılgınca İpliklerle savaştı, aranın şiddetli&nbsp;soğuğunda parçalanıp dağıldıklarını hissetti. Tiksinerek hâlâ yanan yaralarını tokatladı. Nerat’ın rutubetli havasına&nbsp;çıktıklarında yanma azalmış gibi gözüktü. Mnementh avuturcasına uğuldamaya başladı ve alev püskürterek bir kümeye&nbsp;daldı.</p>

  <p>F’lar kendini düşünmenin şoku içinde çabucak bineğinin omzundaki <i>gammaz</i> çizikleri muayene etti.</p>

  <p><i>Çok hızlı daldım</i>, dedi ona Mnementh ve tehlikeli derecede yakın bir İplikler kümesinden uzaklaştı. Bir kahverengi ejder onları aşağı doğru takip etti ve yakıp küle dönüştürdü.</p>

  <p>F’lar aşağı, güneşin aydınlattığı denize baktığında saniyeler de geçmiş olabilirdi, yüzlerce saat de. İplikler artık zararsızca tuzlu sulara düşüyorlardı. Nerat sağında, doğusunda kalıyordu; kayalık burun batıya doğru dönüyordu.</p>

  <p>F’lar bütün adalelerinde bitkinlik hissetti. Çılgın savaşın heyecanı içinde yanağındaki ve omzundaki kanlı sıyrıkları unutmuştu. Şimdi, o ve Mnementh yavaşça süzülürlerken yaralar sancıyıp ağrıdılar.</p>

  <p>Mnementh’i yükseklere uçurdu. Yeterli yüksekliğe ulaştıklarında havada kaldılar. Karaya doğru düşen İplik hiç görmüyordu. Altında ejderler alçaklı yüksekli dizilmiş, aniden devrilen bir ağaç ya da bozulmuş bir bitki örtüsü için&nbsp;tetikte, herhangi bir yuva izi arıyorlardı.</p>

  <p>“Weyr’e geri dönüyoruz,” diye derin bir iç çekişle Mnementh’e emretti. O ve kendisi <i>ara</i>dayken bronzun emri ilettiğini duydu. O kadar yorgundu ki yeri - zamanı - gözünde canlandıramayıp onu eve doğru zaman ve yerden güvenlice&nbsp;götürmesi için Mnementh’ın içgüdüsüne bel bağladı.</p>
</body>
</html>
