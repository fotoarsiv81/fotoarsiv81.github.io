<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-016">Ejderlerin kulak verdiği kişilere saygı gösterin</h2>

  <p>Düşüncede, eylemde, sözde ve onayda.</p>

  <p>Dünyalar kurtarılır, dünyalar yitirilir</p>

  <p>Ejderlerin yüz yüze geldiği.tehlikelerle.</p>

  <p><br /></p>

  <p>Benden Zirvesi’ndeki Yıldız Taşı’na doğru boynunu uzatan Lessa, çıkıntılı kayadan dört filo da ortadan yok olana kadar izledi.</p>

  <p>İç korkularını sakinleştirmek için Lessa derince iç çekerek merdivenlerden aşağı, Benden Weyri’nin zeminine hızla indi. Birisinin gölün kenarında ateş yaktığını ve Manora’nın çoktan kadınlara toplanmalarını emrettiğini, sesinin net&nbsp;ama sakin olduğunu fark etti.</p>

  <p>Yaşlı C’lan weyr çömezlerine yerlerini aldırmıştı. Yeni ejder binicilerinin kıskanç gözlerini kışlanın pencerelerinden yakaladı. Alev püskürten bir ejderi uçurmak için yeterli zamanları olacaktı. F’lar’ın ima ettiğine göre önlerinde Devirler&nbsp;vardı.</p>

  <p>Weyr çömezlerinin yanına geldiğinde ürperdi; ama onlara gülümsemeyi başardı. Onlara emirlerini verdi ve her binicinin ejderine net nişanlar verip vermediğini çabucak kontrol ederek, onları Kale’leri uyarmaya yolladı. Kale’ler&nbsp;kısa zamanda ortalığı karıştırıp köpürteceklerdi.</p>

  <p>Canth ona Keroon’da İpliklerin olduğunu, Nerat Körfezi’nin Keroon tarafına yağdıklarını söyledi. F’nor’un iki filonun çayırları koruyacak yeterlilikte olmadığını düşündüğünü söyledi.</p>

  <p>Lessa şimdiden kaç tane filonun gittiğini düşünmeye çalışarak yürürken durdu.</p>

  <p><i>K’net’in filosu hâlâ burada</i>, diye ona haber verdi Ramoth. <i>Zirvede</i>.</p>

  <p>Lessa yukarı bir göz attı ve bronz Piyanth’ın cevap olarak kanatlarını açtığını gördü. Ona <i>ara</i>dan Keroon’a Nerat Körfezi yakınlarına gitmesini söyledi. Bütün filo itaat ederek yükseldi ve sonra yok oldular.</p>

  <p>Bir iç çekişi ile Manora’ya bir şey söylemek için döndüğünde sert bir rüzgar ve berbat bir koku onu sarstı. Weyr’in üzerindeki hava ejderlerle doluydu. Piyanth’a niçin Keroon’a gitmediniz diye sormak üzereydi ki orada K’net’in bir&nbsp;yirmilik filosundan daha fazla hayvan olduğunu gördü.</p>

  <p><i>Ama siz daha yeni gittiniz</i>, diye çığlık attı, Mnementh’in başkası ile karıştırılması imkansız koca gövdesini gördüğünde.</p>

  <p><i>O bizim için üç saat önceydi</i>, dedi Mnementh sesinde öyle bir bıkkınlık vardı ki Lessa şefkatle onun gözlerini kapattı.&nbsp;Bazı ejderler hızla süzülüyorlardı. Ağır hareket etmelerinden yaralı oldukları açıkça belliydi.</p>

  <p>Sanki tek bir vücutmuş gibi bütün kadınlar, hep beraber merhem kavanozlarını, temiz bezleri aldılar ve elleriyle yaralılara aşağı inmelerini işaret ettiler. Kanatları siyah ve kırmızı dantellere benzeten sıyrık izlerinin üzerine&nbsp;uyuşturucu merhemler sürüldü.</p>

  <p>Ne kadar kötü yaralanmış olsalar da bütün biniciler önce hayvanları ile ilgilendiler.</p>

  <p>Lessa bir gözünü Mnementh üzerinden ayırmadı, eğer yaralanmış olsaydı, F’lar’ın koca bronzu öyle havada tutmayacağından emindi. T’sum’a Munth’un çok acı verecek şekilde delinmiş sağ kanadı için yardım ederken Yıldız&nbsp;Taşı’nın üstündeki göğün boş olduğunu fark etti.</p>

  <p>Bronzu ve binicisini bulmaya gitmeden önce Munth’un işini bitirmek için kendini zorladı. Onların yerini tespit ettiğinde Kylara’nın F’lar’ın yanağına ve omuzuna merhem sürdüğünü de gördü. Canth çabucak ona ulaşması için&nbsp;yalvarırken kumların üzerinden çifte kararlıca yaklaşıyordu. Mnementh’in de kahverenginin düşüncelerini yakalaması&nbsp;ile kafasını yukarı kaldırdığını gördü.</p>

  <p>“F’lar Canth yardıma ihtiyaçları olduğunu söylüyor,” diye bağırdı Lessa. Kylara’nın meşgul kalabalığa karıştığını sonradan fark etmedi.</p>

  <p>F’lar’ın yarası ağır değildi. Lessa kendini bu konuda avuttu. Kylara kötü yaraları yüzeyselmişler gibi tedavi etmişti. Birisi İpliklerin paçavra haline getirdiği kürkün yerine başka bir kürk bulmuştu. F’lar kaşlarını çattı - ve irkildi çünkü&nbsp;kaş çatışı yanmış yanağını buruşturdu. Çabucak <i>klah</i>ını yudumladı.</p>

  <p><i>Mnementh, işe yararların miktarı ne kadar? Oh, boş ver, onları ateş taşı dolu olarak havalandır, yeter</i>.</p>

  <p>“Sen iyi misin?” diye sordu Lessa, alıkoyan bir el F’lar’ın kolundaydı. Böyle çekip gidemezdi, değil mi?</p>

  <p>F’lar yorgunca ona gülümsedi, boş maşrapasını çabucak sıktığı Lessa’nın ellerine tutuşturdu. Sonra Mnementh’in boynuna atladı. Birisi ona iyice dolu, ağır bir çuval verdi.</p>

  <p>Mavi, yeşil, kahverengi ve bronz ejderler çabuk bir sıralamayla Weyr Çanak’ından yükseldiler. Birkaç dakika önce sekseninin dolandığı Weyr’in üzerinde altmıştan biraz fazla ejder havada duruyordu.</p>

  <p>Çok az ejder. Çok az binici. Böyle bir bedeli daha ne kadar ödeyebilirlerdi ki?</p>

  <p>Canth F’nor’un daha fazla ateş taşına ihtiyacı olduğunu söyledi.</p>

  <p>Lessa tedirgince düşündü. Weyr çömezlerinin hiçbiri mesaj dağıtımından henüz geri gelmemişti. Bir ejder hüzünlüce uğulduyordu. Lessa döndü; ama o tökezleyerek Weyr’den yemek alanına yürürlerken Kylara’ya oyun olsun diye&nbsp;toslayan ufak Pridith’di. Diğer ejderler ya yaralıydılar ya da - Lessa’nın gözleri weyr çömezi kışlasından çıkan C’gan’a&nbsp;takıldı.</p>

  <p>“C’gan, sen ve Tagath Keroon’daki F’nor’a ateş taşı götürebilir misiniz?”</p>

  <p>“Tabii ki,” diye onu temin etti yaşlı mavi binici, göğsü gururla şişmişti, gözleri parıldıyordu.</p>

  <p>Lessa onu herhangi bir yere yollamayı hiç düşünmemişti; ama o bütün hayatını bu acil durum için eğitimle geçirmişti. Bu şanstan yoksun bırakılmamalıydı.</p>

  <p>Ağır çuvalları Tagath’ın sırtına yüklerlerken Lessa onun hevesliliğini gülümseyerek onayladı. Yaşlı mavi ejder gene genç ve güçlüymüş gibi gürültü ile homurdandı. Lessa Canth’ın gözünde canlandırdığı nişanları onlara verdi.</p>

  <p>İkisi Yıldız Taşı’nın üzerinde birden kaybolana kadar onları izledi Lessa.</p>

  <p><i>Bu adilce değil. Sadece onlar eğleniyor</i>, dedi huysuzca Ramoth. Lessa onun dev kanatlarını temizleyerek Weyr’in çıkıntılı kayasında güneşlendiğini gördü.</p>

  <p>“Sen ateş taşı çiğnersen aptal bir yeşil seviyesine düşersin,” dedi ona sertçe Lessa. Kraliçenin düş kırıklığına uğramış şikayeti ile içinden eğlenmişti.</p>

  <p>Lessa sonra yaralıların arasında dolaştı. B’fol’un sevimli yeşil güzeli inledi ve kafasını salladı, kıkırdağa kadar iplik işlemiş bir kanadını bükemiyordu. Haftalarca işe yaramayacaktı; ama o ejderler arasında en kötü yarayı almış olandı.&nbsp;Lessa bakışlarını çabucak B’fol’un endişeli gözlerindeki ızdıraptan uzağa çevirdi.</p>

  <p>Dolaştıkça hayvanlardan daha çok sayıda adamların yaralandığını fark etti. R’gul’un filosundan iki kişi kafalarındaki ciddi yaralardan acılar içindelerdi. Bir adam bir gözünü tamamen kaybedebilirdi. Manora onu uyuşturucu otla bayıltmıştı. Bir diğer&nbsp;adamın kolu kemiğe kadar yanmıştı. Yaraların çoğu ufak tefek olsa da toplam Lessa’yı dehşete düşürdü. Keroon’da&nbsp;daha kaç tane sakatlanacaktı?</p>

  <p>Yüz yetmiş iki ejderden on beşi şimdiden işe yaramaz durumdaydı, bununla beraber bazıları sadece bir iki gün içindi. Lessa’nın aklına bir fikir geldi. Eğer N’ton gerçekten Canth’a binmişse, yaralı biniciler yaralı ejderlerden daha çok&nbsp;olduğundan, belki bir sonraki sefer yaralı adamın hayvanına gidebilirdi. F’lar canı istediği gibi geleneği bozmuştu.&nbsp;Burada kenara konacak bir tane daha vardı, eğer ejder kabul ederse.</p>

  <p>N’ton’un bir başka hayvana geçebilecek tek yeni binici olmadığını varsaysak bile böyle bir esneklik uzun vadede ne işe yarayabilirdi ki? F’lar kesinlikle, Kızıl Yıldız’ın Pern’den elli Devirlik uzun dairesel geçişine tam başladığında akınların&nbsp;ilk başta çok sık olmayacağını söylemişti. Sıklık, ne kadar sıklıktaydı? F’lar bilirdi; ama burada değildi.</p>

  <p>Evet, İpliklerin bu sabah Nerat’ta gözükeceği konusunda haklıydı, bu da o eski Kayıtlar’ı enine boyuna incelemesine değdi.</p>

  <p>Hayır, bu tam kesin değildi. Sıcak hava kadar siyah toz konusunda da adamlarını uyarmayı unutmuştu. Aradan geriye giderek konuyu çözdüğünden Lessa onun bu küçük hatayı yapmasını yüce gönüllülükle bağışlayacaktı. Ama F’lar’ın doğru tahmin etmek gibi çileden çıkarıcı bir alışkanlığı vardı. Lessa tekrar kendi hatasını düzeltti. F’lar tahmin etmedi. O araştırdı. Planladı. Düşündü ve sonra sağduyusunu iyi kullandı. O pis kokan Kayıtlar’ın içindeki listelere göre İpliklerin nereye ve ne zaman saldıracaklarını çözmek gibi. Lessa gelecekleri konusunda kendini&nbsp;daha iyi hissetmeye başladı.</p>

  <p>Eğer F’lar binicileri ejderlerinin savaştaki kesin içgüdülerine güvenmeye inandırmayı becerebilirse, kayıpları da azalabilecekti.</p>

  <p>Bir mavi ejderin Yıldız Taşı’nın üstünde belirmesi ile acı bir feryat havayı ve kulakları delip geçti.</p>

  <p><i>Ramoth</i>, diye içgüdüsel bir çığlık attı Lessa, niçin olduğunu pek bilmeden. Daha emrinin yankısı bitmeden kraliçe havadaydı. Yalpalayarak hızla giden mavinin, belli ki, ciddi bir sorunu vardı. İleri gidiş hızını kesmeye çalışıyordu ama&nbsp;bir kanat çalışmıyordu. Binicisi koca omzun üzerinde öne kaymıştı, bir eliyle ejderinin boynuna tehlikeli bir şekilde&nbsp;yapışmıştı.</p>

  <p>Elleri ağzına kapalı Lessa, korkuyla izledi. Çanak’ta Ramoth’un geniş kanatlarını çırpışı dışında çıt bile çıkmıyordu. Kraliçe, çaresiz maviye kendini hızla yaslayarak sakat tarafından kanat desteği ile onu indirmek için hızlıca uygun konuma yükseldi.</p>

  <p>İzleyicilerin nefesleri binicinin kayarak, tutunduğu yerden kurtulup düşmesi -Ramoth’un geniş omuzlarına konması- ile kesildi.</p>

  <p>Mavi ejder bir taş gibi düştü. Ramoth yavaşça onun yanına kondu, weyr halkının yolcusunu taşımasına izin vermek için iyice çömeldi.</p>

  <p>Bu C’gan’dı.</p>

  <p>Lessa yaşlı arpçının yüzünde İpliklerin yaptığı tahribatı görünce midesinin kalktığını hissetti. Yanına çöküp, başını kucağına aldı. Weyr halkı sessiz saygı dolu bir daire halinde etraflarında toplandı.</p>

  <p>Yüzü her zamanki gibi sakin olan Manora’nın gözlerinde yaşlar vardı. Eğildi ve elini yaşlı binicinin kalbine koydu. Lessa’ya baktığında endişe gözlerinde titreşiyordu. Yavaşça başını olumsuzca salladı. Sonra, dudaklarını gererek&nbsp;uyuşturucu merhemi sürmeye başaldı.</p>

  <p>“Alev püskürtemeyecek kadar dişsiz ve <i>ara</i>ya giremeyecek kadar yavaş,” diye mırıldandı C’gan, başını sağa sola sallayarak. “Çok yaşlı. Ama ‘Ejderadamlar uçmalı / İplikler gökyüzündeyken...” Sesi bir iç çekişine doğru giderek&nbsp;azalıp kayboldu. Gözleri kapandı.</p>

  <p>Lessa ve Manora kederle birbirlerine baktılar. Berbat, kulak parçalayıcı bir ses sessizliği bozdu. Tagath olağanüstü bir sıçrama ile yukarı fırladı.</p>

  <p>C’gan’ın gözleri boş bakışlarla aralandı. Lessa nefes almadan, mavi ejderi, kaçınılmaz olanı inkâr etmeye çalışarak izlerken Tagath havada yok oldu.</p>

  <p>Alçak bir inilti, sanki güçlü bir rüzgârın yırtıcı yalnız çığlığı gibi Weyr’in etrafından yükseldi. Ejderler ağıtlarını söylüyorlardı.</p>

  <p>“O ... gitti mi?” diye bilmesine rağmen sordu Lessa.</p>

  <p>Manora yavaşça başını sallayarak onayladı, C’gan’ın ölü gözlerini kapamak için uzanırken yaşlar yanaklarından aşağı boşanıyordu.</p>

  <p>Lessa yavaşça ayağa kalkarken, kadınların bazılarına yaşlı binicinin cesedini kaldırmalarını işaret etti. Farkında olmadan kanlı ellerini elbiselerine sürttü, daha sonra ne yapılması gerektiğine yoğunlaşmaya çalışıyordu.</p>

  <p>Ama kafası biraz önce olan şeye geri döndü. Bir ejderadam ölmüştü. Ejderi de. İplikler şimdiden bir çifti almışlardı. Bu zalim Devir’de daha kaç tanesi ölecekti? Weyr daha ne kadar hayatta kalabilirdi? Ramoth’un olgunlaşan kırk yavrusuna,&nbsp;yakında gebe kalacaklarına ve kraliçenin kızlarına da rağmen.</p>

  <p>Kuşkularını rahatlatmak ve üzüntüsünü hafifletmek için yürüyerek uzaklaştı. Ramoth’un daireler çizerek yükseldiğini ve Doruk’a konmak için süzüldüğünü gördü. Yakında bir gün Lessa, o altın kanatların İplik izleri ile kırmızı ve siyah delikler açıldığını görecek miydi? Ramoth ... yok olacak mıydı?</p>

  <p>Hayır, Ramoth yok olmayacaktı. Lessa yaşadığı müddetçe hayır.</p>

  <p>F’lar çok önceleri, Ruatha Kalesi’nin dar sınırları ve salt intikamın ötesine bakmayı öğrenmelisin demişti. O her zamanki gibi haklıydı. F’lar’ın koruması altındaki Weyrkadını olarak, hayatın ejder büyütmek ve Bahar Oyunları’ndan&nbsp;çok daha fazla bir şey olduğunu öğrenmişti. Yaşam olanaksız bir şeyi yapma savaşıydı, başarmak ya da denemiş&nbsp;olduğunu bilerek ölmekti!</p>

  <p>Lessa en sonunda rolünü tamamen kabul ettiğini fark etmişti: Weyrkadını ve eş olarak, insanları ve gelecek olayları yönlendirmek, Pern’i İpliklerden korumak için F’lar’a yardım etmekti.</p>

  <p>Lessa omuzlarını geriye itti ve başını yukarı kaldırdı.</p>

  <p>Yaşlı C’gan bu hakka sahipti.</p>
</body>
</html>
