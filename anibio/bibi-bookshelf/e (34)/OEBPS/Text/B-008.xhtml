<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-008">Ejderlerin kulak verdiği kişilere saygı göster</h2>

  <p>Düşüncede, eylemde, sözde ve onayda.</p>

  <p>Dünyalar kurtarılır, dünyalar yitirilir</p>

  <p>Ejderlerin yüz yüze geldiği tehlikelerle.</p>

  <p><br /></p>

  <p>“Sorun ne? Soylu F’lar geleneğe karşı mı geliyor yoksa?” diye kahverengi binici filo liderinin yokluğunu kibarca açıklamak için ortaya çıktığında F’nor’a sordu Lessa.</p>

  <p>Lessa artık F’nor’un önünde diline hakim olmayı umursamıyordu. Kahverengi binici kendine yönelik olmadığını bildiğinden nadiren güceniyordu. Yarı kardeşinin ketumluğunun bazı bölümleri ona da bulaşmıştı.</p>

  <p>Bununla beraber, bugünkü ifadesi hoşgörülü değildi; sertçe onaylamayan bir ifadeydi.</p>

  <p>“K’net’i takip ediyor,” dedi açıkça F’nor, kara gözleri sıkıntılıydı. Siyah sık saçlarını alnından geriye itti, Lessa’nın weyr adamının yokluğundan yakınmasını körükleyen, F’nor’un F’lar’dan kaptığı bir başka alışkanlıktı bu.</p>

  <p>“Ya öyle mi? Onun yerine onu taklit etse daha iyi olur,” diye patladı Lessa.</p>

  <p>F’nor’un gözleri kızgınlıkla parladı.</p>

  <p>İyi diye düşündü Lessa. Ona da ulaşıyorum.</p>

  <p>“Fark etmediğiniz ne biliyor musunuz, Weyrkadını, K’net sizin talimatlarınızı çok geniş algılıyor. Sağgörülü aşırmalardan şikayet edilmez ama; K’net dikkatli olamayacak kadar genç.”</p>

  <p>“Benim talimatlarım mı?” diye masumca tekrar etti Lessa. Kesinlikle F’nor ve F’lar’ın takip edecekleri bir kanıt parçası yoktu. Onun umursadığı türden. “O sadece&nbsp;bütün bu korkak kalabalıktan bıkmış durumda!”</p>

  <p>F’nor kızgın bir cevabı engellemek için dişleri birbirine geçercesine, sertçe ağzını kapattı. Parmak eklemleri beyazlaşana kadar kalın, binici kemerini mengene gibi sıkıp, kımıldamadan öyle kaldı. Lessa’nın bakışlarına soğukça&nbsp;karşılık verdi.</p>

  <p>Lessa o arada F’nor’u kendine düşman ettiğine pişman oldu. F’nor dostça, nazik olmaya çalışmış ve Lessa’nın sıkıntısı arttıkça sık sık onu fıkralarıyla eğlendirmişti. Havalar soğuyunca, K’net’in düzenli eklemelerine rağmen Weyr’deki&nbsp;erzaklar azalmıştı. Umutsuzluk insanın içini donduran rüzgârlarla birlikte Weyr’i dolduruyordu.</p>

  <p>D’nol’un sonuçsuz isyanından beri ejderadamlar bütün heyecanlarını kaybetmişlerdi. Hayvanlar bile bunu yansıtıyorlardı. Diyet, derilerinin solgunluğunu ve yok olan uyumu tek başına açıklayamazdı. Duyumsamazlık&nbsp;açıklayabilirdi ve nitekim öyleydi. Lessa, R’gul’un yüreksiz kararının neticesine pişman olup olmadığını merak etti.&nbsp;“Ramoth uyanık,” dedi sakince F’nor’a, “bu yüzden etrafımda dört dönmen gerekmiyor.”</p>

  <p>F’nor hiçbir şey söylemedi ve devam eden sessizlik Lessa’nın canını sıkmaya başladı. Ayağa kalktı, avuç içlerini uyluklarına sürerek sanki aceleyle söylediği son kelimelerini silmeye çalışıyordu. İleri geri adımlarken, kendi yatak odasından artık bütün bronz ejderlerin hepsinden daha büyük olan altın kraliçenin derin derin&nbsp;uyukladığı Ramoth’un odasına göz atıyordu.</p>

  <p>Keşke uyanık olsaydı, diye düşündü Lessa. O uyanık olduğunda, her şey yolundaydı. Olabileceği kadar yolunda. Ama o bir kaya gibiydi.</p>

  <p>“Böylece ...” diye sesindeki gerginliği yok etmeye çalışarak başladı, “F’lar en azından bir şey yap yor, bizim destek kaynaklarımızdan birini kesmeye çalışsa da.”</p>

  <p>“Lytol bu sabah bir mesaj yolladı,” dedi kısaca F’nor. Kızgınlığı yatışmıştı ama hoşnutsuzluğu değil.</p>

  <p>Lessa yüzünü umutluca ona çevirdi. “Telgar ve Kale, Keroon ile görüşmüş,” diye ağır biçimde devam etti F’nor. “Kayıplarının arkasında Weyr’in olduğuna karar vermişler. “Eğer K’net’i seçtiyse,” kızgınlığı gene arttı, “niçin ona&nbsp;yakından göz kulak olmadın? O çok toy. C’gan, T’sum olabilirdi ya da <i>ben</i> ...”</p>

  <p>“Sen mi? Sen F’lar’ın izni olmadan hapşırmazsın bile,” diye sertçe karşılık verdi.</p>

  <p>F’nor onun yüzüne karşı güldü.</p>

  <p>“F’lar sana hak ettiğinden çok daha fazla süre verdi,” diye cevapladı, küçümseme onun sırasıydı. “Onun niçin beklemek zorunda olduğunu fark etmedin mi?”</p>

  <p>“Hayır,” diye ona bağırdı Lessa. “Etmedim! Bu benim ejderler gibi içgüdüsel olarak kehanette bulunmam gereken bir şey mi? İlk Yumurtanın kabuğu adına, hiç kimse bana bir şey <i>açıklamıyor</i>, F’nor!”</p>

  <p>“Ama beklemesinin bir nedeni olduğunu bilmek güzel. Ben sadece onun makul olmasını umuyorum. Daha çok geç değil. Çünkü ben öyle olduğunu düşünüyorum.”</p>

  <p>T’bor’u desteklememi durdurduğunda çok geçti, diye düşündü Lessa, ama bunu söylememek için kendini tuttu. Onun yerine ekledi “Çok geçti, R’gul’un ödlekçe hissettiği ayıp ...”</p>

  <p>F’nor aniden ona döndü, yüzü öfkeden bembeyazdı. “O iş, senin o anın sessizce geçmesini beklemen gerekeceğinden çok daha fazla cesaret ister.”&nbsp;“Niçin?“</p>

  <p>F’nor bir adım ileri attı, o kadar tehditkârdı ki Lessa kendini bir tokat için kastı. F’nor kendini kontrol etmek için sertçe kafasını sallayarak kendisini denetledi.</p>

  <p>“Bu R’gul’un suçu değil,” dedi sonunda, yüzü yaşlanmış ve süzülmüş, gözleri kederli ve incinmişti. “İzlemen ve beklemen gerektiğini bilmek senin için çok ama çok zor.”</p>

  <p>“Niçin?” diye bütün gücüyle çığlığı bastı.</p>

  <p>F’nor daha fazla kışkırtılmayacaktı. Sakin bir sesle devam etti.</p>

  <p>“Bunu senin bilmen gerektiğini düşündüm; ama kendisinin olanlardan birinden özür dilemesi Flar’ın ilkelerine aykırıdır.” Lessa uzun zamandır beklediği aydınlanmayı kesmesin diye dudaklarında beliren alaycı ifadeyi zorla engelledi.</p>

  <p>“R’gul sadece yarışmaya katılınmadığı için Weyrlideri. Eğer bu kadar uzun zaman Aralık olmasaydı, o yeteri kadar iyi olabilecekti, sanırım. Kayıtlar tehlikeler konusunda uyarıyorlar ...”</p>

  <p>“Kayıtlar mı? Tehlikeler mi? Aralık ile ne demek istiyorsun?”</p>

  <p>“Kızıl Yıldız, İplikleri harekete geçirmeyecek kadar yakından geçmezse bir Aralık oluşur. Kayıtlar Kızıl Yıldız tekrar yaklaşana kadar iki yüz Devir’in geçtiğini gösteriyorlar. F’lar son İplik düştüğünden beri bu zamanın neredeyse iki&nbsp;mislinin geçtiğini tahmin ediyor.”</p>

  <p>Lessa kaygıyla doğuya doğru baktı. F’nor ciddice başını sallayarak onayladı.</p>

  <p>“Evet, dörtyüz yıl içinde korku ve tedbirleri unutmak oldukça kolay. R’gul iyi bir savaşçı ve iyi bir filo lideri; ama varlığını kabul etmeden önce tehlikeyi hissedip koklayabilmesi gerekiyor. Ah, Yasaları ve Gelenekleri öğrendi; ama&nbsp;onları asla iliklerine kadar hissetmiyor. Ne F’lar’ın ne de benim anlamaya başladığımız gibi,” dedi küstahça Lessa’nın&nbsp;yüzündeki kuşkulu ifâdeyi görerek.</p>

  <p>Gözleri kısıldı ve suçlarcasına parmağını ona uzattı. “Ne de senin, niçin olduğunu bilmeden anladığın gibi.”</p>

  <p>Lessa korkarak geri çekildi, F’nor’dan değil ama varlığını bildiği, niçin ona inandığını bilmediği tehlikeden dolayı. “F’lar’ın Mnementh’i Etkilediği andan itibaren F’lon onu yönetimi devralması için eğitmeye başladı. Sonra F’lon kendini&nbsp;saçma bir arbedede öldürttü!” Kızgınlık, pişmanlık ve hiddetten oluşan bir ifade F’nor’un yüzünden geçti. Lessa adamın&nbsp;babasından bahsettiğini çok geç anladı. “F’lar yönetimi almak için çok gençti ve daha başka kimse araya girmeden&nbsp;R’gul, Nemorth ile Hath’ı uçurdu ve bizim beklememiz gerekti. Ama R’gul Jora’nın F’lon’a üzüntüsünü kontrol edemedi&nbsp;ve Jora hızla kötüleşti. Ve R’gul F’lon’un planını yanlış yorumlayarak bizi Aralık’ın sonundan aşağılık bir yalıtlanmaya&nbsp;götürdü. Sonuç olarak,” -F’nor anlamlıca omuz silkti - “Weyr her zamanki saygınlığını yitirdi.”</p>

  <p>“Zaman, zaman, zaman,” diye yakındı Lessa. “Hep yanlış zaman. Doğrusu ne zaman gelecek?”</p>

  <p>“Şimdi beni dinle,” F’nor’un sert sözleri Lessa’nın tiradını sanki onu yakalamış ve sarsmış gibi kesti. Lessa F’nor’un bu kadar etkiliyici olduğunu hiç tahmin etmemişti. Ona artan bir saygı ile baktı.</p>

  <p>“Ramoth tamamen gelişti, ilk çiftleşme uçuşuna hazır. Uçtuğunda bütün bronzlar onu yakalamak için yükselecekler. En kuvvetli olan her zaman kraliçeyi yakalamaz. Bazen Weyr’deki herkesin istediği ona sahip olur.” Kelimelerini yavaş ve açıkça telaffuz etti. “R’gul Hath’ın Nemorth&nbsp;ile uçmasını böyle ayarladı. F’lon’un oğlu olsa da on dokuz yaşındaki birinin Weyrlideri olmasını kaldıramadılar. Bu&nbsp;nedenle Hath Nemort’u elde etti. Ve onlar da R’gul’u aldılar. İstediklerini elde ettiler. Ve neyi elde ettiklerine bak!” Hor&nbsp;gören el işareti dökülen weyri gösterdi.</p>

  <p>“Çok geç, çok geç,” diye sızlandı Lessa, çoğunu çok iyi ve de çok geç anlayarak.</p>

  <p>“Olabilir, K’net’i kontrolsüz baskına kışkırttığın için teşekkürler,” diye alay edercesine onu temin etti F’nor. “Ona ihtiyacın olmadığını biliyordun. Bizim filo bu işi sessizce idare ediyordu. Ama çok fazla olmaya başlayınca, biz&nbsp;faaliyetlerimizi kestik. Kale Lordları misilleme yapacak kadar mantıksızlaştıklarından beri, ki bu yakın vadeli bir olay.&nbsp;Düşün bakalım, Pernli Lessa,” F’nor ona doğru eğildi, gülümsemesi acıydı, “R’gul’un tepkisi ne olacak? Bunu bir an&nbsp;bile düşünmedin değil mi? Şimdi düşün, iyice silahlanmış Kale Lordları karşılığın ödenmesini istemek için ortaya&nbsp;çıkarlarsa ne yapacak?”</p>

  <p>Lessa gözlerini kapattı, çok açık resmini çizebildiği görüntü karşısında sarsıldı. İskemlesinin kolunu yakaladı, yanlış değerlendirdiği bilgilerden dolayı bitkince oturdu. Kibirli Fax’ın ölümüne sebep olmaktan kendine aşırı güven kazanan o, aynı gururla Weyr’i harabeye çevirmek üzereydi.</p>

  <p>Birden Weyr’in yarısını geçitten çıkıntılı kayaya kadar sarsan bir gürültü oldu. Lessa ejderlerin birbirlerine heyecanlı heyecanlı seslendiklerini duydu, bu onlardan iki aydır duyduğu ilk taşkınlıktı.</p>

  <p>Şaşkınca ayağa fırladı. F’lar K’net’i engellemeyi becerememiş miydi? Korkunç bir şans eseri olarak K’net Lordlar tarafından yakalanmış olabilir miydi? O ve F’nor beraberce kraliçenin weyrine koştular.</p>

  <p>Peşinden içeri giren ne F’lar’dı, ne K’net’di ne de kızgın bir Lord ya da birkaçı. Bu R’gul’du, dikkatli yüzü çarpılmıştı, gözleri heyecandan fal taşı gibi açılmıştı. Lessa çıkıntılı kayanın dışından Hath’ın aynı ateşli tahriki yaptığını duyabildi.&nbsp;R’gul aldırmadan uyuyan Ramoth’a bir göz attı. Gözleri Lessa’ya yaklaşırken soğukça hesaplar yapıyordu. D’nol koşa&nbsp;koşa, ceketini hızla kopçalayarak, weyre bütün hızıyla daldı. Hemen peşinden S’lan, S’lel ve T’bor geldi. Hepsi aralıklı&nbsp;olarak yarım daire şeklinde Lessa’nın etrafında toplandılar.</p>

  <p>R’gul sanki onu kucaklayacakmış gibi kolları açık ileri çıktı. R’gul’un ifadesinde onu iğrendiren bir şey olduğu için daha Lessa geri çekilmeden, F’nor kurnazca onun yanına geldi ve R’gul kızgınca kollarını indirdi.</p>

  <p>“Hath avından ilk kanı tattırmak istiyor mu?” diye uğursuzca sordu kahverengi binici.</p>

  <p>“Binth ve Orth da,” diye ağzından kaçırdı T’bor, gözleri bütün bronz binicileri etkilemiş gibi gözüken tuhaf ateşle parıldıyordu.</p>

  <p>Ramoth huzursuzca kıpırdandı ve herkes onu dikkatlice izlemek için durdu.</p>

  <p>“Avından ilk kanı tattırmak mı?” diye bağırdı Lessa, kafası karışmıştı; ama bunun acayip bir şekilde önemli olduğunu biliyordu.</p>

  <p>“K’net ve F’lar’ı çağırın,” diye bir kahverengi binicinin bronzların önünde kullanacağından daha fazla bir otoriteyle emretti F’nor.</p>

  <p>R’gul’un gülüşü hoş değildi.</p>

  <p>“Onların nereye gittiğini hiç kimse bilmiyor.”</p>

  <p>D’nol itiraz etmeye kalktı; ama R’gul onu vahşi bir el hareketi ile engelledi.</p>

  <p>“Bunu yapmaya kalkışamazsın, R’gul,” dedi buz gibi bir tehditle F’nor.</p>

  <p>Ama Lessa yapacaktı. Mnementh ve Piyanth’a çılgınca seslenişi hafif bir cevap aldı. Sonra Mnementh’in bulunduğu yerde tam bir boşluk oluştu.</p>

  <p>“O uyanacak,” diyordu R’gul, gözleri Lessa’yı deliyordu. “Uyanacak ve huysuzca yükselecek. Sadece ona ilk avının kanını tatmasına izin vermelisin. Karşı koyacaktır seni uyarıyorum. Onu zaptetmezsen, tıka basa yiyecek ve uçamayacaktır.”</p>

  <p>“O çiftleşmek için uçar,” diye lafı patlattı F’nor, ses tonu soğuktu ve öfkeden gözü dönmenin kıyısındaydı.</p>

  <p>“Hangi bronz onu yakalarsa onunla çiftleşmek için uçar,” diye devam etti R’gul, sesi sevinçliydi, ve bunun F’lar’ın burada olmadığı için söylendiğini fark etti Lessa.</p>

  <p>“Uçuş ne kadar uzun sürerse, yumurtlama o kadar iyi olur ve çok et tıkınırsa iyi uçamaz ve yükselemez. Sadece ilk kanı tatmasına izin vermelisin. Anladın mı?”</p>

  <p>“Evet, R’gul,” dedi Lessa, “anladım. Bir kere de olsa hepinizi çok iyi anladım. F’lar ve K’net burada değiller.” Sesi tizleşti. “Onu oraya sokmam gerekse bile Ramoth asla Hath ile uçmayacak.”</p>

  <p>Saf korku ve şokun R’gul’un yüzündeki zafer ifadesini sildiğini gördü. R’gul kendini kontrol altına almaya çalışırken onu izledi. Tehditinde şaşkınlığın yerini kötü niyetli bir dudak büküş aldı. Meydan okumasının boş olduğunu mu&nbsp;düşünüyordu?</p>

  <p>“İyi öğleler,” dedi girişten sevimlice F’lar. K’net yanında neşeyle sırıtıyordu. “Mnementh bana bronzların ilk kanı tattırmak istediklerini söyledi. Bizi gösteriye çağırarak çok büyük bir incelik gösterdiniz.”</p>

  <p>Rahatlama Lessa’nın kafasındaki F’lar’a karşı son zamanlarda duyduğu düşmanlığı geçici olarak sildi. Onun sakin, kendini beğenmiş, alaycı görünüşü Lessa’yı güçlendirdi.</p>

  <p>R’gul’un gözleri bu ikisini kimin çağırdığını bulmak için etrafındaki bronz binicileri tarıyordu. Ve Lessa R’gul’un F’lar’dan korktuğu kadar nefret ettiğini öğrendi. Lessa da F’lar’ın değiştiğini hissedebildi. Artık pasif, kayıtsız, yansız bir&nbsp;tarafı kalmamıştı. Tam tersine, gergin bir bekleyiş vardı. F’lar beklemesini tamamlamıştı!</p>

  <p>Ramoth birden ve tamamen uyanık olarak kalktı. Kafası öyle bir durumdaydı ki Lessa F’lar ve K’net’in tam zamanında vardıklarını anladı. Ramoth’un açlık acısı o kadar şiddetliydi ki Lessa acısını dindirmek için hızla zihnine yöneldi. Ama&nbsp;Ramoth yatıştırılmaya uygun bir ruh halinde değildi.</p>

  <p>Beklenmedik bir çeviklikle doğrulup çıkıntılı kayanın yolunu tuttu. Çıkıntılı kayanın etrafında havada duran bronzlara kışkırtırcasına tısladı. Hepsi hemen yolunu açtılar. Biniciler kraliçenin weyrinden Çanak’a inen geniş merdivenlerin&nbsp;yolunu tuttular.</p>

  <p>Lessa sersemlik içinde F’nor’un onu Canth’ın boynuna oturttuğunu ve ejderini diğerlerinin ardında hızla yemek alanına sürdüğünü hissetti. Lessa Ramoth’un korkuya kapılıp dört nala dağılan sürünün üzerinde çaba harcamadan ve zarif bir&nbsp;biçimde süzüldüğünü izleyip, hayretlere düştü. Hızla saldırdı, kanatlarını aniden kapatıp onun üzerine inerek, kurt gibi aç bir şekilde, yükseklere taşımak için avını&nbsp;boynundan yakaladı.</p>

  <p>“Onu kontrol et!” diye soluk soluğa konuştu F’nor, Lessa’yı kaba bir biçimde yere bıraktı.</p>

  <p>Ramoth Weyrkadını’nın emrine çığlık atarak meydan okudu. Kanatlarını kızgınca hışırdatarak, kafasını üzerindeki deriyi çıkarıp atmak istercesine salladı, gözleri hafif hafif parlayarak değişen renkli havuzlar gibiydi. Boynunu&nbsp;uzatabildiği kadar göğe uzatıp tiz bir isyan çığlığı attı. Kulak tırmalayıcı yankılar Weyr’in duvarlarına çarpıp geri&nbsp;geldiler. Etraftaki bütün ejderler, mavi, yeşil, kahverengi ve bronz, kanatlarını güçlü sallayışlarla açtılar, cevapları&nbsp;havada küstah bir gökgürültüsüydü.</p>

  <p>Şimdi Lessa’nın yıllarca aç, intikamla geliştirdiği irade gücüne başvurması gerekiyordu. Ramoth’un kama şeklindeki kafası ileri geri hızla gidip geldi; gözleri isyandan akkor gibi ışıldadı. Bu o sevimli, güvenilir çocuk ejder değildi. Bu&nbsp;acımasız bir iblisti.</p>

  <p>Kanlı alan boyunca Lessa, değişmiş Ramoth ile iradelerini boy ölçüştürüyordu. Zayıflık belirtisi olmadan, korku, düşünce ya da yenilgi izi olmadan. Lessa Ramoth’u itaat etmeye zorladı. İtirazla tiz çığlık atan altın ejder kafasını avına&nbsp;doğru eğdi, dili cansız vücuda doğru çarpıyordu, dev çenesi açılıyordu Kafası pençelerini parçaladığı, etinden buharlar çıkan iç organlara doğru sallandı. Ramoth son bir öfke&nbsp;hırıltısı ile dişlerini erkek geyiğin kalın boynuna geçirdi ve ölü hayvanın kanını emip kuruttu.</p>

  <p>“Tut onu,” diye mırıldandı F’nor. Lessa onu unutmuştu. Ramoth çığlık atarak yükseldi ve inanılmaz bir hızla, bağıran ikinci geyiğin üzerine kondu. Avının yumuşak karnını yemek için bir ikinci girişim yaptı. Lessa gene otoritesini&nbsp;kullandı ve kazandı. Meydan okurcasına tiz çığlık atan Ramoth isteksizce gene avının kanını tattı.</p>

  <p>Üçüncü seferinde Lessa’nın emirlerine direnmedi. Ejder artık içinde ne kadar dayanılmaz bir içgüdü olduğunu anlamaya başlamıştı. Sıcak kanın tadını alana kadar, korkunç öfke hariç hiçbir şey bilmiyordu. Şimdi neye ihtiyacı&nbsp;olduğunu biliyordu: hızlı ve Weyr’den çok uzaklara uçmaya, bu kanatsız cılız şeylerden uzaklara, bu kösnümüş&nbsp;bronzlardan oldukça uzağa.</p>

  <p>Ejder içgüdüsü “hemen-buradaki” ile sınırlıydı; kontrol edemez, öngöremezdi. İnsanoğlunun arkadaşlığı onlara akıl ve mantık sağlamak için vardı, Lessa kendini sessizce söylenirken buldu.</p>

  <p>Ramoth tereddütsüz dördüncü hayvana saldırdı, hayvanın boğazını emerken açgözlülükle tıslıyordu.</p>

  <p>Weyr Çanak’ına gergin bir sessizlik çökmüştü, sadece Ramoth’un yeme sesleri ve rüzgârın aşırı feryadıyla kesiliyordu.</p>

  <p>Ramoth’un derisi parlamaya başladı. Sadece tıka basa yemekten değil aynı zamanda vücudundan çıkan ışıldamayla da genişlemişti. Kanlı kafasını kaldırdı, dili ağzını burnunu silmek için çatal gibi dışarı çıkıyordu. Doğruldu ve aynı&nbsp;zamanda beslenme alanının etrafında sessiz bir beklenti ile daireler çizen bronzlardan bir uğultu yükseldi.</p>

  <p>Ramoth ani bir altın rengi hareketle koca sırtını kamburlaştırdı. Kanatlarını açıp göğe sıçradı. İnanılmaz bir hızla havadaydı. Arkasından, bir göz kırpacak zamanda, yedi bronz gövde takip etti, kuvvetli kanatları izleyen weyrlilerin&nbsp;yüzlerine kum dolu hava ile çalkalanan tokatlar vuruyordu.</p>

  <p>Muhteşem uçuştan yüreği ağzına gelmiş Lessa benliğinin Ramoth ile beraber uçtuğunu hissetti.</p>

  <p>“Onunla kal,” diye aceleyle söyledi F’nor. “Onunla kal. Şimdi senin kontrolünden kurtulmaması gerekiyor.” Gökyüzünde ortadan kaybolan parlak ejder zerreciklerine gözlerini çevirmiş Weyr halkının arasına, içlerinden biriymiş&nbsp;gibi girerek Lessa’dan uzaklaştı.</p>

  <p>Acayip bir şekilde zihni askıda kalan Lessa, yerde olduğu gerçeğini anlayacak kadar bilinçliydi.</p>

  <p>Diğer bütün hisleri ve duyuları Ramoth ile beraber yukarılardaydı. Ve o, Ramoth-Lessa, sınırsız güçle yaşıyordu, kanatları çaba sarf etmeden zirvelere doğru çırpıyor, gövdesinden sevinç dalga dalga yükseliyordu, sevinç ve arzu.</p>

  <p>Kafasını kanatlarının birinin altından uzattı ve tiz iğnelemelerle onların çelimsiz çabalarıyla alay etti. Onların çok yükseklerinde süzüldü. Birden kanatlarını toplayarak, baş aşağı düştü, çarpışmayı engellemek için kanat zorlayan bir&nbsp;çabuklukla yön değiştirdiklerini görmekten mutluydu.</p>

  <p>Onlar kaybettikleri hızlarını ve yüksekliği kazanmak için uğraşırlarken tekrar çabucak onların üstüne yükseldi.</p>

  <p>Ramoth yeni keşfettiği özgürlük içinde, bronzları kendisini geçmeye zorlayarak âşıklarıyla sakin sakin flört ediyordu. Bir rakip düştü. Ramoth üstünlüğüyle böbürlendi. O karışık rotalar içine dalıp, fırlayarak onlarla oynarken ikincisi&nbsp;kovalamayı bıraktı. Bazen onların varlığının bile farkında değildi, çünkü uçmanın heyecanı içinde kaybolmuştu.</p>

  <p>Biraz sıkıldığında, takipçilerine bir göz atmaya tenezzül etti, sadece üç büyük hayvanın hâlâ kovaladığını görmekten belli belirsiz eğlendi. Mnementh, Orth ve Hath’ı tanıdı. Hepsi en iyi dönemlerindeydiler; belki de ona layıktılar.</p>

  <p>Artık güçlükle uçmalarıyla eğlenip, onları boşuna umutlandırmak için aşağı doğru süzüldü. Hath’a katlanamazdı. Orth? Orth güzel bir hayvandı. O ve Mnementh arasında süzülmek için&nbsp;kanatlarını topladı.</p>

  <p>Mnementh’in yanından geçmek için salınırken Mnementh birden kanatlarını kapattı ve onun yanına düştü. Şaşıran Ramoth, havada durmaya çalıştı ve kanatlarını Mnementh’inkilerle dolaşma buldu. Mnementh’in boynu sıkıca onunkini&nbsp;sarıyordu.</p>

  <p>Birbirlerine sarılarak düştüler. Mnementh yedek kuvvetini toplayarak, aşağı düşüşlerini kontrol etmek için kanatlarını açtı. Rakibi karşısında kötü duruma düşmekten ve inişlerinin müthiş hızından şaşıran Ramoth da koca kanatlarını açtı.&nbsp;Ve sonra ...</p>

  <p>Lessa’nın kafası sarhoşmuş gibi döndü, elleri çılgınca tutacak bir destek arıyordu. Mnementh sanki onun gövdesinin içine patlıyormuş gibiydi, bütün sinirler küt küt atıyordu.</p>

  <p>“Bayılma, aptal. Onunla kal.” F’lar’ın sesi kulaklarında gıcırdadı. Kolları sertçe onu destekliyordu.</p>

  <p>Gözlerini odaklamaya çalıştı. Kendi weyrinin duvarlarının şaşırtıcı bir şekilde gözüne iliştiğini fark etti. F’lar’ı yakaladı, onun çıplak derisine dokunarak şaşkınca başını salladı.</p>

  <p>“Onu geri getir.”</p>

  <p>“Nasıl?” diye nefes nefese bağırdı Lessa, Ramoth’u böyle bir görkemden neyin ayıracağını kavramayı başaramadan. Yüzündeki canını yakan tokatların acısı, F’lar’ın&nbsp;rahatsız edici yakınlığının kızgınca farkında olasım sağladı. F’lar’ın gözleri vahşiydi, ağzı çarpılmışa&nbsp;“Onunla beraber düşün. Araya gidemez. Onunla kal.”</p>

  <p>Ramoth’u <i>ara</i>da kaybetme düşüncesi ile titreyen Lessa hâlâ Mnementh ile kanat kanata kitlenmiş ejderi aradı.</p>

  <p>İki ejderin çiftleşme tutkusu o an Lessa’yı da dahil etmek için geniş daireler çizerek inmeye döndü. Onun ruhundan acımasızca yükselen bir gelgit dalgası Lessa’yı kapladı. Şehvetli bir çığlıkla F’lar’a yapıştı. Onunkine dayanan F’lar’ın&nbsp;kaya gibi sert vücudunu hisseti. F’lar’ın sıkı kolları onu kaldırıyordu. Lessa bir diğer beklenmedik şehvet seli içinde&nbsp;boğulurken F’lar’ın ağzı acımasızca onunkinin üzerine kapandı.</p>

  <p>“Şimdi! Biz güvenle onları yuvaya geri getireceğiz,” diye mırıldandı F’lar.</p>
</body>
</html>
