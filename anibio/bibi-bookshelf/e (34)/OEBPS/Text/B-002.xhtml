<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-002">Weyr’den ve Çanak’tan</h2>

  <p>Pern’in ejderadamları yükseliyorlar,</p>

  <p>Bronz ve kahverengi, mavi ve yeşil,</p>

  <p>Havadalar, uçuyorlar, bir görünüyorlar, bir kayboluyorlar.</p>

  <p><br /></p>

  <p>F’lar, bronz Mnementh’in boynunda, Doruklar Bölgesi’nin Lordu diye bilinen, Fax’ın esas Kale’sinin üstündeki göklerde ilk defa belirdi. Arkasında kendine has kama düzeninde, filo adamları göründüler. F’lar otomatik bir şekilde düzeni&nbsp;kontrol etti; <i>ara</i>ya girdikleri andaki kadar hassas ve titizdi.</p>

  <p>Mnementh onları Kale’nin düzlüğüne indirmek için, bu ziyaretin dostane havasıyla uyumlu şekilde, bir kavis çizerken, F’lar dağ sırtının savunmasının bakımsızlığını artan bir tiksinti ile inceledi. Ateş taşı oyukları boştu. Ocaklardaki&nbsp;kayalardan kesilmiş olukların ışıltısı yosunlarla yeşile boyanmıştı.</p>

  <p>Pern’de Kale’sinin kayalarına eski Yasalara uyarak bakan bir Lord bile yok muydu? F’lar’ın dudakları gerilip ince bir çizgiye dönüştü. Bu Arama bitip Etkileme yapıldığında, Weyr’de ciddi, çok şiddetli bir Meclis toplantısı gerekecekti.</p>

  <p>Ve kraliçenin altın kabuğu adına, o, F’lar, durumu düzeltmeye niyetlenmişti. Uyuşukluğun yerine çalışkanlık getirecekti. Pern’in zirvelerindeki yeşil ve tehlikeli tabakayı, taş kesimlerdeki otları temizleyecekti. Hiçbir çiftlik&nbsp;kalesinde otların yeşil örtüsü bağışlanmayacaktı. Ve aşırı cimrice, aşırı gönülsüzce sunulan ondalık vergi, ateş taşı çıkarmamanın acısı yanında Ejderweyr’ine yakışır bir cömertlikle&nbsp;akacaktı.</p>

  <p>Mnementh Fax’ın Kale’sinde otların kapladığı parke taşlarının üzerine hafifçe inmek için kanat uçlarını sallarken onaylarcasına guruldadı. Bronz ejder dev kanatlarını katladı. F’lar Kale’nin Büyük Kulesi’nin uyarı çanını duydu.</p>

  <p>F’lar inmek istediğini belirtmesi ile Mnementh dizlerinin üzerine çöktü. Bronz binicisi, Kale Lordu’nun gelmesini kibarca bekleyerek Mnementh’in kama şeklindeki devasa kafasının yanında ayakta durdu. F’lar ılık ilkbahar güneşinin&nbsp;ışıklarıyla puslanmış aşağıdaki vadiye öylesine göz gezdirdi. Mazgal yarıkları ve yalıyar pencerelerinden ejderadamlara dikkatlice bakan ürkek başları umursamadı. Gelen hava akımı grubun geri kalanının indiğini haber verirken&nbsp;dönmedi. Bununla beraber, rastlantı sonucu yarı kardeşi olan kahverengi binici F’nor’un geleneksel pozisyonda,&nbsp;solunda, bir ejder boyu geride durduğunu biliyordu. F’lar gözünün kenarından, F’nor’un taşların arasından fışkıran otları&nbsp;çizmesinin topuğuyla ezdiğini bir an için gördü.</p>

  <p>Açık kapıların ilerisinde büyük Avlu’dan gelen bir emir gergin bir fısıltıya dönüşerek boğuldu.</p>

  <p>Bir grup, başlarında orta boylu tıknaz bir adamla neredeyse uygun adım yürüyerek ortaya çıktılar.</p>

  <p>Mnementh çenesini yere koyabilmek için boynunu kavisleştirerek kafasını eğdi. Mnementh’in F’lar’ın başı ile aynı seviyede olan, façetalı gözleri, tedirgin edici bir ilgi ile yaklaşan gruba takılmıştı. Ejderler sıradan insanlar üzerinde niçin böyle acınası bir korku yarattıklarını asla&nbsp;anlayamazlardı. Hayatı boyunca sadece bir tek durumda ejder insana saldırabilirdi ve bu da basit bir umursamazlık&nbsp;gerekçesiyle bağışlanabilirdi. F’lar, ister Lord ister zanaatkar olsun, kalelilere korku verme gereğinin arkasındaki&nbsp;politikayı ejdere açıklayamazdı. Mnementh sadece yaklaşan takımın yüzlerinde gözüken, kendini rahatsız edip F’lar’ı&nbsp;tuhafça hoşnut eden korku ve endişeyi izleyebilirdi.</p>

  <p>“Doruklar Bölgesi’nin Lordu, Fax’ın Kale’sine hoş geldiniz, bronz binici. Kendisi emrinizdedir,” dedi ve adam yeterince saygılı bir selam verdi.</p>

  <p>Üçüncü şahıs zamirinin kullanımı kılı kırk yaran biri için örtülü bir hakaret olarak yorumlanabilirdi. Bu F’lar’ın Fax hakkında aldığı bilgilere uyuyordu, bu yüzden umursamadı. Fax’ı hırslı bir adam olarak tanımlayan başkalarından aldığı&nbsp;bilgiler de doğruydu. Bu, F’lar’ın giysilerindeki bütün ayrıntıları bir anda inceleyip, kılıcının karmaşık oymalı kabzasını&nbsp;fark ettiğinde Fax’ın hafifçe çatılan kaşlarıyla huzursuz gözlerinden belliydi.</p>

  <p>Sıra ona geldiğinde, F’lar da Fax’ın sol elinde birçok kıymetli yüzüğün parladığını fark etti. Derebeyinin sağ eli profesyonel bir kılıç ustasının alışkanlığından dolayı silahı çekmeye hazır bir durumdaydı hafifçe. Kıymetli kumaştan elbisesi lekeliydi ve lekelerin hiçbiri yeni değildi. Kalın wher derisi çizmelerinin içindeki ayakları&nbsp;yere sağlam basıyordu ve ağırlık ön parmaklarındaydı. Bu adama beş komşu Kale’nin fatihi olarak, çok dikkat etmek&nbsp;gerekiyor diye karar verdi F’lar. Böyle hırslı bir gözüpeklik kendi içinde bir açıklamaydı. Fax altıncı kaleyi evlenerek&nbsp;almıştı... ve yedinciyi, ne kadar alışılmadık bir durum olsa da, resmen miras olarak almıştı. Şehvet düşkünü bir adam&nbsp;olarak ünü vardı. F’lar bu yedi Kale içinde yararlı bir Arama olacağını umuyordu. R’gul’un güneyde tembeller arasında&nbsp;güzel kadın var mı diye Arama’ya gitmesine karışmamıştı. Weyr’in bu sefer güçlü bir kadına ihtiyacı vardı; Jora&nbsp;Nemorth ile birlikte işe yaramazdan bile daha kötü bir performans ortaya koymuştu. Aksilik kuşkuculuk: F’lar’ın bir&nbsp;Weyrkadını’nda istediği nitelikleri doğuran koşullar bunlardı.</p>

  <p>“Biz Arama için dolaşıyoruz,” diye sözcükleri yayarak yavaşça konuştu F’lar, “ve Kale’nizin misafirperverliğini rica ediyoruz, Lord Fax.” Fax’ın gözleri Arama sözünün geçmesi ile belli&nbsp;belirsiz açıldı.</p>

  <p>“Jora’nın öldüğünü duymuştum,” diye sanki F’lar’ı umursamayarak bir tür sınavı geçmiş gibi üçüncü şahsı aniden bırakarak cevapladı Fax. “O zaman Nemorth bir kraliçe mi yumurtladı?” diye devam etti, gözleri grubun rütbe sırası boyunca, binicilerin disiplinli&nbsp;duruşları, ejderlerin sıhhatli renklerini fark ederek hızla dolaşıyordu.</p>

  <p>F’lar apaçık olanı bir cevapla onurlandırmadı.</p>

  <p>“Ve, Lord-” diye başını beklermiş gibi hafifçe ejderadama çevirerek duraksadı Fax.</p>

  <p>Bir nabız atışı kadar sürede F’lar, adamın böyle ince hakaretlerle onu kasten kızdırmaya çalışıp çalışmadığını merak etti. Bronz binicilerin isimlerinin bütün Pern’de kraliçe ejderin ve onun Weyrkadını’nın ismi gibi çok iyi bilinmesi&nbsp;gerekirdi. F’lar kendini tuttu, gözleri Fax’daydı.</p>

  <p>F’nor, telaşsızca, yerinde bir kibir havası ile ileri çıktı, Mnementh’in kafasının hafifçe arkasında durdu, bir eli dev hayvanın çene kemiklerinin birleştiği yere kayıtsızca dokunuyordu.</p>

  <p>“Mnementh’in bronz binicisi, Lord F’lar’ın kendisi için bir konuta ihtiyacı olacak. Ben, F’nor, kahverengi binici, filo adamları ile konaklamayı tercih ederim. Biz, sayı olarak on ikiyiz.”</p>

  <p>F’lar, F’nor’un sanki Fax saymasını beceremez gibi grubun kuvvetini toplayarak <i>ara</i>ya girmesini beğendi. F’nor cümleyi Fax’ın karşı hakarete itirazını imkansız hale getirecek kadar ustaca kurmuştu.</p>

  <p>“Lord F’lar,” dedi bir gülümseme ile birbirine geçmiş dişlerinin arasından Fax, “Doruklar Bölgesi Arama’nızdan onur duyar.”</p>

  <p>“Bu Doruklar’a şeref verecektir,” diye nazikçe cevapladı F’lar, “eğer içlerinden biri Weyr’deki yeri doldurursa.”</p>

  <p>“Bizim şerefimiz hiç bitmez o halde,” diye hoş bir tavırla cevapladı Fax. “Eski günlerde birçok ünlü Weyrkadını benim Kale’lerimden çıkmıştı.”</p>

  <p>“Sizin Kale’leriniz mi?” diye sordu F’lar, zamiri vurgularken nazikçe gülümsüyordu. “Ah, evet, artık Ruatha’nın derebeyisiniz, değil mi? O Kale’den çıkan çok olmuştu.”</p>

  <p>Fax’ın yüzünde acayip, gergin bir bakış belirip yerini çabucak kararlı, rahat bir sırıtışa bıraktı, Fax F’lar’a Kale’ye girmesi için işaret ederek kenara çekildi.</p>

  <p>Fax’ın askeri komutanı bağırarak tez bir emir verdi ve adamlar metal uçlu çizmeleri taşların üzerinde kıvılcımlar çıkararak iki sıra oluşturdular.</p>

  <p>Bütün ejderler, söylenmemiş bir emirle etrafı toz dumana katarak yükseldiler. F’lar uzun adımlarla umursamazca merasim takımını geçti. Ejderler yukarılarında iç avlulara doğru süzülürken adamların gözleri endişe ile fırıl fırıl&nbsp;dönüyordu. Mnementh her yere hakim o noktada yerini alırken yüksek Kule’deki bir kimse korku çığlığı attı. Yetersiz&nbsp;iniş alanına doğru dev bedenini manevra yaptırırken, dev kanatları iç avludaki havaya fosforlu güzel bir koku yaydı.&nbsp;Ejderlerin uyandırdığı şaşkınlık, korku ve saygıdan görünüşte habersiz F’lar içten içe neşelendi ve bu etkiden oldukça memnun oldu. Kale Lordlarının, sadece hâlâ&nbsp;insan olan, ölümlü ve öldürülebilir binicilerle değil; aynı zamanda ejderlerle de uğraşmaları gerektiğinin&nbsp;hatırlatılmasına ihtiyaçları vardı. Ejderadamlara en az ejderlere olduğu kadar olan eski saygının yeni kuşakların&nbsp;gönüllerine de yeniden aşılanması gerekiyordu.</p>

  <p>“Kale daha yeni sofradan kalkmıştı, Lord F’lar, eğer ...” diye önerdi Fax. Sesi F’lar’ın gülümseyen reddi ile zayıflayıp yok oldu.</p>

  <p>“Görevimi leydinize iletiniz, Lord Fax,” diye törensel taleple birlikte Fax’ın çene kaslarının kasıldığını fark ederek içsel bir tatminle yanıtladı F’lar.</p>

  <p>F’lar kendini iyi eğlendiriyordu. Bir önceki, talihsizlik sonucu beceriksiz Jora’yı temin eden son Arama sırasında daha doğmamıştı. Ama ejderadamlar yola çıktıklarında kendi leydilerini saklayan Lordların planlarını kurnazca bozma&nbsp;yollarını da içeren Eski Kayıtlar’da daha önceki Aramaların raporlarını okumuştu. Fax’ın F’lar’ın görevini yapma&nbsp;fırsatını kabul etmemesi, ancak ölümüne kavgayla neticelenecek büyük bir hakaretle eşdeğerde olacaktı.</p>

  <p>“Önce konutunuzu görmek istersiniz belki?” diye karşılık verdi Fax.</p>

  <p>F’lar, yumuşak wher derisi yeninde hayali bir zerreye fiske attı ve başını olumsuzca salladı.</p>

  <p>“Önce görev,” dedi üzüntülü bir omuz silkisi ile.</p>

  <p>“Şüphesiz,” diye söylenerek kesti Fax ve uzun adımlarla çevikçe önden ilerledi, topukları başka türlü yansıtamadığı kızgınlıkla yerleri sertçe dövüyordu.</p>

  <p>F’lar ve F’nor yalıyara oyulmuş, çifte kapılı girişin büyük metal kapı aynalarının arasından Büyük Salon’a doğru yavaş adımlarla takip ettiler. U biçimindeki masa, iki ejderadam içeri girerken sofra takımlarını düşürerek ve takır tukur sesler&nbsp;çıkararak toplayan sinirli uşaklar tarafından temizlendi. Fax çoktan Salon’un diğer ucuna ulaşmış ve sabırsızca buna&nbsp;benzeyen bütün Kale’lerde kayaların içine iyice gömülmüş büyük tehlike sırasında herkesin sığınması için iç Kale’ye&nbsp;girişi sağlayan açık kalın metal kapıda bekliyordu.</p>

  <p>“Yedikleri kötü değil,” diye kaygısızca F’lar’a belirtti F’nor, hâlâ masanın üzerinde kalanlardan fikir yürüterek. “Gözüktüğü kadarıyla Weyr’den daha iyi,” diye bir tepside yarı yenmiş bir hayvan gövdesinin ağırlığı altında&nbsp;sendeleyen iki yanaşmayı gördüğünde eliyle konuşmasını saklayarak alaycı biçimde cevapladı F’lar.</p>

  <p>“Genç ve gevrek,” dedi F’nor acı bir pes sesle, “görünüşüne göre. Bize zayıf, yavan hayvanlar yollanırken.”</p>

  <p>“Tabii ki öyle.”</p>

  <p>“Zevkle döşenmiş bir Salon,” dedi dostça F’lar, Fax’ın yanına geldiklerinde. Sonra, Fax’ın sabırsızca devam etme isteğini gören F’lar arkasını kasten bayrak asılı Salon’a döndü. Parlak öğle saatinde gökyüzüne açılan kalın bronz&nbsp;kepenkli, derin yerleştirilmiş dar pencereleri F’nor’a gösterdi. “Olması gerektiği gibi doğuya bakıyorlar. Bana&nbsp;söylendiği kadarıyla Telgar Kalesi’nin yeni Salonu, olacak gibi değil, ama güneye bakıyormuş. Söyleyin bana Lord Fax&nbsp;eski geleneklere bağlı mısınız ve bir şafak nöbetçisi yerleştiriyor musunuz?”</p>

  <p>Fax F’lar’ın ne demek istediğini çözümlemeye çalışarak kaşlarını çattı.</p>

  <p>“Kule’de her zaman bir nöbetçi vardır.”</p>

  <p>“Doğuyu gözleyen bir nöbetçi mi?”</p>

  <p>Fax’ın gözleri aniden pencerelere yöneldi, sonra F’lar’dan F’nor’un yüzüne geçip sonra tekrar pencerelere döndü.</p>

  <p>“Orada her zaman muhafız vardır,” diye sertçe cevapladı, “bütün girişlerde.”</p>

  <p>“Ya, demek sadece girişler,” ve F’lar F’nor’a döndü bilgece başını sallayarak onayladı.</p>

  <p>“Başka neresi olabilir ki?” diye sordu Fax, endişeyle bir ejderadamdan diğerine bakıyordu.</p>

  <p>“Bunu sizin arpçıya sormalıyım. Kalenizde bir arpçı var değil mi?”</p>

  <p>“Tabii ki. Birkaç eğitilmiş arpçı var.” Fax omuzlarını yukarı dikti.</p>

  <p>F’lar anlamamış gibi yaptı.</p>

  <p>“Lord Fax altı diğer Kale’nin de derebeyidir,” diye filo liderine hatırlattı F’nor.</p>

  <p>“Tabii ki” diye biraz önce Fax’ın kullandığı aynı tonda onayladı F’lar.</p>

  <p>Taklit Fax’ın dikkatinden kaçmadı; ama masum bir olumlu sözden kasıtlı bir hakaret çıkaramadığından, iyice aydınlanmış koridorlara doğru azametle yürüdü. Ejderadamlar onu takip ettiler.</p>

  <p>“Bir Kalelinin hâlâ birçok eski adeti koruduğunu görmek iyi bir şey,” dedi F’nor’a iç Kale’ye doğru girerlerken Fax’ın lehine onaylarcasına F’lar. “Sağlam kayaların güvenliğini bırakıp dış Kale’lerini tehlikeli boyutlarda büyüten birçok kişi&nbsp;var. Ben böyle bir riski göze alamam.”</p>

  <p>“Onların riski, Lord F’lar, başka birisinin çıkarıdır,” diye normal kasıntılı yürüyüşüne dönerek alay edercesine homurdandı Fax.</p>

  <p>“Çıkar mı? Nasıl oluyor?”</p>

  <p>“Herhangi bir dış Kale eğitimli güçler, deneyimli bir liderlik ve iyi düşünülmüş bir strateji ile kolayca delinip geçilebilir, bronz binici.”</p>

  <p>F’lar adamın palavracının teki olmadığına karar verdi. Bu barış günlerinde bile Kule nöbetçilerini dikmekten vazgeçmiyordu. Bununla beraber, eski Yasalara uyduğundan değil de, sadece ihtiyatlı olmak için Kale’sini içerde&nbsp;tutuyordu. Arpçıları geleneklerden dolayı değil de, hava atmak için muhafaza ediyordu. Ama çukurları bozulmaya, otlarla kaplanmaya bırakmıştı. Ejderadamlara bir taraftan açık nezaketle&nbsp;uyumlu davranırken diğer taraftan üstü kapalı hakaret etmişti. Dikkat edilmesi gereken bir adamdı.</p>

  <p>Fax’ın Kale’sinde kadınlar konutu geleneksel olan en iç koridorlardan yalıyarın yüzeyindekilere taşınmıştı. Güneş ışığı dış duvarın derin kanatlı, çifte kepenkli üç penceresinden içeri süzülüyordu. F’lar bronz menteşelerin iyi yağlanmış&nbsp;olduğunu fark etti. Eşikler mızrak boyu uzunluğundaydı; Fax koruyucu duvarları azaltma uygulamasını bırakmamıştı&nbsp;henüz.</p>

  <p>Salona her tür dişil görevlerle meşgul kadınların uygun güzellikteki tabloları şatafatlı bir şekilde asılmıştı. Ana salona açılan kapıların iki yanında daha küçük yatak odaları vardı ve kadınları buralardan Fax’ın emri ile çekinerek dışarı&nbsp;çıktılar. Fax uzun mavi giysili, saçlarına kır düşmüş, yüz hatları hayal kırıklığı ve acılardan kırışmış, vücudu&nbsp;hamilelikten şişmiş bir kadına sertçe işaret etti. Lordundan bir metre ileride durana kadar ağır ağır ilerledi. F’lar kadının&nbsp;tavrından, kesinlikle Fax’ın yanına gereğinden fazla yaklaşamadığı anlamını çıkardı.</p>

  <p>“Crom Leydisi, varislerimin annesi,” dedi Fax ne gururlanarak ne de yürekten.</p>

  <p>“Leydim” F’lar isminin söylenmesini bekleyerek duraksadı.</p>

  <p>Kadın endişelice Lorduna göz attı. “Gemma,” diye sertçe söyledi Fax. F’lar iyice eğilerek selam verdi. “Leydi Gemma, Weyr Arama’da ve Kale’nin misafirperverliğini rica ediyor.”</p>

  <p>“Lord F’lar,” diye alçak bir sesle cevapladı Leydi Gemma, “hoş geldiniz, sefalar getirdiniz.”</p>

  <p>F’lar Gemma’nın ismini hatırlamakta zorluk çekmemesini kaçırmadı. Gülümseyişi, nezaketin gerektirdiğinden çok daha sıcak, minettarlık ve sempati ile alevlenmişti. Bu konuttaki kadınların sayısından Fax’ın sık sık ve güzelleriyle ilişkiye&nbsp;girdiğini tahmin etti. Bir ya da ikisine Leydi Gemma pişmanlık duymadan elveda diyebilirdi.</p>

  <p>Fax bu stratejinin işe yaramadığını fark edinceye dek isimleri geveleyerek tanıtmaya çalıştı. F’lar nazikçe leydilerin isimlerini tekrar soruyordu. Fax’ın adını gizlemeyi tercih ettiği kadınlara kulak kabarttıkça gülümsemesi artan F’nor&nbsp;kapı ağzına ilişti üşengeç biçimde. F’lar daha sonra gözlemleri kıyaslayacaktı ama üstünkörü incelemede burada&nbsp;Arama’ya değecek bir kişi bile yoktu. Fax kadınlarını şişman ve kısa boylulardan seçiyordu. Hepsi içinde bir tek&nbsp;saygısız bile yoktu. Eğer içlerinde bir tane vardıysa bile, coşkuları çoktan dövülerek alınmıştı. Hiç şüphesiz Fax bir&nbsp;damızlık aygırdı, bir sevgili değil. Topluluğun bir kısmı saçlarındaki bozulmuş güzel kokulu yağ miktarından&nbsp;anlaşılabileceği gibi kış boyunca fazla su yüzü görmemişti. Hepsinin içinde, tabii hepsi buysa, Leydi Gemma tek inatçı olandı ve çok yaşlıydı.</p>

  <p>Eğlenceli tanıtım sefası bittiğinde Fax hoş karşılamadığı misafirlerini dışarı çıkardı. Filo lideri F’nor’a diğer ejderadamlara katılmak için izin verdi. F’lar’ı Fax bronz biniciye ayırttığı konuta götürdü emredercesine.</p>

  <p>Oda kadınlar konutunun bir kat altındaydı ve kalacak insanın saygınlığına kesinlikle uygundu. Duvardaki renkli perdeler, kanlı savaşlar, karşılıklı kılıç oyunları, uçan parlak renkli ejderler, sırtlarda yanan ateş taşları ve Pern’in&nbsp;kırmızı lekeli tarihinin sunduğu bütün her şeyle doluydular.</p>

  <p>“Hoş bir oda,” diye itiraf eden F’lar, eldivenlerini ve wher derisi ceketini çıkarıp baştan savma bir biçimde masaya attı. “Adamlarıma ve hayvanlarıma bakayım. Ejderlerin hepsi daha yeni doyuruldular,” diye Fax’ın sormayı unuttuğu şeyi&nbsp;belirterek açıklama yaptı. “Zanaat kalesinde sertbestçe dolaşabilmeyi rica ediyorum.”</p>

  <p>Fax geleneksel olan bir ejderadam ayrıcalığını istemeyerek onayladı.</p>

  <p>“Alışılmış çalışma düzeninizi daha fazla bozmayacağım, Lord Fax, denetlenecek yedi Kale’den dolayı sizden beklenen çok işiniz olmalı.” F’lar vücudunu hafifçe derebeyine doğru eğip sonra da arkasını dönerek bir gidebilirsin jesti yaptı.</p>

  <p>Fax’ın yüzündeki çileden çıkma ifadesini hayal edebiliyordu ve ayaklarını yere vurarak gidişini dinledi. Fax’ın koridordan çıktığına emin olana kadar bekledi ve sonra çabucak basamaklardan Büyük Salon’a çıktı.</p>

  <p>İki ayrı ayak üzerine oturan masaları düzenleyen yanaşmalar ejderadama göz atmak için durdular. Bu dişilerden birinin Weyrkadınlarında olması gereken şeylere sahip olma olasılığını görmek için onlara bakarken sevimlice başıyla&nbsp;selamladı. Fazla çalışan, yetersiz beslenen, kırbaç ve hastalıktan korkan bunlar sadece oldukları gibiydiler - sıradan,&nbsp;ağır işlere uyan yanaşmalar.</p>

  <p>F’nor ve adamları hızla boşaltılmış bir kışla odasına yerleştirilmişlerdi. Ejderler Kale’nin yukarısındaki kayalık sırtların üstünde rahatça tünemişlerdi. Kendilerini öyle yerleştirmişlerdi ki geniş vadinin her bölümünü dikkatle&nbsp;inceleyebiliyorlardı. Hepsi Weyr’den ayrılmadan önce doyurulmuştu ve her binici kendi ejderini az da olsa tetikte&nbsp;tutuyordu. Bir Arama’da hiçbir olay olmaması gerekiyordu.</p>

  <p>F’lar’ın içeri girmesi ile ejderadamların hepsi birden ayağa kalktılar.</p>

  <p>“Hile yok, sortin yok, ama etrafa yakından bakın,” dedi kısaca. “Güneş batarken umut veren isimler ile geri dönün.” F’nor’un sırıtışını yakalayıp, Fax’ın bazı isimleri nasıl kötü telaffuz ettiğini hatırladı. “Betimlemeler düzenli, zanaat&nbsp;birliği de.”</p>

  <p>Adamlar başlarını sallayarak onayladılar, gözleri anlayışla parlıyordu. F’lar’ın Fax’ın bütün kadınlarını gördüğü konusunda şüpheleri artmasına rağmen, başarılı bir Arama’nın gurur okşayan tatminini duyuyorlardı. Mantıken,&nbsp;Doruklar Bölgesi’nin en iyilerinin Fax’ın ana Kalesi’nde olmaları gerekiyordu, ama yoktular. Daha birçok büyük zanaat&nbsp;kalesi vardı, ziyaret edilecek altı Yüksek Kale’yi saymıyoruz bile. Gene de...</p>

  <p>Konuşulmamış bir uyuşma ile F’lar ve F’nor kışladan ayrıldılar. Adamlar, birer ikişer zanaat kalesi ve yakındaki çiftlik kalelerini keşfe çıkmak için göze çarpmadan onları takip edeceklerdi. F’lar gözden sakınmaya ne kadar hevesli ise&nbsp;adamları da burada olmaya o kadar hevesliydiler. Bir zamanlar ejderadamlar güney Nerat’tan yukarı Tillek’e kadar&nbsp;Pern’in bütün büyük Kale’lerini sık ziyaret eden iltimaslı misafirlerdi. Bu hoş gelenek de, diğer âdetlerle beraber&nbsp;ölmüştü, son zamanlarda Weyr’in gördüğü yetersiz saygı buna kanıttı. F’lar bunu düzeltmek için yemin etmişti.</p>

  <p>Gizlice zarar veren değişimlerin hafızasında izini bulmak için kendini zorladı. Her Weyrkadını’nın tuttuğu Kayıtlar, son iki yüz Devir boyunca izlenebilecek aşamalı, ama algılanabilir çöküşün kanıtlarıydı. Olayları bilmek durumu&nbsp;hafifletmiyordu. Ve F’lar Kayıtlar’a ve baladlara benzer şekilde inanan, Weyr’in kendi içindeki bir avuç kişiden biriydi. Eski öykülere inanılmaya başlanırsa durum kısa zamanda kendini kökten bir şekilde değiştirebilirdi.</p>

  <p>Bir amaç, bir açıklama, bir mantık vardı, F’lar İlk Etkileme’den Ateş taşlarına, otların ulaşamadığı zirvelerden, sırt boyunca uzanan oluklara kadar Weyr Yasalarının hepsini düşündü. Bir ejderin iştahının kontrol edilmesinden Weyr’in&nbsp;nüfusunun sınırlandırılmasına kadar birçok küçük ayrıntıyı. Bununla beraber F’lar diğer beş Weyr’in niçin terk&nbsp;edildiğini bilmiyordu. Bu kullanılmayan Weyrlerde tozlar içinde, harap olmuş Kayıtlar’ın kalıp kalmadığını merak etti,&nbsp;işi yokmuş gibi. Bir sonraki filo devriyeye çıktığında bir yolunu bulup kontrol etmesi gerekiyordu. Benden Weyr’inde&nbsp;bir açıklama olmadığı kesindi.</p>

  <p>“Burada zanaat var ama heves yok,” diyen F’nor, F’lar’in dikkatini zanaat kalesindeki gezilerine çekti. Kale’nin oluklu yokuşundan zanaat kalelerinin taştan, görkemli kalelere kadar dizili kulübelerden oluşmuş düzgün, geniş yoluna indiler.&nbsp;F’lar çatılardaki yosunların tıkadığı olukları, asmaların sardığı duvarları sessizce kaydetti. Basit emniyet önlemlerinin&nbsp;alenen umursanmamasına tanık olmak onun mesleğindeki biri için acı vericiydi. İnsanoğlunun yerleşim birimlerinin&nbsp;yakınlarında bitki yetişmesi yasaktı.</p>

  <p>“Haber hızlı yayılıyor” diye kıkırdayan F’nor, bir fırıncı önlüğü içinde onlara iyi günler diye mırıldanarak hızla geçen zanaatkarı işaret etti. “Ortalıkta bir tek dişi bile yok.”</p>

  <p>Gözlemi doğruydu. Bu saatlerde kadınların, depolardan mal taşıyarak, böyle açık bir günde nehirde çamaşır yıkayarak ya da çiftlik kalelerine gidip ekime yardım ederek ortalıkta olmaları gerekirdi. Ortalıkta giysileri içine saklanmış bir&nbsp;siluet bile yoktu.</p>

  <p>“Biz bir zamanlar tercih edilen eşlerdik,” diye iğneleyici bir sesle belirtti F’nor.</p>

  <p>“İlk olarak Dokumacı Salonu’nu ziyaret edeceğiz. Eğer hafızam iyi çalışıyorsa ...”</p>

  <p>“O her zamanki gibi ...” diye acı bir tonlama ile aniden söylendi F’nor. Kan bağını hiçbir zaman avantaj olarak kullanmaya kalkmamıştı ama bronz binicinin yanında ejderadamların çoğundan, buna diğer bronz biniciler de dahil&nbsp;olmak üzere, daha rahattı. F’lar rahat bir eşitliğin insanları birbirine sıkıca bağladığı bir toplumda ketum biriydi. Sıkı&nbsp;disiplinli bir filoyu uçuruyordu, fakat adamları sadece onun emri altında manevra yapıyorlardı. Filosu, Oyunlar’da her&nbsp;zaman en üstündü. Hiçbiri <i>ara</i>da bocalayıp sonsuza kadar kaybolmamıştı. Filosundaki hiçbir hayvan hastalanıp,&nbsp;adamını ejdersiz bırakıp felç ederek Weyr’den sürgün etmemişti.</p>

  <p>“L’tol buralara geldi ve Doruklar’dan birine yerleşti,” diye devam etti F’lar.</p>

  <p>“L’tol mu?”</p>

  <p>“Evet, S’lel’in filosundan bir yeşil binici. Hatırlarsın.”</p>

  <p>Bahar Oyunları sırasında kötü zamanlı bir dönüş L’tol ve hayvanını S’lel’in bronz Tuent’inden gelen tam patlamış bir fosfin yayılımına sokmuştu. Ejder patlamadan kaçmaya çalışırken L’tol hayvanın boynundan fırlamıştı. Bir diğer filo&nbsp;arkadaşı biniciyi yakalamak için aniden üstüne atılmış ama yeşil ejder sol kanadı kıtırlaşmış, gövdesi kavrulmuş bir&nbsp;şekilde şoktan ve fosfin zehirlenmesinden ölmüştü.</p>

  <p>“L’tol Arama’mıza yardım edecektir,” iki ejderadam Dokumacı Salonu’nun bronz kapılarına doğru çıkarlarken F’nor ona katıldı. Gözlerini içerdeki loş ışığa alıştırmak için eşikte durdular. Isıllar duvar girintilerine yerleştirilmişlerdi, zanaat&nbsp;ustalarının dokuduğu kumaşlar ve ince duvar halılarının bulunduğu daha büyük dokuma tezgahlarının üstünde salkım&nbsp;salkım asılıydılar. Sessiz, bir amaca yönelik üretimin havası vardı.</p>

  <p>Bununla beraber, daha gözleri alışmadan, bir erkek figürü, onu takip etmeleri için kısaca nazik bir şeyler söyleyerek onlara doğru süzüldü.</p>

  <p>Ana salondan perdeyle ayrılan, girişin sağındaki küçük bir ofise götürüldüler. Rehberleri onlara döndü, yüzü duvardan gelen ışıkla gözüküyordu. Anlatılmaz bir hava onu ejderadam olarak göze batırıyordu. Yüzü derin kırışıklarla&nbsp;dolmuştu, bir tarafında eski yanık izleri var gibiydi. Aşırı bir istekten saygılı gözleri yüzünde dikkat çekiyordu. Sürekli göz kırpıyordu.</p>

  <p>“Ben artık Lytol’um,” dedi haşin bir sesle.</p>

  <p>F’lar başını sallayarak onayladı.</p>

  <p>“Sen F’lar olmalısın,” dedi Lytol, “ve sen de F’nor. İkinizde de babanızın bakışı var.”</p>

  <p>F’lar gene başını sallayarak onayladı.</p>

  <p>Lytol sarsılırcasına yutkundu, ejderadamların orada bulunması sürgünün bilincinde olduğunu ortaya çıkarırken yüzündeki kaslar seyiriyordu. Gülümsemeye çalıştı.</p>

  <p>“Ejderler gökyüzünde! Haberler İplikler’den daha hızlı yayılıyorlar.”</p>

  <p>“Nemorth bir dişi yumurtladı.”</p>

  <p>“Ve Jora öldü mü?” diye ilgiyle sordu Lytol, yüzündeki gergin hareket bir an için kayboldu. “Hath onunla uçtu mu?” F’lar başını sallayarak onayladı.</p>

  <p>Lytol acı acı yüzünü buruşturdu. “Gene mi, R’gul?” Kafasını çevirip ilerilere baktı, göz kapakları sakindi ama çenesindeki kaslar değişme hareketlerine devam ettiler. “Siz Doruklar’ı aldınız öyle mi? Hepsini mi?” diye ‘hepsi’nde&nbsp;hafif bir vurgulama yaparak ejderadamlara döndü.</p>

  <p>F’lar tekrar başı ile onayladı.</p>

  <p>“Kadınları gördünüz?” Lytol’un tiksintisi kelimelerinde hissediliyordu. Bu bir soru değil, araya sıkıştırdığından dolayı bir ifadeydi. “Evet, bütün Doruklar Bölgesi’nde bunlardan daha iyileri yok.” Tonu elinden gelen en aşırı hor görmeyi yansıtıyordu. Küçük odanın bir köşesinin yarısını dolduran ağır masaya&nbsp;doğru kımıldandı. Elleri kalın, ikiye katlanmış, bol ceketi vücuduna saran geniş kemere öyle sıkıca kenetlenmişti ki&nbsp;ağır deri ikiye katlanmıştı..</p>

  <p>“Neredeyse bunun tersini bekliyordunuz, değil mi?” diye devam etti Lytol. Çok hızlı ve çok fazla konuşuyordu. Bu sıradan bir insan için hakaret edercesine kaba olabilirdi. Adamın Weyr’den sürgün edilmesinin berbat yalnızlığı onu&nbsp;gevezeliğe yönlendirmişti. Lytol kendi kendine cevap verdiği yüzeysel soruları - kendi türüne olan doymak bilmez&nbsp;ihtiyacı gibi dokunulmayacak kadar hassas derinliklerdekilere tercih edip hızla geçti. Ama ejderadamlara tam&nbsp;ihtiyaçları olan bilgileri veriyordu. “Ama Fax iyice etli ve yumuşak başlı kadınlardan hoşlanır,” diye gevezelik etti.&nbsp;“Leydi Gemma bile öğrendi. Fax’ın onun ailesinin desteğine ihtiyacı olmasaydı durum farklı olurdu. Bir gün doğumda&nbsp;ölür umuduyla onu hamile bırakıp duruyor. Ve öldürecek. Öldürecek.”</p>

  <p>Lytol’un kahkahası nahoş bir şekilde çınladı.</p>

  <p>“Fax o mevkiye geldiğinde, aklı başında olan adamlar ya kızlarını Doruklar’dan aşağı yolladı ya da yüzlerini dağladı.” Durdu, yüz ifadesi karanlıktı ve acı hatıralardan dolayı gözleri nefretle kısıldı. “Ben bir salaktım ve mevkimin bana&nbsp;dokunulmazlık vereceğini düşünmüştüm.”</p>

  <p>Lytol kendini topladı, omuzlarını dikleştirerek iki ejderadama döndü tamamen. İfadesi kinci, sesi kısık ve gergindi.</p>

  <p>“O zorbayı öldürün ejderadam, Pern’in hatırı ve güvenliği için. Weyr için. Kraliçe için. Zamanını bekliyor. Diğer Lordlar arasında hoşnutsuzluk yayıyor. O-” Lytol’un kahkahası isterik bir seviyeye ulaşmıştı artık. “Kendini bir&nbsp;ejderadam kadar iyi sanıyor.”</p>

  <p>“O halde bu Kale’de hiçbir aday yok mu?” dedi F’lar, sesi adamın tuhaf teorili endişesini kesecek kadar sertti.</p>

  <p>Lytol bronz biniciye baktı. “Bunu söylemedim mi? En iyileri ya Fax’ın altında öldüler ya da başka yere gönderildiler. Geriye kalan hiçbir şey, hiçbir şey. Zayıf akıllı, cahil, aptal, hayal gücünden yoksun. Jora’da da var bunlar. O -” Çenesi&nbsp;diğer kelimeleri üzerine kitlendi. Olumsuzca başını sallarken, acısını ve umutsuzluğunu hafifletmek için yüzünü&nbsp;ovalıyordu.</p>

  <p>“Ya diğer Kale’lerde?”</p>

  <p>Lytol kederle kaşlarını çatarak olumsuzca kafasını salladı. “Aynı. Ya öldüler ya da kaçtılar.”</p>

  <p>“Ya Ruatha Kalesi?”</p>

  <p>Lytol kafasını sallamayı kesti ve sertçe F’lar’a baktı, dudakları kurnazca bir gülümsemeyle kıvrılıyordu. Neşesizce güldü.</p>

  <p>“Bugünlerde Ruatha Kalesi’nde saklanmış bir Törene ya da bir Moretta mı bulmayı düşünüyorsun? Evet, bronz binici, Ruatha soyundan gelenlerin hepsi öldü. Fax’ın kılıcı o gün açtı. Arpçıların öykülerindeki Ruatha Lordlarının ejderadamlara ellerinden gelen misafirperverliğin hepsini gösterdiklerini ve Ruatha’da yeni bir&nbsp;ırkın başladığı gerçeğini biliyordu. Bildiğiniz gibi,” Lytol’un sesi bir sırrı açıklar gibi alçaldı, “oradaki soyda benim gibi&nbsp;sürgün Weyr erkekleri vardı.”</p>

  <p>F’lar, onun öz saygısını böyle bir masum rüşvetten mahrum etmeyi istemediğinden, ciddiyetle onayladı.</p>

  <p>“Hayır, Ruatha Vadisi’nde geriye çok ama çok az şey kaldı,” diye yavaşça kıkırdadı Lytol. “Fax o Kale’den bela dışında bir şey almıyor.” Bu düşünce Lytol’u normal davranış biçimine geri getirdi ve yüzü daha iyi bir mizaç ifadesi takındı.&nbsp;“Biz, bu Kale’ninkiler, artık Pern’in en iyi dokumacılarıyız. Ve demircilerimiz daha sert silahlar üretiyorlar.”&nbsp;Benimsediği toplumun gururuyla gözleri parladı. “Ruatha’dan askere alınanlar tuhaf hastalıklar ya da kazalardan&nbsp;ölmeye meyilliler. Ve Fax’ın bir zamanlar aldığı kadınlar ...” Kahkahası edepsizceydi. “Aylar sonra onun iktidarsız&nbsp;olduğu yolunda söylentiler çıktı.”</p>

  <p>F’lar’ın hızlı çalışan kafası tuhaf bir sonuca atladı. “Soy’dan olanlardan hayatta kalan yok mu?”</p>

  <p>“Hiçbiri!” “Zanaat kalelerinde Weyr kanından hiçbir aile var mı?”</p>

  <p>Lytol F’lar’a şaşırmışça bakarak kaşlarını çattı. Yüzünün yara izli tarafını düşüncelice kaşıdı.</p>

  <p>“Vardı,” diye yavaşça kabul etti. “Vardı. Ama hiçbirinin yaşadığını sanmam.” Bir süre daha düşündü, sonra vurgulu bir biçimde başını salladı. “İstilada güçlü bir direniş vardı, bir santim bile verilmedi. Fax Kale’de leydilerin yanı sıra&nbsp;bebelerin de kafalarını uçurttu. Ve Ruatha adına silah taşıyanları ya idam ettirdi ya da hapsetti.”</p>

  <p>F’lar omuz silkti. Fikir sadece bir olasılıktı. Böyle kıran kırana bir misilleme ile, Fax direnişin yanı sıra en iyi zanaatkarları da yok etmişti hiç şüphesiz. Bu da Ruatha ürünlerinin kalitesini düşürüp Doruklar’ın dokumacılarını bu&nbsp;pazardaki en iyiler haline getirmeye yarayacaktı.</p>

  <p>“Keşke sizin için daha iyi haberlerim olsaydı, ejderadam,” diye mırıldandı Lytol.</p>

  <p>“Önemli değil,” diye onu temin etti F’lar, bir eli kapı girişinde asılı perdeyi yerine getirdi.</p>

  <p>Lytol hızla ona yanaştı, ses tonu aceleciydi.</p>

  <p>“Fax’ın hırsı hakkında söylediklerime kulak ver. R’gul’u ya da bir sonraki Weyrlideri’ni Dorukları Bölgesi’ni yakından izlemesi için zorla.”</p>

  <p>“Fax’ın senin eğilimlerinden haberi var mı?”</p>

  <p>Sık sık görünen hırs Lytol’un yüzünden geçti. Sinirlice yutkundu, cevap veren sesinde hiç duygu yoktu.</p>

  <p>“Bunun Doruklar’ın Lordu’na uyup uymaması önemli değil; çünkü loncam beni zulümden koruyacaktır. Zanaatkarlar arasında güvendeyim. O bizim sanayimizin ilerlemesine bel bağlamış durumda.” Alay edercesine kahkaha attı. “Ben en iyi savaş sahnelerini yapan dokumacıyım. Emin olun ki,” diye muzipçe bir kaşını&nbsp;kaldırarak ekledi, “ejderler artık kahramanların yoldaşları olarak kumaşlarda dokunmuyorlar. Şüphesiz, büyüyen&nbsp;yeşilliğin yayılışını fark etmişsinizdir.”</p>

  <p>F’lar hoşlanmadığını yüzünü buruşturarak gösterdi. “Tek fark ettiğimiz de o değil. Ama Fax diğer gelenekleri koruyor.”</p>

  <p>Lytol bu düşünceyi elinin tersi ile bir kenara itti. “Bunu temel askeri anlayış olduğu için yapıyor. Sana söyleyeyim, komşuları o Ruatha’yı ihanetle ele geçirdiği için silahlandılar. Ve bırak da seni uyarayım,” -Lytol bir parmağı ile&nbsp;Kale’yi gösterdi- “İplik öyküleri ile açıkça alay ediyor. Arpçıları eski baladların salak saçmalığından dolayı iğneliyor ve&nbsp;repertuvarlarındaki bütün ejder ilimlerini yasakladı. Yeni nesil; görev, gelenek ve önlemden tamamen habersiz&nbsp;büyüyecek.”</p>

  <p>F’lar bunu Lytol’un bütün diğer açıklamalarının zirvesinde duymaktan şaşırmadı; ama onu duyduğu diğer her şeyden daha çok rahatsız etti bu. Diğerleri de, arpçıların mırıldandıklarından daha fazla bir şey olmadıkları iddiasıyla tarihi&nbsp;olayların sözlü aktarımlarını inkar etmişlerdi. Ama Kızıl Yıldız hâlâ gözyüzünde parlıyordu ve can korkusuyla eski&nbsp;bağlılıklarını tekrar isterik biçimde itiraf edecekleri zaman yaklaşıyordu.</p>

  <p>“Son günlerde sabah erken dışarı çıktın mı?” diye pis bir sırıtışla sordu F’nor.</p>

  <p>“Çıktım,” diye sessiz, öksürük gibi bir fısıltıyla soludu Lytol. “Çıktım ...” bir inilti karnından burkularak çıktı. Ejderadamlardan dönerek uzaklaştı, kafası kamburu çıkmış omuzlarının arasında eğilmişti. “Gidin,” dedi dişlerini&nbsp;sıkarak. Ve onlar kararsız kalınca rica etti, “<i>Gidin</i>!”</p>

  <p>F’lar, arkasında onu takip eden F’nor ile hızla odadan çıktı. Bronz binici sessiz, loş Salon’u uzun adımlarla geçti ve ürkütücü güneş ışığına fırladı. Hızı onu meydanın ortasına götürmüştü. Orada o kadar beklenmedik bir anda durdu ki&nbsp;tam arkasındaki F’nor neredeyse ona çarpıyordu.</p>

  <p>“Diğer Salonlarda da aynı süreyi geçireceğiz,” diye kısık bir sesle bildirdi, yüzünü F’nor’un gözlerinden kaçırdı. F’lar’ın boğazı sıkılıyordu. Birden onun için konuşmak zorlaştı. Birkaç kez sıkıca yutkundu.</p>

  <p>“Ejdersiz olmak ...” diye acımasına mırıldandı F’nor. Lytol ile karşılaşmak hiç alışık olmadığı kasvetli bir biçimde rahatsız etmişti içini. F’lar’ın da açıkça eşit şekilde sarsılmış olması F’nor’un yarı kardeşinin duygusuz olduğu&nbsp;hakkındaki kişisel görüşünü fazlası ile yok etmişti.</p>

  <p>“İlk Etkileme olduğunda yapılacak bir şey yoktur. Bunu biliyorsun,” diyerek kendini harekete geçirdi F’lar. Dericilerin aletlerinin bulunduğu Salon’a uzun adımlarla yürüdü.</p>

  <p><br /></p>

  <p><b>Ejderlerin kulak verdiği kişilere saygı gösterin.</b></p>

  <p><b>Düşüncede, eylemde, sözde ve onayda.</b></p>

  <p><b>Dünyalar kurtarılır, dünyalar yitirilir.</b></p>

  <p><b>Ejderlerin yüz yüze geldiği tehlikelerle.</b></p>

  <p><b><br /></b></p>

  <p><b>Ejderadam aşırılıktan uzak dur.</b></p>

  <p><b>Açgözlülük Weyr’e acı getirir.</b></p>

  <p><b>Eski Yasalara sımsıkı yapış,</b></p>

  <p><b>Ejderweyr’i ancak böyle başarılı olur.</b></p>

  <p><br /></p>

  <p>F’lar’ın eğlendiği de oldu eğlenmediği de... Bu onların Fax eşliğindeki dördüncü günleriydi. Sadece F’lar’ın kendini ve Filo’yu iyi kontrol etmesi, durumun şiddete yol açmasını engelliyordu.</p>

  <p>Mnementh F’lar’ın Doruklar Bölgesi’nde seçtiği Ruatha’ya doğru Göğüs Geçit’inden ağır ağır süzülürken, bunun bir şans dönümü olması mümkün, diye düşüncelere daldı F’lar. Fax’ın taktikleri, onuruna kafayı fazla takmış R’gul ya da S’lan&nbsp;ya da sabırla sağduyu geliştirmek için fazla genç olan D’nol karşısında başarılı olabilirdi. S’lel şaşkınlıkla geri&nbsp;çekilebilirdi, bu da Weyr için en az bir savaş kadar felaketti.</p>

  <p>Onun belirtilerin arasındaki bağlantıları çok önceden kurması gerekirdi. Weyr’in ve etkisinin çöküşü sadece Kale Lordları ve onların ahalilerinden ileri gelmemişti. İkinci sınıf kraliçeler ve beceriksiz Weyrkadın’larının bir sonucu&nbsp;olarak Weyr’in içinden gelmişti. Bu R’gul’un Kale’lerdekileri ‘rahatsız’ etmemek için ejderadamları Weyr’de tutmak konusundaki anlaşılmaz ısrarından olmuştu. Ve Weyr’in içinde filolar arasındaki iç çekişme, Weyr&nbsp;etkinliklerinin en önemlisi olana kadar, Oyunlar’a hazırlık için çok fazla önem verilmişti.</p>

  <p>Ne otların hadlerini aşması bir anda olmuştu, ne de Lordlar son zamanlarda bir sabah uyanmış ve bir anda geleneksel ondalık vergiyi Weyr’e vermemeye karar vermişlerdi. Bu aşamalı biçimde olmuş ve Weyr tarafından izin verilmişti.</p>

  <p>Bu, ta ki Weyr ve ejderlerin amacı ve nedeni sığlaşıp, eski bir Kale’ye, Pern’i İplikler’den kurtarmak için gereken en basit önlemleri ve ejderadamları önemsemeyen, sonradan görme, türedi bir soydan bir varis gelinceye dek devam&nbsp;etmişti.</p>

  <p>F’lar eğer Weyr eski ününü sürdürmüş olsaydı, Fax’ın komşu Kale’lere karşı böyle bir saldırı planına kalkışacağı konusunda şüpheliydi. Her Kale’nin vadisini ve ahalisini İplik’ten koruyacak Lordu olmalıydı. Bir Kale bir Lord - yedi&nbsp;tanesine sahip çıkan bir Lord olmaz. Bu eski geleneğe uymuyordu ve bırakın kötülüğünü, bir adam yedi vadiyi birden&nbsp;ne kadar iyi savunabilirdi ki? Bir adam, ejderadam hariç, bir anda sadece bir yerde olabilirdi. Ve bir adamın bir&nbsp;Kale’den diğerine gitmesi, eğer ejdere binmiyorsa, saatler alırdı. Hiçbir eski Weyradamı eski usullerin açıktan açığa&nbsp;savsaklanmasına izin vermezdi.</p>

  <p>F’lar Geçit’in kıraç zirveleri boyunca uzanan yeraltı alev kanalını gördü. Mnementh süzülüşünü daha iyi bir görüntü için yavaşça değiştirdi. F’lar filonun yarısını esas geçit töreni için önden ileri yollamıştı. Çarpık çurpuk arazide yüzeyi sıyırarak gitmek iyi bir eğitimdi. Antrenman&nbsp;olarak bütün otları yakmak emri ile küçük ateş taşı parçaları dağıtmıştı. Bu Fax’a olduğu kadar askerlerine de, Pern&nbsp;halkının büsbütün unutmuş göründüğü ejderlerin korku ve saygı uyandıran yeteneklerini hatırlatacaktı.</p>

  <p>Ejderler gazları ileri püskürttükçe ateşten fosfin salgı, seyrin güzel gittiğini gösteriyordu. R’gul Lytol’u sürgüne yollayan ateş taşı talimlerinin aleyhinde olabilirdi ama F’lar geleneği sürdürdü - ve de onunla beraber uçan herkes, -yoksa filodan ayrılmak zorunda kalırlardı. Hiçbiri onu düş kırıklığına uğratmadı.</p>

  <p>F’lar adamların en az onun kadar alev püskürten bir ejder sürmekten zevk aldığını biliyordu. Fosfin dumanları kendilerine özgü bir keyif veriyorlardı. Bir ejderin kuvvetiyle görkemini kontrol eden adamın içinden yükselen iktidar&nbsp;duygusu insan deneyimleriyle kıyaslanabilir değildi. Ejder binicileri İlk Etkileme yapıldı mı insanlardan sonsuza kadar&nbsp;farklılaşıyorlardı. Ve bir savaşçı ejderi, mavi, yeşil, kahverengi ya da bronzu sürmek hiç bitmeyen tedbirlere, diğer&nbsp;bütün insanoğullarından soyutlanmak gibi risklere değerdi.</p>

  <p>Mnementh Crom’dan Ruatha’ya giden Geçit’in dar yarığı boyunca sessizce yatay gitmek için kanatlarını hafifçe alçalttı. Yarıktan çıkar çıkmaz iki Kale’nin arasındaki fark ortaya çıktı.</p>

  <p>F’lar afalladı. Son dört Kale’de iken Arama’nın sonunun Ruatha’da olacağından emindi. Nabol’da babası dokumacı olan küçük bir esmer vardı, ama ... Ve koca gözlü, fidan gibi uzun, Crom’daki önemsiz bir Bekçi’nin kızı, fakat ... Bunlar&nbsp;olasılıklardı ve F’lar yerine S’lel, K’net ya da D’nol olsaydı, bu ikisini potensiyel eş olarak alabilirdi ama Weyrkadını&nbsp;olmaları olası değildi.</p>

  <p>Ama başından sonuna kadar doğru seçimin güneyde bulunacağıyla kendini rahatlatıyordu. Şimdi, harabe olan Ruatha’ya göz attı, umutları dağıldı. Altında Fax’ın sancaklarının kendisinin orada olmasını gerektiren şekilde dizili&nbsp;olduğunu gördü.</p>

  <p>Hissettiği ezici hayal kırıklığını bastırarark, Mnementh’i aşağıya yöneltti. Fax dehşete düşmüş bineğini zorlukla kontrol ederek terk edilmiş gözüken vadiyi işaret etti.</p>

  <p>“Öylesine umutlu olduğun büyük Ruatha’ya bak,” diye alay ederek kendisiyle eğlendi.</p>

  <p>F’lar, Fax’ın nasıl olup bunu tahmin ettiğini merak ederek soğuk bir gülümseme ile karşılık verdi. F’lar diğer Kale’de Arama yapılmasını önerirken o kadar anlaşılır mıydı? Yoksa bu Fax açısından şanslı bir tahmin miydi?</p>

  <p>“İnsan bir bakışta Doruklar Bölgesi’nden gelen malların artık niçin tercih edildiğini anlayabilir,” diye kendi kendine cevapladı F’lar. Mnementh guruldandı ve F’lar sertçe ondan düzeni bozmamasını istedi. Bronz ejder Fax’a karşı nefrete yaklaşan bir garaz geliştirmişti. Böyle bir&nbsp;antipati bir ejder için çok sıradışıydı ve F’lar’ı çok ilgilendiriyordu. Fax’ın ölümüne bir parça bile üzülmezdi; ama&nbsp;Mnementh’in soluğuyla olmasını istemiyordu.</p>

  <p>“Ruatha’dan az mal geliyor,” dedi Fax nerdeyse hırlamayı andırır bir sesle. Hayvanının yularını sertçe çekti ve ağızlığında kan rengi bir köpük belirdi. Yaratık ağzındaki acı veren demir parçasını gevşetmek için kafasını geriye attı&nbsp;ve Fax zalimce kulaklarının arasına sert bir şekilde vurdu. F’lar’ın gözlemlediği kadarıyla darbe zavallı itiraz eden&nbsp;yaratığa değil de, verimsiz Ruatha’nın görüntüsüneydi.</p>

  <p>“Ben derebeyiyim. Benim resmen açıklamam Soy’dan olan hiç kimsenin meydan okumasıyla karşılaşmadan kabul edildi. Ben kendi hakkıma dayanıyorum. Ruatha resmi derebeyine&nbsp;vergisini ödemek zorunda ...”</p>

  <p>“Ve yılın geri kalanında açlık çekmek,” diye geniş vadiye göz atarak soğuk bir alaycılıkla belirtti. Tarlalarının çok azı sürülmüştü. Çayırlarında az sayıda sürü vardı. Meyve ağaçları bile gelişmemiş gözüküyordu. Komşu vadi Crom’da&nbsp;ağaçlardaki çiçekler çok bolken; bir yan vadide çiçekler sanki bu iç karartıcı yerde büyümek istemiyormuşçasına seyrekti. Güneş yeteri kadar yükselmiş olmasına rağmen, çiftlik kalelerinde bir hareket yokmuş gibi&nbsp;gözüküyordu, ya da hiçbiri görülebilecek kadar yakında değildi. Umutsuz bir kasvet atmosferi vardı.</p>

  <p>“Ruatha’da benim yönetimime direniş vardı.” F’lar adamın kızgın sesi, tatsız yüzü Ruathalı asilere yapacakları konusunda daha tatsız&nbsp;kehanetleri haber verdiğinden, Fax’a bir göz attı. Fax’ın Ruatha ve asilerine karşı tavrını etkileyen kin, F’lar’ın&nbsp;tanımlayamadığı fakat bu Kale turunu ustalıkla ilk önerdiği günden beri farkında olduğu bir başka güçlü duyguyla&nbsp;karışıyordu. Fax açıkça korkusuz ve iğrenç bir şekilde kendine güvenen biri olduğundan korku olamazdı bu. Tiksinti?&nbsp;Dehşet? Belirsizlik? F’lar Fax’ın Ruatha’yı ziyarete gönülsüzlüğüne neden olan bileşimlere bir etiket konduramadı; ama&nbsp;adam manzaradan zevk almıyordu ve şimdi bu rahatsız edici sınırların içinde olduğu için haşince davranıyordu.</p>

  <p>“Ruathalılar da ne kadar aptalmış,” diye fikrini belirtti F’lar iyi huylu bir tavırla. Fax döndü, bir eli kılıcının kabzasındaydı, gözleri öfkeden parlıyordu. F’lar hazza yakın bir duyguyla soyguncu Fax’ın bir ejderadama gerçekten&nbsp;silah çekebileceğini sezinledi. Adam kendini kontrol edip, bineğinin dizginlerini sıkıca tuttuktan sonra mahmuzlayarak&nbsp;çılgınca ileri sürünce nerdeyse hayal kırıklığına uğradı.</p>

  <p>“Onu yine de öldüreceğim,” dedi kendi kendine ve Mnementh de uyum içinde kanatlarını açtı.</p>

  <p>F’nor bronz binicinin yanına damladı.</p>

  <p>“Onu sana silah çekecekmiş gibi mi gördüm?” F’nor’un gözleri canlı, gülümseyişi iğneleyiciydi.</p>

  <p>“Bir ejdere bindiğimi hatırlamasa çekiyordu.”</p>

  <p>“Ona dikkat et, bronz binici. Kısa zamanda seni öldürmeyi amaçlıyor.”</p>

  <p>“Eğer başarabilirse!”</p>

  <p>“Tehlikeli bir savaşçı olarak kabul ediliyor,” diye tavsiyede bulundu F’nor, gülümseyişi yok olmuştu.</p>

  <p>Mnementh tekrar kanatlarını çırptı. F’lar farkında olmadan kocaman yumuşak derili boynu okşadı.</p>

  <p>“Benim dezavantajım mı var?” diye sordu F’lar, F’nor’ın kelimeleri battığından dolayı.</p>

  <p>“Benim bildiğim kadarıyla, hayır,” dedi hızla F’nor, şaşkınca. “Onu savaşırken görmedim ama duyduklarımdan hoşlanmıyorum. Nedenli nedensiz sık sık birilerini öldürüyor.”</p>

  <p>“Ve kan akıtmaktan hoşlanmadığımız için bizden savaşçılar gibi korkulmaması mı gerekiyor?” diye patlattı F’lar. “Geldiğin yerden utanıyor musun?”</p>

  <p>“Ben, hayır!” F’nor liderinin ses tonundan dolayı derin bir nefes aldı. “Filomuzun diğer üyeleri de utanmıyorlar! Ama Fax’ın adamlarında öyle bir hava var ki ... bende kavga etmek için neden bulmak isteği uyandırıyor.”</p>

  <p>“Dediğin gibi, büyük ihtimalle o kavgaya gireceğiz. Ruatha’da soylu derebeyimizin sinirlerini bozan bir şey var.”</p>

  <p>Mnementh ve de şimdi Canth, F’nor’un kahverengi ejderi, binicilerinin dikkatini çekmek için kanatlarını açıp çırpıyorlardı.</p>

  <p>Ejderin kafasını aniden binicisine doğru geri çevirmesi ile F’lar güneşi yansıtan opallar gibi parıldayan büyük gözlere dik dik baktı.</p>

  <p>“Bu vadide gizli bir güç var,” diye mırıldandı F’lar, ejderin kızgın mesajının anlamını toparlarken.</p>

  <p>“Bir güç var gerçekten, hem de benim kahverengim bile onu hissedebiliyor,” diye cevapladı F’nor, yüzü ışıldıyordu.</p>

  <p>“Dikkat et, kahverengi binici,” diye uyardı F’lar. “Dikkat et. Bütün filoyu yukarı yolla. Bütün bu vadiyi araştırın. Bunu fark etmem lazımdı. Bundan şüphelenmem gerekiyordu. Bütün bunların değerlendirilmesi lazımdı. Ejderadamlar ne&nbsp;kadar salaklaşmışlar!”</p>
</body>
</html>
