<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-027">Davulcu, vur; gaydacı, üfle;</h2>

  <p>Vur, arpçı; asker, git</p>

  <p>Ateşi özgür bırakın ve otları dağlayın</p>

  <p>Doğan Kızıl Yıldız geçinceye dek.</p>

  <p><br /></p>

  <p>Beş Weyr Ruatha Vadisi’nde etrafa yerleşirken F’lar kendi güney weyr halkını zamanda ileri getirmek zorunda kaldı. Hepsi iki zamanlı hayatta tahammüllerinin sonuna gelmişlerdi. İki gün ve on Devir önce boşalttıkları konutlarına&nbsp;sessizce sokulmaktan memnundular.</p>

  <p>Lessa’nın geri atlamasından tamamen habersiz olan R’gul, F’lar ve Weyrkadını’nın Weyr’e dönüşlerinde, F’nor’un yetmiş iki ejder ile geldiğini ve binicilerinin herhangi birinin savaşacak durumundan şüphesi olduğundan bahsederek onları&nbsp;selamladı.</p>

  <p>“Hayatımda hiç bu kadar bitmiş, tükenmiş insan görmedim,” diye dırdır etti, “güneş, tonla yiyecek ve hiç sorumluluk olmadığı halde onları kötü duruma sokanın ne olduğunu hayal bile edemiyorum.”</p>

  <p>F’lar ve Lessa birbirine baktılar.</p>

  <p>“Evet, güney Weyr’inin devam etmesi gerekiyor, R’gul. Bunu ciddi biçimde düşün.”</p>

  <p>“Ben savaşçı bir ejderadamım, zampara değil,” diye yaşlı ejder binicisi homurdandı. “Kendimi şu diğerleri gibi zayıflatmak için <i>ara</i>da geçmişe bir geziden çok daha fazlası lazım.”</p>

  <p>“Oh, nerdeyse hemen tekrar kendileri olacaklar ,” dedi Lessa ve R’gul’un şiddetli hoşnutsuzluğuna kıkırdadı.</p>

  <p>“Öyle olmaları gerekiyor, eğer göğü İpliklerden temizleyeceksek,” diye sabırsızca lafı patlattı R’gul.</p>

  <p>“Bu konuda şimdi bir sorun yok,” diye kolayca onu temin etti F’lar.</p>

  <p>“Sorun yok mu? Sadece yüz kırk dört ejderle mi?”</p>

  <p>“İki yüz on altı,” diye sertçe onu düzeltti Lessa.</p>

  <p>R’gul ona aldırmayarak sordu. “O demirciustası çalışan bir alev makinesi buldu mu?”</p>

  <p>“Evet buldu,” diye onu temin ederken iyice sırıtıyordu F’lar.</p>

  <p>Beş Weyr de kendi malzemelerini getirmişlerdi. Fandarel’e eskilerinden örnekler çizmek dışında bir iş düşmemişti. Hiç şüphesiz, kıtadaki her ocak ve demirci sabaha o dizaynın kopyasını çıkarmak için hazır olacaktı. T’ton F’lar’a onun&nbsp;zamanında her Kale’nin yerdeki her adam için fazlası ile alev makinesine sahip olduğunu söylemişti. Bununla beraber,&nbsp;Uzun Aralık’tan dolayı makineler ya eritilmiş ya da anlaşılmaz aletler olarak kaybolmuşlardı. Özellikle D’ram, aynı&nbsp;zamanda gübre görevi de gördüğünden dolayı, alev püskürtmekten daha iyi olduğunu hesaba katarak, Fandarel’in&nbsp;agenothree spreyi ile çok fazla ilgilenmişti.</p>

  <p>“Evet,” diye karamsarca kabul etti R’gul, “bir ya da iki alev makinesinin öbür gün biraz yardımı olacak.”</p>

  <p>“Bize çok daha fazla yardım edecek başka bir şey bulduk,” diye belirtti Lessa ve sonra çabucak izin isteyip, koşa koşa yatak odalarına gitti.</p>

  <p>Perdelerin arkasından gelen sesler ya kahkahaydı ya da hıçkırık ve R’gul ikisine de kaşlarını çattı. Bu kız böyle bir zamanda Weyrkadını olmak için çok ama çok gençti. Dengesizdi.</p>

  <p>“Durumun ne kadar kritik olduğunun farkında değil mi? F’nor’un eklemelerine rağmen? Eğer uçabilirlerse, değil mi?” diye çabuk kızarak sordu. “Onun Weyr’den çıkmasına hiç izin vermemen gerekirdi.”</p>

  <p>F’lar bunu umursamadı ve kendine bir kupa şarap doldurmaya başladı.</p>

  <p>“Sen bir zamanlar beş boş Weyr’den destek alan teorinle Pern’de bir daha İplik olmayacağını söylemiştin.”</p>

  <p>R’gul boğazını temizleyerek - onlar Weylideri’ne uygun olsalar bile - İplikler’e karşı etkisiz olacak özürler diye düşündü.</p>

  <p>“Şimdi o teoride ciddiye alınacak bir yan vardı,” diye devam etti F’lar, R’gul’a da bir kupa doldurarak. “Bununla beraber, senin yorumladığın gibi değil. Beş Weyr boştu çünkü onlar ... onlar buraya geldiler.”</p>

  <p>R’gul kupası dudaklarına yarı yolda iken F’lar’a dik dik baktı. Bu adam da sorumluluklarını taşımak için çok gençti. Ama ... söylediğine gerçekten inanıyormuş gibi&nbsp;gözüküyordu.</p>

  <p>“İster inan ister inanma, R’gul - ve günün boş bir zamanında inanacaksın - beş Weyr artık boş değil. Onlar buradalar, Weyrler de, bizim zamanımızda. Ve bin sekiz yüzlük güçle öbür gün Telgar’da alev makineleri ve yığınla savaş&nbsp;deneyimi ile bize katılacaklar.”</p>

  <p>R’gul sakince zavallı adama uzun bir süre baktı. Dikkatlice kupasını koydu ve topukları üzerinde dönerek weyri terk etti. Alay konusu olmayı reddetmişti. Eğer öbür gün İplikler ile savaşacaklar idiyse liderliği devralmak için plan yapsa&nbsp;iyi olacaktı.</p>

  <p>Ertesi sabah gruplar halinde Weyrliderlerini ve filo liderlerini getiren koca bronzları gördüğünde R’gul içip iyice sarhoş oldu.</p>

  <p>Lessa dostlarıyla günaydınlaştı ve sonra tatlıca gülümseyerek Ramoth’un karnını doyurması gerektiğini söyleyerek weyri terk etti. F’lar arkasından düşüncelice gözünü dikip baktı. Sonra toplantıya katılması istenen Robinton ve&nbsp;Fandarel’i karşılamaya gitti. İki zanaatkara fazla bir şey söylemedi; ama konuşulanların bir kelimesini bile kaçırmadılar.&nbsp;Fandarel’in koca kafası konuşmacıdan konuşmacıya dönüp durdu, çukur gözlerini arada sırada kırpıyordu. Robinton&nbsp;atalarının ziyaretinden tamamiyle hoşnut, yüzünde şaşkın bir&nbsp;gülümseme ile oturuyordu.</p>

  <p>F’lar Benden’in Weyrlideri olarak onun da deneyimli olmadığı alanlarda, ismi var cismi yok konumuna çabucak çekildi. “Nerat ve Keroon’da oldukça iyi iş başardın. Hem de çok iyi,” dedi T’ton.</p>

  <p>“Sen yirmi sekiz adam ve ejderin savaşamaz hale gelmesine iyi liderlik mi diyorsun?”</p>

  <p>“İlk savaşta bütün ejderadamlar civciv ejder kadar acemi midir? Hayır, be adam, sen tam zamanında Nerat’taydın,” ve T’ton pis pis sırıttı F’lar’a, “oraya nasıl gitmiş olursan ol, bir ejderadamın zaten yapması gereken de budur. Hayır, ben&nbsp;bunun iyi bir uçuş olduğunu söylüyorum. İyi uçuş.” Diğer dört Weyrlideri iltifata tamamen katıldıklarını mırıldandılar.&nbsp;“Senin Weyr’in güçsüz, bu yüzden sana arada sırada, yeterli filo binicisi ödünç vereceğiz ta ki Weyr’ini tekrar tam&nbsp;gücüne ulaştırana kadar. Oh, kraliçeler bu zamanlara bayılıyorlar!” Ve sırıtışı bronz binicileri de dahil edene kadar arttı.&nbsp;F’lar Ramoth’un bir çiftleşme uçuşuna daha hazır olduğunu düşünerek sırıtışa aynen karşılık verdi ve bu sefer, Lessa ...&nbsp;oh, bu kız çok aldatıcı derecede uysal davranıyordu. Onu yakından izlese iyi olacaktı.</p>

  <p>“Şimdi,” diyordu T’ton, “yanımızda getirdiğimiz bütün alev makinelerini Fandarel’in zanaat kalesine bıraktık, böylece yarın bütün yer adamları silahlı olacaklar.”</p>

  <p>“Tamam, teşekkürler,” diye homurdandı Fandarel. “Rekor bir sürede yenilerini üreteceğiz ve kısa zamanda sizinkileri geri yollayacağız.”</p>

  <p>“Şu agenothreeyi hava püskürtmesi için adapte etmeyi unutma,” diye sözünü kesti D’ram.</p>

  <p>“Bütün Weyrlerin, bütün güçleri ile Crom boyunca saldıracak İplikleri izlemek için Telgar üzerinde, şafaktan üç saat sonra buluşacağında anlaşıldı,” dedi ve T’ton çabucak etrafındaki diğer binicilere göz attı. “Aklımdayken, F’lar Robinton’un bana gösterdiği şu haritalar mükemmel. Bizde onlardan hiç yoktu.”</p>

  <p>“Saldırıların nasıl geleceğini nereden biliyordunuz?”</p>

  <p>T’ton omuz silkti. “Ben weyr çömezi iken bile düzenli geliyorlardı. Bir şekilde ne zaman geleceklerini biliyorsun. Ama böyle çok çok daha iyi.”</p>

  <p>“Çok etkili,” diye onaylarcasına ekledi Fandarel.</p>

  <p>“Yarından sonra, bütün Weyrler Telgar’da kendilerini gösterdikten sonra, boş Weyrleri doldurmamız için gereken erzakları isteyebiliriz,” diye sırıttı T’ton. “Eski günler gibi, Kalelilerden fazladan vergi koparmak.” Ellerini beklenti ile&nbsp;ovaladı. “Eski günlerdeki gibi.”</p>

  <p>“Güney Weyr’i var,” diye önerdi F’nor. “Şu anda biz altı Devir’dir orada değiliz. Bizim bıraktığımız sürüler var. Üremiş olmaları lazım. Orada meyve ve tahıl da var.”</p>

  <p>“Güney macerasının devam ettiğini görmek beni memnun edecek,” diye F’nor’a cesaretlendirici biçimde başını sallayarak belirtti F’lar.</p>

  <p>“Peki, lütfen Kylara’yı da orada tutmaya devam et,” diye hızla ekledi F’nor, gözleri kızgınlıktan parlıyordu.</p>

  <p>Yeni yerleşilen Weyrlere yardım için bazı acil erzakların yollanmasını konuştular ve sonra toplantıya son verildi.</p>

  <p>“Bir gün önce iyi durumda bıraktığın Weyr’i,” dedi T’ton Robinton ile şarap içerken, “tozlu bir enkaz yığını haline gelmiş bulmak biraz sarsıcı.” Kıkırdadı. “Alt Mağaraların kadınlarının neşesi biraz kaçtı.”</p>

  <p>“Biz o mutfakları temizledik,” diye içerlemişce cevapladı F’nor. Normal zamandaki iyi bir akşam dinlenmesi aşırı yorgunluğunun çoğunu gidermişti.</p>

  <p>T’ton boğazını temizledi. “Mardra’ya göre hiçbir erkek, hiçbir şeyi temizleyemez.”</p>

  <p>“Yarın uçabilecek misin, ne dersin, F’nor?” diye isteklice sordu F’lar. Bir gecelik ilerlemeye rağmen yarı kardeşinin yüzünde gözüken gerginliğin kesinlikle farkındaydı. Ama bu yorucu Devirler gerekliydi ve de geçmişten gelen bin&nbsp;sekiz yüz ejderin varacağını sonradan anlama ile boşa çıkmamışlardı. F’lar yedeklemelerin gereğinden dolayı yavrulama ve yetiştirme için umutsuzca F’nor’u on Devir geriye yolladığında, akıllarına daha Soru Şarkısını&nbsp;getirmemişlerdi ya da o duvar halısını bilmiyorlardı.</p>

  <p>“Ejdersiz olsam bile o savaşı kaçırmazdım,” diye cesurca belirtti.</p>

  <p>“Bu bana yarın Telgar’da Lessa’ya ihtiyacımız olduğunu hatırlattı,” diye belirtti F’lar. “Bütün ejderlerle konuşabilir, biliyorsunuz,” diye nerdeyse özür dilercesine T’ton ve D’ram’a açıkladı.</p>

  <p>“Oh, biliyoruz,” diye onu temin etti T’ton. “Ve Mardra da buna aldırmaz.” F’lar’ın boş ifadesini görünce ekledi.</p>

  <p>“Kıdemli Weyrkadını olarak, Mardra, elbette ki, kraliçe filosunun başında.”</p>

  <p>F’lar’ın ifadesi daha da boşlaştı. “Kraliçe filosu mu?”</p>

  <p>“Tabii ki,” T’ton ve D’ram F’lar’ın şaşırması karşısında bakıştılar. “Siz kraliçelerinizi savaştan uzak tutmuyorsunuz, değil mi?”</p>

  <p>“Bizim <i>kraliçelerimiz</i> mi? T’ton, bizim Benden’de - her seferinde - bir tek kraliçemiz vardı, bundan dolayı nesillerdir kraliçelerin savaş efsanelerini büyük sapkınlık olarak kınayanlar oldu!”</p>

  <p>T’ton üzüntülü gözüktü. “Şu ana kadar sayılarınızın ne kadar az olduğunu gerçekten fark etmemiştim.” Ama coşkuları ağır bastı. “Kraliçeler alev makineleri ile çok işe yararlar. Diğer binicilerin kaçırabileceği kümeleri yakalarlar. Ana&nbsp;filoların altından alçaktan uçarlar. D’ram’ın agenothreespreyi ile bu kadar çok ilgilenmesinin bir nedeni bu. Alazlanmamış bir tek tüy bile Kalelilerin kafasına düşmez, deyim&nbsp;yerindeyse, ve sürülmüş tarlalar içinde çok da iyi olurlar.”</p>

  <p>“Yani kraliçelerinizin İpliklere karşı uçmasına izin verdiğinizi mi söylüyorsunuz?” F’lar F’nor’un ve T’ton’un sırıtmasını umursamadı.</p>

  <p>“İzin vermek mi?” diye bağırdı D’ram. “Onları durduramazsın ki? Baladları bilmiyor musun?”</p>

  <p>“Moreta’nın Uçuşu’nu mu?”</p>

  <p>“Tabii ki o.”</p>

  <p>F’nor, F’lar gözlerinin önündeki bukleyi kızgınca çekerken onun yüzündeki ifadeye yüksek sesle güldü. Sonra, utangaçça sırıtmaya başladı.</p>

  <p>“Teşekkürler. Bu bana bir fikir verdi.”</p>

  <p>Weyrlideri arkadaşlarını ejderlerine götürdü. İkinci savaşından önceki sabahta olduğunu düşünmesi gerekenden daha kaygısızca, neşeyle Robinton ve Fandarel’e el salladı. Sonra Mnementh’e Lessa’nın nerede olabileceğini sordu.</p>

  <p><i>Banyo yapıyor</i>, diye cevapladı bronz ejder.</p>

  <p>F’lar kraliçenin boş weyrine bir göz attı.</p>

  <p><i>Ah, Ramoth Doruk’ta, her zamanki gibi</i>. Mnementh incinmiş gibiydi.</p>

  <p>F’lar banyodaki su şıpırtılarının birden kesildiğini duyunca aşağı sıcak <i>klah</i> için seslendi. Bunun tadını çıkaracaktı.</p>

  <p>“Ah, toplantı iyi gitti mi?” diye kurulama bezi narin vücuduna sıkıca sarılı banyodan çıktığında tatlıca sordu Lessa.</p>

  <p>“Son derece. Şüphesiz, Telgar’da olman gerekeceğinin farkındasın, değil mi, Lessa?”</p>

  <p>Tekrar gülümsemeden önce dikkatlice ona bir an baktı Lessa.</p>

  <p>“Bütün ejderlerle konuşabilen tek Weyrkadını benim” diye cilveyle cevapladı.</p>

  <p>“Doğru,” diye kaygısızca kabul etti F’lar. “Ve artık Benden’deki tek kraliçe binicisi değilsin...”</p>

  <p>“Senden nefret ediyorum!” diye lafı patlattı Lessa, F’lar’ın kumaş sarılı vücudunu kendininkine kıpırdayamaz halde yapıştırmasını engelleyemeyerek.</p>

  <p>“Fandarel’e senin için kraliçe filosuna katılabilmen için bir alev makinesi yapmasını söylesem de mi?”</p>

  <p>Lessa onun kollarının arasında kıvranmayı kesti ve F’lar’ın onun davranışlarını tahmin etmiş olmasına şaşırarak dik dik ona baktı.</p>

  <p>“Ve Kylara güneye Weyrkadını olarak yerleştirilecekse ... bu sefer? Weyrlideri olarak savaşlar arasında huzura ve sessizliğe ihtiyacım var ...”</p>

  <p>F’lar’ın öpücüğüne Lessa ejder yükseliyormuş gibi ateşli karşılık verirken kumaş üzerinden düştü.</p>
</body>
</html>
