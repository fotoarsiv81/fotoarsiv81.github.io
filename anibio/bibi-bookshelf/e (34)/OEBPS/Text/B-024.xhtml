<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-024">En karanlık gecenin şafakla sona ermesi gerekir,</h2>

  <p>Güneş rüya görenin korkusunu yok eder:</p>

  <p>Ruhumun soğuk umutsuz acısı</p>

  <p>Kararan Weyr’inde teselli bulacak mı?</p>

  <p><br /></p>

  <p>Arada on bir atlama yapmışlardı. Weyrliderleri’nin bronzları her atlamada kısa bir süre dinlenirlerken Lessa ile konuşuyorlardı. Bin sekiz yüz gezginin, sadece dördü ileri gitmeyi başaramamıştı. Onlar da en yaşlı hayvanlardı. Beş&nbsp;kolun hepsi de on iki Devir olacak son atlamayı yapmadan önce kısa bir yemek ve sıcak <i>klah</i> arası verme konusunda&nbsp;anlaştılar.</p>

  <p>“On iki yerine yirmi beş Devir gitmek daha kolay,” diye Mardra <i>klah</i> servisi yaparken fikrini söyledi T’ton. Yanıp sönen, sadık rehberleri, Kızıl Şafak Yıldızı’na göz attı. “Pozisyonunu fazla değiştirmiyor. Lessa bize ek nişanlar vermen&nbsp;için sana güveniyorum.”</p>

  <p>“Ben bizi F’lar benim gittiğimi keşfetmeden önce Ruatha’ya geri götürmek istiyorum.” Kızıl Yıldız’a bakması ile ürperdi ve hızla sıcak <i>klah</i>tan yudumladı. “Kızıl Yıldız’ı aynen böyle bir kez... hayır iki kez ... gördüm Ruatha’da.”&nbsp;T’ton’a gözlerini dikip baktı, o sabahı hatırladıkça boğazı düğümleniyordu: Kızıl Yıldız’ın kendisi için bir tehdit&nbsp;olduğuna karar verdiği zamandan üç gün sonra Fax ve F’lar Ruatha Kalesi’nde görülmüşlerdi. Fax, F’lar’ın hançeri ile ölmüştü ve Lessa Benden Weyr’ine gitmişti. Birden başının döndüğünü, güçsüzleştiğini, acayip bir şekilde huzurunun kaçtığını hissetti. Diğer atlama aralarında durduklarında hiç böyle hissetmemişti.</p>

  <p>“İyi misin, Lessa?” diye ilgi ile Mardra sordu. “Bembeyazsın ve titriyorsun.” Weyr eşine endişelice göz atarak kolunu Lessa’nın omuzuna attı.</p>

  <p>“On iki Devir evvel Ruatha’daydım,” diye mırıldanan Lessa, destek için Mardra’nın eline sıkıca sarıldı. “Ruatha’da iki defa bulundum. Hadi çabucak gidelim. Bu sabah çok fazlayım. Geri dönmem lazım. F’lar’a geri dönmem lazım. Çok&nbsp;kızacak.”</p>

  <p>Onun sesindeki isteri belirtisi hem Mardra, hem T’ton’u alarma geçirdi. Hemen hızla ateşlerin söndürülmesi, Weyr halkının ejderlere binmesi ve ileri son atlamaya hazırlanması emirleri verildi.</p>

  <p>Lessa’nın zihni karışıktı, diğer Weyrliderlerinin ejderlerine nişanları gönderdi: Akşam ışığında Ruatha, Büyük Kule, iç Avlu, ilkbahardaki arazi ...</p>
</body>
</html>
