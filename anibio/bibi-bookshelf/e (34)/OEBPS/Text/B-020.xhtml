<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-020">Hafifçe çalkalanan ıssız deniz boyunca</h2>

  <p>Ejder kanatlarının son zamanlarda üzerinde açılmamış olduğunca,</p>

  <p>Bir altın ve güçlü kahverengi uçtular baharda</p>

  <p>Toprağın ölü olup olmadığını araştırarak.</p>

  <p><br /></p>

  <p>Ramoth ve Canth, Lessa ile F’nor’u Yıldız Taşı’nın üstüne taşırlarken, Meclis için gelen ilk Kale Lordları ve Zanaatüstadlarını gördüler.</p>

  <p>On Devir önceki Güney Kıtasına gitmek için, Lessa ve F’nor ilk olarak <i>ara</i>dan F’nor’un hatırladığı on Devir önceki Weyr’e gitmeye karar verdiler. Sonra <i>ara</i>dan Kayıtlar’ın vereceği nişanlar kadar ona yakın olan, ihmal edilmiş Güney&nbsp;Kıtasının sahilinin tam kenarında bir noktaya gideceklerdi.</p>

  <p>F’nor Canth’ın zihnine on Devir önceki özel bir günü koydu ve Ramoth kahverenginin düşüncesinden nişanları aldı. Aranın dehşet soğuğu Lessa’nın nefesini kesti. Ejderler onları kabaran denizin üzerinde havada durdukları yere <i>ara</i>dan&nbsp;götürmeden önce, normal weyr faaliyetlerinin bir anlık gözüne ilişmesiyle bir iç rahatlığı yaşadı.</p>

  <p>İlerilerinde, bu bulutlu ve kasvetli günde kirli mor renkte Güney Kıtası gizleniyordu. Lessa geçici yer değiştirmenin belirsizliğinin yerini, yeni bir korkunun aldığını hissetti. Ramoth uzaktaki kıyıya doğru büyük kanat çırpışlarıyla&nbsp;ilerledi. Canth cesurca denk bir sürati korumaya çalıştı.</p>

  <p><i>O sadece bir kahverengi</i>, diye altın kraliçesini azarladı Lessa.</p>

  <p><i>Eğer benimle uçuyorsa</i>, diye sakince cevapladı Ramoth, <i>kanatlarını biraz germesi lazım.</i></p>

  <p>Lessa çok özel olarak Ramoth’un hâlâ, onun weyr eşleri ile kavga edemediğinden dolayı kırgın olduğunu düşünerek sırıttı. Bütün erkeklerin bir müddet onunla zor zamanlar geçirmesi gerekecekti.</p>

  <p>İlk olarak bir sürü wherry gördüler ve Kıta’da biraz bitki örtüsü olması gerektiğini fark ettiler. Wherrylerin yaşamak için yeşilliğe ihtiyaçları vardı ama eğer gerekli olursa arada sırada rastlanan kurtçukların yanında az bir şeyle de idare&nbsp;edebilirlerdi.</p>

  <p>Lessa Canth’la binicisine sorular göndertti. <i>Eğer Güney Kıtası İplikler tarafında çoraklaştırılmışsa, yeniler nasıl yetişmeye başlamışlardı? Wherryler nereden gelmişlerdi!</i></p>

  <p><i>Hiç tohum kabuklarının yarılıp açıldığını ve parçalarının rüzgârla uzaklara uçtuğunu fark ettin mi? Hiç wherrylerin sonbahar gündönümünden sonra güneye uçtuklarını fark ettin mi?</i></p>

  <p><i>Evet, ama...</i></p>

  <p><i>Evet, ama!</i></p>

  <p><i>Ama bu ülke İplikten tamtakırdı.</i></p>

  <p><i>Dört yüz Devir’den daha az bir sürede bizim kıtamızın kavrulmuş tepelerinin üstü bile ilkbaharda filizlenmeye başlar,</i> diye Canth vasıtasıyla cevapladı F’nor, <i>bu yüzden Güney Kıtası’nın da yeniden canlandığını varsaymak kolay.</i></p>

  <p>Ramoth’un belirlediği hızla bile, kasvetli ışıkta çıplak taşları, tehlikeli uçurumlarıyla, sivri uçlu kıyı şeridine ulaşmak zaman aldı. Lessa içinden inledi; ama gizleyen dağlık bölgenin üstünden görebilmek için Ramoth’u daha yükseklere&nbsp;çıkmaya zorladı. O yükseklikten her şey gri ve ıssız gözüktü.</p>

  <p>Birden güneş bulut örtünün arasından çıktı ve koyu yeşiller, kahverengiler, canlı renkler, tropik gür büyümenin diri yeşili, güçlü ağaçlar ve asmaların kahverengisi içinde eridi gri. Lessa’nın zafer çığlığına F’nor’un hurrası ve ejderlerin&nbsp;küstah sesleri eklendi. Alışılmamış sesten şaşıran wherryler tünedikleri yerlerden dehşet içinde öterek yükseldiler.</p>

  <p>Kara ilerde orta Boll’a benzer şekilde eğimli olarak, vahşi orman ve otlak bir yaylayla uzanıyordu. Bütün sabah aramalarına rağmen içinde yeni bir Weyr bulabilecekleri hiçbir konuksever yalıyar bulamadılar. Bunun güney&nbsp;macerasının başarısızlığına katkıda bulunan bir etken olup olmadığını Lessa merak etti.</p>

  <p>Cesaretleri kırılmış olarak, küçük bir gölün yanındaki yüksek bir yaylaya indiler. Hava sıcak, ama bunaltıcı değildi. F’nor ve Lessa öğle yemeklerini yerlerken iki ejder suda yuvarlanarak serinliyorlardı.</p>

  <p>Lessa kendini tedirgin hissetti. Et ve ekmek yemek için pek iştahı yoktu. Gölün etrafına ve vahşi ormanın kenarına gizli bakışlar atan F’nor’un da huzursuz olduğunu gördü.</p>

  <p>“Biz güneşin altında ne bekliyoruz? Wherryler saldırmazlar ve vahşi wherler bir ejderin yanına yaklaşmazlar. Kızıl Yıldız’dan on Devir gerideyiz, bu yüzden İplik de olamaz.”</p>

  <p>F’nor omuz silkti, bitirmediği ekmeği yemek torbasına geri atarken çekingence yüzünü ekşitti.</p>

  <p>“Burası çok boş gözüküyor, sanırım,” diye etrafa bakınarak fikrini söyledi. Bir ayçiçeği sarmaşığından sarkan olgun bir meyvayı seçti. “Şu tanıdık ve ağızda çamur tadı bırakmadan yenecek kadar iyi gözüküyor.”</p>

  <p>Çevikçe tırmandı ve turuncu-kırmızı meyveyi yakaladı.</p>

  <p>“İyi kokuyor, olmuş sanırım, olmuş gözüküyor,” diye belirtti ve beceriklice meyvayı dilimledi. Sırıtarak, ilk dilimi Lessa’ya verdi, kendine de bir dilim kesti. “Hadi yiyelim ve beraber ölelim!”</p>

  <p>Lessa dayanamayıp güldü ve ona selamla karşılık verdi. Aynı anda sulu etli kısmı ısırdılar. Tatlı meyva suları ağızlarının kenarından aşağı aktı. Lessa leziz sıvıyı son damlasına kadar kaçırmamak için hızla dudaklarını emdi.</p>

  <p>“Mutlu öl - Ben öyle yapacağım,” diye bağıran F’nor, daha fazla meyve kesti.</p>

  <p>İkisi de deneyden fark edilmeyecek şekilde rahatladılar ve düzenlerinin bozulmasının nedenini tartışabildiler.</p>

  <p>“Sanırım bu,” diye fikir yürüttü F’nor, “yalıyar, mağara yokluğu ve durgunluk, buranın durgun niteliği ve de etrafta bizden başka insan ve hayvan olmadığını bilmek.”</p>

  <p>Lessa onaylayarak başını salladı. “Ramoth, Canth, Weyr olmaması sizin neşenizi kaçırmıyor mu?”</p>

  <p><i>Biz her zaman mağaralarda yaşamadık ki</i> diye gölde yuvarlanırken kibirlice cevapladı Ramoth. Büyük dalgalar kıyıya nerdeyse Lessa ve F’nor’un üzerinde oturdukları yıkık ağaç gövdesine kadar hızla geldiler. <i>Burada güneş sıcak ve hoş,&nbsp;su serinletici. Buradan hoşlanırdım ama ben gelecek değilim.</i></p>

  <p>“Keyifsiz,” diye F’nor’a fısıldadı Lessa. “O zaman bırak Pridith onu alsın, bir tanem,” diye altın kraliçeye sakinleştirircesine seslendi. “Sen Weyr’e ve hepsine sahipsin.“</p>

  <p>Ramoth sıkkınca cevapla birlikte bir köpük savurarak suyun altına daldı.</p>

  <p>Canth Weyrsiz yaşamak konusunda hiçbir şartı olmadığını itiraf etti. Uygun rahatlıkta bir çukur olduktan sonra, kuru toprak uyumak için soğuk taştan daha sıcak olacaktı. Hayır, yeteri kadar yiyecek olduğu müddetçe mağarasızlığa itiraz&nbsp;edemezdi.</p>

  <p>“Sürü hayvanlarını getirmemiz gerekecek,” diye düşündü F’nor. “İyi büyüklükte bir sürü başlatacak kadar. Tabii ki buradaki wherryler kocaman. Gel de bir düşün, bu yaylanın hiçbir çıkışı yok sanırım. Onları otlağa salmamız gerekmeyecek. Ama kontrol etsem daha iyi olur. Yoksa, bu&nbsp;yayla göl ve Kale’ler için yeterli boş alanla ideal gibi gözüküyor. Yürü ve ağaçlardan kahvaltılık topla.”</p>

  <p>“Kale’lerde yetişmemişleri seçmek daha akıllıca olabilir,” diye ekledi Lessa. “Koruyucu yükseltiler ve taş güvenliğinden uzak olmak onları fazla endişelendirmeyecektir.” Kısa bir kahkaha attı. “Ben zannettiğimden çok daha&nbsp;fazla alışkanlıkları olan bir yaratığım. Bütün bu açık alanlar, ekicisiz ve boş ... uygunsuz gözüküyorlar.” Gölün&nbsp;ötesinde uzanan geniş ve açık ovaya şöyle bir göz gezdirerek narin bir ürperti geçirdi.</p>

  <p>“Verimli ve hoş,” diye düzelten F’nor, turuncularınızı sulu meyvelerden biraz daha almak için sıçradı. “Bu bana alışılmadık derecede iyi geliyor. Aynı cins olmasına rağmen, Nerat’tan gelen bu kadar tatlı ve sulu hiçbir şey&nbsp;hatırlamıyorum.”</p>

  <p>“İnkâr edilemez bir şekilde Weyr’in aldıklarından daha iyi. Nerat’ın önce kendine, en son da Weyr’e hizmet ettiğinden kuşkuluyum.”</p>

  <p>İkisi de açgözlülükle karınlarını doyurdular.</p>

  <p>Daha fazla araştırma, yaylanın soyutlanmış ve ejderler için büyük bir besin hayvanları sürüsünü otlatacak kadar geniş olduğunu gösterdi. Bir kenarındasık bir vahşi ormana inen sarp, birkaç ejder boyunda bir yamaç ve diğer kenarında da dik bir deniz kenarı kayalığıyla bitiyordu. Kerestelik ağaçlar Weyr halkı için yapılabilecek konutlara hammadde sağlayacaktı. Ramoth ve Canth gür, vahşi ormanın sık ağaç yapraklarının altında ejderlerin yeteri kadar rahat edecekleri konusunda iyice anlaştılar. Kıtanın bu bölümü hava koşulları olarak Yukarı Nerat’a benziyordu, ne sıkıntı yaratacak kadar şiddetli sıcak, ne de soğuk olacaktı.</p>

  <p>Ne var ki Lessa ancak ayrılmayı isteyecek kadar hoşnuttu, F’nor geri dönmeye gönülsüz gibiydi.</p>

  <p>“Geri dönerken <i>ara</i>dan doğrudan gidebiliriz,” diye sonunda ısrar etti Lessa, “ve akşama doğru Weyr’de olabiliriz. O zamana kadar Lordlar kesinlikle gitmiş olurlar.”</p>

  <p>F’nor ona uydu ve Lessa <i>ara</i>dan gitmek için kendini kastı. Ejderlerde hiçbir etki olmamasına rağmen, <i>ara</i>dan zamanda bir yere gitmenin, onu <i>ara</i>dan bir yere gitmekten niçin bu kadar çok rahatsız ettiğini merak etti. Ramoth Lessa’nın bunaldığını hissederek cesaret verircesine uğuldadı. Yer ve zamanda <i>ara</i>nın halis soğuğunun çok, çok uzun sürmesi birden Weyr’nin üzerindeki güneş ışığında sona erdi.</p>

  <p>Bir şekilde ürken Lessa, Alt Mağaraların önünde yayılmış bohçalar ve çuvalları gördü, ejderbinicileri hayvanlarının yüklenmesini denetliyorlardı.</p>

  <p>“Neler oluyor?” diye bağırdı F’nor.</p>

  <p>“Oh, F’lar başarı umuyor olmalı,” diye ikna edici bir şekilde onu temin etti Lessa.</p>

  <p>Kraliçenin weyrinin önündeki çıkıntılı kayadan koşuşmayı izleyen Mnementh seyyahlara selam yolladı ve F’lar’ın gelir gelmez weyrde ona katılmalarını istediği söyledi.</p>

  <p>F’lar’ı, her zamanki gibi, Meclis Odası’na getirtmiş olduğu en eski ve en az okunaklı Kayıt derilerinin bir kısmının üzerine eğilmiş buldular.</p>

  <p>“Evet?” diye sordu, koca bir hoşgeldin sırıtışı ile.</p>

  <p>“Yeşil, verimli ve yaşanabilir,” diye onu dikkatle izleyerek bildirdi Lessa. O bir şey daha biliyordu. Onun kelimelerine dikkat edeceğini umdu. F’nor aptal değildi ve bu önbilgi tehlikeli olabilirdi.</p>

  <p>“Ben de sizin bunu söylemenizi umuyordum,” diye düzgünce devam etti. “Gelin de, neler gözlemlediğinizi ve keşfettiğinizi anlatın. Haritadaki boşlukları doldurmak iyi olacak.”</p>

  <p>Lessa F’lar’ın içten bir dikkatle dinleyip notlar aldığı raporun çoğunu F’nor’un anlatmasına izin verdi.</p>

  <p>“Pratik olur umudu ile, yiyecek ve malzemeleri paketletmeye ve seninle gelecek binicileri hazırlatmaya başladım,” dedi rapor bittiğinde F’nor’a. “Unutma ki sizin için on Devir önce başlayacak zamanda bizim üç günümüz var. Kaybedecek bir anımız bile yok. Üç gün içinde Telgar’da savaşa hazır daha fazla sayıda yetişkin ejderimiz olması gerekiyor. Bu yüzden, sizin için&nbsp;on Devir geçmesi gerekirken, burada sadece üç gün gidecek, Lessa, senin çiftlikte yetişmişlerin daha çok işe yarayacağı&nbsp;düşüncen iyi. Pridith’in yapacağı ejderler için son binici adayı Arama’mız çoğunlukla zanaatkarlardan ve çiftliklerden&nbsp;olduğu için şanslıyız. Orada sorun yok. Otuz ikinin çoğu yeni yetmeliğin başlarındalar.”</p>

  <p>“Otuz iki mi?” diye ünledi F’nor. “Elli almamız lazımdı. Ejdercikler yumurtadan çıkmadan adayları onlara alıştırsak bile ejderciklerin seçim şansları olmalı.”</p>

  <p>F’lar kayıtsızca omuz silkti. “Fazlası için geri haber yolla. Unutma ki sizin zamanınız olacak,” ve sanki bir şey ekleyecekmiş gibi başlarken kıkırdadı F’lar, ama bunun aksine karar verdi.</p>

  <p>F’lar hemen diğer acil talimatlara atladığından F’nor’un Weyrlideri ile tartışmaya zamanı olmadı.</p>

  <p>F’nor weyr çömezlerini eğitmede yardımcı olmaları için kendi filo binicilerini alacaktı. Ramoth’un ilk kuluçkasından olan kırk genç ejderi de alacaklardı: Kylara kraliçesi Pridith ile, T’bor bronzu Piyanth ile N’ton’un genç bronzunun da,&nbsp;Pridith’in zamanı geldiğinde uçmak ve çiftleşmek için hazır olması gerekiyordu, böylece bu genç&nbsp;kraliçeye en azından iki bronz verecekti.</p>

  <p>“Varsayalım, kıtayı çorak bulmuş olsaydık?” diye sordu F’lar’ın kendine güvenine hâlâ şaşkın olan F’nor. “O zaman ne olacaktı?”</p>

  <p>“Ah, onları geriye, mesela, Doruklar’a yollayacaktık,” diye kayıtsızlığın çok ötesinde cevapladı F’lar; ama çabucak devam etti. “Diğer bronzları da yollayacaktım; ama burada Keroon ve Nerat’ta yuva aramasına çıkacak diğer herkese&nbsp;ihtiyacım var. Daha şimdiden Nerat’ta birkaç tane bulmuşlar. Bana söylendiğine göre Vincet korkudan nerdeyse kalp&nbsp;krizi geçirebilirmiş.”</p>

  <p>Lessa o Kale Lordu hakkında kısa bir yorum yaptı.</p>

  <p>“Bu sabahki toplantı nasıldı?” diye hatırlayarak sordu F’nor.</p>

  <p>“Onu şimdi boş ver. Akşama <i>ara</i>dan taşımaya başlamanız lazım, F’nor.”</p>

  <p>Lessa Weylideri’ne uzun, sert bir bakış yöneltti ve kısa zamanda neler olduğunun ayrıntılarını bulması gerektiğine karar verdi.</p>

  <p>“Bana oranın bir taslağını çizeceksin, değil mi, Lessa?” diye sordu F’lar.</p>

  <p>Ona temiz bir deri ve balmumu kalemini uzatırken gözlerinde açık bir rica vardı. Şu anda ondan F’nor’u korkutacak hiçbir soru istemiyordu. Lessa iç çekti ve çizim aletini aldı.</p>

  <p>Seçtikleri yaylanın yeterli uygunlukta bir haritasını çıkarana kadar F’nor’un eklediği bir iki ayrıntıyla çabucak bir taslak yaptı. Sonra, birden, gözlerini odaklamakta zorluk çekti. Başının döndüğünü hissetti.</p>

  <p>“Lessa?” F’lar ona doğru eğildi.</p>

  <p>“Her şey ... hareket ediyor ... dönüyor ...” ve geriye, F’lar’ın kollarına yığıldı.</p>

  <p>F’lar narin vücudunu kollarıyla kaldırırken yarı kardeşi ile endişe içinde bakıştılar.</p>

  <p>“Ben Manora’yı çağıracağım,” diye önerdi F’nor.</p>

  <p>“Sen nasıl hissediyorsun?” diye kardeşinin arkasından seslendi Weyrlideri.</p>

  <p>“Yorgun; ama daha fazla bir şey yok,” diye onu temin ederken servis boşluğundan aşağı mutfağa Manora’nın gelmesi ve sıcak <i>klah</i> için sesleniyordu. Buna ihtiyacı vardı ve bu konuda hiç şüphe yoktu.</p>

  <p>F’lar Weyrkadını’nı divana yatırıp, nazikçe üstünü örttü.</p>

  <p>“Bundan hoşlanmıyorum,” diye F’nor’un gelecekte ne olacağını henüz bilemeyeceği, Kylara’nın kötüye gidişi ile ilgili F’nor’un söylemiş olduklarını hatırlayarak mırıldandı. Niçin Lessa’da bu kadar hızlı başlamıştı ki?</p>

  <p>“Zaman atlamak insanı biraz -” F’nor tam kelimeleri arayarak durdu. “Tam olarak ... bir bütün yapmıyor. Dün Nerat’ta zamanlar arasında savaştın.”</p>

  <p>“Ben savaştım,” diye ona hatırlattı F’lar, “ama ne sen, ne de Lessa bugün hiçbir şeyle savaşmadınız. Belki bir iç ... zihinsel ... bir stres <i>ara</i>dan zamanda geri gitmekten kaynaklanıyordur. Bak, F’nor, ben siz güney Weyr’ine ulaştıktan sonra sadece senin buraya geri gelmeni&nbsp;tercih ederim. Bunu bir emir haline sokacağım ve bütün ejderleri kontrol etmek için Ramoth’u kullanacağım. Böylece&nbsp;hiçbir binici istese bile geri gelmeyeceğini kafasına sokabilir. Belki ortada bizim tahmin edebileceğimizden çok daha&nbsp;ciddi bir etken var. İyisi mi gereksiz riske girmeyelim.”</p>

  <p>“Kabul.”</p>

  <p>“Bir diğer ayrıntı, F’nor. Beni görmek için hangi zamanı seçeceğine çok dikkat et. Ben olsam <i>ara</i>dan gelirken burada olduğun herhangi bir zamana çok yakın atlamazdım. Geçitte kendi kendinle karşılaştığında ne olacağını hayal bile&nbsp;edemem. Seni kaybedemem.”</p>

  <p>Nadiren olan bir sevgi gösterisi ile F’lar yarı kardeşinin omzunu sıkıca yakaladı.</p>

  <p>“Unutma, F’nor. Ben bütün sabah buradaydım ve sen ilk geziden ikindiye kadar geri gelmedin. Ve şunu da unutma, bizim sadece üç günümüz var. Sizin on Devriniz.”</p>

  <p>F’nor salonda Manora’nın yanından geçerek gitti.</p>

  <p>Kadın Lessa’da açıkça gözüken hiçbir şey bulamadı. Sonunda sadece aşırı yorgunluk olabileceğine karar verdiler. Dün Lessa’nın ejderler ve savaşçılar arasındaki haberleri iletmesini, bugün <i>ara</i>dan zamanda geçmişe bölük pörçük yolculuğun yorgunluğu izlemişti.&nbsp;F’lar güney maceracılarına iyi yolculuklar dilemeye gittiğinde Lessa normal uykudaydı; yüzü soluk, ama nefes alışı&nbsp;sakindi.</p>

  <p>F’lar maceraya gideceği saptanmış bütün ejderlere kraliçenin telkin etmesini istediği yasağı Ramoth’a iletmesi için Mnementh’e bildirdi. Ramoth bu iyiliği yaptı; ama F’lar’a aktarması için bronz Mnementh’e bir yandan da ekledi, o,&nbsp;Weyr kraliçesi geride kalmak zorunda kalırken diğer herkes maceraya gidiyordu.</p>

  <p>Yüklü ejderlerin bir bir gökte Yıldız Taşı’nın üstündeki gözden kaybolmalarının üstünden çok az bir zaman geçmişti ki Nerat Kalesi’ne haberci olarak tahsis edilen weyr çömezi, yüzü korkudan bembeyaz halde süzülerek aşağı indi.&nbsp;“Weyrlideri, birçok yuva bulundu ve sadece ateşle yakılamıyorlar. Lord Vincet sizi istiyor.”</p>

  <p>F’lar, Vincet’in istediğini çok iyi gözünde canlandırabiliyordu.</p>

  <p>“Geri dönmeden önce kendine akşam yemeği al, oğlum. Ben kısa sürede gideceğim.”</p>

  <p>Yatma konutuna giderken, Ramoth’un boğazından guruldadığını duydu. Ramoth dinlenmek için yerleşmişti.</p>

  <p>Lessa hâlâ uyuyordu, bir eli yanağının altına kıvrılmıştı, koyu saçları yatağın kenarına kadar dağılmışlardı. Çocuk gibi narin gözüküyordu. Bu F’lar için çok değerliydi. F’lar kendi kendine gülümsedi. Dün Kylara’nın ilgisini çok kıskanmıştı. Bu hoşuna gitti ve gururunu okşadı. Lessa F’lar’dan, Kylara’nın bütün belirgin&nbsp;güzelliği ve duyguları okşayıcı doğasına rağmen, onun Lessa’nın sahip olduğu önceden tahmin edilemeyen, gizemli ve&nbsp;narin çekiciliğin onda birine sahip olamayacağını asla öğrenemeyecekti. İnatçı ele avuca sığmazlığı, keskin ve kötücül&nbsp;esprileri ilişkilerine tat veriyordu. F’lar o uyanıkken ona asla göstermeyeceği bir sevecenlikle eğildi ve dudaklarından&nbsp;öptü. Lessa kıpırdandı ve uykusunda hafifçe iç çekerek gülümsedi.</p>

  <p>F’lar isteksizce yapılması gerekene dönüp onu öylesine bıraktı. Kraliçenin yanında durduğunda, Ramoth kocaman kama şekilindeki kafasını kaldırdı; Weylideri’ne bakarken gözleri hafif ışıldamayla parıldadı.</p>

  <p>“Mnementh, lütfen Ramoth’dan Fandarel’in zanaat kalesindeki ejdercikle temas kurmasını iste. Demirciustası’nın benimle Nerat’a gelmesini istiyorum. Onun agonethreesinin İplikler’e ne yaptığını görmek istiyorum.”</p>

  <p>Bronz ejderin mesajı ona iletmesi ile Ramoth başını sallayarak onayladı.</p>

  <p><i>Söylediğin gibi yaptı ve yeşil ejder elinden geldiği kadar çabuk gelecek</i>, diye Mnementh binicisine bildirdi. <i>Lessa uyanıkken bu konuşmaları yapmak daha kolay</i>, diye yakındı.</p>

  <p>F’lar bütün kalbi ile ona katıldı. Dün savaşta oldukça büyük bir avantajdı ve gitgide daha değerli bir özellik olacaktı. Belki, zaman içinden F’nor ile konuşmaya çalışsa daha iyi olacaktı ... ama hayır, F’nor’un geri gelmesi gerekiyordu.&nbsp;F’lar Meclis Odası’na uzun adımlarla girdi, hâlâ eski Kayıtlar’ın okunaksız bölümlerinde bir yerde, bu kadar umutsuzca&nbsp;ihtiyaç duyduğu ipucunun olduğunu umuyordu. Bu çıkmazdan bir çıkış yolu olması lazımdı. Eğer güney macerası&nbsp;değilse, başka bir şey olmalıydı. Bir şey!</p>

  <p style="text-align: center;">* * *</p>

  <p>Fandarel kendisinin çelik gibi kaslı, güçlü olduğu kadar çelik gibi iradeli bir adam olduğunu da gösterdi; iğrenç şekilde birbirine dolanmış ve kıvranan İplikler’in görülebilir büyümesinden açığa çıkan arapsaçına sakince baktı.</p>

  <p>“Bu bir tek yuvada binlercesi var,” diye çılgın bir ses tonu ile bağırıyordu Neratlı Lord Vincet. Ellerini telaşlıca yuvanın keşfedildiği genç ağaç fidanlığının etrafında oynatıyordu. “Bu gövdeler siz tereddüt ettikçe daha şimdiden&nbsp;kurumaya başladılar bile. Bir şey yapın! Bir tek bu tarlada daha kaç genç ağacın ölmesi gerekiyor? Dün ejder alevinden&nbsp;kaç tane yuva daha kurtuldu? Onları yakacak ejder nerede? Niçin orada öyle dikilip duruyorsunuz?”</p>

  <p>F’lar ve Fandarel adamın saçmalamasına hiç ilgi göstermediler, ikisi de eski düşmanlarının yuvalama safhasını ilk defa görmelerinden dolayı tiksindikleri kadar büyülenmişlerdi de. Vincet’in panik içindeki suçlamalarına karşı bu, bayırdaki&nbsp;tek yuvaydı. F’lar ejderlerin çabasından daha kaç tanesinin kaçmış ve Nerat’ın bereketli, sıcak toprağına ulaşmış&nbsp;olabileceği üzerinde düşünmekten hoşlanmadı. Keşke serseri yığınların yağışını izleyecek gözcü koyacak zamanları&nbsp;olabilseydi. En azından bu hatayı üç gün içinde Telgar, Crom ve Ruatha’da düzeltebilirlerdi. Ama bu yetmezdi.&nbsp;Yetmezdi.</p>

  <p>Fandarel yanında gelen iki zanaatkara ileri çıkmalarını işaret etti. Tuhaf bir makine yüklenmişlerdi: geniş ağızlıklı bir çubuk takılı büyük bir metal silindir. Silindirin diğer ucunda bir diğer kısa boru parça ve sonra bir iç pistonlu kısa bir&nbsp;silindir vardı. Bir zanaatkar enerjik bir şekilde pistonu çalıştırırken, ikincisi ağızlıklı ucu, zar zor ellerini sallanmadan&nbsp;İplik yuvasına doğru tutuyordu. Pompacıdan gelen bir baş işareti ile adam ağızlığın üzerindeki düğmeyi açarak onu&nbsp;dikkatlice kendinden uzağa ve yuvanın üzerine doğru uzattı. İnce bir sprey ağızdan fışkırdı ve yuvanın içine doğru aktı.&nbsp;Serpinti tanelerinin birbirine dolanmış İpliklere değmesinden çok zaman geçmemişti ki yuvadan bir sss sesi yükseldi.&nbsp;Çok geçmeden, solgun kıvranan İpliklerden geriye tek kalan üzerinden dumanlar tüten siyahlaşmış bir tel yığınıydı. Fandarel&nbsp;zanaatkarlarına eliyle geri çekilmelerini işaret ettikten epey sonra mezara göz attı. Sonunda homurdandı ve kendine&nbsp;kalanları karıştırıp dürtüklemek için uzun bir sopa buldu. Bir İplik bile kıpır kıpır oynaşmadı.</p>

  <p>“Hım,” diye açık bir tatmin ile homurdandı. “Bununla beraber, güç bela etrafta dolaşıp her yuvayı arayıp bulamayız. Bir diğerine ihtiyacım var.”</p>

  <p>Arkalarında ellerini ovuşturarak sızlanan Lord Vincet ile ormancıların eşliğinde yağmur ormanının deniz tarafındaki diğer bozulmamış yuvaya gittiler. İplikler çoktan çökmüş bir dev ağacın yanından toprağa girmişlerdi.</p>

  <p>Fandarel karıştırma sopası ile yuvanın tepesine minnacık bir delik açtı ve sonra elini sallayarak zanaatkarlarına ileri çıkmalarını işaret etti. Ağzı tutan adam borusunu deliğe sokmadan önce ayarlarken, pompacı kendi tarafında enerjik&nbsp;hareketler yaptı. Fandarel başlama işaretini verdi ve durmaları için elini sallamadan önce yavaşça saydı. Minik delikten&nbsp;dışarı duman sızdı.</p>

  <p>Uygun bir zaman dilimi geçtikten sonra, Fandarel ormancılara agenothree sıvısına temas etmemeleri için dikkatli olmalarını hatırlatarak kazmalarını emretti. Yuva açıldığında, arkasında tam kömürleşmiş bir tel yığınından başka bir&nbsp;şey bırakmadan asit işini yapmıştı.</p>

  <p>Fandarel yüzünü buruşturdu ama bu sefer hoşnutsuzlukla kafasını kaşıdı.</p>

  <p>“Her iki türlü de çok zaman alıyor. En iyisi onları yüzeyde yakalamak,” diye söylendi Demirciustası.</p>

  <p>“En iyisi onları havada yakalamak,” diye laklak etti Lord Vincet. “Ve bu şey benim körpe meyve bahçeme ne yapacak? Ne yapacak?”</p>

  <p>Fandarel etrafında döndü, sıkıntılı Kaleliyi ilk defa açıkça fark ediyordu.</p>

  <p>“Küçük adam, agenothree bitkilerinizi baharda gübrelemek için kullandığınız şeyin seyreltilmiş hali. Doğru, bu tarla birkaç yıl için yandı; ama İpliklerle dolu <i>değil.</i> Eğer spreyi havada yükseğe püskürtebilsek iyi olurdu. Sonra havada&nbsp;süzülecek ve zararsızca dağılacaktır - her tarafı da eşit şekilde gübreleyerek.” Durdu, kulak tırmalayıcı bir sesle kafasını&nbsp;kaşıdı. “Genç ejderler bir timi uçurabilir ... Hımm. Bir olasılık ama alet şimdilik hantal.” Sırtını şaşkın Kale Lordu’na&nbsp;döndü ve F’lar’a duvar halısının geri dönüp dönmediğini sordu. “Daha alev fışkırtacak bir borunun nasıl yapılacağını&nbsp;keşfedemedim. Bu mekanizmayı meyve bahçesi çiftçileri için yaptığımız bir şeyden aldım.”</p>

  <p>“Hâlâ duvar halısından haber bekliyorum,” diye cevapladı F’lar, “ama bu senin spreyin etkili. İplik yuvası öldü.”</p>

  <p>“Kum solucanları da etkili; ama hızlı ve verimli değiller,” diye hoşnutsuzca homurdandı F’lar. Aniden parmağıyla yardımcıları çağırdı ve artan alacakaranlıkta ejderlere doğru uzun adımlarla yürüdü.</p>

  <p>Robinton Weyr’de onların geri dönüşünü bekliyordu, dış sükuneti iç heyecanını çok zor maskeliyordu. Bununla beraber, Fandarel’in çabalarını nazikçe sordu. Demirciustası homurdandı ve omuz silkti.</p>

  <p>“Bütün zanaatımı işe koştum.”</p>

  <p>“Demirciustası çok alçak gönüllü,” diye araya girdi F’lar. “Daha şimdiden İplik yuvalarına agenothree püskürten ve onları siyah bir hamura çevirerek yakan ustaca bir icat yaptı.”</p>

  <p>“Yeterli değil. Ben alev makinesi fikrini beğendim,” dedi demirci, gözleri ifadesiz yüzünde parıldıyordu. “Bir alev püskürten,” diye tekrarladı, gözleri boşa bakıyordu. Kemik tıkırdatan bir sesle kafasını sertçe salladı. “Ben gidiyorum,”&nbsp;arpçı ve Weylideri’ne sert bir baş selamı vererek gitti.</p>

  <p>“Bu adamın kendini bir fikre adamasını beğeniyorum,” diye fikrini söyledi Robinton. Adamın tuhaf davranışıyla eğlenmesine rağmen demirciye gizli ve güçlü bir saygısı vardı. “Çıraklarımı Demirciustasına ilişkin bir Saga ile&nbsp;görevlendirmeliyim. Güney macerasının törenle başladığını fark ettim,” dedi F’lar’a dönerek.</p>

  <p>F’lar mutsuzca başını sallayarak onayladı.</p>

  <p>“Kuşkuların artıyor mu?”</p>

  <p>“Aradan zaman içinde seyahat kendi bedelini alıyor,” diye yatak odasına doğru tedirgin bir bakış atarak kabul etti. “Weyrkadını hasta mı?”</p>

  <p>“Uyuyor; ama bugünün yolculuğu onu etkiledi. Bizim daha az tehlikeli bir cevaba ihtiyacımız var!” ve F’lar bir yumruğunu diğer avcuna patlattı.</p>

  <p>“Ben gerçek bir cevapla gelmedim,” dedi sonra canlıca Robinton, “ama bilmecenin bir diğer parçası olacağını inandığım bir şeyle geldim. Bir kayıt buldum. Dört yüz Devir önce, Kızıl Yıldız akşam göğünde Pern’den uzaklaşmaya&nbsp;başladıktan çok uzun zaman geçmeden, o zamanın Arpustası Kale Weyr’ine çağrıldı.”</p>

  <p>“Bir kayıt mı? Ne imiş?”</p>

  <p>“Şuna dikkat edin, İplik saldırıları tam bitmişmiş ve Arpustası bir gece geç saatlerde Kale Weyr’ine çağrılmış. Olağandışı bir çağrı. Bununla beraber,” ve Robinton uzun, sert uçlu bir parmağıyla işaret ederek farkı vurguladı, “o&nbsp;ziyaretten başka hiçbir şekilde bahsedilmiyor. Bütün böyle çağrıların bir amacı olması gerekir. Bütün böyle&nbsp;toplantılar kaydedilir; ama buna dair yapılan hiçbir açıklama yok. Bu kayıt sanki o zanaat kalesini hiç terk etmemiş gibi&nbsp;birkaç hafta sonra Arpustası tarafından yapılmış. On ay kadar sonra Soru Şarkısı, zorunlu Öğrenim Baladları’na eklenmiş.”</p>

  <p>“Sen bu ikisinin beş Weyr’in terk edilmesi ile bağlantılı olduğuna mı inanıyorsun?”</p>

  <p>“Evet; ama niçin olduğunu söyleyemem. Sadece olayların, ziyaret, ortadan kaybolma ve Soru Şarkısı’nın bağlantılı olduğunu hissediyorum.”</p>

  <p>F’lar kendilerine kupayla şarap doldurdu.</p>

  <p>“Ben de izler bulmak için geçmişi araştırdım.” Omuz silkti. “Onların tam ortadan yok olduğu noktaya kadar her şeyin normal olması gerekiyor. Vergi kervanlarının geldiği, erzakların depolandığı, aktif devriyeye tekrar başlayan yaralı&nbsp;ejderler ve adamların listesi Kayıtlar’da var. Ve sonra Kayıtlar sadece Benden Weyri’nde devam edip, bıçak gibi&nbsp;kesildiler.”</p>

  <p>“Ve de altısı içinden bir Weyr niçin seçilmiş?” diye sordu Robinton. “Eğer bir tek Weyr bırakılacak idiyse Ista Adası daha iyi bir seçim olurdu. Benden dört yüz Devir geçirme olasılığı olan bir yer olamayacak kadar çok kuzeyde.”</p>

  <p>“Benden yüksek ve soyutlanmış. Diğerlerine bulaşan bir hastalık Benden’e ulaşmadan önlenmiş olabilir mi?”</p>

  <p>“Ve bu konuda hiçbir açıklama olmadan? Bütün hepsi - ejderler, biniciler ve weyr halkı - aynı anda ve güneşte çürüyecek ceset bırakmadan ölemezler.”</p>

  <p>“O zaman kendimize, arpçının niçin çağrıldığını soralım? Bu ortadan kayboluşu örtmek için bir Öğrenim Baladı yapması ona söylenmiş olabilir mi?”</p>

  <p>“Şey,” diye homurdandı Robinton, “bu kesinlikle bizi rahatlatmak için değil, o ezgiyle olmaz - eğer birisi ona ezgi demeye kalkarsa, ben demem - herhangi bir soruya da cevap vermiyor! Şarkı soruları ortaya koyuyor.”</p>

  <p>“Bizim cevap vermemiz için mi?” diye yumuşakça önerdi F’lar.</p>

  <p>“Evet.” Robinton’un gözleri parladı. “Bizim cevap vermemiz için, gerçekten, çünkü unutulması zor bir şarkı. Bu onun hatırlanmasının istendiği manasına geliyor. Bu sorular önemli, F’lar!”</p>

  <p>“Hangi sorular önemli?” diye sordu sessizce içeri giren Lessa.</p>

  <p>İki adam da ayağa kalktılar. F’lar, alışılmadık bir incelikle Lessa için bir iskemle tuttu ve şarap doldurdu. “Kırılmayacağım,” dedi aksice, nezaketin aşırılığına nerdeyse sinirlendi. Sonra kelimelerindeki sivriliğini azaltmak için&nbsp;F’lar’a gülümsedi. “Uyudum ve kendimi daha iyi hissediyorum. Siz ikinizi bu kadar heyecanlandıran şey ne?”</p>

  <p>F’lar çabucak o ve Arpustası’nın tartıştıklarının ana hatlarını çizdi. Soru Şarkısı’ndan bahsettiğinde Lessa ürperdi.</p>

  <p>“Onu ben bile unutamam. Ki bana hep manasının önemli olduğu söylenmişti,” ve R’gul ile yapılan tatsız dersleri hatırlayarak yüzünü buruşturdu. “Ama niçin? Sadece sorular soruyor.” Sonra gözlerinin kırpıştırdı, gözleri şaşkınlıktan fal taşı gibi açıldı.</p>

  <p>“<i>Gitti uzaklara, gitti... ileri</i>” diye ayağa fırlayıp bağırdı. “Buldum! Bütün beş Weyr <i>ileri</i> gittiler. Ama ne zamana?” F’lar dili tutulmuş bir şekilde ona döndü.</p>

  <p>“İleri bizim zamanımıza geldiler. Beş Weyr dolusu ejder,” diye korku dolu bir sesle tekrar etti Lessa.</p>

  <p>“Hayır, bu imkansız,” diye F’lar karşı çıktı.</p>

  <p>“Niçin?” diye heyecanla sordu Robinton. “Bu karşılaştığımız sorunu çözmüyor mu? Savaşan ejder ihtiyacını? Bu Soru Şarkısı hariç hiçbir açıklama yapmadan, aniden niçin terk ettiklerini açıklamıyor mu?”</p>

  <p>F’lar gözlerini önüne düşen büyük bukleyi geriye taradı.</p>

  <p>“Bu onların terk etme olayını açıklayacaktır,” diye kabul etti, “çünkü nereye gittiklerini açıklayan bir ipucu bırakamazlardı; yoksa bu her şeyi bozacaktı. Aynı F’nor’a güney macerasının sorunları olacağını söyleyemediğim gibi.&nbsp;Ama buraya nasıl geldiler - eğer geldikleri <i>zaman</i> burasıysa? Şu anda burada değiller. Onlara gereksinim olduğunu&nbsp;nasıl bilebileceklerdi - ya da onlara ne zaman gereksinim olduğunu? Ve işte gerçek sorun - bir ejdere olmamış bir&nbsp;zamanın nişanlarını tasarlayarak nasıl verebilirsin?”</p>

  <p>“Buradan birisinin uygun nişanları vermek için oraya gitmesi lazım,” diye çok sakin bir sesle cevapladı Lessa.</p>

  <p>“Sen delisin, Lessa,” diye onun yüzünde yazılandan dehşete düşerek ona bağırdı F’lar. “Sana bugün ne olduğunu biliyorsun. Birazcık bile hayal edemediğin bir zamana geri gitmeyi nasıl düşünebilirsin? Dört yüz Devir önceki bir&nbsp;zamana? On Devir geriye gitmek seni baygın ve yarı hasta yaptı.”</p>

  <p>“Değmez mi?” diye ona sordu Lessa, bakışları ciddiydi. “Pern buna değmez mi?”</p>

  <p>“Pern bile ne seni, ne de Ramoth’u kaybetmeye değmez. Lessa, Lessa, bu konuda bana itaatsizlik etmeye kalkma.” Sesi kızgınlıktan titreyen heyecanlı, buz gibi fısıltıya dönüştü.</p>

  <p>“Ah, belki bir an uzağımızda çözümü etkileyecek bir yol olabilir, Weyrkadını,” diye zekice araya girdi Robinton. “Yarının ne göstereceğini kim bilir? Bu kesinlikle her açıyı düşünmeden birinin yapabileceği bir şey değil.”</p>

  <p>Lessa Robinton’a bakarken F’lar’ın omuzunu mengene gibi tutuşunu umursamadı.</p>

  <p>“Şarap?” diye ona bir kupa doldurup önerdi Arpustası. Onun dikkati başka yöne çeken hareketi Lessa ve F’lar arasındaki tabloyu bozdu.</p>

  <p>“Ramoth denemekten korkmuyor,” dedi Lessa, ağzı kararlı bir çizgiye dönüştü.</p>

  <p>F’lar insanlara bakan altın ejdere ters ters baktı, boynu nerdeyse kocaman kanadının omuz ekleminden arkaya kıvrılmıştı.</p>

  <p>“Ramoth genç,” diye bağırdı F’lar ve sonra Lessa ile beraber Mnementh’in hoşnutsuz düşüncesini yakaladı.</p>

  <p>Lessa başını geri attı, çınlayan kahkahaları kubbeli salonda yankılanıyordu.</p>

  <p>“Benimde acayip bir şekilde bir espriye ihtiyacım var,” diye anlamlıca belirtti Robinton.</p>

  <p>“Mnementh F’lar’a kendisinin ne genç olduğunu, ne de denemekten korkmadığını söyledi. Bu sadece uzun bir adım,” diye gözlerinden yaşları silerek açıkladı Lessa.</p>

  <p>F’lar, bitiminde Mnementh’in yayıldığı her zamanki çıkıntılı kaya bulunan geçide suratsızca göz attı.</p>

  <p><i>Yüklü bir ejder geliyor</i>, diye Weyr’dekileri uyardı bronz. <i>Bu kahverengi Fanth’ın üstündeki genç B’rant ile Lytol.</i></p>

  <p>“Şimdi de o mu kendi kötü haberlerini getiriyor?” diye huysuzca sordu Lessa.</p>

  <p>“Lytol için başka birisinin ejderine binmek ya da buraya gelmek yeteri kadar zordur, Ruathalı Lessa. Çocuklukların ile onun büyük acısını bir nebze bile arttırma,” dedi sertçe F’lar.</p>

  <p>Lessa, Robinton’un önünde onunla böyle konuştuğu için F’lar’a tepesi atmış şekilde gözlerini indirdi. Lytol yuvarlanmış bir kocaman halının bir ucundan tutmuş sendeleyerek kraliçenin weyrine daldı. Genç B’rant diğer tarafını desteklemek için mücadele verirken sarfettiği güçten terliyordu. Lytol saygı&nbsp;ile Ramoth’a doğru eğildi ve genç kahverengi biniciye yüklerini açmak için yardım etmesini işaret etti. Koca duvar&nbsp;halısı açıldığında F’lar, Dokumaustası’nın niçin onu hatırladığını anlayabildi. Çok eski olduklarından hiç şüphe&nbsp;götürmeyen renkler canlı ve solmadan kalmıştı. Konu çok daha enteresandı.</p>

  <p>“Mnementh Fandarel’e haber yolla. Alev makinesi için ihtiyacı olan model burada,” dedi F’lar.</p>

  <p>“Bu duvar halısı Ruatha’nın,” diye kızgınca bağırdı Lessa. “Onu çocukluğumdan hatırlıyorum. Büyük Salon’da asılıydı ve Soy’umun hatırasına en saygı duyduğu eşyasıydı. Nerelerdeymiş?” Gözleri parıl parıl parlıyordu.</p>

  <p>“Leydi, o ait olduğu yere geri döndürüldü,” dedi sakince Lytol, Lessa’nın sürekli bakışından kaçınıyordu. “Bu bir dokumaustasının eseri,” diye saygılı parmaklarla yoğun dokumaya dokunarak devam etti. “Böyle renkler, böyle&nbsp;desenler. O dokuma tezgahını kurmak bir insanın ömrünü, zanaatkarların hepsinin çabasını alır, yoksa ben gerçek&nbsp;zanaatkârlıktan hiç anlamıyorum.”</p>

  <p>F’lar kocaman nakışlı duvar halısının kenarı boyunca yürürken kahramanlık sahnesinin uygun açısını görebilmek için asılı olabilmesini diledi. Üç ejder filosunun uçuş düzeni halının yarısının yukarı bölümüne hakimdi. Işıl ışıl gökyüzünde kümeler halinde yağan gri İplikler üzerine dalarken alev püskürtüyorlardı. F’lar gökyüzünün sıcak havada&nbsp;olmayacak kadar mükemmel bir sonbahar mavisi olduğuna karar verdi. Tepelerin yamaçlarında, ağaç yaprakları soğuk&nbsp;gecelerden sarıya dönmüş gösterilmişti. Kayağan taşlı kayalar Ruatha yöresini belirtiyordu. Bu duvar halısı bu yüzden&nbsp;mi, Ruatha Salonu’nda asılıydı? Altta, Kale’yi korumaya bırakılmış adamlar yalıyarın kendisi ile kesişmişlerdi.&nbsp;Adamlar Zurg’un bahsettiği acayip silindirleri yüklenmişlerdi. Ellerindeki borular yerde yuva açmaya çalışan, kıvranan&nbsp;İplikleri hedef almış, dalgalar halinde parlak, uzun alev diller püskürtüyorlardı.</p>

  <p>Lessa şaşkın bir çığlık kopardı, duvar halısına doğru yürüdü, Kale’nin örülmüş taslağına, yarı açık büyük kapısına, bronz süslemelerinin ince ipliklerle özenle yapılmış ayrıntılarına gözünü dikip baktı.</p>

  <p>“Sanırım bu Ruatha Salonu’nun kapısındaki desen,” diye belirtti F’lar.</p>

  <p>“Evet ... ve değil,” diye şaşkın bir sesle cevapladı Lessa.</p>

  <p>Lytol önce ona, sonra dokunmuş kapıya ters ters baktı. “Doğru. Değil ama o. Ben bir saatten az zaman önce o kapıdan geçtim.” Ayak başparmaklarının önündeki kapıya kaşlarını çatarak baktı.</p>

  <p>“Pekâlâ, bunlar Fandarel’in incelemek istediği taslaklar,” dedi, rahatlayıp alev makinelerine dikkatle bakarken F’lar.</p>

  <p>F’lar demircinin, şu andan itibaren üç gün içinde, onlara yardım etmek için bu dokumadan teker teker çalışan modeller yapıp yapamayacağını tahmin edemedi. Ama Fandarel yapamazsa hiç kimse yapamazdı.</p>

  <p>Demirciustası duvar halısının varlığından dolayı çok sevindi. Halının üzerine yattı, burnu ayrıntıları incelerken yumuşak tüylü yüzden gıdıklandı. Dikkatle bakmak ve taslağını çıkarmak için bağdaş kurarak otururken homurdandı,&nbsp;sızlandı, mırıldandı.</p>

  <p>“Yapılmış. Yapılabilir. Yapılmalı,” diye ağzında gevelediğini duydu. Lessa genç B’rant’tan ne onun, ne de Lytol’un yemek yemediğini öğrenince <i>klah</i>, ekmek ve et istedi. Bütün erkeklere servis yaptı. Tavrı neşeli ve muzipti. F’lar&nbsp;Lytol’un adına rahatladı. Lessa, Fandarel’e yemesi için baskı yaptı. Dev adamın yanındaki minnacık bir figür, kendi&nbsp;kendine konuşmaya ve çizimlerine dönmeden önce yemek yiyip içmesi için duvar halısından uzaklaşmasında ısrar&nbsp;ediyordu.</p>

  <p>Fandarel sonunda yeteri kadar taslağı olduğuna karar verdi ve zanaat kalesine geri uçmak için ortadan kayboldu.</p>

  <p>“Ne zaman geri geleceğini sormanın bir anlamı yok. Duyamayacak kadar düşüncelere dalmış durumda,” diye eğlenerek belirtti F’lar.</p>

  <p>“Ben de çekilebilir miyim?” dedi Lessa, masanın etrafında kalan dördüne şirince gülümseyerek. “Sayın Bekçi Lytol, genç B’rant da yakında çekilecek. Yarı uyukluyor.”</p>

  <p>“Kesinlikle değil, Weyrleydisi,” diye canlılık taklidi yapıp gözlerini açarak çabucak onu temin etti B’rant.</p>

  <p>Yatak odasına giderken Lessa sadece güldü. F’lar düşüncelice arkasından bakakaldı.</p>

  <p>“Özellikle o uysal tonunu kullandığında Weyrkadını’na güvenmem,” dedi yavaşça F’lar.</p>

  <p>“Şey, hepimizin gitmesi gerekiyor,” diye ayağa kalkarak önerdi Robinton.</p>

  <p>“Ramoth genç, ama o kadar aptal değil,” diye diğerleri gittikten sonra mırıldandı F’lar.</p>

  <p>Ramoth irdelendiğinden habersiz uyuyordu. F’lar Mnementh’in ona verebileceği teselli için temasa geçti, cevap alamadı. Koca bronz çıkıntılı kayasında uyukluyordu.</p>
</body>
</html>
