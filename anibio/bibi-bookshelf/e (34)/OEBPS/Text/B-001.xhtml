<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-001">Davulcu, vur; gaydacı, üfle;<br /></h2>

  <p>Vur, arpçı; asker, git</p>

  <p>Ateşi özgür bırakın ve otları dağlayın,</p>

  <p>Doğan Kızıl Yıldız geçinceye dek.</p>

  <p><br /></p>

  <p>Lessa üşümüştü, buz gibi uyandı. Hem de oldum olası rutubetli, yapışkan taş duvarlarınkinden daha fazla bir soğuk içinde. Tam on Devir önce onu dehşetten inleyerek nöbetçi wherin pis kokulu yuvasında saklanmak zorunda bırakan&nbsp;tehlikeden daha büyük bir tehlikeyi önceden sezdiren bir üşümeydi bu.</p>

  <p>Tortop yatmaktan kaskatı kesilmiş olan Lessa, yanaşmalar ile uyku yeri olarak paylaştığı, kokan peynirhanedeki samanların üzerinde yatıyordu. Bu kötü alamette diğer herhangi bir önseziye benzemeyen bir acillik hissi vardı. Avluda&nbsp;kendi dairelerinin içinde yılan gibi kıvrılarak ilerleyen nöbetçi wherin dikkatini yokladı. Hayvan, zincirinin boğma&nbsp;sınırında döneniyordu. Huzursuzdu, ama şafak öncesi karanlığında sıradışı olabilecek herhangi bir şeye karşı da&nbsp;ilgisizdi.</p>

  <p>Lessa tutulmuş omuzlarındaki gerginliği azaltmak için kendine sımsıkı sarılmıştı. Sonra, kendini adele adele, eklem eklem rahatlamaya zorlayarak, onu uyandıran ama daha hassas nöbetçi wheri rahatsız etmeyen, sinsi belayı hissetmeye&nbsp;çalıştı.</p>

  <p>Tehlike kesinlikle Ruatha Kalesi’nin içinde değildi. Ne de bir zamanlar baştan aşağı pırıl pırıl olan Kale’nin bozuluşunun yeşil tanığı olan, acımasız otların eski harçların içinden zorla yeniden büyüdüğü Kale’nin&nbsp;kaldırım döşenmiş çevresinden geliyordu. Tehlike ne vadideki artık pek kullanılmayan geçitten, ne de Kale’nin&nbsp;uçurumunun dibindeki zanaatkarların taş kalelerinden yaklaşıyordu. Rüzgar, Tillek’in soğuk kıyılarından geliyormuş&nbsp;gibi kokmuyordu. Ama hâlâ Lessa’nın narin bedeninin bütün sinirlerini titreterek, duyularını sertçe sarsıyordu.&nbsp;Tamamen ayağa kalkıp, önsezili ruh hali kaybolmadan onun ne olduğunu bulmaya çalıştı. Dışarı, daha önce&nbsp;zorladıklarından çok daha öteye, Geçit’e doğru yöneldi. Tehdit her ne ise Ruatha’da değildi... şimdilik. Tanıdık bir&nbsp;havası da yoktu. O halde, Fax da değildi.</p>

  <p>Fax’ın kendini tam üç Devir’den beri Ruatha Kalesi’nde göstermemesinden Lessa temkinli bir şekilde hoşnuttu. Zanaatkârların kayıtsızlığı, çürüyen çiftlik kaleleri, hatta Kale’nin yeşeren taşları, kendisinin unutmayı tercih ettiği, bir&nbsp;zamanların gösterişli ve bayındır Kale’sini yenip boyun eğdirmesinin nedenini hatırlattıkları için Doruklar Bölgesi’nin&nbsp;kendine özgü Lordu Fax’ı kızdırmıştı.</p>

  <p>Bu bunaltıcı tehditi tanımlamaya umutsuzca zorlanan Lessa, sandaletlerini bulmak için samanları elleriyle yokladı. Keçeleşmiş saçlarından samanları farkında olmadan silkeleyerek ayağa kalktı, sonra da çabucak kaba bir düğüm attı ensesinde .</p>

  <p>Isınmak için sıkışmış uyuyan yanaşmaların arasından kendine bir yol açtı ve ana mutfağın aşınmış basamaklarından yukarı kayarcasına süzüldü. Aşçı ve yardımcısı yığılı ateşin sıcağına sırtları dönük, büyük ocağın önündeki uzun&nbsp;masanın üzerinde uzanmış kulak tırmalayıcı biçimde horluyorlardı. Lessa mağaralardan oluşan mutfağı geçip ahırın&nbsp;kapısına doğru süzüldü. Kapıyı sadece narin vücudunun geçebileceği kadar araladı. Sandaletlerinin ince tabanlarının&nbsp;altındaki avlunun parke taşları buz gibi soğuktu. Şafak öncesi havasının yamalı giysilerinin içine nüfuz etmesi ile&nbsp;titredi.</p>

  <p>Nöbetçi wher onu karşılamak için, sürünerek avluyu geçti, her zaman yaptığı gibi onu serbest bırakması için yalvarıyordu. Onu avuturcasına, sivri uçlu kulaklarının kırışıklarını düzeltir gibi okşadı. O korkutucu kafaya sevecen&nbsp;bir şekilde bakarak, ona birazdan daha iyi bir okşama sözü verdi. Lessa Kale’nin kocaman, kalın kapısının üstündeki&nbsp;burca doğru giden oyulmuş basamaklardan yoluna devam edince, wher zincirinin sonunda inleyerek çömeldi. Lessa&nbsp;kulenin tepesinde, yaklaşan güne karşı siyah bir rahatlık içinde yükselen Geçit’in taş bayırlarının bulunduğu doğuya&nbsp;doğru gözlerini dikti.</p>

  <p>Tehlike hissi o yönden de geldiği için kararsızca sola döndü. Yukarı doğru bir göz attı, gözleri şafak göğünü henüz egemenliği altına almaya başlayan kızıl yıldıza takılmıştı. Gözlerini dikip bakarken yıldız, Pern’in doğan güneşinin parlaklığında görkemini kaybetmeden önce son bir&nbsp;yakut parıltısı yaydı. Masalların ve baladların kızıl yıldızın şafak vakti belirmesi ile ilgili tutarsız bölümleri, bir anlam&nbsp;çıkaramayacak kadar çabuk gelip geçti zihninden. Üstelik içgüdüsü, tehlike her ne kadar kuzeydoğudan da gelebilirse,&nbsp;tam doğuda baş edilmesi gereken daha büyük bir tehlike olduğunu söyledi. Sanki görme gücü tehlike ile insan&nbsp;arasındaki açıklığı kapatacakmış gibi gözlerini iyice kısarak dikkatlice doğuya baktı. Önsezi tam yok olurken nöbetçi&nbsp;wherin hafif, ıslığa benzer sorusu ona ulaştı.</p>

  <p>Lessa iç çekti. Şafakta çelişkili alametler dışında hiçbir cevap bulamamıştı. Beklemesi gerekiyordu. Uyarı gelmiş ve o da onu kabul etmişti. Beklemeye alışıktı. İnatçılık, dayanıklılık ve kurnazlık onun kinci, bitmez tükenmez sabrı ile&nbsp;doldurulmuş diğer silahlarıydılar.</p>

  <p>Ağaran günün ışıkları aşağıdaki vadinin sürülmemiş tarlalarının karmakarışık panoramasını aydınlattı. Işıklar, dağınık bahar çimlerinde otlayan dağınık süt hayvanı sürülerinin bulunduğu eğimli meyve bahçelerinin üzerine düştü. Lessa&nbsp;Ruatha’da otların büyümemeleri gereken yerlerde yetiştikleri ve yetişmeleri gereken yerde de öldüklerini düşündü kara kara. Lessa o an Ruatha Vadisi’nin bir zamanlar ne kadar mutlu, ne kadar bereketli olduğunu zar&nbsp;zor hatırlayabildi. Bir zamanlar, yani Fax gelmeden önce. Tuhaf şeyler kuran bir gülümseme, böyle bir deneyime alışık&nbsp;olmayan dudaklarının kıvrılmasına yol açtı. Fax Ruatha’yı fethinden hiçbir kâr sağlayamadı ... ve de Lessa yaşadığı&nbsp;müddetçe bu böyle sürecekti. Ve de bu felaketlerin kaynağı hakkında en ufak bir fikri bile yoktu Fax’ın.</p>

  <p>Yoksa var mıydı, diye merak etti, Lessa. Zihni hâlâ tehlikenin acımasız varlığıyla yankılanıyordu. Batıda Fax’ın atalarına ait ve yasal olan tek Kale duruyordu. Kuzeydoğuda küçük ama çıplak, kayalık dağlar ve de Pern’i koruyan&nbsp;Weyr bulunuyordu.</p>

  <p>Lessa sırtını kamburlaştırıp, sabahın tatlı, temiz rüzgarını içine çekerek gerindi.</p>

  <p>Bir horoz ahırın bahçesinde öttü. Lessa hızla döndü, yüzünde tetikte olduğunu gösteren bir ifade vardı, kişiliğine uygun olmayan böyle bir pozda görülmemek için dış Kale’yi tarıyordu gözleri. Saçlarını açıp, gür yığını yüzünü örtmesi için&nbsp;bıraktı. Vücudu rol yaptığı özensiz duruşa geçti. Tak tak sesler çıkararak hızla basamaklardan aşağı inip, nöbetçi&nbsp;wherin yanından geçti. Hayvan acıklı acıklı inledi, kocaman gözleri doğan gün ışığı karşısında kırpışıp duruyordu.&nbsp;Lessa pis kokan keskin nefesine aldırmadan pullu kafayı kucaklayıp, kulaklarını ve gözlerinin kenarlarını kaşıdı. Nöbetçi wher zevkten mest olmuştu, uzun gövdesi&nbsp;titriyor, kesilmiş kanatları hışırtılı seslerle oynuyordu. Lessa’nın kim olduğunu bilen ya da umursayan sadece wherdi.</p>

  <p>Ve nöbetçi wher, o şafak vakti Ruatha soyunun derinlerine dalan kana susamış kılıçlardan kaçmak için bilinçsizce pis kokan karanlık yuvasında sığınacak yer aradığı, bütün Pern’deki güvendiği tek yaratıktı.</p>

  <p>Yakında birisi varsa, diğer herkese olacağı kadar ona da gaddar olmasını hatırlatarak, yavaşça ayağa kalktı. Nöbetçi wher isteksizliğini vurgulamak için ileri geri sallanarak Lessa’ya itaat edeceğine söz verdi.</p>

  <p>Güneşin ilk ışıkları Kale’nin dış duvarlarında parıldadı ve nöbetçi wher uluyarak karanlık yuvasına hızla daldı. Lessa sessiz ama hızlıca mutfağa ve oradan da peynirhaneye gitti.</p>
</body>
</html>
