<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-026">Dil, neşeye ses ver ve şarkısını söyle</h2>

  <p>Ejder filosundaki ümit ve beklentinin.</p>

  <p><br /></p>

  <p>Önlerinde Ruatha’nın Büyük Kulesi, Dış Avlu’nun yüksek duvarları kaybolan ışıkta açıkça gözüküyordu.</p>

  <p>Havaya doğru seslenen çan, filo üstüne filo vadide aşağı yukarı, tam savaş düzeninde dizilmiş yüzlerce ejderin belirmesi ile ortaya çıkan kulak parçalayıcı gümbürtünün içinde zar zor duyuldu.</p>

  <p>Kale kapısının açılması ile bir ışık sütunu Avlu’nun parke taşlarının rengini değiştirdi.</p>

  <p>Lessa Ramoth’a Kule’ye yakın aşağı inmesini emretti ve inip kapıdan dışarı yığılan insanları selamlamaya hevesle koştu. Lytol’un tıknaz görüntüsünü seçti, bir el sepeti dolusu ışılı başının üstünde tutuyordu. Onu gördüğüne o kadar&nbsp;rahatladı ki Bekçi’ye daha önce olan düşmanlığını unuttu.</p>

  <p>“Son atlamada iki günlük yanlış hesaplama yaptın, Lessa,” diye bağırdı Lytol, konan ejderlerin gürültüsünden onu duyabileceği kadar yakına gelir gelmez.</p>

  <p>“Yanlış hesaplama mı? Nasıl yapabilirim?” diye soludu.</p>

  <p>T’ton ve Mardra arkasından yanına geldiler.</p>

  <p>“Endişe etmeye gerek yok,” diye Lessa’nın ellerini kendi ellerini içinde sıkıca tutarak onu temin etti Lytol, gözleri sevinçten dans ediyordu. Gerçekten ona gülümsüyordu. “O günü geçip gittin. Aradan geri git, Ruatha’ya iki gün önceye dön. Hepsi bu.” Lytol’un&nbsp;sırıtışı Lessa’nın şaşkınlığı ile daha arttı. “Tamam,” diye tekrar etti, ellerini okşayarak. “Aynı bu saati al, Büyük&nbsp;Avluyu, her şeyi ama F’lar, Robinton ve beni burada parke taşlarının üstünde gözünün önüne getir. Mnementh’i Büyük&nbsp;Kule’nin üzerine ve bir mavi ejderi sınıra yerleştir. Şimdi git.”</p>

  <p><i>Mnementh</i>? diye Lessa’ya sordu Ramoth, Weyr eşini görmeye can atıyordu. Kocaman başını hızla eğdi. Dev gözleri ışıldayan bir ateşle parıldıyordu.</p>

  <p>“Anlamıyorum,” diye sızlandı Lessa. Mardra destekleyici bir şekilde kolunu onun omzuna koydu.</p>

  <p>“Ama ben anlıyorum, ben anlıyorum - bana güven,” diye rica etti Lytol, beceriksizce onun omzuna hafifçe vuruyor ve destek için T’ton’a bakıyordu. “Tam F’nor’un söylediği gibi. Aynı zamanda birden fazla yerde büyük ızdıraplar&nbsp;çekmeden olamazsın. On iki Devir önce durduğunuzda bu Lessa’yı parçalara böldü.”</p>

  <p>“Sen bunu biliyor musun?” diye bağırdı T’ton.</p>

  <p>“Tabii ki. Sadece iki gün önceye gidin. Görüyorsunuz, gittiğinizi <i>biliyorum</i>. Hiç şüphesiz o zaman şaşıracağım ama şimdi, bu akşam, iki gün önce yeniden belirdiğinizi biliyorum. Oh, gidin. Tartışmayın. F’lar senin için endişe etmekten&nbsp;aklının yarısını yedi.”</p>

  <p>“Beni sarsacak,” diye sanki küçük bir kız çocuğuymuş gibi bağırdı Lessa.</p>

  <p>“Lessa!” T’ton onu elinden tuttu ve binicisi binebilsin diye çöken Ramoth’a götürdü.</p>

  <p>T’ton bütün komutayı aldı ve Lytol’un verdiği nişanları, Ramoth’un insanları ve Mnementh’i tarifine de ekleyerek kendi Fidranth’ına geri dönme emrini dağıttırdı.</p>

  <p>Aranın soğuğu Lessa’yı kendine getirdi, bununla beraber yanlışlığı güvenini kötü şekilde sarsmıştı. Ama sonra tekrar Ruatha ortaya çıktı. Ejderler olağanüstü bir gösteri ile kendilerini düzenlediler. Ve orada, Salon’dan gelen ışıkta duran&nbsp;Lytol’un, Robinton’un uzun figürü ve ... F’lar gözüktü.</p>

  <p>Mnementh’in sesi cazgır bir hoşgeldin çıkardı. Ramoth çabucak gitmek ve eşi ile boyun çevirmek için Lessa’yı doğru dürüst indiremedi bile.</p>

  <p>Lessa, Ramoth’un onu bıraktığı yerde kımıldayamadan durdu. Mardra ve T’ton’un yanında olduklarının hayal meyal farkındaydı. Sadece Avlu’da ona hızla koşan F’lar’ın bilincindeydi. Ama gene de kımıldayamadı.</p>

  <p>F’lar onu kollarının arasına aldı, kendine o kadar sıkı yapıştırdı ki Lessa onun “hoşgeldin”inin mutluluğundan şüphe edemedi.</p>

  <p>“Lessa, Lessa,” diyen F’lar’ın sesi yarım yamalak kulağına geldi. Lessa’nın yüzünü kendininkine bastırıp onun nefesini kesti, bütün dikkatli kayıtsızlığı terk edilmişti. F’lar onu öptü, kucakladı, sarıldı ve sonra sert bir&nbsp;acele ile tekrar öptü. Sonra onu yere ayaklarının üstüne indirdi ve omuzlarından kavradı. “Lessa, eğer bir daha ...”&nbsp;dedi, her kelimede parmaklarını sıkıp sözünü keserek, sonra onları saran yabancıların sırıtan çemberini fark etti.</p>

  <p>“Size beni sarsacağını söylemiştim,” diyordu Lessa yüzünden boşanan yaşlarla. “Ama F’lar, hepsini ben getirdim ... Benden Weyr’i hariç hepsini. Ve işte bu yüzden beş Weyr terk edildi. Onları ben getirdim.”</p>

  <p>F’lar etrafına bakındı, liderlerin ilerisindeki Vadi’ye konan ejder kitlelerine baktı. Zirvelerde, baktığı her yerdeydiler. Mavi, yeşil, kahverengi ejderler vardı. Ve de tek başına bir filo dolusu altın kraliçe ejder.</p>

  <p>“Weyrleri sen mi getirdin?” diye sersemce taklit etti.</p>

  <p>“Evet, bunlar Mardra ve T’ton Kale Weyr’inden, D’ram ve ...”</p>

  <p>“Tahmin edebileceğinizden çok daha müteşekkirim,” dedi F’lar ve eklemek istediği bütün o kadar kelimeyi söyleyip devam edemedi.</p>

  <p>T’ton ileri çıktı, uzattığı elini F’lar tutup kuvvetlice sıktı.</p>

  <p>“Bin sekiz yüz ejder, on yedi kraliçe ve Weyrlerimizi düzenleyecek bütün gerekli olan şeyleri getirdik.”</p>

  <p>“Ve alevmakineleri de getirdiler,” diye heyecanlıca araya girdi Lessa.</p>

  <p>“Ama - gelmek için ... buna kalkışmak için ...” diye takdir eden bir merakla mırıldandı.</p>

  <p>T’ton, D’ram ve diğerleri güldüler.</p>

  <p>“Senin Lessa’n yolu gösterdi ...”</p>

  <p>“... bize rehberlik eden Kızıl Yıldız ile ...” dedi Lessa.</p>

  <p>“Biz ejderadamız,” diye ciddiyetle devam etti T’ton, “aynı senin gibi, Bendenli F’lar. Bize burada savaşacak İplik olduğu söylendi. Bu ejderadamların işi ... her ne zaman olursa olsun!”</p>
</body>
</html>
