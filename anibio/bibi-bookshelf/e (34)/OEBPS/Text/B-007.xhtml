<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="B-007">Denizler kabarıyor ve dağlar sarsılıyor</h2>

  <p>Kumlar ısınıyor, ejderler ispatlıyor</p>

  <p>Kızıl Yıldız geçiyor.</p>

  <p>Taşlar yığılıyor ve ateş yanıyor,</p>

  <p>Silahlan Pern, yeşil soluyor.</p>

  <p>Bütün geçişleri kolla.</p>

  <p>Yıldız Taşı’nı izle, gökyüzünü tara</p>

  <p>Weyrleri hazırla, bütün binicileri hazırla, uçmaya,</p>

  <p>Kızıl Yıldız geçiyor.</p>

  <p><br /></p>

  <p>“Eğer bir kraliçenin uçması gerekmiyorsa niçin kanatları var?” diye sordu Lessa. Gerçekten tatlı bir tartışma tonunu sürdürmeye çalışıyordu.</p>

  <p>Bununla beraber, kendi doğasının heyecanlanmak olduğunu öğrenmek zorunda kalmıştı, dikkatli ve nazik heyecanlanması gerekiyordu. Sıradan Pernlilerin tersine ejder binicileri güçlü duygu halelerini algılamaya yatkındılar.&nbsp;R’gul’un kalın kaşları şaşkın bir çatılışla bir araya geldi. Öfke ile sertçe ağzını kapattı. Daha o söylemeden Lessa cevabı&nbsp;biliyordu.</p>

  <p>“Kraliçeler uçmaz.” dedi soğukça.</p>

  <p>“Çiftleşmek için olmadığı müddetçe,” diye düzeltti S’lel. Enerjik R’gul’dan daha genç olmasına rağmen sık sık ve çaba harcamadan kazanmayı başardığı bir vaziyette uyukluyordu.</p>

  <p>Gene atışacaklar, diye içten gelen bir iniltiyle düşündü Lessa. Yaklaşık yarım saat buna dayanabilirdi ve sonra midesi alt üst olmaya başlayacaktı. Yeni Weyrkadını’na Ejder, Pern ve Weyr’e karşı görevlerinin öğretilmesi kelimesi&nbsp;kelimesine ezberlemesi gereken derslerin, küçük ayrıntıları üzerine uzayan tartışmalarla bozuluyordu sık sık. Bazen, şu anda&nbsp;olduğu gibi, onları kendi tutarsızlıkları içinde iyice kızdırıp, kazayla bir iki gerçeği açığa çıkarmaları gibi narin bir&nbsp;umut üzerine kafa yoruyordu.</p>

  <p>“Bir kraliçe sadece çiftleşmek için uçar,” diye düzeltmeye izin verdi R’gul.</p>

  <p>“Tabii,” dedi inatçı bir sabırla Lessa, “eğer çiftleşmek için uçabiliyorsa, diğer zamanlarda da uçabilir.”</p>

  <p>“Kraliçeler uçmaz.” R’gul’un ifadesi inatçıydı.</p>

  <p>“Jora bir ejder ile hiç uçmadı,” diye geveledi S’lel, geçmişle kafası karıştığı için hızla gözlerini kırpıştırıyordu. İfadesi belli belirsiz sıkıntılıydı. “Jora asla bu katları terk etmedi.”</p>

  <p>“Nemorth’u beslenme alanına götürdü,” diye çıkıştı R’gul kızgınlıkla.</p>

  <p>Lessa’nın midesi ağzına geldi. Yutkundu. Onları sadece gitmeye zorlaması gerekecekti. Zaman zaman Ramoth’un çok kolay uyandığını fark etmişler miydi? Belki R’gul’un Hath’ını kaldırsa daha iyi olurdu. Weyr’deki hangi ejder olursa&nbsp;olsun, yeşil, mavi, kahverengi ya da bronz onu duyma ve onunla konuşma yeteneğinin gizliliği, bir anda kendisini&nbsp;yatıştırdığında, içinden kendini beğenmiş bir gülümsemeyle izin verdi.</p>

  <p>“Jora Nemorth’u biraz kımıldatabildiğinde,” diye söylendi S’lel, sıkıntılıca alt dudağıyla oynayarak.</p>

  <p>R’gul susturmak için S’lel’e ters ters baktı, başardıktan sonra Lessa’nın yazboz tahtasına işaret edercesine hafifçe vurdu.</p>

  <p>Lessa göğüs geçirişini bastırıp, balmumu kalemi aldı. Bu baladı şimdiye kadar kelimesi kelimesine doğru, dokuz kere yazmıştı. Görünüşe göre on R’gul’un uğurlu sayışıydı. Çünkü bütün geleneksel Öğrenim Baladlarını, Felaket Sagasını&nbsp;ve Yasaların her birini onar kez kelimesi kelimesine doğru yazmıştı. Onların yarısını anlamadığı doğruydu; ama onları&nbsp;ezbere biliyordu.</p>

  <p>“<i>Denizler kabarıyor ve dağlar sarsılıyor</i>,” diye yazdı.</p>

  <p>Olabilir. Eğer karada büyük bir iç değişiklik varsa. Ruatha Kalesi’nde Fax’ın muhafızlarından biri, bir zamanlar büyük büyük dedelerinden kalma bir öyküyle Nöbet’inde ona hoşça vakit geçirtmişti. Doğu Kalesi’nde bütün bir kıyı köyü denize kaymıştı. O yıl muazzam dalgalar olmuştu ve aynı zamanda Ista’nın ilerisinde tepesi yanan bir dağ çıktığı iddia&nbsp;edilmişti. Yıllar sonra yatışmıştı, Mısranın gönderme yaptığı o olabilirdi. Olabilirdi.</p>

  <p>“<i>Kumlar ısınıyor</i> ...” Doğru, yazın Igen Ovası’nın dayanılmaz olduğu söylenirdi. Gölge yok, ağaç yok, mağara yok, sadece yavan kum çölü. Ejderadamlar bile yazın ortasında o bölgeden kaçınırlar. Bu göz önüne alındığında,&nbsp;Kuluçkadan Çıkma Alanının yerdeki kumları her zaman sıcaktır. O kumlar hiç yanacak kadar ısındılar mı? Onları ısıtan ne, o&nbsp;zaman? Benden Weyr’indeki bütün yıkanma havuzlarının suları ısıtan da o gözükmeyen iç ateşler mi?</p>

  <p>“<i>Ejderler ispatlıyor</i> ...” Yarım düzine yorum muğlaktı ve R’gul bir tanesini bile resmi olarak önermedi. Bu “ejderler Kızıl Yıldız’ın geçişlerini ispatlıyor” manasına mı geliyor? Nasıl? Kendi türlerinden biri ölmek için <i>ara</i>ya girdiğinde&nbsp;hissettikleri gibi mi?Yoksa Kızıl Yıldız geçerken ejderler kendilerini başka bir yolla mı ispat ediyorlardı? Hem,&nbsp;şüphesiz, geleneksel gökte İplik yakma görevi vardı? Ah, hiçbir baladın anlatmadığı ve kimsenin asla açıklamadığı&nbsp;şeyler. Gene de kökeninde bir mantıklı neden olmalı.</p>

  <p>“<i>Taşlar yığılıyor ve ateşler yanıyor! Yeşil soluyor, silahlan Pern</i>.”</p>

  <p>Başka bir bilmece. Birisi taşları ateşin üzerine mi yığıyor? Acaba ateş taşları mı demek istiyorlar? Ya da taşlar kendilerini bir çığda olduğu gibi mi yığıyorlar? Baladı yazan en azından bahsi geçen mevsimi söyleyebilirdi - yoksa&nbsp;söyledi mi, ‘yeşil soluyor’ ile? Bitki örtüsünün İpliği çektiği iddia ediliyor, bundan dolayı da geleneksel olarak&nbsp;insanların yaşadıkları yerlerin etrafında yeşilliğe izin verilmiyor. Ama taşlar bir İpliğin yeraltında ilerlemesini ya da&nbsp;çoğalmasını durduramaz. Sadece ateş taşı yiyen bir ejderin fosfin püskürtmesi ipliği durdurabilir. Ve bu günlerde, Lessa hafifçe gülümsedi, hiç kimse, hatta bir ejderadam, dikkate değer bir şekilde&nbsp;F’lar ve onun adamları hariç - ne ateş taşı çıkarmaya, ne de evlerinin yakınlarındaki yeşillikleri sökmeye zahmet; ediyorlar. Son zamanlarda, yüzyıllardır kazına kazına kelleşmiş tepelerin üstlerinin ilkbaharda hızla yeşilliklerle&nbsp;kaplanmasına izin&nbsp;verildi.</p>

  <p>“<i>Bütün geçişleri kolla</i>.”</p>

  <p>Kendi kendine düşünerek deyimi balmumu kalemiyle kazıdı: Böylece hiçbir ejderadam Weyr’i fark edilmeden terk edemez.</p>

  <p>R’gul’un Weyrlideri olarak bugünkü eylemsizlik yolu, eğer Lord ya da kaleli hiç kimse bir ejderadam görmezse, hiç kimse rahatsız olmaz fikri üzerine kurulmuştu. Geleneksel devriyeler bile ‘asalak’ Weyr hakkındaki son tahriğin&nbsp;yatışmasına izin vermek için artık insanların yaşamadıkları bölgelerde uçuyorlardı. Açıktan açığa muhalefeti tutuşturan&nbsp;bu hareketi başlatan Fax, çatışmanın nedenini mezarına götürmemişti. Telgar’ın genç Lordu Larad’ın yeni lider olduğu&nbsp;söylenmişti.</p>

  <p>R’gul Weyrlideri idi. Bu Lessa’nın içine çok dert oluyordu. Ama son uçuşunda Nemorth’u R’gul’un Hath’ı götürmüştü. Geleneksel olarak, (ve bu kelimeler ihmal günahları manasına gelerek Lessa’nın midesini bulandırmaya başlamıştı) Weyrlideri kraliçenin eşinin binicisiydi. R’gul, o mevkideki biri gibi gözüküyordu iri yarı, güçlü kuvvetli bir adamdı,&nbsp;fizik olarak enerjik ve baskıcıydı, ciddi yüzü sert disiplinli bir kişiliği gösteriyordu. Sadece, Lessa’nın düşüncesine&nbsp;göre, disiplin yanlış yönlendirilmişti.</p>

  <p>Bir de F’lar... o kendini ve binicilerini Lessa’nın doğru yönlendirilmiş kabul ettiği şeye disipline etmişti. O, Weyrlideri’nden farklı olarak sadece izlediği Yasa ve Geleneklere içten inanmakla kalmıyor, onları anlıyordu da. Arada&nbsp;sırada F’lar’ın ona yolladığı bir ya da iki deyimden anlamlı, şaşırtıcı bir ders çıkarmayı başarmıştı. Ama geleneksel&nbsp;olarak, sadece Weyrlideri Weyrkadını’nı eğilebilirdi.</p>

  <p>Yumurta adına, niçin F’lar’ın bronz devi Mnementh, Nemorth’la uçmamıştı? Hath en iyi cinsten, soylu bir hayvandı ama boy, kanat genişliği ve kuvvet olarak Mnementh ile kıyaslanamazdı. Eğer Mnementh Nemorth’la uçsaydı son&nbsp;kuluçkada onunkinden fazla yumurta olurdu.</p>

  <p>Ölen ve pek sevilmeyen Weyrkadını Jora çok şişman, salak ve yeteneksizmiş. Bu konuda herkes hemfikirdi. İnanışa göre binicisi ejderi yansıttığı kadar ejder de binicisini yansıtmıştı. Hiç şüphesiz, Mnementh ejderden, F’lar gibi bir&nbsp;adamın biniciden - binemeyenden - diye düzeltti kendini Lessa, alay edercesine, uyuklayan S’lel’e bakarak- iğreneceği&nbsp;kadar iğreniyordu.</p>

  <p>Eğer F’lar Fax’la Ruatha Kalesi’nde, Lessa’nın hayaini kurtarmak için o tehlikeli düelloya -Lessa’yı Etkilemeye bir aday olarak Weyr’e getirrnek için girdiyse, o başarılı olduğunu ispatlayınca niçin Weyr’in sorumluluğunu üstlenmemişti ve R’gul’u kovup yerine geçmemişti? Neyi bekliyordu? Lessa’yı Ruatha’dan vazgeçirmek ve Benden Weyr’ine&nbsp;gelmeye ikna etmek konusunda yeteri kadar coşkulu ve inandırıcıydı. Peki şimdi niçin, Weyr gitgide daha fazla&nbsp;itibarını kaybederken böyle aşırı kayıtsız bir poza girmişti?</p>

  <p>“Pern’i kurtarmak için,” bunlar F’lar’ın laflarıydı. R’gul’dan değilse neden? F’lar kurtarma sürecini başlatsa iyi olurdu. Yoksa R’gul’un ölümcül bir hata yapacağı zamanı mı bekliyordu? R’gul hiçbir şey yapmadığından büyük bir hata da&nbsp;yapmazdı, diye acı acı düşündü Lessa. Hele bilmek istediklerini Lessa’ya hiç açıklamazdı.</p>

  <p>“<i>Yıldız Taşını izle, gökyüzünü tara</i>,” Lessa kendi düz kayasından Yıldız Taşı’nın ana hatları belli olan dev dikdörtgenini görebiliyordu. Bir nöbetçi binici her zaman orada beklerdi. Bir gün o da oraya çıkacaktı. Oranın Benden Dağsırası’nı ve tam Weyr’in dibine kadar gelen yaylayı gören muhteşem bir manzarası vardı. Son Devir’de, doğan güneş Parmak Kaya’nın üzerine, kış gündönümünü belirterek, kısa bir süre durduğunda, orada büyük bir tören&nbsp;olmuştu. Bununla beraber, bu sadece Parmak Kaya’nın anlamını açıklamıştı, Kızıl Yıldız’ın değil. Açıklanmamış gizlere bir tane daha ekle.</p>

  <p>“<i>Weyrleri hazırla</i>,” diye yazdı Lessa somurtarak. Çoğul. Weyr değil de Weyrlerdi. Kimsenin kaç Devirdir terk edildiğini bilmediği Pern’de beş boş Weyr daha olduğunu R’gul inkar edemezdi. Kuruluş sıraları ile onların isimlerini&nbsp;de öğrenmesi gerekiyordu. Kale ilk ve de en güçlüsüydü, sonra Benden, Doruklar Bölgesi, Sıcak Igen, Okyanus Ista ve&nbsp;Ova Telgar. Hâlâ niçin beşinin terk edildiğine dair bir açıklama yoktu. Hem niçin, büyük Benden sayısız weyr&nbsp;mağaralarında beş yüz hayvan barındırabilecekken, iki yüz taneye zar zor bakabiliyordu. Tabii ki yeteneksiz ve asabi&nbsp;dengesi bozuk bir Weyrkadını olarak Jora’nın kraliçe ejderinin tıka basa yemesine izin verdiği yolundaki kolay cevapla&nbsp;R’gul yeni Weyrkadını’nı başından savmıştı. (Hiç kimse Lessa’ya bunun niçin bu kadar nahoş olduğunu, ya da&nbsp;çelişkili biçimde neden Ramoth tıka basa yediğinde onların bu kadar mutlu olduklarını söylemedi.) Şüphesiz Ramoth&nbsp;büyüyordu, büyüme o kadar hızlıydı ki değişiklikler bir anda kolaylıkla görülüyordu.</p>

  <p>Lessa gülümsedi, bu R’gul ve S’lel’in varlığının bile bozamadığı bir gülümsemeydi. Yazdıklarından başını kaldırıp Meclis Odası’ndan Ramoth’un weyri olan büyük mağaraya çıkan geçide bir göz attı. Ramoth’un hâlâ derin uykuda&nbsp;olduğunu hissedebiliyordu. Ejderi uyandırmayı çok istedi, o gökkuşağı gözlerin güven verici bakışlarını, Weyr’deki hayatı dayanılabilir&nbsp;yapan rahatlatıcı dostluğunu özledi. Bazen Lessa kendisini iki kişilikli hissediyordu: Ramoth’un yanındayken neşeli ve&nbsp;başarılıydı, ejder uyurken neşesiz ve başarısız. Aniden, Lessa bu iç karartıcı derin düşünceyi kesti ve gayretle derslerine&nbsp;döndü. Bu, vakit geçirtiyordu.</p>

  <p>“<i>Kızıl Yıldız geçiyor</i>.”</p>

  <p>Bu karanlıkla kaybolmasına rağmen unutulmayan Kızıl Yıldızdı ve Lessa balmumu kalemini tamamen bitmişliğin bir simgesi olarak yumuşak balmumunun içine tıktı.</p>

  <p>İki Devir önce, Ruatha’da peynirodasının rutubetli samanlarından kötülük habercisi bir önsezi ile uyandığında unutulmayacak bir şafak vardı. Ve Kızıl Yıldız ona parıldamıştı.</p>

  <p>Şimdi buradaydı. F’ların ateşlice çizdiği o parlak, hareketli gelecek gerçekleşmemişti. Pern’in iyiliği için insanları ve olayları ustalıkla yönlendirmek amacıyla girift gücünü kullanmak yerine, R’gul ve S’lel’in yarattığı canlı mide&nbsp;bulantısından sıkılmış, Weyrkadını konutu (bununla beraber peynirodası zeminindeki minnacık yerine göre büyük bir&nbsp;ilerlemeydi), beslenme alanı ve yıkanma gölüyle sınırlandırılmış, sonuçsuz, öğretici olmayan, usandırıcı günler&nbsp;zincirine girmeye zorlanmıştı. Yeteneğini sadece şu öğretmen denilenlerle toplantılarını bitirmekte kullanıyordu. Lessa dişlerini gıcırdatarak, eğer Ramoth olmasaydı başını alıp gideceğini&nbsp;düşündü. Gemma’nın oğlunu def eder ve Fax’ın ölümünde yapması gerektiği gibi Ruatha’da Kale’yi alırdı.</p>

  <p>Kendi kendisiyle alay edişine gülümseyerek dudağını ısırdı. Eğer Ramoth olmasaydı, Etkileme bittikten sonra bir an bile durmazdı zaten. Ama gözleri Kuluçkadan Çıkma Alanı’nda genç kraliçeninkilerle karşılaştığı andan itibaren&nbsp;Ramoth hariç hiçbir şeyin anlamı yoktu. Lessa Ramoth’un ve Ramoth da onundu. Zihnen ve kalben, değiştirilemez bir&nbsp;şekilde birbirlerine ayak uydurmuşlardı. Sadece ölüm bu inanılmaz bağı koparabilirdi.</p>

  <p>Ara sıra, Ruatha’nın Bekçisi Lytol gibi ejdersiz bir adam hayatta kalabilirdi; ama o bir yarı gölgeydi ve büyük acı çekerek hayal meyal yaşıyordu. Binicisi öldüğünde ejder, bir şekilde kendini ve binicisini Pern’deki bir coğrafi&nbsp;konumdan bir başkasına bir anda götürdüğü o donmuş hiçlik olan aranın içine atardı hemen. Deneyimsizler için <i>ara</i>ya&nbsp;girmenin tehlikeli olduğunu biliyordu, bir adamın üç kere öksürmesinden daha uzun süre <i>ara</i>da kalmanın tehlikesini.&nbsp;Mnementh’in boynundaki tek ejder uçuşu, Lessa’yı o deneyimi tekrarlamanın doymak bilmez tutkusu ile doldurmuştu.&nbsp;Safça, genç biniciler ve ejdercikler gibi ona da öğretileceğini düşünmüştü. Ama gençler Weyr üzerinde <i>ara</i>ya durmadan inip çıkma antremanları yaparlarken, Ramoth ile beraber Weyr’in en&nbsp;önemli sakini olması beklenen o, yeryüzüne bağlı kalmıştı. Bu dayanılmaz kısıtlamaya illet oldu.</p>

  <p>Dişi ya da değil, Ramoth’un aynı erkeklerin yaptığı gibi <i>ara</i>dan geçme yeteneğine doğuştan sahip olması gerekiyordu. Bu teori - Lessa’nın beyninde net olarak - “Moreta’nın Uçuşu Baladı” ile destekleniyordu. Baladlar bilgi vermek için&nbsp;üretilmemişler miydi? Okuma yazma bilmeyenlere öğretmek için? İster ejderadam, ister Lord ya da kaleli olsun, genç&nbsp;Pernlilerin Pern’e karşı olan vazifelerini ve Pern’in parlak tarihini öğrenmeleri için değiller miydi? Bu iki gerçek o salak Baladın varlığını inkar edebilirlerdi ama eğer o var olmamışsa Lessa nasıl öğrenmişti? Hiç şüphesiz, kraliçenin&nbsp;kanatları neden varsa işte o nedenle diye acı acı düşündü Lessa.</p>

  <p>R’gul onun Kayalar Koruyucusu olarak “geleneksel” sorumluluğu ile meşgul olmaya başlamasına izin verdiğinde - ve o bunu yapana kadar Lessa onu yıpratacaktı - o Baladı bulacaktı. Bir gün R’gul’un çok gecikmiş ‘doğru zamanının’&nbsp;gelmesi gerekecekti.</p>

  <p><i>Doğru zaman</i>! diye patladı. <i>Doğru zaman! Benim yeteri kadar çok yanlış zamanım oldu! Onların bu özel doğru zamanı ne zaman olacak? Aylar yeşerdiğinde mi? Ne bekliyorlar? Ve de&nbsp;kendini beğenmiş F’lar ne bekliyor olabilir? Sadece kendinin inandığı Kızıl Yıldız’ın geçişini mi?</i> Bu olağanüstü şeyden&nbsp;en küçük bahsediş bile içinde soğuk, alaycı bir tehlike hissi uyandırdığı için durdu.</p>

  <p>Bu düşünceyi kovmak için kafasını salladı. Hareketi mantıksızdı. R’gul’un dikkatini çekti. Zorlanarak okuduğu Kayıtlar’dan kafasını kaldırdı Yazboz tahtasını taş Meclis masasına doğru giderken, takırtı S’lel’i uyandırdı.&nbsp;Etrafındakilerden kuşkulu kafasını kaldırdı.</p>

  <p>“Hımm. Eh? Evet?” diye uykudan etrafı göremeyen gözlerini odaklandırmak için kırparak homurdandı.</p>

  <p>Bu çok fazlaydı. Lessa çabucak S’lel’in Tuenth’i ile onu uykudan uyandırmak için bağlantı kurdu. Tuenth çoktan razıydı.</p>

  <p>“Tuenth huzursuz, gitmeliyim,” diye çabucak söylendi S’lel. Hızla geçitten yukarı çıktı, oradan ayrıldığı için rahatlaması, Lessa’nın onun gittiğini görmesindeki rahatlamadan daha az değildi. Lessa onun koridorda birisini&nbsp;selamladığını duyunca şaşırdı ve yeni gelenin R’gul’dan kurtulması için bir sebep sağlayacağını umut etti.</p>

  <p>İçeri giren Manora idi. Lessa Alt Mağaralar’ın başkadınını gizli bir rahatlama ile selamladı. Manora’nın varlığına her zaman sinirlenen R’gul hemen gitti.</p>

  <p>Manora orta yaşlarda, sakin bir ciddiyetle sürekli olarak zor bir uzlaşması olan kararlılık güçlülük havasını etrafına yayan, heybetli bir kadındı. Onun sabrı, Lessa’yı huysuzluğu ve şikayetleri için sözsüz azarlıyordu.&nbsp;Weyr’de ejderadamlar tarafından bir kadınla tanışmasına izin verildiğinde, tanıştığı bütün kadınlar içinde, en çok Manora’ya hayran oldu ve saygı duydu. Lessa’nın&nbsp;içgüdülerinin bazıları onu asla Weyr’deki kadınlara karşı daha yumuşak davranmayacağı ya da onlarla yakın arkadaşlık&nbsp;kurmayacağı konusunda acı bir şekilde uyarmıştı. Onun Manora ile olan dikkatli, resmi ilişkisi hem tatminkar hem&nbsp;memnun ediciydi.</p>

  <p>Manora Depo Mağaraları’nın hesap tahtalarını getirmişti. Başkadın olarak Weyrkadını’nı Weyr’in iç yönetimi hakkında bilgilendirmek onun göreviydi. R’gul’un onun yapmasında ısrar ettiği bir görevdi.</p>

  <p>“Bitra, Benden ve Lemos kendi ondalık vergilerini gönderdiler; ama bu Devir aşırı soğuğu geçirmemize yetmeyecek.”</p>

  <p>“Son üç Devirde de sadece elimizde onlar vardı ve yeteri kadar iyi beslenilmiş gibi gözüküyor.”</p>

  <p>Manora samimice gülümsedi ama Weyr’in gereksinimlerinin cömertçe karşılanmadığını düşündüğü acıklı.</p>

  <p>“Doğru ama bunun nedeni bizi güçlendirmek için daha cömert Devirlerden kalan, korunmuş ve kurutulmuş yiyecek depolarımızın olmasıydı. Stoklar artık bitti. Tillek’ten gelen şu fıçı balıklar hariç ...” Sesi anlamlıca kayboldu yavaş yavaş.</p>

  <p>Lessa ürperdi. Kuru balık, tuzlu balık, balık son günlerde çok sık çıkıyordu.</p>

  <p>“Benden, Bitra ve Lemos tahıl üreticisi olmadığından dolayı Kuru Mağaralarımız’da un ve tahıl stoğumuz çok az.”</p>

  <p>“En büyük ihtiyacımız tahıl ve et mi?“</p>

  <p>“Değişiklik olarak çeşitli meyve ve kök sebzeleri kullanabiliriz,” dedi düşüncelice Manora, “Özellikle uzun bir soğuk mevsim olacaksa, bunu önceden hava bilgesi tahmin eder. Şimdiki durumda Igen&nbsp;Ovas’na ilk ve sonbaharda gittik, oradan fındık ve dut ...”</p>

  <p>“Biz mi? Igen Ovası’na mı?” diye afallamış bir şekilde kesti Lessa.</p>

  <p>“Evet,” diye cevapladı Manora, Lessa’nın tepkisine şaşırmıştı. “Her zaman oradan toplarız. Ve su tahıllarını da alçak bataklıklardan kaldırırız.”</p>

  <p>“Oraya nasıl gidiyorsunuz?” diye sertçe sordu Lessa. Sadece bir cevap olabilirdi.</p>

  <p>“Şey, bizi yaşlılar uçuruyor. Onlar aldırmıyorlar ve bu, hayvana yorucu olmayan bir şey yapma olanağı veriyor. Bunu biliyordunuz, değil mi?”</p>

  <p>“Ah. Mağaralardaki kadınlar ejder binicileriyle uçabiliyorlar mı?” Lessa dudaklarını kızgınca büzdü. “Hayır, Bana söylenmedi.” Manora’nın gözlerinde üzüntü ve merhameti görmek Lessa’nın ruh halini değiştirmedi.</p>

  <p>“Bir Weyrkadını olarak,” dedi nazikçe, “bulunduğunuz yerdeki yükümlülükleriniz sizi sınırlıyor.”</p>

  <p>“Mesela eğer beni ... Ruatha’ya uçurmalarını istesem,” diye Manora’nın vazgeçmek istediğini hissettiği konuyu amansızca kesti, “beni reddederler mi?”</p>

  <p>Manora Lessa’ya yakından baktı, gözleri kaygıdan kararmıştı. Bile bile, Manora’yı, ya kurtulmak için o dürüstlükte bir kadın için nahoş olabilecek, yalan söylemek zorunda kalacağı ya da kaçamak yanıtlarla gerçeği gizlemeye çalışacağı,&nbsp;daha öğretici olacak bir pozisyona sokmuştu.</p>

  <p>“Bu günlerde burada olmamak feci olabilir. Kesinlikle feci,” dedi Manora sertçe ve garip bir şekilde kıpkırmızı oldu. “Kraliçe bu kadar çabuk büyürken olmaz. Burada olmanız <i>gerekiyor</i>.” Onun artan korkuyla birlikte ortaya çıkan&nbsp;beklenmedik yalvarışı, R’gul’un Ramoth’un sabit bakımı hakkındaki ağdalı nasihatlarının hepsinden daha çok etkiledi&nbsp;Lessa’yı.</p>

  <p>“Burada olmanız gerekiyor,” diye tekrar etti Manora. korkusu açıkça ortadaydı.</p>

  <p>“Kraliçeler uçamaz,” diye ona iğneleyici bir şekilde hatırlattı Lessa. Manora da bu duruma S’lel’in yanıtını aynen yansıtacak diye şüphelendi ama yaşlı kadın birden daha güvenli bir konuya geçti.</p>

  <p>“Yarı erzakla,” diye bütün yazboz tahtalarını sinirlice karıştırarak pat diye nefes nefese konuştu Manora. “Soğuğun tamamını geçiremeyiz.”</p>

  <p>“Daha önce hiç böyle sıkıntı olmamış mıydı... diğer bütün Gelenek boyunca?” diye yaralayıcı bir tatlılıkla sordu Lessa.</p>

  <p>Ejderadamlara kızgınlığını başkadından çıkartmasından utanıp kızaran Lessa’ya soru soran gözlerle baktı Manora. Ağırbaşlılıkla onun sessiz özür dilemesini kabul ettiğinde, Lessa iki misli pişmandı. O anda Lessa’nın R’gul’un kendi ve&nbsp;Weyr’in üzerindeki hakimiyetini sona erdirmesi kararı belirginleşti.</p>

  <p>“Hayır, diye sakince devam etti Manora, “geleneksel olarak.” ve çarpık bir gülümseme ile Lessa’yla mutabakata vardı, “Weyr’e toprağın ilk ürünü ve avı verilir. Son Devirlerde, uzun zamandır devam eden bir şekilde, sıkıntı çektik; ama&nbsp;bunun açıklanmadığı doğru. Besleyecek genç ejderlerimiz yoktu. Bildiğin gibi onlar çok yerler.” İki kadının bakışları,&nbsp;bakımları altındaki gençlerin kaprisleri üzerinde değişmez bir kadınsı zevk içinde kitlendi. Sonra Manora omuz silkti.&nbsp;“Biniciler bir zamanlar Doruklar’da ya da Keroon yaylasında avlanırlardı. Şimdi, ne var ki...”</p>

  <p>Yüzünü, bu erzak bulma rahatlığından onları yoksun bırakan R’gul’un kısıtlamalarını gösteren çaresizlik içinde buruşturdu.</p>

  <p>“Bir zamanlar.” diye devam etti, sesi geçmişe dönünce yumuşamıştı, “Devir’in en soğuk zamanı güney Kaleleri’nden birinde geçirirdik. Ya da eğer dilersek ve yapabilirsek doğduğumuz yere dönerdik. Aileler ejder halkının oğullarıyla birlikte olan kızlarından gurur duyarlardı.” Yüzü üzgün&nbsp;hatlarla kaplandı. “Dünya dönüyor ve zaman değişiyor.”</p>

  <p>“Evet,” diye kendinin kulak tırmalayıcı bir sesle konuştuğunu duydu Lessa, “dünya dönüyor ve zaman zaman değişecek.”</p>

  <p>Manora şaşkınca Lessa’ya baktı.</p>

  <p>“R’gul bile başka seçeneğimiz olmadığını görecek,” diye aceleyle, problemine bağlı kalmaya çalışarak devam etti Manora.</p>

  <p>“Hangi konuda? Yetişkin ejderlerin avlanmasına izin vermekle mi?”</p>

  <p>“Oh. hayır. Bu konuda çok dikbaşlı. Hayır. Kale ya da Telgar ile takas yapmamız gerekiyor.”</p>

  <p>Haklı bir kızgınlık Lessa’nın içinde alevlendi.</p>

  <p>“Ona verilmesi gerekeni Weyr’in satın almak zorunda kaldığı gün ...” ve cümlenin yarısında, diğer kelimelerinin uğursuz yankılanmasıyla böyle bir gereklilik karşısında donup kaldı. “Kale’lerimin birinin kendini geçindiremediği ya&nbsp;da yasal derebeyini misafir edemediği gün ...” Fax’ın kelimeleri kulaklarında çınladı. Bu kelimer gene bir felaketin&nbsp;habercisi miydi? Kimin için? Ne için?</p>

  <p>“Biliyorum, biliyorum,” diyordu endişeyle Manora, Lessa’nın şokundan habersiz bir şekilde “Bu tahılla uymaz. Ama eğer R’gul sağgörülü avlanmaya izin vermezse, başka seçenek kalmayacak. Midesinin kazınmasından&nbsp;hoşlanmayacaktır.”</p>

  <p>Lessa iç dehşetini kontrol etmek için mücadele ediyordu. Derin bir nefes aldı.</p>

  <p>“O zaman büyük ihtimalle midesini tecrit etmek için boğazını kesecektir,” diye kestirip attı, acı yorumu zekâ kıvraklığını geri getiriyordu. Manora’nın korkudan dehşete düşmüş şaşkın bakışını umursamadı ve devam etti. “Alt&nbsp;Mağaraların Başkadını olarak senin böyle konuları Weyrkadını’nın dikkatine sunman geleneklerin gereği değil mi?”&nbsp;Lessa’nın hızla değişen ruh durumundan dolayı tedirgin olan Manora, başını sallayarak onayladı.</p>

  <p>“O zaman ben, Weyrkadını olarak, bu konuyu -herhalde ona göre davranacak - Weyrlideri’nin,” alayını hafifletmeye çalışmadı, “dikkatine sunmalıyım herhalde.”</p>

  <p>Manora başını sallayarak onayladı, aklının karıştığı gözlerinden okunuyordu.</p>

  <p>“İyi,” dedi hoş, hafif bir sesle Lessa, “geleneksel yükümlülüğünü görevine bağlı bir şekilde yerine getirdin. Şimdi benimkini yerine getirmem bana bağlı. Değil mi?”</p>

  <p>Manora Lessa’ya dikkatlice baktı. Lessa temin edersesine ona gülümsedi.</p>

  <p>“O zaman, bu işi benim ellerime bırakabilirsin.” Manora yavaşça ayağa kalktı. Gözlerini Lessa’dan ayırmadan kayıtlarını toplamaya başladı.</p>

  <p>“Söylendiği kadarıyla Kale ve Telgar her zamankinden daha iyi hasat toplamışlar,” dedi, hafif ses tonu endişesini pek gizlemiyordu. “O sahildeki su baskınına rağmen Keroon da.”</p>

  <p>“Öyle mi?” diye nazikçe mırıldandı Lessa.</p>

  <p>“Evet,” diye yardımcı olurcasına devam etti, “Keroon ve Tillek’leki sürüler iyi artmış.”</p>

  <p>“Onlar için sevindim.”</p>

  <p>Lessa’nın birden oluşan içtenliğine hiç güvenmeyen Manora, ona ölçen bir bakışla baktı. Kayıtlarını toplamayı bitirdi, sonra onları düzgün bir yığın haline soktu.</p>

  <p>“K’net ve onun binicilerinin R’gul’un kısıtlamalarına nasıl sinir olduklarını fark ettiniz mi?” diye Lessa’yı yakından izleyerek sordu.</p>

  <p>“K’net?”</p>

  <p>“Evet ve yaşlı C’gan. Ah, onun ayağı hâlâ ağrılı, Tagarlh yaşlılık dolayısıyla maviden çok grileşmiş olabilir; ama Lidith’in yumurtalarından çıkma. Onun son yumurtalarında iyi hayvanlar vardı,” diye belirtti. “C’gan diğer günleri&nbsp;hatırlar ...”</p>

  <p>“Dünyanın dönüp ve zamanların değiştiğinden öncesi mi?”</p>

  <p>Lessa’nın tatlı sesi bu sefer Manora’yı yanlış yönlendirmedi.</p>

  <p>“Sadece Weyrkadını olarak ejderadamlara çekici geliyorsunuz. Pernli Lessa,” dedi sertçe, yüz ifadesi haşindi. “Söz gelimi, birçok kahverengi binici var ...”</p>

  <p>“F’nor?” diye nazikçe sordu Lessa.</p>

  <p>Manora gururluca doğruldu. “O yetişkin bir adam, Weyrkadını, ve biz Alt Mağaralılar kan ve sevgi bağlarını önemsememeyi öğrendik. Onu benim oğlum olduğundan değil, bir kahverengi binici olduğundan tavsiye ediyorum.&nbsp;Evet, F’nor’u ettiğim kadar, T’sum ve L’ard’ı da tavsiye ediyorum.”</p>

  <p>“Onları, F’lar’ın filosunda oldukları ve gerçek geleneklerle yetiştikleri için mi tavsiye ediyorsun? Akıl çelmemden daha az etkilenmeye eğilimliler.”</p>

  <p>“Onları önerdim çünkü onlar Weyr’in ihtiyaçlarını Kale’lerden temin etme gereğiyle ilgili geleneğe inanıyorlar.”</p>

  <p>“Tamam,” diye kadının F’nor hakkındaki yeme atlamadığını görerek Manora’ya sırıttı Lessa. “Tavsiyelerini kalben dinleyeceğim ama benim niyetim.” Cümleyi yarıda kesti. “Bana stok sorunlarını söylediğin için teşekkür ederim. En&nbsp;önemlisi taze ete ihtiyacımız olması, değil mi?” diye ayağa kalkarak sordu.</p>

  <p>“Tahıl da. Güneyin kök sebzeleri de çok iyi olabilir.” diye resmice cevapladı Manora.</p>

  <p>“Tamam,” diye onayladı Lessa.</p>

  <p>Manora gitti, ifadesi düşünceliydi.</p>

  <p>Lessa geniş taş koltukta, ayakları yastığın altına kıvrılmış, küçük bir heykel gibi oturarak o görüşmenin üzerine uzun uzun kafa yordu.</p>

  <p>En önemli olan, Manora’nın sadece Weyr’de, Hgunoth’un yanında, herhangi bir nedenden, herhangi bir süre için Lessa’nın bulunmaması ihtimalinden dolayı aşırı korkmasının rahatsız edici bilgisiydi. Onun içgüdüsel korku tepkisi,&nbsp;R’gul’un özdeyişlerle dolu dırdırlarının hepsinden daha etkili bir kanıttı. Bununla beraber, Manora bu gerekliliğin nedeni&nbsp;ile ilgili hiçbir ipucu vermemişti. Çok iyi, Lessa yapabileceğini düşünmeye başlamış olsa da diğer ejderlerin biriyle, binicili ya da binicisiz, uçmayı denemeyecekti.</p>

  <p>Kısıtlı stok konusunda Lessa harekete geçecekti. Özellikle de R’gul harekete geçmediği için. Ve de R’gul bilmediği bir şeye itiraz da edemeyeceğinden dolayı K’net ya da F’nor’un, -ya da Weyr’in uygun bir şekilde gereksinmesinin&nbsp;karşılanması için kaç tane ihtiyacı olacaksa, onların yardımı ile plan yapacaktı. Düzenli yemek, kısıntısını arzu&nbsp;etmediği hoş bir alışkanlık haline gelmişti. Açgözlü olmaya niyetli değildi; ama cömert bir hasadın birazının&nbsp;sağgörüyle aşırılması Kale Lordları tarafından fark edilmezdi.</p>

  <p>Ama K’net gençti; gözü kara ve patavatsız olabilirdi. Belki F’nor daha akıllıca bir seçim olurdı Ama her şeyden önce bir bronz binici olan K’net gibi özgür müydü? Belki de C’gan. Emekli, zamanın ağırlığını hisseden bir mavi binicinin yokluğunun hiç farkına varılmayabilirdi.&nbsp;Lessa kendi kendine gülümsedi; ama gülümsemesi çabuk silindi.</p>

  <p>“Ona verilmesi gerekenleri Weyr’in takas yapacağı gün ...” ikaz eden bir ürperti ile bu durumun rezaleti üzerine odaklanarak, geri yaslandı. Bu kesinlikle kendini aldatma ölçüsünü vurguluyordu.</p>

  <p>Niçin Weyr’de bulunmanın Ruatha Kalesi’nde bulunmaktan farklı olacağını düşünmüştü ki? Çocukluğundaki eğitimi içine Weyr için bu kadar sorgusuz sualsiz derin bir saygı mı yerleştirmişti ki Ruathalı Lessa’nın Ramoth tarafından&nbsp;Etkilendiği için hayatı değişmek zorundaydı? Nasıl oldu da böyle romantik küçük bir budala olabilmişti?</p>

  <p>Pernli Lessa etrafına bak, peçeni kaldırıp Weyr’e bir bak. Weyr köhne ve boş değil mi? Evet, eski püskü ve yıpranmış ve de önemsenmiyor. Evet, sen Meclis Masası’ndaki Weyrkadınına ait büyük sandalyede oturmaktan mutlusun; ama örtü ince ve kumaş tozlu. Moreta ve Torene’ninkilerin durduğu yerde ellerinin durmasından gururunun kırıldığını&nbsp;düşünüyor musun? Evet, taşları kir kaplamış ve iyice ovalanması gerek. Popon onlarınkinin oturduğu yerde oturabilir ama sizin beyinlerinizin bulunduğu yer orası değil. Köhne Weyr, Pern’deki yaşamın entrikalarındaki amacının kötüye gidişini yansıtıyor. Wher derisinden yapılma donanımları içinde çok cesur gözüken şu yakışıklı&nbsp;ejderadamlar da dev hayvanları üstünde gururlular, birkaç hayal kırıklığı yaratan, şaşırtıcı açıklamalar olmadan,&nbsp;yakından incelemeye izin vermezler. Onlar sadece, Weyr’i yeniden inşa edecek sert, acil ihtiyaçlar için sorunsuz&nbsp;varoluşlarını bozmaya gönüllü olmayan, eril şehvetli ve hırslı, insan hataları ve hüsranlarla dolu erkekler. Kendi&nbsp;ırklarının geri kalanlarından yalıtılmışlığın içinde çok derinlere yerleşmişler; çok az dikkate alındıklarının farkında&nbsp;değiller. Başlarında gerçek bir lider yok ...</p>

  <p>F’lar! Neyi bekliyor! Lessa’nın R’gul’un etkisizliğini tamamen görmesini mi? Hayır, Lessa Ramoth’u yetiştirmeye ağır ağır karar verdi. Mnementh’in de onu uçurabildiği zaman uçuracağım. Gelenekselci F’lar; çiftleşen ejderin&nbsp;binicisinin geleneksel olarak Weyrlideri olması ... Lessa bunun sahte bir özür olduğunu düşündü. O binici, yok mu, o&nbsp;binici!</p>

  <p>Ama, F’lar kendisinin işlerin planladığı gibi gitmediğini fark edebilirdi.</p>

  <p>Gözlerim Ramoth’unkilerle kamaştı; ama şimdi gökkuşağının etrafını görebilirim, diye Lessa altın hayvanı her düşündüğündeki sevecenliğe karşı kendini çelik gibi sağlamlaştırarak düşündü. Evet, şimdi Ruatha’daki çıraklığımın beni iyi bir yerde tutacağı siyah ve gri&nbsp;gölgelerin içini görebiliyorum. Burada bir küçük Kale’yi kontrol etmekten daha çoğunun gerektiği ve etkilenecek&nbsp;daha kavrayışlı beyinlerin olduğu, doğru. Kavrayışlı ama bu halleriyle kalın kafalı. Eğer kaybedersem daha büyük bir&nbsp;risk. Ama nasıl yapabilirim? Lessa’nın gülümseyişi arttı. Kalçalarını meydan okumayı bekler gibi avuç içleriyle ovdu.&nbsp;Ben olmadan Ramoth ile hiçbir şey yapamazlar ve Ramoth’a ihtiyaçları var. Hiç kimse Ruathalı Lessa’ya baskı&nbsp;yapamaz. Jora’yla olduğu gibi bana da mecburlar. Yalnız, ben Jora değilim.</p>

  <p>Lessa sevinçle koltuktan aşağı atladı. Kendini tekrar yaşıyor hissetti. Ve kendini Ramoth uyanıkken hissettiğinden çok daha güçlü hissetti.</p>

  <p>Zaman, zaman, zaman. R’gul’un zamanı. Evet, Lessa bu sefer işaretini koymuştu. Kendini akılsız bir budala gibi hissetti. Şimdi F’lar’ın olabilirsin diye kandırdığı Weyrkadını olacaktı.</p>

  <p>F’lar... düşünceleri sürekli ona geri dönüyordu. Ona dikkat etmesi gerekecekti. Özellikle de işleri uyacak şekilde ’ayarlama’ya başladığında. Ama F’lar’ın bilemeyeceği bir avantajı vardı Lessa’nın sadece Ramoth ile değil, bütün&nbsp;ejderlerle konuşabilmesi. Hatta onun kıymetli Mnementh’i ile bile.</p>

  <p>Lessa kafasını geri attı ve güldü; ses, büyük ve boş Meclis Odası’nda yankılanıyordu. Nadiren bildiği bir kılgıdan zevk alarak tekrar güldü. Ramoth’u uyandırdı. Kararından duyduğu sevincin yerini altın ejderin uyandığını bilmek aldı.</p>

  <p>Ramoth gene kımıldandı ve açlık uykusunu delip geçmiş gibi huzursuzca gerindi. Sanki o görkemli gözleri ve ejderin kişiliğini çizen tatlılığı ilk defa görecek bir çocuk gibi geçitten yukarı çevik adımlarla koştu.</p>

  <p>Ramoth’un altın rengi, dev, kama şeklindeki kafası, sanki uykulu ejder içgüdüsel olarak Weyr eşini aramış gibi etrafında döndü. Lessa çabucak onun küt çenesine dokundu ve aramakta olan kafa rahatladı. Koruyucu göz&nbsp;kapaklarının çoğu, gözlerin üzerinden açıldı. Ramoth ve Lessa karşılıklı bağlılık güvencesini yenilediler.</p>

  <p>Ramoth hafifçe ürpererek, Lessa’ya gene o rüyaları gördüğünü söyledi. <i>Orası</i> çok soğuktu! Lessa ejderi sakinleştirmek için göz kenarının yumuşak tarafını okşadı. Ramoth’a sıkıca bağlandığından, bu garip zincirlemenin ortaya çıkardığı&nbsp;yılgıdan fazlasıyla haberdardı.</p>

  <p>Ramoth sırtının sol tarafındaki bir kaşıntıdan şikayet etti.</p>

  <p>“Deri gene pul pul dökülüyor,” dedi ona Lessa, etkilenmiş bölgeye hızla zeytinyağı sürerek. “Hızlı büyüyorsun,” diye alaycı ve hassas bir yılgıyla ekledi.</p>

  <p>Ramoth felaket kaşındığını tekrar söyledi.</p>

  <p>“Ya daha az ye ki böylece daha az uyuyasın ya da derinin hızlı büyümesini kes.”</p>

  <p>Yağı sürerken görevine bağlı bir şekilde aynı tonda kelimeleri tekrarlıyordu, “Ejderciğin her gün yağlanması gerekir, gelişmenin ilk zamanlarındaki erken büyüme hassas deri dokularını aşırı gerdiğinden, onları yumuşak ve hassas hale&nbsp;getirir.”</p>

  <p><i>Kaşınır</i>, diye kıvranarak hırçınca düzeltti Ramoth.</p>

  <p>“Sus. Ben sadece bana öğretileni tekrar ediyorum.”</p>

  <p>Ramoth ejder çapında bir homurtu çıkarıp üfledi ki Lessa’nın cüppesini bacaklarına sımsıkı yapıştırdı.</p>

  <p>“Sus. Günlük banyo mecburidir ve titiz yağlamanın bu yıkanmaya eşlik etmesi gerekir. Yarım yamalak deri, yetişkin bir ejderde kusurlu bir post haline gelir. Kusurlu post uçan bir hayvanda ölümcül olabilecek deri yırtılmalarına neden&nbsp;olur.”</p>

  <p><i>Ovmayı bırakma</i>, diye yakardı Ramoth .</p>

  <p>“Uçan hayvan, öyle mi!”</p>

  <p>Ramoth Lessa’ya çok aç olduğunu bildirdi. Daha sonra yıkanıp yağlanamaz mıydı?</p>

  <p>“Senin karnım dediğin mağara dolduğunda, çok uykulu oluyor ve zor bela emekleyebiliyorsun. Taşınmayacak kadar büyüdün.”</p>

  <p>Ramoth’un ters cevabı hafif bir kıkırdama ile geldi. Lessa döndü, çıkıntılı kayaya giden koridorun kemerli girişine dayanarak uyuşukça oturup, F’lar’ı görmekten hissettiği kızgınlığı telaşla kontrol etmeye çalıştı.</p>

  <p>Wher postu ceketini hâlâ giydiği için besbelli ki devriye uçuşundaydı. Düz göğsüne yapışık sert tunik, uzun adaleli bacaklarının şeklini ortaya çıkarıyordu. Kemikli ama yakışıklı yüzü hâlâ aranın aşırı soğuğundan kıpkırmızıydı. Meraklı amber gözleri zevkle parıldıyordu ve Lessa kibri de ekledi.</p>

  <p>“Bakımlı büyüyor,” diye yorum yaptı, genç kraliçeye eğilip nazik bir selam vererek. Ramoth’un divanına yaklaşıyordu. Lessa Mnementh’in çıkıntılı kayadaki tüneğinden Ramoth’a selam verdiğini duydu.</p>

  <p>Ramoth gözlerini filo liderine çevirdi cilveyle. F’lar’ın nerdeyse Ramoth’a kendisi sahipmişçesine bir gururla gülümseyişi, Lessa’nın kızgınlığını iki misline çıkardı.</p>

  <p>“Muhafız kraliçeye iyi günler dilemek için iyi bir zamanda geliyor.”</p>

  <p>“İyi günler, Ramoth,” dedi itaat edercesine F’lar. Kalın eldivenlerini uyluklarına vurarak doğruldu.</p>

  <p>“Sizin devriye seyrinizi mi kestik?” diye sordu Lessa, tatlıca özür diler gibiydi.</p>

  <p>“Önemli değil. Her zamanki gibi bir uçuştu,” diye cesurca cevapladı F’lar. Kraliçenin görüntüsünü kapatmamak için Lessa’nın yanına doğru sallana sallana yürüdü. “Kahverengilerin çoğundan daha büyük. Telgar’da deniz yükselmiş ve sular taşmış. Ve Igen’deki gelgit bataklıkları&nbsp;ejder boyunca olmuşlar.” Bu küçük felaketler onu memnun etmiş gibi sırıtışı arttı Flar’ın.</p>

  <p>F’lar hiçbir şeyi gereksiz söylemediği için, Lessa bu konuşmayı ileride bahsetmek üzere bir kenara bıraktı. F’lar sinir bozucu olmasına rağmen, Lessa onun arkadaşlığını diğer bronz binicilere tercih ediyordu.</p>

  <p>Ramoth Lessa’nın derin düşüncelerini aksi bir hatırlatma ile kesti: Eğer yemekten önce banyo yapması gerekiyorsa, o açlıktan ölmeden önce acele edebilirler miydi?</p>

  <p>Lessa Mnementh’in eğlenen homurtusunu mağaranın dışından duydu.</p>

  <p>“Mnementh onun keyfine göre davransak iyi olur diyor,” diye hoşgörüyle belirtti F’lar.</p>

  <p>Lessa Mnementh’in ne dediğini mükemmel duyabildiğini F’lar’ın yüzüne çarpma arzusunu kontrol etti. Bir gün onun Weyr’deki bütün ejderleri duyabilidiğini ve onlarla konuşabildiğini öğrendiğinde, F’lar’ın şaşkın tepkisine tanık olmak&nbsp;sıhhati için çok iyi olacaktı.</p>

  <p>“Onu çok fazla ihmal ettim,” dedi Lessa, suçluluk duyarcasına. F’lar’ın cevap vermek üzere olduğunu gördü. Durdu, amber gözleri hafifçe kısıldı. İçten bir şekilde gülümsedi, önden gitmesi için ona işaret etti. İçinden gelen huysuzluk, Lessa’yı ne zaman fırsat olursa F’lar’ı kızdırmaya teşvik ediyordu. Bir gün pozu delip geçecek ve onu sert bir dille eleştirerek kıracaktı. Ama bunu yapması zaman alacaktı. Çünkü F’lar keskin zekâlıydı.</p>

  <p>Üçü, çıkıntılı kayanın üzerindeki Mnementh’e katıldılar. Ramoth beceriksizce uzun oval Weyr Çanak’ının diğer ucuna süzülürken, Mnementh korurcasına onun üzerinde havada duruyordu. Küçük gölün ısıtılmış suyundan yükselen buğu&nbsp;Ramoth’un sakar kanatlarının sallanması ile dağıldı. Büyümesi o kadar hızlıydı ki adale ile gövde bağlantısını kuracak&nbsp;zamanı olmamıştı. F’lar kısa iniş için Lessa’yı Mnementh’in boynuna oturturken, o beceriksizce, yalpalayarak yürüyen&nbsp;kraliçenin arkasından kaygıyla baktı.</p>

  <p>Lessa Ramoth’un acayip inişi ile Mnementh’in çaba harcamadan sürüklenişine odaklanırken, kraliçeler uçmazlar, çünkü uçamazlar, dedi kendi kendine acı bir açık sözlülükle.</p>

  <p>“Mnementh seni temin etmek için onun tamamen büyüdüğünde daha zarif olacağını söylüyor,” dedi kulağına F’lar’ın eğlenen sesi.</p>

  <p>“Ama genç erkekler de en az onun kadar hızlı büyüyorlar ve biraz olsun ...” Kesti. Bu konuda F’lar’a herhangi bir şey itiraf etmeyecekti.</p>

  <p>“Onun kadar büyümezler ve devamlı yaptıkları ...” “Uçma eğitimi!..” Lessa o kelimelerin üzerine atladı ve sonra gözü bir an bronz binicinin yüzündeki bir bakışı&nbsp;yakalayınca başka bir şey söylemedi. F’lar günlük iğnelemelerde çok hızlıydı.</p>

  <p>Ramoth kendi kendine dalmıştı ve kurulanmayı bekliyordu kızgınlıkla. Sırtının sol tarafı çok kötü kaşınıyordu. Lessa kumlu eliyle itaatkârca rahatsız bölgeye girişti.</p>

  <p>Hayır, Weyr’deki hayatı Ruatha’dan hiç de farklı değildi. O hâlâ ovalayıp duruyordu. Ve her gün Ramoth’un daha fazla ovalayacak yeri oluyor diye düşünürken altın rengi hayvanı durulanmak için derin sulara yolladı. Ramoth burnunun&nbsp;ucunu suya daldırarak keyifli bir biçimde debelendi. İnce iç kapağın örttüğü gözleri tam yüzeyin üstünde parıldadı, solgun mücevherler gibi. Ramoth uyuşukça geri döndü ve küçük dalgalar Lessa’nın ayak bileklerini yaladı.</p>

  <p>Ramoth dışarı çıktığında bütün halk işlerini askıya alırdı. Lessa Alt Mağaralar’ın girişinde toplanmış kadınları fark etti, gözleri büyülenmiş gibi büyümüştü. Ejderler ya çıkıntılı kayalarında tünemişlerdi ya da tepelerinde aylak aylak daireler&nbsp;çiziyorlardı. Weyr çömezleri bile, erkek çocuklar ve ejdercikler, eğitim alanının barakalarından çıkmış merakla&nbsp;dolaşıyorlardı.</p>

  <p>Yıldız Taşı’nın yanındaki yüksekliklerden bir ejder beklenmedik bir şekilde çığlık attı. O ve binicisi dönerek aşağı iniyorlardı. “Ondalık vergiler, F’lar, geçitte bir kervan var,” diye bildirdi mavi binici, beklenmedik iyi haberi, bronz binici tarafından sakince karşılanmasından hayal kırıklığına uğrayana kadar neşeyle&nbsp;sırıtıyordu.</p>

  <p>“F’nor bu konuyla ilgilenecek,” dedi ona kayıtsızca F’lar. Mavi ejder itaat ederek binicisini filo ikincisinin çıkıntılı kayasına doğru çıkardı.</p>

  <p>“Kim olabilir?” diye F’lar’a sordu Lessa.</p>

  <p>“Sadık üçlü geldi.”</p>

  <p>F’lar filonun birkaç yeşil binicisinin takip ettiği Canth’ın sırtındaki F’nor’u yukarı doğru yükselip Weyr’in koruyucu kenarının üstünde görünceye kadar bekledi.</p>

  <p>“Yakında öğreneceğiz,” diye belirtti. Düşüncelice başını doğuya doğru çevirdi, bir an için nahoş bir gülümseme ağzının kenarında belirdi. Lessa da bilen bir gözün, güneş tamamen yükselmiş olsa da, Kızıl Yıldız’ın sönük izini görebileceği&nbsp;doğuya doğru baktı.</p>

  <p>“Sadık olanlar korunacaklar,” diye alçak sesle mırıldandı F’lar, “Kızıl Yıldız geçince.”</p>

  <p>Kızıl Yıldız’ın önemi hakkındaki sevilmeyen inançlarında ikisinin nasıl ve niçin uyuştuklarını Lessa bilmiyordu. Tek bildiği onun da Kızıl Yıldız’ı bir Tehlike olarak gördüğüydü. F’lar’ın bütün konuştuklarında, Ruatha’dan ayrılıp Weyr’e&nbsp;gelmesindeki en önde gelen husus gerçekten buydu. Diğer ejderadamları güçsüzleştiren zararlı kayıtsızlığa F’lar niçin boyun eğmemişti, bunu bilmiyordu Lessa. Ona&nbsp;bunu hiç sormamıştı. Bunun nedeni kin değil, F’lar’ın inancının soru ötesi olmasındandı. O <i>biliyordu</i>. Ve Lessa da <i>biliyordu</i>.</p>

  <p>Ve bu bilgi ara sıra ejderler arasında kıpırdanma yaratıyor olmalıydı. Gün ağarırken, bir vücutmuşçasına, uykularında&nbsp;- eğer uyuyorlarsa - kıpır kıpır kıpırdaşırlar ya da kuyruklarını şiddetle çarpar ve uyanıklarsa karşı çıkarcasına&nbsp;kanatlarını açarlardı. Manora da inanıyora benziyordu. F’nor’un inanması gerekiyordu. Ve belki F’lar’ın inançlarından&nbsp;bazıları kendi binicilerine bulaşmıştı. Kesinlikle binicilerinden geleneklere tam bağlılık ve açık bir sadakatla kabul&nbsp;etmelerini istiyordu.</p>

  <p>Ramoth gölden çıktı ve yarı kanat çırparak yarı çırpınarak beslenme alanına yollandı. Mnementh kendini kenarda hazırladı ve Lessa’nın ön ayağında oturmasına izin verdi. Çanak kenarından uzakta toprak soğuktu.</p>

  <p>Ramoth yemek yerken, öğünü olan zayıf geyiklerden ve Lessa’nın onu altı ile sınırlandırmasına gücenerek acı acı şikayet etti.</p>

  <p>“Biliyorsun ki diğerlerinin de yemesi gerekiyor.”</p>

  <p>Ramoth Lessa’ya kendisinin kraliçe olduğunu ve öncelikli olduğunu bildirdi.</p>

  <p>“Yarın kaşınacaksın.”</p>

  <p>Mnementh Ramoth’un onun payını alabileceğini söyledi. İki gün önce Keroon’da şişman bir erkek geyikle karnını iyi doyurmuştu. Lessa büyük bir ilgiy’e Mnementh’e baktı. Acaba F’lar’ın filosundaki bütün ejderler, bundan dolayı mı, kendilerinden çok hoşnut gözüküyorlardı?&nbsp;Beslenme alanlarına kimin hangi sıklıkta geldiğine daha çok dikkat etmesi gerekiyordu.</p>

  <p>Ramoth gene weyrine yerleşmişti ve F’lar kafile önderini konuta getirdiğinde çoktan uyukluyordu.</p>

  <p>“Weyrkadını,” dedi F’lar, “bu haberci size Lytol’dan görevli gelmiş.”</p>

  <p>İsteksizce gözlerini parlayan altın kraliçeden ayıran adam, Lessa’ya eğilerek selam verdi.</p>

  <p>“Tilarek, Weyrkadını, Ruatha Kalesi’nin Bekçisi Lytol’un adamı,” dedi saygıyla ama gözleri Lessa’ya küstahlık olabilecek kadar hayranca bakıyordu. Kemerinden mesajı çıkardı ve kadınların okuyamadığını bilmek ile onu&nbsp;Weyrkadını’na ver emri arasında kalarak tereddüt etti. Adam tam F’lar’ın eğlenceli güvenini yakaladığında, Lessa&nbsp;otoriter bir şekilde elini uzattı.</p>

  <p>“Kraliçe uyuyor,” diye Meclis Odası’na giden geçidi göstererek belirtti F’lar.</p>

  <p>Zeki F’lar habercinin Ramoth’a yeteri kadar baktığından iyice emin olmuştu, diye düşündü Lessa. Tilarek dönüş yolunda, her anlatışında gerekli ayrıntılarla donatarak, kraliçenin alışılmadık büyüklüğü ve iyi sağlığıyla ilgili haberleri yayacaktı. Tilarek aynı zamanda yeni Weyrkadını hakkındaki görüşlerini de yayacaktı.</p>

  <p>Lessa F’lar haberciye şarap sunana kadar deriyi açmadan bekledi. Lytol’un yazdıklarını anlamaya çalışırken. Ruatha’dan haber aldığına ne kadar sevindiğini fark etti. Ama Lytol’un ilk sözleri niçin bunlar olması gerekiyordu ki:</p>

  <p>&nbsp; &nbsp; Bebek güçlü ve sıhhatli büyüyor...</p>

  <p>Lessa küçük çocuğun mutluluğuyla çok az ilgileniyordu. Ah ...</p>

  <p>&nbsp; &nbsp; Ruatha, tepelerin üstünden zanaat kalesinin sınırına kadar yeşilliklerden temizlendi. Hasat çok iyiydi ve hayvanlar yeni aygırlardan ürüyorlar. İlişikteki Ruatha’nın, gereken ondalık vergisidir. Bizi koruyan Weyr başarılı olsun.</p>

  <p>Lessa içinden öfkeyle homurdandı. Ruatha kendi görevini biliyordu, bu doğru ama diğer üç vergi veren kale niçin uygun olan selamlamayı göndermemişlerdi. Lytol’un mesajı gelecekten kötü haberler verircesine devam ediyordu:</p>

  <p>&nbsp; &nbsp; Bilge olana birkaç söz. Fax’ın ölümüyle, Telgar artan kışkırtıcı eylemlerle öne çıktı. Nabol Lord’u denilen şu Meron&nbsp;güçlü ve birinci olmak istiyor, sanırım. Telgar ona karşı çok dikkatli. Bronz binici Flar’la en son konuşmamdan beri anlaşmazlık kuvvetleniyor ve çok daha fazla yayıldı. Weyr’in&nbsp;nöbetçilerini iki katına çıkarması lazım. Ruatha hizmetinizdedir; ihtiyacınız olursa, haber yollayın.</p>

  <p>Lessa son cümleye kaşlarını çattı. Bu sadece çok az Kale’nin her halükârda hizmet verdiği gerçeğini vurguluyordu.</p>

  <p>&nbsp; &nbsp; “... bize güldüler, saygıdeğer F’lar ,” diyordu Tilarek, Weyr yapımı şaraptan büyük bir yudum alıp boğazını ıslatırken, “bir insanın yapması gerekeni yaptığımızdan dolayı.”</p>

  <p>“İşin komiği, Benden Dağlarına yaklaştıkça daha az gülme duyduk. Bazen bazı şeyleri çok yapmazsan onlardan anlam çıkarman zor olur. Eğer kılıç tutan kolumu güçlü tutmazsam ve kılıcın ağırlığına kendimi alıştırmazsam,” dedi ve sağ&nbsp;koluyla enerjik kesme, saplama hareketleri yaptı, “iş uzun bir dövüşe geldiğinde kendimi savunamam. Bazı insanlar da&nbsp;en fazla bağıran konuşmacının söylediklerine inanırlar. Çünkü tersini yapmak onları korkutur. Bununla beraber,” diye&nbsp;hızla devam etti, “ben asker soyundanım ve sadece zanaatkarların ve kalelilerin alaylarıyla uğraşmak zor. Ama bize&nbsp;kılıçlarımızı kınında tutmamız emredildi ve biz de tuttuk. Aynı,” dedi çarpık bir yüz buruşturması ile, “yumuşatarak&nbsp;söylemek gerekirse. Lordlar elleri tam tetikte bekledikleri gibi ... son Arama’dan beri ...”</p>

  <p>Lessa onun ne demeye çalıştığını merak etti, ama adam ölçülüce devam etti.</p>

  <p>“İplikler tekrar yağmaya başladığında kapılarının etrafındaki yeşilliklerden pişman olacaklar var.”</p>

  <p>F’lar adamın kadehini doldururken sıradan bir şekilde yolda buraya gelirken gördüğü hasatları sordu.</p>

  <p>“Güzel, iri ve ağır,” diye kurye onu temin etti. “Bu Devir’in insanlık tarihindeki en iyi hasat olduğunu söylüyorlar. Crom’daki üzümlerin bu kadar büyük salkımları var!” İki koca eliyle geniş bir daire yaptı. Dinleyenleri de uygun&nbsp;karşılığı verdiler. “Ve daha önce hiç Telgar’ın tahıllarının bu kadar dolgun ve ağır olduklarını görmemiştim. Hem de&nbsp;hiç.”</p>

  <p>“Pern kalkmıyor,” diye kuru bir şekilde belirtti F’lar.</p>

  <p>“Affedersiniz,” - Tilarek tepsiden buruşmuş bir meyva aldı - “bir hasat arabasının arkasından yola dökülen bundan daha iyilerini kürekle boşalttım.” İki ısırıkta, ellerini ceketine temizleyerek, meyvayı yedi. Sonra, ne dediğinin farkına&nbsp;vararak telaşlı bir özür dilemeyle ekledi. “Ruatha Kalesi size en iyilerini yolluyor. Vermesi gerekenin ilki. Bizde yerden&nbsp;toplama yok. Emin olabilirsiniz.”</p>

  <p>“Ruatha’nın bize tamamiyle sadık olduğunu görmek güven verici,” diye onu temin etti F’lar. ..yollar temiz mi?”</p>

  <p>“Evet ve yılın bu zamanında komik bir şey var aslında mevsimin hangisi olduğunu hatırlayamacağınız kadar soğuk, arkasından da sıcak. Kar yok ve biraz yağmur yağdı. Ama rüzgârlar! Asla inanamayacağınız gibiydi. Kıyının çok sert ve yüksek dalgalarla dövüldüğünü söylüyorlar.” Gözlerini anlamlıca çevirdi ve sonra omuzlarını kaldırarak sır verircesine ekledi,&nbsp;“Ista’nın duman tüten dağının ortaya çıktığını ve sonra ... puf ... ortadan kaybolduğunu ... sonra tekrar ortaya&nbsp;çıktığını söylüyorlar.”</p>

  <p>F’lar özellikle kuşkulanmış gözüktü; ama Lessa gözlerindeki heyecan parıltısını kaçırmadı. Adam R’gul’un muğlak dizeleri gibi konuşuyordu.</p>

  <p>“Birkaç gün iyice dinlenmek için kalmalısınız,” diye Tilarek’i güler yüzle davet ederek uyuyan Ramoth’un yanından geçirdi F’lar.</p>

  <p>“Başüstüne. Size minnettarız. İnsan Weyr’e hayatında belki bir ya da iki kez gelir,” diye F’lar onu dışarı götürürken farkında olmadan konuşup Ramoth’u görmek için boynunu uzatıyordu. “Kraliçelerin bu kadar büyüdüğünü hiç&nbsp;bilmiyordum.”</p>

  <p>“Ramoth daha şimdiden Nemorth’dan çok daha büyük ve güçlü,” diye konutuna kadar eşlik etmek için bekleyen weyr çömezine teslim ederken haberciyi temin etti F’lar.</p>

  <p>Lessa tekrar Meclis Odası’na gelir gelmez bronz biniciye deriyi sabırsızca göstererek, “Bunu oku,” dedi.</p>

  <p>“Ben biraz farklı bekliyordum,” diye belirtti F’lar, ilgisizce, taş masanın kenarına tünemişti.</p>

  <p>“Ee ...” diye kızgınca sordu Lessa.</p>

  <p>“Zaman gösterecek,” diye sakince cevapladı F’lar, bir meyvenin beneklerini inceliyordu.</p>

  <p>“Tilarek bütün kalelilerin kendi Lordlarının ‘kışkırtıcı düşüncelerini’ benimsemediklerini sezdirmeye çalıştı,” diye kendini rahatlatmaya çalışarak yorum yaptı Lessa.</p>

  <p>F’lar homurdandı. “Tilarek ‘dinleyenleri memnun edecek şekilde’ konuşuyor,” dedi adamın konuşmasının iyi kötü bir taklidiyle.</p>

  <p>“Sen de bilsen iyi olur,” dedi F’nor, kapının girişinden, “bütün adamları adına konuşmuyor. Eşlik edenler arasında oldukça çok yakınma vardı.” F’nor kibar, dalgın bir selam verdi Lessa’ya. “Ruatha’nın ilk kârlı Devir’inde Weyr’e böyle&nbsp;bir pay vermeyecek kadar uzun zamandır fakir olduğu düşünülüyor. Ve ben Lytol’un olması gerektiğinden daha cömert&nbsp;olduğunu söyleyeceğim. İyj besleneceğiz ... bir müddet için.”</p>

  <p>F’lar mesaj derisini F’nor’a attı.</p>

  <p>“Sanki biz bunu bilmiyoruz,” diye homurdandı F’nor, çabucak içeriklere göz attıktan sonra.</p>

  <p>“Eğer bunu biliyorsanız bu konuda ne yapacaksınız?” diye sesini yükseltti Lessa. “Kendi kendini besleyemediği gün geldiğinde Weyr’in böyle kötü bir ünü oluyor.”</p>

  <p>Bu anlatımı ejderadamların her ikisinin de hafızalarını rahatsız ettiğini, tatmin olarak fark edip, kasten kullandı. Ona çevirdikleri bakışlarında neredeyse öfkeden tepeleri atmış oldukları gözüküyordu. Sonra F’lar kıkırdadı; böylece de&nbsp;F’nor da acı bir kahkaha ile gevşedi.</p>

  <p>“Evet?” diye sordu.</p>

  <p>“R’gul ve S’lel’in aç kalacakları su götürmez,” dedi F’nor, omuz silkerek.</p>

  <p>“Peki siz ikiniz?”</p>

  <p>F’lar da omuz silkti ve ayağa kalkıp, Lessa’ya resmice eğilerek selam verdi. “Ramoth derin uykuda olduğundan, Weyrkadını, izninizle çekileceğiz.”</p>

  <p>“Çıkın!” diye onlara bağırdı Lessa.</p>

  <p>Birbirlerine sırıtarak döndüklerinde R’gul fırtına gibi salona daldı, S’lel, D’nol, T’bor ve K’net hemen arkasındaydılar. “Bu duyduğum da ne? Doruklar’da vergisini yollayan sadece Ruatha mı?”</p>

  <p>“Doğru, tamamen doğru,” diye sakince onayladı F’lar, mesaj derisini R’gul’a atarak.</p>

  <p>Weyrlideri ona göz attı, kaşlarını çatarak sessizce cümleleri geveliyordu. Tatsız bir şekilde S’lel’e geçirdi, o herkesin okuması için tuttu.</p>

  <p>“Geçen yıl Weyr’i üç Kale’nin vergileriyle besledik.”</p>

  <p>“Geçen sene” diye sözünü kesti Lessa, “çünkü depo mağaralarında rezervler vardı da ondan. Manora biraz önce o rezervlerin tükendiğini bildirdi ...”</p>

  <p>“Ruatha çok cömert,” diye araya girdi F’lar. “Bu fark ettirebilir.”</p>

  <p>Lessa bir an onu doğru duymadığını düşünerek tereddüt etti.</p>

  <p>“O kadar da cömert değil.” F’lar’ın attığı hatırlatıcı bakışı umursamayarak çıkıştı.</p>

  <p>“Zaten ejderciklerin ihtiyacı bu sene daha fazla. O zaman tek bir çare kalıyor. Weyr’in Soğuğa dayanması için Kale ve Telgar ile takas yapması gerek.”</p>

  <p>Kelimeleri ani bir isyan patlaması yarattı.</p>

  <p>“Takas mı? Asla!”</p>

  <p>“Weyr takasa mı düştü? Baskın!”</p>

  <p>“R’gul, hemen baskın yapacağız. Takas asla!”</p>

  <p>Bu bütün bronz binicilerin canını çok çabuk yakmıştı. S’lel bile kızgınca davrandı. Gözleri eylem bekleyişi ile parlayan K’net sevinçten uçuyordu.</p>

  <p>Sadece F’lar ilgisiz kalmıştı, elleri göğsünde bağlı soğukça, ters ters Lessa’ya bakıyordu.</p>

  <p>“Baskın mı?” R’gul’un sesi gürültünün üstünde otoriterce yükseldi. “Baskın olamaz!”</p>

  <p>Hepsi emredici ses tonuna refleks şartlanmadan dolayı bir anda sustu.</p>

  <p>“Baskın yok mu?” diye koro halinde sordu Tbor ve D’nol.</p>

  <p>“Niçin olmasın ki?” diye devam etti D’nol, boynundaki damar atıyordu.</p>

  <p>S’lan’ı bulmaya çalışan tek kişi D’nol değildi, Lessa kendi kendine içlendi, onun eğitim alanında olduğunu hatırlayarak. Ara sıra o ve D’nol Meclis’te R’gul’a karşı beraber harekete geçerlerdi ama D’nol tek başına kaşı koyacak kadar kuvvetli&nbsp;değildi.</p>

  <p>Lessa ümitle F’lar’a göz attı. O şimdi niçin sesini yükseltmemişti?</p>

  <p>“Zayıf bayat etlerden, kötü ekmekten, odun lezzetindeki köklerden midem bulanıyor,” diye bağırıyordu D’nol, tamamen çileden çıkmış bir durumda. “Pern bu Devir refaha kavuştu. Bırak da olması gerektiği gibi artanın bir kısmı Weyr’e&nbsp;dökülsün!”</p>

  <p>Sinirlice yanında duran T’bor onaylayarak homurdandı, gözleri önce sessiz bronz binicilerden birine, sonra diğerine kitlendi. Lessa T’bor’da S’lan’ın vekili gibi hareket edeceğinin bir ümidi olduğunu fark etti.</p>

  <p>“Şu anda Weyr’den birisi giderse,” diye kesti R’gul, kolu uyarırcasına havaya kalkmıştı, “bütün Lordlar harekete geçecektir - bize karşı.” Kolu dramatik biçimde aşağı düştü.</p>

  <p>Ayakları hafif açık, başı yukarda, gözleri ışıldayarak iki asinin tam yüzlerine bakıyordu. Kısa boylu, tıknaz D’nol ve dal gibi T’bor’dan bir buçuk baş yüksekti. Kontrast şansızlıktı: tabloda sert piskopos yaramaz çocukları kınıyordu.</p>

  <p>“Yollar açık,” diye kötü haber verircesine devam etti R’gul, “yaklaşan bir orduyu durduracak ne kar, ne yağmur var.</p>

  <p>Fax öldürüldüğünden beri Lordlar bütün muhafızlarını savaşa hazır tutuyorlar.” R’gul’un yüzü biraz F’lar’ın yönüne döndü. “Elbette ki hepiniz Arama’daki misafirperverliği hatırlıyorsunuzdur.” Şimdi R’gul bütün bronz binicileri sıra ile&nbsp;anlamlı bir dik bakışla sıkıştırmıştı. “Kale’lerin ne kadar öfkeli olduğunu biliyorsunuz, ne kadar kuvvetli olduklarını&nbsp;gördünüz.” Çenesini hızla kaldırdı.</p>

  <p>“Onları düşman edecek kadar aptal mısınız?”</p>

  <p>“İyi bir ateştaşlama ...” D’nol kızgınca ağzından kaçırdı ve durdu. Ağzından aceleyle çıkan kelimeler odadaki diğer herkes gibi onu da şok etmişti.</p>

  <p>İnsanlara karşı kasten ateş taşı kullanma fikrine Lessa’nın bile ağzı açık kaldı.</p>

  <p>“Birşeyler yapılmalı ...” D’nol çaresizlik içinde bir şeye rastlamak için önce F’lar’a, sonra daha az bir umutla T’bor’a döndü.</p>

  <p>Eğer R’gul kazanırsa her şeyin sonu olacak diye soğuk bir öfke içinde düşündü Lessa. Düşüncelerini T’bor’a çevirerek harekete geçti. Ruatha’da kızgın adamları etkilemek kolaydı. Eğer birazcık ... dışardan bir ejder çığlık attı.</p>

  <p>Çok şiddetli bir ağrı Lessa’nın ayağının üst kısmından bacağına saplandı. Sersemce geriye doğru sendeleyip beklenmedik bir şekilde F’lar’a düştü. F’lar onun kolunu çelik kelepçelere benzeyen parmaklarla yakaladı.</p>

  <p>“Sen kontrola kalkıştın ...” diye öfkelice kulasına fısıldadı ve sahte bir endişe ile, aşırı bir şiddetle onu koltuğuna oturttu. Eli Lessa’nın kolunu mengene gibi parmaklarla bastırarak kavradı.</p>

  <p>Lessa çifte saldırıya karşı şiddetle yutkunarak kaskatı oturdu, kaldı. Ne olduğunu kavrayabildiğinde, kriz anının geçmiş olduğunu fark etti.</p>

  <p>“Şu anda <i>hiçbir şey</i> yapılamaz,” diyordu R’gul etkili bir tarzda.</p>

  <p>“Şu anda ...” Kelimeler Lessa’nın çınlayan kulaklarına çarpıp yön değiştirdiler.</p>

  <p>“Weyr’in eğitecek genç ejderleri var. Doğru Gelenekler ile yetiştirilecek genç adamları.”</p>

  <p>Boş Gelenekler, diye uyuşukça düşündü Lessa, beyni acıyla kaynıyordu. Ve kıymetli Weyr’in kendisini de boşaltacaklar.</p>

  <p>Güçsüz bir kızgınlıkla F’lar’a ters ters baktı. Parmakları ikaz edercesine, kolunu tendon kemiğe dayanacak kadar sıkı bastırdı ve Lessa’nın acıdan nefesi kesildi. Gözlerinden gelen yaşlar içinde K’net’in genç yüzünde yazılı yenilgi ve&nbsp;utancı gördü. Umut kıvılcımı parladı, canlandı.</p>

  <p>Biraz çaba harcayarak kendini rahatlatmaya çalıştı. Yavaşça, sanki F’lar onu gerçekten korkutuyormuş gibi. Onun şartlı teslim olduğuna F’lar’ı inandıracak kadar yavaşça.</p>

  <p>Yapabildiği kadar çabuk, K’net’i bir kenara çekecekti. K’net tam şu anda tasarlamış olduğu fikre uygundu. Gençti, uysaldı ve de zaten Lessa’ya bağlanmıştı.</p>

  <p>“Ejderadam aşırılıktan kaçınır,” diye tekdüze bir sesle konuşuyordu R’gul. “Açgözlülük Weyr’de tehlike yaratır.” Weyr’in ahlaki yenilgisini ikiyüzlü vaazlarla örtebilecek, doğrusunu söylemek gerekirse, sarsılmış adama, gözlerini&nbsp;dikip baktı.</p>
</body>
</html>
