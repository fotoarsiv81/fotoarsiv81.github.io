<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 id="toc_id_57" lang="tr" class="block_17">Parfümcü</h2>
	<p class="block_13"><span lang="tr" class="calibre1">İsmi Claude Levitte idi, ama ona herkes Koca Claude derdi. Vauborel Sokağı</span><span lang="tr" class="calibre1">’</span><span lang="tr" class="calibre1">nda on yıldır bir parfümeri </span><span lang="tr" class="calibre1">dükkân</span><span lang="tr" class="calibre1">ı işletiyordu: Morina balığı piyasaya çıkıp tuzlandığı ve kasabadaki tüm taşların pis pis kokmaya başladığı zaman iyi giden, düzensiz bir işti…</span></p>
	<p class="block_13"><span lang="tr" class="calibre1">Ama yeni fırsatlar oluşmuştu ve Koca Claude fırsat kaçıracak birisi değildi. Cancale yakınlarındaki çiftçilere kuzuları ve tavşanları kesmeleri için para vermişti; bunların etini karısının birbiriyle uyumlu vinil bavullarına doldurmuş ve kendisi şahsen trenle Paris</span><span lang="tr" class="calibre1">’</span><span lang="tr" class="calibre1">e götürmüştü. Kolay bir işti bu; bazı haftalar beş yüz franga varan miktarda kâr yapabiliyordu. Arz ve talep meselesi.</span><span lang="tr" class="calibre1">.</span><span lang="tr" class="calibre1">. Tabii, her zaman evrak işleri olurdu; bazen de üst kademeden bir görevli koku alır ve yüzde isterdi. Bu işin güçlükleri</span><span lang="tr" class="calibre1"> </span><span lang="tr" class="calibre1">arasında dümen tutmak için Claude gibi akıllı olmak gerekirdi.</span></p>
	<p class="block_13"><span lang="tr" class="calibre1">O gün acayip bir sıcak vardı; terler sırtından ve koltuk altlarından fışkırıyordu. Saint-Malo sıcaktan kavruluyordu. Ekim ayı gelmişti, taze ve serin </span><span lang="tr" class="calibre1">rüzgâr</span><span lang="tr" class="calibre1">ların okyanusa akıyor olması gerekirdi; yaprakların dönerek sokak aralarına dökülmesi gerekirdi. Ama </span><span lang="tr" class="calibre1">rüzgâr</span><span lang="tr" class="calibre1"> gelmiş ve gitmişti. Sanki oradaki değişikliklerden hoşlanmamıştı…</span></p>
	<p class="block_13"><span lang="tr" class="calibre1">Bütün akşamüstü, Claude </span><span lang="tr" class="calibre1">dükkân</span><span lang="tr" class="calibre1">ının vitrinindeki pembe, </span><span lang="tr" class="calibre1">parlak kırmızı ve bebek mavisi renklerdeki çiçek ve doğu motifleriyle bezeli, fougere</span><sup lang="tr" class="calibre8"><sup id="back_note_16" class="noteref"><a title="16" href="index_split_210.html#note_16" class="calibre9">16</a></sup></sup><span lang="tr" class="calibre1"> kokularıyla dolu yüzlerce küçük şişeyle uğraşmıştı, ama tek bir kişi bile gelmemişti. Küçük bir salınımlı elektrikli vantilatör bir soldan, bir sağdan yüzüne üflüyordu; Claude ne bir şey okuyabiliyor, ne de belirli aralıklarla bir elini taburesinin altındaki yuvarlak teneke kutuya</span><span lang="tr" class="calibre1"> </span><span lang="tr" class="calibre1">uzatıp, oradaki bisküvilerden </span><span lang="tr" class="calibre1">bir avuç almanın ve bunları </span><span lang="tr" class="calibre1">ağzına</span><span lang="tr" class="calibre1"> atmanın dışında herhangi bir şekilde kıpırdanabiliyordu.</span></p>
	<p class="block_13"><span lang="tr" class="calibre1">Öğleden sonra saat dört gibi, küçük bir Alman askeri bölüğü Vauborel Sokağı</span><span lang="tr" class="calibre1">’</span><span lang="tr" class="calibre1">nda gezinmeye başladı. Bunlar zayıf, </span><span lang="tr" class="calibre1">sarı</span><span lang="tr" class="calibre1">msı pembe yüzlü ve ağırbaşlı görünümlüydüler; ciddi ciddi bakıyorlardı. Silahlarını namluları aşağıda kalacak şekilde ve bir klarnet taşır gibi omuzlarına atmışlardı. Aralarında gülüşüyorlar, miğferlerinin altında iyiliksever gibi görünüyorlardı.</span></p>
	<p class="block_13"><span lang="tr" class="calibre1">Claude onlardan nefret etmesi gerektiğini biliyordu, ama becerilerine, davranışlarına ve hareket ederken gösterdikleri kusursuz yeterliliğe hayran kalmıştı. Bunlar her zaman bir yerlere gidiyor gibiydiler ve gittikleri yerin doğru olduğuna dair sanki</span><span lang="tr" class="calibre1"> </span><span lang="tr" class="calibre1">hiçbir şüpheleri yoktu. Kendi ülkesinde olmayan bir özellikti bu.</span></p>
	<p class="block_13"><span lang="tr" class="calibre1">Askerler St. Phillippe Sokağı</span><span lang="tr" class="calibre1">’</span><span lang="tr" class="calibre1">na doğru döndüler ve gözden kayboldular. Claude</span><span lang="tr" class="calibre1">’</span><span lang="tr" class="calibre1">un parmakları vitrinindeki </span><span lang="tr" class="calibre1">oval şişelerin üzerinde dolaştı. Yukarıda karısı elektrik süpürgesini çalıştırmıştı; makinenin ileri geri gidip geldiğini duyabiliyordu. Etienne LeBlanc</span><span lang="tr" class="calibre1">’</span><span lang="tr" class="calibre1">ın üç kapı aşağıdaki evinde bir süredir yaşamakta olan Parislinin evden çıktığını gördüğünde neredeyse uyumak üzereydi. Telgraf ofisinin önünde sinsice dolaşan ve küçük tahta evler yontan, zayıf, gaga burunlu bir adamdı bu.</span></p>
	<p class="block_13"><span lang="tr" class="calibre1">Parisli, bir ayağının ucu diğer ayağının topuğuna değecek şekilde Alman askerlerle aynı yönde yürüyordu. Sokağın sonuna gelince, bir not defterine bir şeyler karaladı ve yüz seksen derece geriye döndü. Bloğun sonuna gelince, başını yukarıya kaldırıp Ribaultlar</span><span lang="tr" class="calibre1">’</span><span lang="tr" class="calibre1">ın evine baktı ve birkaç not daha aldı. Bir yukarıya, bir aşağıya doğru bakıyordu. Ölçüm yapıyordu. Tedirgin bir şekilde kaleminin ucundaki silgiyi ısırıyordu.</span></p>
	<p class="block_13"><span lang="tr" class="calibre1">Koca Claude pencerenin yanın</span><span lang="tr" class="calibre1">a gitti. Bu da bir fırsat olabilirdi. İşgalciler bir yabancının buralarda dolaştığını ve evlerin resmini çizdiğini öğrenmek isteyebilirlerdi. Onun neye benzediğini, bu davranışına kimin sponsorluk ettiğini, kimin izin verdiğini bilmek isteyebilirlerdi.</span></p>
	<p lang="tr" class="block_13">Bu, çok iyiydi. Mükemmeldi.</p>
	<p lang="tr" class="block_15" id="calibre_pb_61"> </p>
</body></html>
