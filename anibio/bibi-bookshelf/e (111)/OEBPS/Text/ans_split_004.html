<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_3">&nbsp;&nbsp;&nbsp;C&nbsp;&nbsp;&nbsp;</h1>

  <p class="normal">CELİL OKER</p>

  <p class="normal">Talas Amerikan Ortaokulu'nu, Tarsus Amerikan Koleji'ni ve Boğaziçi Üniversitesi İngiliz Dili ve Edebiyatı bölümünü bitirdi. Çevirmenlik, gazetecilik, ansiklopedi yazarlığı yaptı. 1983'te beri reklam yazarlığına, 1998'de akademisyenliğe başladı. İlk kitabı Çıplak Ceset'le Kaktüs Kahvesi Polisiye Roman Yarışması'nı (1999) kazandı. Kahramanı, Özel Detektif Remzi Ünal'dır.</p>

  <p class="normal"><span class="ideitalik">Eserleri</span></p>

  <p class="normal">Son Ceset, Beşpeşe, Bin Lotluk Ceset, Rol Çalan Ceset, Çıplak Ceset, Kramponlu Ceset, Bir Şapka Bir Tabanca</p>

  <p class="normal">CENGİZ ABDULLAYEV</p>

  <p class="normal">Cengiz Abdullayev, 7 Nisan 1959 yılında Bakü'de doğdu. 1980'li yılların ortalarında Sovyet Sosyalist Cumhuriyetler Birliği Savunma Bakanlığı'nda aktif olarak görev aldı. Daha sonra Bakü'ye dönen Abdullayev, burada Azerbaycan Sovyet Sosyalist Cumhuriyeti KGB İstihbarat Servisinde çalışmaya başladı. Uluslararası hukuk alanında doktor olan yazar, dört kıtada, birçok ülkede bulundu ve iki kez de görev başındayken yaralandı. İlk eseri olan Mavi Melekler, uluslararası uyuşturucu şebekelerine karşı SSCB ve Interpol'ün işbirliği içerisinde yürüttüğü operasyonların iç işleyişini su yüzüne çıkardığı için yasaklandı. "Glastnost" devrinin başlamasıyla kitabının yayınlanmasına izin verildi. Basıldığı ilk gün satış rekorları kıran Mavi Melekler, SSCB bölgesinde büyük bir yankı uyandırdı. Sosyalizmin yıkılmasıyla KGB'deki görevinden istifa eden Abdullayev, tecrübelerini kaleme aldığı eserleriyle edebiyat dünyasında kendine güçlü bir yer edindi. Seksenin üzerinde eseri bulunan Cengiz Abdullayev, halen Azerbaycan Yazarlar Birliği başkan yardımcılığı görevini yürütmektedir. On yabancı dile çevrilmiş eserlerinin, dünyadaki toplam tirajı on iki milyonun üzerindedir.</p>

  <p class="normal"><span class="ideitalik">Eserleri</span></p>

  <p class="normal">Gün Işığında Karanlık, İnsan Avı, Mavi Melekler, Esrarengiz Cinayet, Kötülerin Yasası, Katile Ödül, Araftan Kurtuluş, Zehir, Kurtlar Sofrasında, Oktav Timi</p>

  <p class="normal">CEZA</p>

  <p class="normal">Ceza, genel anlamıyla suç karşılığında uygulanan bir yaptırımdır. Ceza, Arapça kokenli bir kelimedir. Anlamı, yapılan bir eylemin iyi ya da kötü karşılığıdır.</p>

  <p class="normal"><span class="ideitalik">Cezanın amaçları</span></p>

  <p class="normal">Cezanın genellikle kabul edilen üç temel amacı vardır. Adaletçi olarak nitelenen görüşlere göre, cezanın özel bir amacı olmayıp, kendisi amaçtır. Adalet, suçlunun yaptığı kötülüğün karşılığını görmesini gerektirir. Bu nedenle, yararı olsun olmasın ceza, adaletin bir gereği olarak mutlaka uygulanmalıdır.</p>

  <p class="normal">Özel (bireysel) önleme olarak anılan görüşe göre ise cezanın amacı, suçlunun ıslah edilmesi ve tekrar suç işlemekten caydırılmasıdır. Dolayısıyla ceza, bireysel önlemeye, kişinin ıslahına hizmet etmelidir.</p>

  <p class="normal">Genel (toplumsal) önleme görüşünde cezanın amacı, cezanın korkutucu etkisiyle toplumdaki potansiyel suçluların suç işlemesini önlemedir. Suç işlendiğinde cezanın uygulanması suretiyle, toplumda henüz suç işlememiş kişilerin de bunu görerek suç işlemekten cayması amaçtır.</p>

  <p class="normal"><span class="ideitalik">Ceza türleri</span></p>

  <p class="normal">Suçlunun hayatına yönelik cezalar: Ölüm veya idam cezası bunun örneğidir. Asılarak, kurşuna dizilerek veya elektrik kullanmak suretiyle yerine getirilir. Avrupa ülkeleri ceza hukuku sisteminde terk edilmiş bir cezadır.</p>

  <p class="normal">Suçlunun bedenine yönelik cezalar: Kırbaçlama, sopa, değne ile dövme, dayak gibi cezalardır.</p>

  <p class="normal">Suçlunun özgürlüğüne yönelik cezalar: Hapis cezası bunun örneği olup, modern ceza sistemlerinde en çok tercih edilen cezadır.</p>

  <p class="normal">Suçlunun malvarlığına yönelik cezalar: Para cezası bu türden olup, hapis cezası gibi çoğu ceza sistemlerinde yer alır. Bazı hukuk sistemlerinde mal varlığına el konulması, müsadere de bir ceza olarak düzenlenmektedir.</p>

  <p class="normal">Suçlunun haklarına yönelik cezalar: Belirli hakları kullanmaktan yoksun bırakılma, örneğin kamu hizmetlerinden yasaklılık, meslek ve sanatın icrasından yasaklanma bu kapsamdadır.</p>

  <p class="normal">CEZAEVİ</p>

  <p class="normal">Cezaevi ya da hapishane, hüküm giymiş kişilerin cezalarını çekmesi için hapsedildikleri yerlerdir. İnsanların cezalandırılma amacıyla kapalı bir yere koyulmaları eski bir uygulamadır. Londra'daki Londra Kulesi, Paris'teki Bastille kalesi, İstanbul'daki Yedikule Zindanı bu tür yerlerdi. Ama, buralara sıradan suçlular değil, siyasal tutuklular kapatılırdı. 1622'de bir yeniçeri ayaklanmasıyla tahttan indirilen Osmanlı Padişahı Genç Osman Yedikule'ye kapatılmış ve burada öldürülmüştür.</p>

  <p class="normal">Cezaevinde geçirilen süre suçun ağırlığına göre değişir. Çok ağır suçlarda suçlu ömür boyu hapsedilebilir. Yaşı küçük olan suçluların koyuldukları yerlere "ıslahevi" denir. Gözetim cezası alanlar da cezaevine koyulmazlar, ama belirli bir süreyi özgürlükleri kısıtlanmış olarak geçirirler.</p>

  <p class="normal">CİNGÖZ RECAİ</p>

  <p class="normal">Peyami Safa'nın "Server Bedi" adı altında yazdığı polisiye hikâyelerindeki Arsen Lüpen'den esinlemis hırsız karakter. Hikayelerdeki bir diğer karakter de, Cingöz Recai'yi yakalmaya çalışan polis müfettişi Mehmet Rıza, romana sonradan dahil olan Sherlock Holmes ve yardımcısı Dr.Watson'dur. 1954 ve 1969'da filmi çekilmiştir. 1954 yapımı Beyaz Cehennem Cingöz Recai adlı filmin yönetmeni Metin Erksan, Cingöz Recai karakterini canlandıran oyuncu, Turan Seyfioğlu'dur. 1969 yılında çekilen filminde Cingöz Recai'yi Ayhan Işık, Mehmet Rıza karakterini Abdurrahman Palay canlandırmıştır.</p>

  <p class="normal">Cingöz Recai; yakışıklı, kurnaz, cesur, soğukkanlı, zarif, tahsilli, görgülü, cömert ve kibar bir serseridir. Maceralarında "helal" para kazanmış kimselere dokunmaz, haksız yolla servet sahibi olmuş kimselerden hile ile para çalar, elde ettiklerini muhtaçlara dağıtır.</p>

  <p class="normal">Kitaplar genelde gereksiz bilgi içermeyip direk olarak senaryoya yöneliktir. Bu özellik kitapları eşsiz kılar ve okuyucular tüm seriyi okumadan kitabı bırakmakta zorlanır.</p>

  <p class="normal">CİNSEL İSTİSMAR</p>

  <p class="normal">Cinsel istismar genel tanım olarak, kişilerin kendi rızalarına rağmen başkaları tarafından cinsel olarak kötüye kullanılmaları, suiistimal edilmeleri, istemedikleri halde başkalarının cinsel yönelimlerine hedef olmaları durumunu ifade eder. Her cinsiyetten, her sosyal tabakadan ve meslek grubundan kişiler cinsel istismara uğrayabilmektedir, ancak genel olarak kadınların ve çocukların cinsel istismara daha çok maruz kaldıkları söylenebilir.</p>

  <p class="normal">Cinsel istismarın meydana gelme biçimleri açık/aleni ya da gizli olabilir. Sözlerle, dokunmayla ve davranışlarla cinsel istismarın fiilen gerçekleştirilmesi söz konusu olabilmektedir. Her yerde ve her konumda karşılaşılabilen bir istismar olması cinsel istismara karşı önlemler almanın zorluğunu göstermektedir. Cinsel istismar dışarıdan, tanınmayan kişilerden geldiğinde, kısmen içerden/tanıdık kişilerden gelmesine oranla daha kolay başa çıkılır olmaktadır. Kurbanın ve failin birbirini tanıdığı durumlarda, toplumsal kodlar sebebiyle buna karşı koyabilmek, mücadele edebilmek ve bunu engelleyebilmek için daha büyük zorluklarla karşılaşılabilmektedir.</p>

  <p class="normal">Özellikle aile içi cinsel istismar durumlarında, kurbanın yaşadığı fiziksel ve ruhsal tahribat derinleşmekte ve bu istismarın fark edilmesi, engellenmesi daha uzun süre alabilmektedir. Bu durum, kurbanın tahribatı derinleştirmektedir; özellikle de sürekli tekrarlanan bir istismar durumunun söz konusu olduğu koşullarda kurban geri dönüsü olmayan yıkımlarla karşılaşabilmektedir. Cinsel istismar, cinsel şiddetin bir parçasıdır; göz işaretliyle yapılanlardan tecavüze kadar uzanan geniş bir yelpazede cinsel istismar durumları söz konusu olabilmektedir.</p>

  <p class="normal">Bu tür cinsel istismarlarla her toplumda ve kültürde karşılaşmak olasıdır. Bunlarla baş etmek konusundaki zorluklarla da öyle… Ancak, özellikle kapalı toplumlarda, eğitimin ve kişisel hakların gelişmiş olamadığı yerlerde hem istismar daha gizli meydana gelmekte hem de bunun açığa çıkarılması, engellenmesi, mağdurlara gerekli desteğin sağlanması konularında ciddi sorunlar yaşanmaktadır.</p>

  <p class="normal">Cinsel istismar farklı toplum ve kültürlerde farklı şekillerde ele alınsa da genel olarak bir suç olarak değerlendirilmekte ve onaylanmamaktadır. Bazı durumlarda hayat kadınlarının, eşcinsellerin ya da toplumsal kurallara uymayan kişilerin uğradıkları cinsel istismarlar onaylan bir durum olarak görülse de cinsel istismarın hiçbir şart ve koşulda kabul edilemez bir davranış olduğu kesindir. İki temel insani gerekçe, cinsel istismarın kabul edilemez bir suç olarak anlaşılmasını, cinsel istismarı haklı kılmaya yönelik hiçbir gerekçenin kabul edilmemesini gerektirir:</p>

  <p class="normal">Hiç kimse cinsel istismara maruz kalmayı istemez. Aynı şekilde hiç kimse cinsel istismara maruz kalmayı hak etmez.</p>

  <p class="normal">«Cinsel taciz» ise genel anlamda istenmeyen cinsel mağduriyeti ifade eder. Daha özel anlamda ise dolaylı ya da dolaysız bir şekilde, kişilerin kendi rızalarına rağmen cinsel yönden istismar edilmeleri, yani zorla ya da kandırılarak (anal, oral, vajinal) cinsel ilişkiye zorlanmaları ya da cinsel uyarılara yönelik davranışlara maruz edilmeleridir. Dolaylı olarak da cinsel ilişki teklifi, cinsel organların gösterilmesi ya da izlenilmesi durumudur. Bunların sonucunda kişi istemediği bir cinsel ilişkiye girmek zorunda kalmakta, girmeye zorlanmakta ya da bir ilişkiye girmeden cinsel yönden istismar edilmektedir.</p>
</body>
</html>
