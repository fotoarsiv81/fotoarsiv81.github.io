<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_6">&nbsp;&nbsp;&nbsp;E&nbsp;&nbsp;&nbsp;</h1>

  <p class="normal">EBÜSSÜREYYA SAMİ</p>

  <p class="normal">Ebüssüreyya Sami hakkında bilinenler çok az. Yazarın gazeteci kökenli olduğu sanılıyor. 1909 Şubat'ında yayınlanmaya başlayıp ancak beş sayı çıkabilen 'Arz-u hal' isimli haftalık mizah dergisi başmuharriri olarak görülüyor. Daha sonra Mart 1910 ile Ocak 1911 arasında 89 sayı çıkan ve yine bir mizah dergisi olan 'Hayal-ı Cedit'in başmuharrirliğini yapmış. Dedektifi, Amanvermez Avni'dir.</p>

  <p class="normal"><span class="ideitalik">Eserleri</span></p>

  <p class="normal">Körebe-Amanvermez Serisi, Amanvermez Avni'nin Serüvenleri 1. Cilt (osmanlı'nın Sherlock Holmus'ü), İskeletler Arasında</p>

  <p class="normal">EDGAR ALLAN POE</p>

  <p class="normal">19 Ocak 1809'da Boston'da dünyaya geldi. Küçük yaşlarda annesini kaybettikten sonra John Allan tarafından evlat edinilen Edgar, 1815 yılında Allanlar ile birlikte İngiltere'ye taşındı. İlk ve ortaokul hayatını burada geçiren Poe, 1820 yılında tekrar Amerika'ya taşındı. 1826 yılında Virginia Üniversitesi'ne giren Poe, burada ancak 10 ay okuyabildi. 1827 yılında da Edgar A. Perry adıyla Amerikan ordusuna yazıldı ve öncü birliklere katıldı. Bu sırada "Tamerlane ve Öteki Şiirler"i yayınlandı.</p>

  <p class="normal">1829'da ordudan ayrılarak Washington'a taşındı ve yine o yıl "Al Araf"ı yayımladı. Gezgin hayatı Clemmler'le tanışana kadar süren Poe, 1831 yılında Baltimore'a yerleşti. 1833 yılında The Baltimore Saturday Visitor'ın açmış olduğu yarışmada ilk ödülünü Şişedeki Mesaj'la kazandı. Southern Literary Massenger'da editör yardımcılığına başlayan Poe, 1836 yılında Bayan Clemm'in 13 yaşındaki kızı Virginia ile evlendi. Bu evlilikten bir yıl sonra tekrar yollara düşen Poe, New York'a taşında ve burada Arthur Gordon Pym'in Öyküsü'nü yayınladı.</p>

  <p class="normal">1840'ta Gülünç ve Arabesk Öyküler'i yayımlayan Poe, 1841 yılında da Graham's dergisinin editörü oldu. Poe, burada da ancak bir yıl çalıştı ve tekrar New York'a taşınarak New York Evening Mirror'da asistan olarak çalışmaya başladı. 1845'te Kuzgun'u yayımladı. 1847'de karısı ölen Poe, özellikle onun hayatında önemli bir yere sahip olacak olan Sarah Helen Whitman ile tanıştı. Bayan Witham'ın çok etkisinde kalan Poe, Kasım 1848'de intihara kalkıştı. Artık hayatındaki dengeler bozulmaya başlamıştı. Temmuz 1848'de delilik nöbetleri geçirdi. Bu sırada Şiir Sanatı Kuralı yapıtını yayınladı. Bu kitabın yayınlanmasından iki ay sonra bilinmeyen nedenlerden kendinden geçmiş bir biçimde bulundu ve Washington Üniversitesi Hastanesi'ne kaldırıldı. Bilincini kazansa da nöbetleri geçmedi ve gitgide daha büyük acılar çekmeye başladı. 7 Ekim 1848'de öldü.</p>

  <p class="normal">EMILE GABORİAU</p>

  <p class="normal">Fransız yazar, 1832 yılında Saujon'da doğdu. Modern polisiyenin temel taşlarındandır. Cinayet romanının mucidi olarak da anılır. Öyle ki, bir dönem gazeteler onun taklitçilerinin yazdıklarıyla dolmuştur.</p>

  <p class="normal">1851 ve 1853 yılları arasında askerlik görevini yaptıktan sonra babasının onun için arzuladığı noter katip yardımcılığı işini reddederek 1856'da Paris'e gitti ve orada gazeteciliğe başladı. İlk hikayesini 1860 yılında çalıştığı gazetede yayınlayan Gaboriau, L'Affaire Lerouge adlı eserini 1866 yılında yayınladığında müthiş bir üne kavuştu. Daha sonraki yıllarda cinayet romanı türünde bir çok eser vermiştir. 28 Eylül 1873 tarihinde Paris'te ölmüştür. Takipçileri hala onun tarzında yazmaya devam etmektedir.</p>

  <p class="normal">EMRAH SERBES</p>

  <p class="normal">Bir Ankara Polisiyesi Behzat Ç.'nin yazarı. 1981 Yalova doğumlu. Çeşitli okulları bıraktıktan sonra uzayan öğrencilik hayatını Ankara Üniversitesi Dil Tarih Coğrafya Fakültesi Tiyatro Bölümü'nde devam ettirdi. Zaman zaman Birgün gazetesi için söyleşiler yaptı, Radikal 2 için tiyatro eleştirileri yazdı. Hayvan dergisinin Ankara temsilciliğini yaptı. Bu dergide Ahmet İnam ve Cengiz Güleç ile düzenli olarak gerçekleştirdiği sohbetleri Şen Profesörler: Metaforla Saadet Olmaz (2006) adıyla kitaplaştırdı. Her Temas İz Bırakır, ilk romanı.</p>

  <p class="normal">ENSEST</p>

  <p class="normal">Ensest (yasaksevi), yakın akrabalar arasında gönüllü ya da gönülsüz cinsel ilişkidir. Çoğu kültürde ensest bir tabudur. Öte yandan, ensest yasağı olarak kuramsal bir kategori şeklinde psikanaliz ve antropoloji açısından değerlendirilmektedir.</p>

  <p class="normal">Ensest ilişki, özellikle taraflardan birinin rızasına rağmen, zorla ve baskıyla ya da ödül ve kandırmayla ortaya çıktığında bir istismar konusu olarak görülmektedir. Aile içi ya da akrabalar arası ilişkilerden yararlanılarak gerçekleştirilen, bir tarafın açık istismarına dayanan cinsel ilişki, ensesti kendi bağlamının ötesinde de bir suç durumuna getirmektedir. Çünkü, bu durumda ortaya çıkan cinsel istismar durumudur ve ensestin tabusal niteliği bu suçun/istismarın kolay ortaya çıkarılmasını, suçun cezalandırılmasını ve engellenmesini zorlaştırmaktadır.</p>

  <p class="normal">Enseste ilişkin kesin rakamsal veriler yok denecek kadar sınırlıdır. Bunun temel sebebi, ensestin toplumda utanç duyulan bir şey olmasıdır. Ensest ilişki içinde olan bireyler, bunu her zaman gizleme eğilimindedirler. Bu durum, ensest ilişkideki istismar ve suç durumunu vahimleştirmekte, istismar edilenin bu sözkonusu utanç duygusuyla orantılı olarak istismar durumu sürgit devam edebilmektedir.</p>

  <p class="normal">Ensest iliskiler genelde psikolojik bir sorun haline gelip yardım istendiğinde ya da yasal uygulamaların devreye girdiği durumlarda ortaya çıkabilmektedir. Bununla birlikte, özellikle kadınların ve çocukların ensest ilişki durumlarında istismar edildiği söylenebilir. Kapalı toplumlarda, geniş, büyük ve içiçe yaşanan aile ortamlarında bir istismar olarak ensestin daha gizli ve fakat daha yaygın olduğu ileri sürülmektedir. Ensest istimarı gerçekleştirenin genelde daha büyük ve erkek birey olduğu da belirtilmektedir. Eldeki verilere göre baba-kız ensestinin daha yaygın bir durum olduğu söylenmektedir. Anne-oğul ensesti ise daha derin bir tabu olarak kabul edilmektedir, ortaya çıkması nerdeyse söz konusu değildir.</p>

  <p class="normal">Bir istismar olarak ensest, istismara uğrayan kişide ciddi psikolojik travmalara sebep olabilmektedir. Özellikle aile içinde çocukların istismar edilmesi, bu çocuklarda büyük yıkımlara yol açabilme riski taşımaktadır.</p>

  <p class="normal">ENVER GÜNSEL</p>

  <p class="normal">1955 Hava Harp Okulu mezunu olan Enver Gürsel bir grup sınıf arkadaşıyla beraber NATO pilotaj eğitimi için Kanada'ya gönderildi. Yaklaşık iki yıl süren İngilizce dil okulu, temel ve ileri uçuş eğitimi okullarından sonra Türk Hava Kuvvetleri ve Kanada Kraliyet Hava Kuvvetleri bröveleri aldı ve jet savaş pilotu olarak mezun oldu. Türkiye'ye dönen Teğmen Enver Günsel, Balıkesir 9. Hava Kuvvetleri Üssü'ne atandı ve yaklaşık iki yıllık bir uçuş yaşamından sonra ana uçuş pistinin onarıldığı ve uçuşların dar olan acil durum pistinden yapıldığı bir gün kalkış sırasında uçağın lastiğinin patlaması sonucu çıkan yangında feci şekilde yandı ve hastaneye kaldırıldı. Sonuçta malul emekli üsteğmen olarak mesleğinden ayrıldı.</p>

  <p class="normal">Enver Günsel bir süre Türk Hava Yolları ve bir havacılık firmasında çalıştıktan sonra polisiye romanlar yazmaya ve roman çevirileri yapmaya başladı.</p>

  <p class="normal"><span class="ideitalik">Eserleri</span></p>

  <p class="normal">Kırık Kanatlar (2004), Bay Ayakkabı Cinayetleri (2006)</p>

  <p class="normal">ERGENEKON DAVASI</p>

  <p class="normal">Ergenekon davaları, iddia olunan Ergenekon örgütü kapsamında açılan davalardır.</p>

  <p class="normal">Ergenekon kapsamındaki ilk iddianame Zekeriya Öz, Mehmet Ali Pekgüzel ve Nihat Taşkın tarafından hazırlandı. 86 sanıklı dava 25 Temmuz 2008'de açıldı. İlk duruşması 20 Ekim 2008'de Silivri Cezaevindeki duruşma salonunda yapıldı. Yargılamalar sürerken aşağıdaki davaların fiili ve hukuki irtibat nedeniyle Ergenekon ana davasıyla birleştirilmesine karar verilmiştir:</p>

  <p class="normal">Danıştay saldırısı hakkındaki açılan 9 sanıklı dava, Ankara 11. Ağır Ceza Mahkemesi'nde görülmüş ve saldırının Ergenekon ile bağlantısı olmadığına karar vermişti. Yargıtay 9. Ceza Dairesi, Aralık 2008'de Ankara 11. Ağır Ceza Mahkemesi'nin kararını bozarak davanın Ergenekon Davası ile birleştirilmesi gerektiğine karar verdi. Yargıtay kararında İstanbul 13. Ağır Ceza Mahkemesi'ne açılan Ergenekon Davası ile bu dava arasında hukuki ve fiili irtibat bulunduğunun iddia edilmiş olması karşısında öncelikle davaların birleştirilmesinde zorunluluk bulunduğunu ifade etti. İstanbul 13. Ağır Ceza Mahkemesi 8 Mayıs 2009 tarihinde Danıştay Davası ile bu davanın birleştirilmesine karar verdi.</p>

  <p class="normal">Vatansever Kuvvetler Güç Birliği Hareketi'nin iki yöneticisi hakkında "Ergenekon örgütü içindeki hiyerarşik yapıya dahil olmamakla birlikte, örgüt üyelerine bilerek ve isteyerek yardım etmek" suçlamasıyla açılan dava.</p>

  <p class="normal">Danıştay saldırısının faili Alparslan Arslan'a Glock marka silah satılmasına ilişkin Üsküdar 5. Asliye Ceza Mahkemesi'nde süren dava.</p>

  <p class="normal">Savcı Zekeriya Öz'ü tehdit ettiği gerekçesiyle yargılanan Özkan Kurt'un davası.</p>

  <p class="normal">Cumhuriyet gazetesine molotof kokteyli atılmasına ilişkin İstanbul 12. Ağır Ceza Mahkemesinde süren 7 sanıklı dava.</p>

  <p class="normal">Rum Ortodoks Patriği I. Bartholomeos'a yönelik suikasta hazırlandığı suçlamasıyla yargılanan İsmet Rençber'in davası.</p>

  <p class="normal">Davanın ikinci duruşmasında, adli tıp uzmanı Prof. Şebnem Korur Fincancı da bu davada yargılanan bazı sanıklar kendisine ait kişisel bilgileri kaydettiği ve özel telefon görüşmelerini dinlediği için yaptığı müdahillik talebi ile Cumhuriyet gazetesine üç kez bombalı saldırı düzenlenmesi olayı ile gazetenin doğrudan zarar gördüğünü gerekçe göstererek yaptıkları müdahillik talebi mahkeme heyetince kabul edildi. Hukukçular Derneği, Demokratik Toplum Partisi, İnsan Hakları Derneği, Çağdaş Hukukçular Derneği ve Diyarbakır Barosu'nun müdahillik talepleri ise reddedildi. Danıştay saldırısında yaralanan dönemin Danıştay 2. Daire Başkanı Mustafa Birden, üyeleri Ayfer Özdemir ve Ayla Gönenç ile tetkik hakimi Ahmet Çobanoğlu 6 Ağustos 2011'de davaya müdahil oldu.</p>

  <p class="normal">Bu davanın sanıklarından Fikret Emek hakkında Genelkurmay Askerî Mahkemesi'nde de dava açıldı. Emek, "askeri eşyayı gizlemek" suçundan, 1 yıl 8 ay 25 gün hapse mahkum oldu ve Emek'in iyi hali sebebiyle hükmün açıklanmasının 5 yıl geri bırakılmasına karar verildi.</p>

  <p class="normal">108 sanıklı Ergenekon ana davasında aralarında Ümraniye bombalarıyla suçlanan emekli astsubay Oktay Yıldırım, emekli yüzbaşı Muzaffer Tekin, yazar Ergün Poyraz, Eskişehir'de bulunan mühimmat ile suçlanan emekli binbaşı Fikret Emek, emekli tuğgeneral Veli Küçük, Türk Ortodoks Patrikhanesi Basın Sözcüsü Sevgi Erenerol, İşçi Partisi Genel Başkanı Doğu Perinçek, Büyük Hukukçular Birliği Başkanı Kemal Kerinçsiz, Kuvayı Milliye Derneği Başkanı Fikri Karadağ, Cumhuriyet ve Danıştay saldırısının failleri Alparslan Arslan ve Osman Yıldırım'ın aralarında bulunduğu 27 kişi hâlen tutuklu bulunuyor.</p>

  <p class="normal">İkinci dava</p>

  <p class="normal">Ergenekon kapsamındaki 58 sanıklı 2. iddianame 25 Mart 2009 günü kabul edildi. Davanın ilk duruşması 20 Temmuz 2009›da Silivri›deki duruşma salonunda yapıldı. Daha sonra bu dava, Ağustos 2009›da açılan 52 sanıklı 3. iddianame ile birleştirildi.</p>

  <p class="normal">Aşağıdaki davalar fiili ve hukuki irtibat nedeniyle 2. Ergenekon davasıyla birleştirilmiştir:</p>

  <p class="normal">Yusuf Erikel›in de aralarında bulunduğu 8 sanık için hazırlanan ek iddianame.</p>

  <p class="normal">Sivas Ermeni cemaati lideri Minas Durmazgüler›e suikast planı iddiası için hazırlanan 2 sanıklı iddianame.</p>

  <p class="normal">Aynı suikast planı için 2011 Haziran ayında hazırlanan İbrahim Şahin ve Garip İrfan Torun›un suçlandığı ek iddianame.</p>

  <p class="normal">Davanın temelini oluşturan iddia, 2003-2004 yıllarında hazırlandığı iddia edilen Sarıkız, Ayışığı, Yakamoz ve Eldiven kod adlı planlardır. Sanıklar, 2003-2004 yıllarında mevcut hükumeti silah zoru ile devirip anti-demokratik yollarla devlet idaresini ele geçirmeyi planlamak ve bu çerçevede Sarıkız, Ayışığı, Yakamoz ve Eldiven kod adlı darbe planlarını hazırlamakla suçlanmıştır.</p>

  <p class="normal">İddianamede Sarıkız kod adlı planın; Eruygur, Yalman, Örnek ve Fırtına tarafından yapıldığı savunulmuş, ancak Eruygur dışındaki üç kuvvet komutanın "Ergenekon örgütü ile irtibatı tespit edilemediği için Ergenekon sanıkları ile birlikte iştirak ettikleri eylemler ile ilgili evrakın tefrik edildiği" belirtilmişti. Haklarında Ergenekon üyeliği suçlaması bulunmayan Yalman, Örnek ve Fırtına'nın tefrik edilen dosyaları "olay yerinin Ankara olduğu" gerekçesiyle Ankara Cumhuriyet Başsavcılığı'na gönderildi. Ankara Cumhuriyet Başsavcılığı, 'Darbe Günlükleri'ne ilişkin yürütülen soruşturma ile Ergenekon soruşturması arasında fiili irtibat bulunduğu gerekçesiyle dosyayı tekrar İstanbul'a gönderdi.</p>

  <p class="normal">Bir diğer bir suçlama, Özel Harekât Dairesi eski başkanvekili İbrahim Şahin›in liderliğinde oluşturulduğu ve bir grup emniyet mensubu ve askerin içerisinde yer aldığı iddia edilen «S-1» suikast yapılanmasıdır. Kendilerine karşı suikast yapılacağı ileri sürülen Ali Balkız ve Kazım Genç›in davaya müdahillik talebi kabul edildi.</p>

  <p class="normal">Gölbaşı ve Zir Vadisi'nde bulunan silah ve mühimmat da bu davadaki suçlamalar arasında yer aldı. Davanın sanıklarından Mustafa Dönmez, Genelkurmay Askerî Mahkemesi'nde «bir kısmı cephane niteliğinde olan askeri eşyayı gizlemek» suçundan mahkum oldu ve Türk Silahlı Kuvvetleri›nden ihraç edildi. Fakat karar Askeri Yargıtay tarafından usule aykırılık ve noksan soruşturma gerekçesiyle bozuldu ve Dönmez yeniden yargılanma hakkı kazandı.</p>

  <p class="normal">119 sanıklı davada aralarında Jandarma İstihbarat Dairesi eski başkanı emekli tuğgeneral Levent Ersöz, Jandarma Teknik İstihbarat Dairesi eski başkanı emekli albay Hasan Atilla Uğur, Cumhuriyet gazetesi Ankara temsilcisi Mustafa Balbay, gazeteci ve televizyoncu Tuncay Özkan, Başkent Üniversitesi Rektörü Mehmet Haberal, İnönü Üniversitesi eski rektörü Fatih Hilmioğlu, Zir Vadisi kazılarıyla suçlanan Yarbay Mustafa Dönmez, Özel Harekât Dairesi eski başkanı İbrahim Şahin›in de bulunduğu 21 kişi tutuklu olarak yargılanıyor. Yurtdışındaki firarî sanık AKP eski milletvekili Turhan Çömez hakkında yakalama emri bulunuyor.</p>

  <p class="normal"><span class="ideitalik">Poyrazköy Davası</span></p>

  <p class="normal">Poyrazköy iddianamesi 27 Ocak 2010'da İstanbul 12. Ağır Ceza Mahkemesi tarafından kabul edildi. Davanın ilk duruşması 9 Nisan 2010'da Beşiktaş'taki İstanbul Adliyesi'nde yapıldı. 17 sanıklı dava daha sonra şu davalarla birleşti:</p>

  <p class="normal">12. Ağır Ceza Mahkemesinde açılan 19 sanıklı "amirallere suikast" davası.</p>

  <p class="normal">Yine aynı mahkemede açılan 33 sanıklı Kafes davası.</p>

  <p class="normal">Agos gazetesi, sanıklarda gazete abonelerinin listesinin ele geçirildiğini gerekçesiyle müdahillik talebinde bulundu, talebi oy çokluğuyla kabul edildi. Adana, Konya, Aksaray, Ankara ve Kayseri barolarına bağlı avukatların müdallik talepleri ise kabul edilmedi.</p>

  <p class="normal">Poyrazköy davası, Deniz Kuvvetleri içerisindeki bir cuntanın planladığını öne sürülen bir dizi yasadışı eylemi konu alıyor. Kafes eylem planına ilişkin belgelere, Ergenekon yargılaması çerçevesinde yapılan aramalarda, Ergenekon sanığı Levent Bektaş'ın bilgisayarında ulaşıldığı öne sürüldü. Eylem planıyla, özellikle Türkiye'de yaşayan gayrimüslimlere yönelik şiddet eylemleri tasarlandığı ve bu suretle mevcut hükümetin özellikle dış politikada yalnızlaştırılmasının hedeflendiği iddia edilmiştir. Planın ayrıntılarında, gayrimüslimlere yönelik çeşitli suikast, kundaklama ve tehdit faaliyetleri, Koç müzesinde sivillere yönelik sansasyonel bir bombalama eylemi bulunduğu iddia edilmiş ve 10 Mayıs 2009'da Koç müzesinde bulunan TNT kalıplarıyla planlanan bombalama eylemi de bu çerçevede değerlendirilmiştir. Eylem planının Yarbay Ercan Kireçtepe tarafından hazırlandığı ve Koramiral Kadir Sağdıç yönetimindeki hücreler tarafından icra edileceği de ileri sürülmüştür. Poyrazköy'le birleştirilen ve "amirallere suikast" olarak bilinen davanın sanıkları ise Ergenekon'un Karargâh Evleri yapılanmasında yer almak, uyuşturucu madde bulundurmak, kişisel verileri hukuka aykırı olarak kaydetmek gibi suçlamalarla yargılanıyorlar.</p>

  <p class="normal">Büyük çoğunluğu denizci askerlerden oluşan 69 sanıklı Poyrazköy davasında 7 kişi tutuklu yargılanıyor.</p>

  <p class="normal">İrticayla Mücadele Eylem Planı Davası</p>

  <p class="normal">İrticayla Mücadele Eylem Planı Davası, İstanbul 13. Ağır Ceza Mahkemesi tarafından 29 Nisan 2010 günü kabul edilen iddianameyle açıldı. İlk duruşması 28 Haziran 2010'da Silivri'deki duruşma salonunda yapıldı. Bu davadaki başlıca suçlama, Ergenekon zanlısı Levent Göktaş'ın yine aynı soruşturma kapsamında tutuklanan avukatı Serdar Öztürk'ün ofisinde ele geçirildiği belirtilen ve 12 Haziran 2009'da Taraf gazetesinde manşetten verilen "İrticayla Mücadele Eylem Planı" başlıklı belgedir. Genelkurmay'da çalışan Albay Dursun Çiçek'in hazırladığı iddia edilen belge Adalet ve Kalkınma Partisi ile Gülen hareketine yönelik, kara propaganda, komplo ve yıpratma planları içermekteydi. 2003-2004 dönemindeki darbe planlarına katılmakla suçlanan firarî sanık Bedrettin Dalan ve Dalan'a hakkındaki soruşturmayı önceden haber vererek yurtdışına kaçmasını sağladığı iddia edilen MİT İstanbul Bölge Başkan Yardımcısı Özel Yılmaz da sanık olarak yer aldı. İki Aydınlık dergisi çalışanı da 2003-2004 dönemindeki darbe planlarına katılmakla suçlanan dönemin Jandarma İstihbarat Dairesi başkanı Levent Ersöz'ün arşivindeki hükûmet üyelerine ait telefon dinleme kayıtlarını bulundurdukları gerekçesiyle yargılanmaktadır. AKP Genel Başkan Yardımcısı ve eski Milli Eğitim Bakanı Hüseyin Çelik'in İrticayla Mücadele Eylem Planı belgesinde "Milli Eğitim Bakanlığı'na ait okul öğrencilerine ait ibadet görüntü ve haberlerinin medyada yoğun biçimde yer alması sağlanarak, Milli Eğitim Bakanı kamuoyu nezdinde yıpratılacaktır." ifadesinin bulunduğu için yaptığı müdahillik talebi kabul edildi.</p>

  <p class="normal">Temmuz 2011›de 22 sanıklı internet andıcı iddianamesi kabul edildi. İrticayla Mücadele Eylem Planı davasıyla birleştirilen davada sanıklar hükûmet aleyhinde kara propaganda ve psikolojik harekât amaçlı web siteleri kurmakla suçlanıyorlar.</p>

  <p class="normal">29 sanıklı davada Albay Dursun Çiçek ve emekli orgeneral Hasan Iğsız dahil 15 kişi tutuklu bulunuyor. Hakkında yakalama kararı olan Nusret Taşdeler ve Mustafa Bakıcı henüz teslim olmadı, Bedrettin Dalan ise yurtdışında firarî.</p>

  <p class="normal">ESMAHAN AYKOL</p>

  <p class="normal">Esmahan Aykol, 1970 Edirne doğumlu. Bornova Anadolu Lisesi'nin ardından İstanbul Üniversitesi Hukuk Fakültesi'ni bitirdi. Öğrencilik yıllarında Sokak Dergisi'nde çalışmaya başladı. Daha sonra Güneş, Nokta ve Radikal İki'de çalıştı. Daha sonra Almanya'ya giderek Berlin Humboldt Üniversitesi'nde hukuk yüksek lisansı yaptı. Kitapçı Dükkanı, Aykol'un ilk kitabı. Patricia Highsmith, Jacob Arjouni, Lawrence Block, Ruth Rendell gözde yazarları. Dedektifi, Kati Hirşel.</p>

  <p class="normal"><span class="ideitalik">Eserleri</span></p>

  <p class="normal">Suçlu Öyküler (2000), Kitapçı Dükkanı (2001), Kelepir Ev (2003), Savrulanlar (2006)</p>
</body>
</html>
