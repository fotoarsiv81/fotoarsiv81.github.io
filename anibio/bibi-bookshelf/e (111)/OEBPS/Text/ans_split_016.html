<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_15">&nbsp;&nbsp;&nbsp;M&nbsp;&nbsp;&nbsp;</h1>

  <p class="normal">MAFYA</p>

  <p class="normal">Tarihi seyri itibariyle mafyanın Sicilya'da başlayıp Amerika'ya daha sonra diğer ülkelere yayılması, mafyayı uluslararası bir kavram haline getirmiştir. Amerikan La Cosa Nostra (LCN) ailelerinden İtalyan Camerro'ya, Ndranghet'dan Japon Jakuzasına, Çin Triads ve Tong'dan Meksika ve Güney Amerika uyuşturucu kartellerine kadar birçok ad ve yapıda fakat aynı amaç altında devletlerin kurtulmak isteyip de bir türlü kurtulamadığı yapılanmalardır.</p>

  <p class="normal">Arapça kökenli bir sözcük olan mafya, karşımıza ilk kez 16.yüzyılın sonlarına doğru Sicilya'nın güney bölgelerinde çıkmaktadır. Sözlük anlamı kahramanlık, cesaret olduğu kadar kendine güven ve kibirdir.</p>

  <p class="normal">Mafya veya akademik tabiri ile organize suçlar, esasen kazanmayı ve çıkar sağlamayı amaçlar. (Suç karteli her şeyden önce kapitalist anlamda ekonomik ve mali bir örgüttür. Her suç örgütünün temelinde şiddet yatar. Burada sözü edilen şiddet, genellikle en uç aşamaya varır ve tümüyle parasal varlığın bölgesel hakimiyeti artırması ya da pazar kazanılması amacına hizmet eder).</p>

  <p class="normal">Mafya her ne kadar ekonomik kazancı ön planda tutsa da siyasi hedefleri de vardır. Yeni dünya düzeni, globalleşme ve her türlü alanda artan özgürlükler nedeni ile mafya türü suç örgütleri etki alanını genişletmiş, gizli olarak yönetsel yapıyı (iktidarı) da etki alanına almaya başlamıştır. Böylece, yönetimde söz sahibi olan etkili yetkililerle ilişki içine girmiş kamu görevlilerinin bazı kişisel ve ahlaki zaaflarını kullanarak devlette organik bir bağ kurmaya, kurulan bağları geliştirmeye çalışırlar. Demokratik değerlerin yozlaştığı bir yapıda genişlemiş kamu düzeni ve esenliği için bir tehdit olmuştur.</p>

  <p class="normal">Çalışma biçimi uluslararası şirketlere benzeyen bir örgüt, yasal ekonomiden yararlanarak ama kuralları çiğneyerek, mümkün olan en yüksek karlara ulaşabilmek için kişileri, görevlerini en küçük ayrıntısına kadar belirlenmiş, uzun süre yerinde kalmak üzere ve tamamen kapalı olarak düşünülmüş küçük hücrelerden oluşan bir yapıda çalıştırıyorsa burada örgütlü suç var demektir.</p>

  <p class="normal">MAHKEME</p>

  <p class="normal">Mahkeme, esas itibariyle hüküm sözcüğünden türetilmiştir. Hükme varmak için yapılan faaliyete muhakeme, muhakemenin yapıldığı yere mahkeme denir. Anayasanın 9. maddesinde yargı yetkisinin bağımsız mahkemelerce kullanıldığı belirtilmiştir.</p>

  <p class="normal">İki ayrı ölçüt vardır. Dar ve teknik anlamda mahkeme; devlet tarafından görevlendirilen ve adalet dağıtımı işiyle uğraşan yerlerdir. Bu kavram devlet mahkemelerini tanımlar. Devlet mahkemelerinin ayrı bir tüzel kişiliği yoktur.</p>

  <p class="normal">Devlet mahkemelerinin yanı sıra hakem mahkemeleri de vardır. Hakem mahkemeleri, ihtiyari tahkim görevi yapar. İhtiyari tahkim, tarafların üzerinde serbestçe tasarruf edebileceği işlerden kaynaklanan hukuki uyuşmazlıkların çözümünü anlaşmak suretiyle devlet mahkemeleri yerine hakem denen özel kişi ya da kişilere bırakmalarına denir. Tahkim yargılaması bir sözleşmeye dayanır. Tahkim yargılamasında görev alabilmek için hâkim ya da hukukçu olmaya gerek yoktur. Tahkim yargılaması istisnai bir yargısal kol konumundadır.</p>

  <p class="normal">Geniş anlamda mahkemeler; devlet mahkemeleri ve hakem mahkemelerinin birlikteliğinden anlaşılması gerekendir.</p>

  <p class="normal"><span class="ideitalik">Mahkemelerin tasnifi</span></p>

  <p class="normal">Kuruluş ve çalışma biçimlerine göre:</p>

  <p class="normal">Tek hâkimli mahkemeler, yalnızca bir hâkimin görev yaptığı mahkemelerdir. Tahkikat ve yargılama işlemleri bizzat hâkim tarafından yapılır ve hüküm onun tarafından verilir. İlk derece mahkemelerinin çoğu tek hâkimlidir. Usul ekonomisi ilkesine uygundur. Sulh hukuk, asliye hukuk, iş, sulh ceza, asliye ceza ve tüketici mahkemeleri tek hâkimli mahkemelerdir.</p>

  <p class="normal">Çok hâkimi mahkemeler (toplu mahkemeler), birden çok hâkimin görev yaptığı mahkemelerdir. Tek sayı olacak şekilde yapılanma olur. Yargılamayı sevk ve idare ile görevli olan kişi başkandır. Genelde bir başkan ve iki üyeden oluşur. Başkan, kıdem itibariyle daha ön plandadır. Kural olarak tahkikat ve yargılama işlemleri kurul tarafından yapılır. Karar da kurul halinde verilir. Hâkimlerden birisi bunlara katılmamışsa verilen hüküm yok hükmündedir. En kıdemsizinden en kıdemlisine doğru görüş bildirilir. Bazen hâkimlerden birisi kurul adına mahkeme binası dışında yapılması gereken işleri yapabilir. Örneğin: Keşif. Bu şekilde görevlendirilen hâkime naip hâkim denir. Bu görevlendirmeye inabe denir. İnabe istisnaidir. Naip üyenin yapmış olduğu tahkikat işlemi sadece kendisini değil, kurulun tamamını bağlar. Bu konuda bir de istinabe kavramı vardır. Mahkemeler arasındaki hukuki yardımlaşmaya istinabe denir.</p>

  <p class="normal">Yargı sistemi içerisindeki mahkemeler :</p>

  <p class="normal">İlk derece mahkemeleri, bir davayı ilk evrede gören ve karara bağlayan yargı yerlerine denir. Bunlar, hakkını dava yoluyla arayacak kişinin muhattap olacağı mahkemelerdir. İlk derece mahkemelerine bidayet mahkemesi de denir.</p>

  <p class="normal">Üst derece mahkemeleri, ilk derece mahkemelerinin hüküm ve kararlarına karşı kanunen öngörülmüş yollara başvurulması üzerine devreye giren ilk derece mahkemelerinin kararlarını hem hukuka uygunluk hem de vakaalara uygunluk yahut sadece vakalara uygunluk yönünden denetleyen yargı yerlerine denir.</p>

  <p class="normal">Görmeyi üstlenmiş oldukları uyuşmazlığın niteliğine göre mahkemeler</p>

  <p class="normal"><span class="ideitalik">Genel Mahkemeler:</span> Belirli kişiler yahut meslek mensupları arasındaki uyuşmazlıklar ile belirli türdeki uyuşmazlıkları çözüme kavuşturmak amacıyla değil de aynı yargılama hukuku disiplininin uğraş alanına giren tüm uyuşmazlıkları karara bağlamak üzere oluşturulan mahkemelere denir.</p>

  <p class="normal">Özel Mahkemeler: Belirli kişiler yahut belirli meslek mensupları arasındaki uyuşmazlık ile belirli türdeki uyuşmazlıkları çözüme kavuşturmak amacıyla oluşturulan yargı yerlerine denir. Özel mahkemelere ihtisas mahkemeleri de denir.</p>

  <p class="normal"><span class="ideitalik">Mahkemelerde görev</span></p>

  <p class="normal">Bir davaya bir yerde bulunan ilk derece mahkemelerinden hangisinin bakacağı sorunu görev sorunudur. Görev konusu, uyuşmazlığın niteliği ile ilgilidir. Mahkemelerin görevi ancak ve ancak kanunla belirlenir. Görev kuralları yargı erkinin işleyişi ile ilgili kurallardır.</p>

  <p class="normal"><span class="ideitalik">Sulh hukuk mahkemelerinin görevleri</span></p>

  <p class="normal">A) Mal varlığından doğan işlerde iki ayrı ölçüt vardır.</p>

  <p class="normal">1. Ölçüt: Dava konusunun değer ve miktarı. Dava konusundan maksat, dava ile ulaşılabilecek sonuç, talep sonucudur. HUMK 8/1›de bu ölçüt temel alınmıştır. İflasa ve vakıflara ilişkin dava ve işler ayrıl olmak üzere dava konusunun davanın açıldığı tarihteki miktar ya da değeri HUMK 8/1›deki değer dahil olmak ile bu tutarın altında ise görevli mahkeme sulh hukuk mahkemesidir. Bu kurala ana kural denir. Görev sınırının belirlenmesinde dava konusunun çıplak değeri esas alınır.</p>

  <p class="normal">2. Ölçüt: Kanun, HUMK 8/1 de gösterilen görev sınırının altında ya da üstünde olmasına bakılmaksızın bazı dava ve işlerin sulh hukuk mahkemesinin görev alınına girdiğini belirtmiştir. Bunlar;</p>

  <p class="normal">Kira sözleşmesine dayanan her türlü tahliye, akdin feshi ve kira bedelinin tespiti davaları ve bunlarla birlikte açılan tazminat ve alacak davaları, ayrıca bunlara karşı açılan karşılık davalar miktar ve değeri ne olursa olsun sulh hukuk mahkemesinin görev alınına girer. Taşınır ve taşınmaz malların paylaştırılmasıyla ilgili davalar ile ortaklığın giderilmesi davaları miktar ve değeri ne olursa olsun sulh hukuk mahkemelerinin görev alanına girer. Salt zilyetliğin korunmasını temel alan davalar. Yasanın belirlediği bazı çekişmesiz yargı işleri Özel kanunlarda sulh hukuk mahkemelerinde bakılacağı belirtilen dava ve işler sulh hukuk mahkemelerinde görülür.</p>

  <p class="normal">B) Şahıs varlığı haklarından doğan dava ve işlerde, şahıs varlığı ve haklarından doğan dava ve işlerin büyük bir kısmını aile hukuku uyuşmazlıkları oluşturur. Aile hukuku uyuşmazlıklarını konu alan dava ve işler genel olarak aile mahkemelerinde görülür. Bunun tek istisnası vesayettir. Vesayet işleri sulh hukuk mahkemesinde görülür. Şahıs varlığı görevleri son derece sınırlıdır. Şahıs varlığına ilişkin haklarda sadece mahkeme denmiş, başka bir belirleme yapılmamışsa sözü edilen uyuşmazlık aile mahkemelerinin görev alanına girmiyorsa görevli mahkeme asliye hukuktur.</p>

  <p class="normal"><span class="ideitalik">Asliye hukuk mahkemelerinin görevleri</span></p>

  <p class="normal">A) Mal varlığına ilişkin dava ve işlerde, davanın açıldığı tarihteki müddeabihin tutarı HUMK 8/1'deki değerin üzerinde ise görevli mahkeme asliye hukuk mahkemesidir. Bu değer çıplak değerdir.</p>

  <p class="normal">Bu ana kuralın bazı istisnaları vardır. Yasa müddeabihin değeri ne olursa olsun asliye hukuk mahkemelerinin görevli olduğunu söylemiştir. Bunlar;</p>

  <p class="normal">1- İflasa ilişkin dava ve işler müddeabihin değeri ne olursa olsun asliye ticaret mahkemesinde görülür.</p>

  <p class="normal">2- Konkordatoya ilişkin tüm dava ve işler bakımından da iflas davalarına ilişkin kural geçerlidir.</p>

  <p class="normal">B) Şahıs varlığı haklarından doğan dava ve işlerde, asliye hukuk mahkemeleri, aile mahkemelerinin görev alanı dışında kalan sulh hukuk mahkemelerine de bırakılmayan şahıs haklarından doğan dava ve işlere bakar. Ayrı bir aile mahkemesi kurulmamış yerlerde asliye hukuk mahkemesi hâkimi aile mahkemesi hâkimi sıfatıyla uyuşmazlığa bakar.</p>

  <p class="normal">Derneklerin kapatılmasında görevli mahkeme asliye hukuk mahkemesidir.</p>

  <p class="normal">MAURICE LEBLANC</p>

  <p class="normal">Maurice Marie Émile Leblanc, 1864'te Fransa'nın Rouen kentinde doğdu. Farklı ülkelerde geçen öğrenim hayatının sonunda, hukuk fakültesinden de kovulunca Paris'e yerleşip roman yazmaya başladı. Gustave Flaubert ve Guy de Maupassant'dan etkilendi. Polisiye eserleriyle ünlenen yazar, dünyaca ünlü hırsız-dedektif Arsene Lüpin'in (Arsen Lüpen) yaratıcısıdır. Birçoklarına göre Lüpen, İngiliz yazar Sir Arthur Conan Doyle'un unutulmaz kahramanı Sherlock Holmes'ün Fransız rakibidir.</p>

  <p class="normal">Arsen Lüpen'in en etkili maceralarından biri hiç kuşkusuz Oyuk İğne'nin Esrarı'dır. Bir silah sesi duyulmasının ardından Rubens'in dört adet yağlı boya tablosunun çalınmasıyla başlayan olaylar, yüzyıllardır gizemini koruyan bir sırrın da açığa çıkmasının tetikçisi olur. Bu öyle bir sırdır ki, Fransa'nın güçlü bir devlet olarak devamının da garantisidir... Nerede hırsızlık, nerede sır varsa orada da elbette Lüpen vardır! Lüpen, dünyanın en büyük hazinesine kavuşmaya çalışırken, bu kez karşısında süper zekaya sahip, lise öğrencisi amatör bir dedektif vardır. Öte yandan acımasız Ganimard'la ünlü ingiliz dedektifi Herlock Sholmes de işin içindedir. Peşindekilerle kedinin fareyle oynadığı gibi oynayan Lüpen, amacına ulaşacak mıdır? Hayatında ilk defa ölümüne sevdiği kadına kavuşacak mıdır? Bu macerada hayal gücünün sınırlarını zorlayan Leblanc, oynak üslubuyla sergilediği canlı karekterlerle ve şiirsel bir anlatımla okuyucuyu büyülemekten geri kalmıyor.</p>

  <p class="normal"><span class="ideitalik">Eserleri</span></p>

  <p class="normal">Kontes Cagliostro, Saat Sekizi Çaldı, Arsen Lüpen Bütün Maceraları 1, Kibar Hırsız, Sherlock Sholmes'e Karşı, Kristal Tıpa</p>

  <p class="normal">MEHMET MURAT SOMER</p>

  <p class="normal">1959 Ankara doğumludur. ODTÜ'de mühendislik eğitimi almış, kısa süre mühendis, uzun zaman bankacı olarak çalışmıştır. 1994 yılından bu yana kurumlara yönetim ve bireysel gelişim eğitimleri vermekte, yönetim danışmanlığı yapmaktadır. Tamamı ısmarlama sinema filmi ve TV dizi senaryoları yazmış, gazete ve dergilerde klasik müzik eleştirileri yayımlamıştır. Halen İstanbul'da yaşamaktadır. Dedektifi, Burçak Veral'dır.</p>

  <p class="normal"><span class="ideitalik">Eserleri</span></p>

  <p class="normal">Buse Cinayetleri (2003), Peygamber Cinayetleri (2003), Jigolo Cinayeti (2003), Huzur Cinayetleri (2004), Peruklu Cinayetler / Bir Hop-çiki-yaya Polisiyesi (2004), Holding Şampanya Üçlemesi (2005)</p>

  <p class="normal">MICHAEL CONNELLY</p>

  <p class="normal">Polis muhabirliği yaparken ilk kitapla, polisiye romanlara verilen Edgar ödülünü aldı. Daha sonra yazdığı kitapların tümü büyük okuyucu kitleleri tarafından beğeniyle okundu ve Connelly, kendi alanında saygın bir yer adindi. Karanlık ve dramatik gerilim hikayeleri yazabilmek için suçlular dünyasını ve düşünce şekillerini anlamak gerekir. Michael Connelly, bu anlayışı yazdığı kitaplara bir şairin duyarlılığı ile aktarabilen bir yazardır.</p>

  <p class="normal"><span class="ideitalik">Eserleri</span></p>

  <p class="normal">Son Çakal, Bagajdaki Ceset, Karanlık Ay, Hile, Tünel Fareleri, Yanlış Numara, Kara Buz, Kemikler Şehri, Şair, Kan Bağı, Betondaki Sarışın</p>

  <p class="normal">MICKEY SPILLANE</p>

  <p class="normal">Asıl adı Frank Morrison Spillane'dir. 1918 Brooklyn doğumlu yazarın hızlı bir hayatı vardı, II. Dünya Savaşı'nda pilottu. Savaş sonrası New York polis örgütü hesabına çalıştı ve 1947'den 1995'e kadar 13'ü Mike Hammer macerası olmak üzere çok sayıda "sert" macera romanı yazdı. Yazı hayatına, 1930'lu yılların sonunda bazı polisiye dergilere hikayeler ve çizgi romanlar için senaryolar yazarak başladı. Savaş sonrası 1946'da New York'a ve yazın kariyerine geri dönmesinin ardından, 1947 yılında Kanun Benim adlı ilk Mike Hammer macerasını dokuz gün gibi bir sürede yazıp tamamladı. Kitabın büyük ilgi görerek 60 milyondan fazla satması üzerine Spillane, 1950-52 yılları arasında beş yeni Mike Hammer macerası daha kaleme aldı. Yazarın bütün dünyada çok sevilen Mike Hammer maceralarından her birini yaklaşık iki haftada tamamladığı ve bitirdikten sonra metinler üzerinde düzelti yapmayı reddettiği söylenir. Mike Hammer'in yanı sıra Tiger Mann ve Morgan gibi karakterler de yarattı. 1989'da yayınlanan Ölüm Taciri, 130 milyondan fazla sattı. Son kitabı Karanlık Yol, Mike Hammer maceralarına yedi yıllık bir ara vermesinden sonra 1996'da yayınlandı. İki de çocuk kitabı bulunan yazarın hayatı Güney Carolina'da patlayan Hugo kasırgasıyla değişti. Saray yavrusu evini ve servetinin büyük bölümünü bu kasırgayla kaybetti. Hatta yeni başladığı romanı da kasırgayla birlikte kayboldu. Zor durumda kalan Spillane, eski dostu Mike Hammer'ı geri çağırdı. Son Mike Hammer romanı Karanlık Yol'u 1996'da yayımladı. 1995'te Edgar Allen Poe Ödülleri'nde Büyük Usta Onur Ödülü'nü alan Spillane, Mike Hammer ve Komiser Colombo dizilerinin de senaryo yazarı. 1962'de çevrilen Kız Avcıları adlı filmde de Hammer rolünü kendisi canlandırdı. Ülkemizde birçok ünlü yazar, maddi kaygılarla Türkçe okunuşuyla taklit 'Mayk Hammer' romanları yazdı. Sayılarının 250'yi bulduğu söylenmektedir. Kemal Tahir, Afif Yesari bu yazarların başında gelir.</p>

  <p class="normal"><span class="ideitalik">Eserleri</span></p>

  <p class="normal">Kanun Benim, Öp Beni Öldüresiye, Karanlık Yol, Ölüm Taciri, Benden Kaçamazsın, Bu Gece Öleceksin, Benim İçin Ağlama, Canlı Hedef, Cehennem Şehri, Cellat Çabuk Gel, Devler Çarpışıyor, Korkunç Macera, Silahlar Susacak, Deli Kurşun, Çakal Yavrusu, Çelik Kelepçe, Kız Avcıları, Yılan Soyu, Hesap Günü, Tabutunu Ismarladım, Caniler Uyumaz, Silah Gölgesi, İkinci Darbe, Kıyasıya, Darbe Darbeye, Ölümle Vuruşanlar, Sonuncu Korsan</p>

  <p class="normal">MIKE HAMMER (MAYK HAMMER)</p>

  <p class="normal">Mayk Hammer, Amerikalı yazar Frank Morrison Spillane'in yazdığı Mike Hammer serisinin Kemal Tahir tarafından çevrilen tercümeleridir.</p>

  <p class="normal">Çeviri "Mayk Hammer"lar, o zamanlar (1953) Refik Erduran, Ertem Eğilmez ve Haldun Sel'in ortaklaşa kurdukları Çağlayan Yayınevi'nden çıkmaktadır. Basılan ilk çeviri Mayk Hammer kitabı, ABD'li yazar Mickey Spillane imzasını taşıyan 'Kanun Benim' (I, The Jury–1954) olur. Kemal Tahir'in "F.M." ikinci takma adıyla yazdığı bu kitap inanılmaz bir ilgi görür. Çok kısa sürede yeni baskıları yapılan kitap, 100 binin üzerinde bir satış rakamına ulaşır. Kanun Benim'in başarısı üzerine, Çağlayan Yayınevi diğer Mike Hammer maceralarının da çevrilip yayınlanacağını duyurur. Kemal Tahir'in Mickey Spillane'den çevirdiği Çağlayan Yayınevi'nden çıkan diğer kitapları da aynı başarıyı tekrarlar. Fakat, olay burada noktalanmaz; çünkü yayınlanan Mayk Hammer romanları Türk okuyucuları tarafından büyük zevkle okunur ve yeni Mayk Hammer'ın maceralarını talep ederler. Ancak Spillane, altı adet Mayk Hammer romanı yazdıktan sonra kitap yazmaya ara vermiştir.</p>

  <p class="normal">Bu durum, talebi karşılama hevesindeki yayıncıların yerli yazarları sahte Mayk Hammer maceraları yazmaya teşvik etmeleri sonucunu doğurur. Nitekim 1950'li ve 1960'lı yıllarda Türkiye'de 250'nin üzerinde sahte Mayk Hammer macerası yayımlanır. Bu süreçte, orijinal maceraların çevirmeni Kemal Tahir'in de Çağlayan Yayınevi'nden dört adet sahte Mayk Hammer romanı çıkarır. Kara Nara da bunlardan biridir.</p>

  <p class="normal">Polisiye roman türünün en önemli özelliği, genelde bir dedektif ya da casusun gerilim ve macera dozu yüksek olayların içinde herkesten önce yer almasıdır. Bu özelliğinin de bir sonucu olarak, okurdan yoğun ilgi gören bu romanların sayıları günden güne artmıştır. Gazete, dergi ve televizyonlarda tanıtımının yapılması, hatta birçoğunun senaryolaştırılması sonucunda okurun yanı sıra izleyici ile de buluşması ve böylece ilginin oluşmasıyla polisiye romanlar en çok satan kitaplar arasına girmiştir. Bu romanların popülariteleri çok yüksek olduğu için uluslararası siyasetteki gelişmeler, teknolojik yenilikler, bilimsel çalışmalar gibi konular bu kitaplarda yoğun olarak ele alınmaktadır. Ayrıca bu romanlar çevrildikleri ülkelerdeki yazarlara da esin kaynağı olmuşlardır. Bazı yazarlar, kimi zaman taklit yoluyla kimi zamanda kendi ülke koşullarına uyarlamayla yeni polisiyeler üretmişlerdir.</p>

  <p class="normal">Kemal Tahir bu yazarlardan biridir. Polisiye romanlarda karmaşık olayların çözümü tamamen dedektiflere bırakılmıştır. Dedektif, polisin çözemediği sorunları çözer, ipuçlarını yakalar ve üstün zekâsıyla romanın asıl konusunu oluşturan muammayı açıklamaktadır. Bu dedektif, klasik polisiye romanın asıl kahramanıdır.</p>

  <p class="normal">Kemal Tahir de 1935'ten sonra geçimini sağlamak için F.M. ikinci takma adıyla bu klasik polisiye romanlarını yazmıştır. Mayk Hammer maceralarını seçme nedeni ise Türk halkının da dünyada yoğun ilgi gören polisiye-serüven tarzındaki romanlara olan büyük ilgi göstermesidir. Öyle ki Kemal Tahir'in yazdığı bu Mayk Hammer romanları özgün olanlarından çok daha fazla ilgi görür ve daha fazla satılır.</p>

  <p class="normal">1950'li yıllarda Türkiye'de en çok okunan romanların Mayk Hammer polisiyeleri olması, kurtarıcı ve kurtarıcıyı bekleyenlerin psikolojisini yansıtan belki de en önemli göstergedir. Mayk Hammer'ı vazgeçilmez ve sıklıkla taklit ettiren neden ise yazarın kendi ifadesiyle, suçluluk oranının yükselmesi ve polisin başarısızlıkları saplantısından kurtulamayan yurttaşların dileklerini karşılamasıydı. Aşağılanan insanların intikamını alan bir dedektif olan Mayk Hammer'ın hem yargıç hem de cellât olarak anlatılmıştır. Bu anlamda zaman zaman sembolik bir «Robin Hood» olduğu da söylenebilir. Suçluyu yargılayan da onu cezalandıran da Mayk Hammer'ın ta kendisidir.</p>

  <p class="normal">Belki de bu unsur, Mayk Hammer karakterinin ve maceralarının Türk halkını etkilemesinin en önemli nedenidir. Bir bakıma Türk halkı kendine yakın olanı seçmiştir. Romanlardaki heyecanlı hareketlilik (romanların sürükleyici olması) de Türk okuyucusunu romana çeken diğer bir unsur olarak karşımıza çıkmaktadır.</p>

  <p class="normal">MOBBİNG</p>

  <p class="normal">Mobbing, özellikle iş yerinde duygusal tacize verilen bir isimdir. Bu saldırının açılımı, «işyerinde psikolojik terör»dür. Son yıllarda, özellikle gelişmiş Batı ülkelerinde çok yaygınlaşan bir dışlama yöntemidir. Fransa, İtalya ve Almanya gibi ülkelerde yaklaşık 1,5 milyon kişinin bu saldırlar nedeniyle psikologlar tarafından tedavi gördüğü belirtiliyor. Önceleri düşmanlık biçiminde ortaya çıkan bu saldırılar, giderek organize olmaya, kötü planlar kurmaya, hatta zaman zaman cinsel tacize kadar uzanabiliyor.</p>

  <p class="normal">Mobbing mağduru kişiler zamanla uykusuzluk, iştahsızlık, depresyon, sıkıntı ve panik ataklar yaşamaya başlar. Sonuç, işten atılma veya kurumsal işten çıkarma diyebileceğimiz kişinin istifasıdır. Avrupalı uzmanlar, bu saldırıya uğrayan bir kişinin topluma maliyetinin, yıllık gelirinden fazla olduğunu ileri sürüyorlar. İşin en acı yanı, gelişmekte olan ülkelerde çok sayıda çalışanın benzer durumda olması, ama bunu bir hastalık olarak görmemesi.</p>

  <p class="normal">Mobbing, duygusal bir saldırıdır. Bu süreç, bireyin zarar veren ve saygısız davranışlara hedef alınmasıyla başlar. Bu davranışlar, işyerlerinde çok farklı biçimlerde ve sürekli olarak sergilenmektedir. Bu olgu, yeni milenyumun işyerlerinde karşılaşılan en ciddi sorunlarından biridir.</p>

  <p class="normal">Mobbing bir suç olmasına rağmen, "mobbing" davranışları, örgüt yönetimleri tarafından özel bir strateji olarak görmezlikten gelinmiş, müsamaha gösterilmiş, yanlış anlamlandırılmış ya da gerçekten teşvik edilmiştir. Doğal olarak mağdurlar, kendilerini savunurken ‹kimi, kime şikayet edecekleri› gibi bir açmazı yaşamaktadırlar.</p>

  <p class="normal">İngiltere'de çalışanların % 54'ü, Almanya'da %11'i bildirilmiş mobbing mağdurudur. Uluslararası Çalışma Örgütü raporunda bazı meslek gruplarında çalışanların %95'i bu saldırıya maruz kalmaktadır.</p>

  <p class="normal">Türkiye'de ise özel işyerlerinin % 90'ında, resmi kurumların % 60'ında insanlar mobbing mağdurudur.</p>

  <p class="normal"><span class="ideitalik">Mağdur musunuz?</span></p>

  <p class="normal">Geceleri gözünüze uyku girmiyor, gündüzleri ise karnınızda bir ağrı, kıvranıp duruyorsunuz. Her sabah güne başlarken tek düşünceniz işteki stres oluyor, işe gitmek istemiyorsunuz. "Kim bilir bugün başıma neler gelecek, kim bana fırça atacak ya da kim ayağımı kaydırmaya çalışacak?" diye kara kara düşünüyorsunuz. Derdinize derman bulamıyor, kimseden medet umamıyorsunuz. Bu da yetmiyormuş gibi performansınız da hızla düşüyor. Ofiste sesiniz soluğunuz çıkmıyor. Öyle ki, bazen nefes bile alamıyormuş gibi hissediyorsunuz. Kurtuluşu sadece istifa etmekte görüyorsunuz. Tüm bu belirtiler sizde de görülüyorsa söyleyelim; siz bir "mobbing" mağdurusunuz.</p>

  <p class="normal">İş yerinde ruhsal taciz anlamında kullanılan mobbingin Türkçe anlamı saldırma, sataşma ve hücum etme. Türkiye'de henüz bu tabir pek bilinmiyor. Oysa İngiltere ve Almanya gibi gelişmiş ülkelerde mobbing ile mücadele merkezlerinin sayısı gün geçtikçe artıyor. İş yerlerine dava açan mobbing mağdurları örgütlenip mobbingden korunmanın yollarını anlatan kitaplar yazıyor. Alt tarafı bunalım, gelip geçer, diye düşünüyorsanız yanılıyorsunuz. Çünkü, ruhsal tacize maruz kalan çalışanlar kısa bir süre içerisinde psikosomatik hastalıklara yakalanabiliyor.</p>

  <p class="normal"><span class="ideitalik">Kitleleri mobbinge iten unsurlar</span></p>

  <p class="normal">İş yerlerinde insanları bireye karşı gruplaşmaya iten sebeplerin başlıcaları şöyle:</p>

  <p class="normal">Yönetimin mükemmellik arayışı: Çalıştığınız ortamın mükemmele yakın olmaması, çalışanların size karşı tavır almak için mükemmel olmamanızı bahane etmesine engel değildir.</p>

  <p class="normal">Etik değerlerin kaybolması: Etik dışı davranışların normal karşılandığı, bazı değerlerin çoktan kaybedildiği kurumlar, mobbing'in oluşması için ideal ortamlardır.</p>

  <p class="normal">Örgüt yapısındaki radikal değişiklikler: Kurumun idari yapısındaki beklenmedik değişiklikler, çalışanlar arasında yeni statü farkları yaratacak, bazı işten çıkarılmalar ve yeni işe alımlar çalışanlar arasında tatsızlık yaratacaktır. Bu gibi durumlarda da mobbingle karşılaşmak mümkündür.</p>

  <p class="normal">Duygusal zekadan yoksunluk: Özellikle, liderlik görevini üstlenmiş kişilerin çalışanlarına karşı takınması gereken tavırlar konusunda başarılı olamaması ofis içindeki gerginlikleri tırmandıracak, huzurlu bir ortam oluşmasını engelleyecektir. Öte yandan, insan ilişkilerinde başarılı olan bir yönetici, mobbing girişimlerini erkenden fark edip önüne geçebilir.</p>

  <p class="normal">İş yerinde maruz kalınan yüksek derecede stres: İş ortamının ve yapılan işin strese sebep olması, çalışanlar arasındaki ilişkilerin gerilmesine yol açabilir. İşlerini aksatan çalışan, diğerleri tarafından tepki görebilir ya da üstün bir başarısı yüzünden kendisine tavır alınabilir.</p>

  <p class="normal">İş yerindeki monotonluk: Her gün aynı mekana gidip aynı şeyleri yapmaktan sıkılmış kişilerin, sırf rutin hayatlarına biraz renk katmak, dedikodu malzemesi çıkarmak, bir şeyle meşgul olmak için böyle bir yıldırma politikasına giriştikleri de görülmüştür.</p>

  <p class="normal">Örgüt bireylerinin genel özellikleri: Örgütsel hareketlere iten unsurların dışında, mobbinge sebep veren bireysel özellikleri de göz ardı etmemek gerekir. Bireyi dışlayan grup üyelerinin bazılarında kötü kişilik özelliklerine sahip olma, ayrıcalıklı hak sahibi olduğuna inanma, narsist kişilikli olma, diğerlerini grup normlarına uymaya zorlama gibi ortak özellikler görülmüştür. Ancak, bu özellikleri tüm grup üyelerine mal etmek yanlış olur. Sürü psikolojisinin etkisinde kalan bazı kişiler bu özelliklere sahip olmasalar da diğerleriyle aynı davranış biçimini benimseyebilmektedirler.</p>

  <p class="normal"><span class="ideitalik">Mobbing aşamaları</span></p>

  <p class="normal">Kabus, dedikodularla, toplantılarda terslemelerle, söz hakkı vermemelerle başlıyor. Mobbing mağduru pasif kalıp bu ve buna benzer baskılar karşında sessiz kalıyor. Mobbing mağduru, başına gelen durumu, üst kademeye şikayet etmesi halinde diğer iş arkadaşları tarafından dışlanabiliyor. Yetkilerinin kısıtlanması, saf dışı bırakmak için geliştirilen sistemli taktikler karamsarlığa ve kişinin hata üstüne hata yapmasına yol açarak iş veriminin düşmesine neden oluyor. Sosyal iletişimin bozulması, dolayısıyla yönetimle ve iş arkadaşlarıyla kişinin arasının bozulması depresyona neden oluyor. Psikolojik saldırı, özellikle kadınlarda aktif veya pasif cinsel tacize kadar uzanabiliyor. Yukarıdaki tüm gelişmeleri ruhsal çöküntü, kendine güvensizlik, değerlerin yitirilmesi ve tahammülsüzlük izliyor.</p>

  <p class="normal">Son adım: istifa etmek.</p>

  <p class="normal">Mobbing çoğu kez, giderek artan küçük dozlarla başlar. Siz bunu hissettiğinizde çoğunlukla geç kalmış olursunuz.</p>

  <p class="normal"><span class="ideitalik">Ne yapılabilir?</span></p>

  <p class="normal">Doğruyu söylemek gerekirse, Türkiye'de daha tanımı konusunda bile bir anlaşmaya varılmamış ve fazla araştırma yapılmamış olan bu konu hakkında bir çözüm üretmek çok zor. Daha doğrusu, soruna çözüm olması adına atılan adımların işe yarayabilmesi için, öncelikle sorunun adının konması ve teşhis edilmesi gerekiyor. Ancak, tüm dünyada kurumlarda yüzyılın bu kitlesel rahatsızlığından kurtulmak için alınan önlemler ve iyileştirici çalıştırmalar bulunmakta. Bunlar arasında en yaygın kullanılan ve hemen hemen her örgüt için uygulanabilir özellikte olanların birkaçı şöyle:</p>

  <p class="normal">• Örgüt içi statü ve görev dağılımı gibi hassas konularda belirsizliklere yer verilmemesi, her şeyin tanımının ikilemlere sebep olmayacak şekilde açık yapılması, mobbingin doğmasına engel teşkil edecek bir ortam sağlanmasına yardımcı olur.</p>

  <p class="normal">• Örgüt içi iletişimde dürüstlük ve içtenlik kavramlarının kaybolmaması, zayıfsa güçlendirilmesi gerekir.</p>

  <p class="normal">• Şikayet ve performans değerlendirme mekanizmalarının olabildiğince sağlıklı çalışmasına özen gösterilmelidir. Böylece adaletsizlik olduğu inancına dayalı mobbing hareketlerinin önüne geçilebilir.</p>

  <p class="normal">• İşe alım süreçlerinde adayların yeterliliklerine bakılırken, kişilik özelliklerine ve duygusal zekalarına da önem verilmeli, iş ortamında sorun çıkaracak kişilik özellikleri olup olmadığına dikkat edilmelidir.</p>

  <p class="normal">Bu noktalarda titiz davranılırsa duygusal saldırı, dışlama, ayrımcılık gibi iş ortamını cehenneme çevirecek talihsizliklerden olabildiğince kaçınılacaktır.</p>

  <p class="normal">Tüm çalışanları iş yerinde zorbalığa, yani mobbinge karşı bilinçlendirmek zorundayız.</p>

  <p class="normal">İster orta veya üst düzey yönetici, ister çalışan olsun, başkalarına yapılan mobbingin yarın bize karşı yapılabileceğini hiç unutmamak gerekiyor.</p>

  <p class="normal">MODUS OPERANDİ</p>

  <p class="normal">Modus operandi, seri katillerin ceset üzerinde veya olay mahallinde yaptıkları kişisel değişikliklerdir. Örneğin, parmak almak, duvara kanla yazı yazmak vs gibi. Modus operandi›siyle ünlü olan Karındeşen Jack gibi katiller şu an bile anlaşılamamıştır. Ayrıca, modus operandi, yapan katilin psikolojisi ile ilgili çok ayrıntılı ipuçları içerir. Bir modus operandi ayrıca geçmişteki cinayetlerin çözümünde de yardımcı olur.</p>
</body>
</html>
