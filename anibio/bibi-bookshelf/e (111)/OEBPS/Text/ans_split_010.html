<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_9">&nbsp;&nbsp;&nbsp;H&nbsp;&nbsp;&nbsp;</h1>

  <p class="normal">HAMLET</p>

  <p class="normal">William Shakespeare tarafından yaratılan Hamlet isimli eserin kahramanı, kısa süre önce ölmüş olan Kral Hamlet'in oğlu, babasının kardeşi ve halefi olan Kral Claudius'un yeğeni olan Danimarka Prensi Hamlet'tir. Kral Hamlet'in ölümünden sonra Claudius alelacele Kral Hamlet'in dul eşi ve Hamlet'in annesi Gertrude ile evlenir. Geri planda Danimarka'nın komşusu Norveç ile uzun zamandan beri süregelen düşmanlığı devam etmekte ve Norveç prensi Fortinbras önderliğinde bir işgal beklenmektedir.</p>

  <p class="normal">Oyun Danimarka Kraliyet Sarayı Elsinore'da soğuk bir gecede açılır. Askerler Hamlet'in arkadaşı Horatio'yu Kral Hamlet'in hayaletini gördüklerine inandırmaya çalışırken Hayalet tekrar ortaya çıkar. Horatio'dan Hayalet'in ortaya çıkışını duyduktan sonra Hamlet Hayalet'i görmeye karar verir. O gece, Hayalet, Hamlet'e görünür. Hamlet'e babasının ruhu olduğunu söyler ve Claudius'un Kral Hamlet'i kulaklarına zehir akıtarak öldürdüğünü ifşa eder. Hayalet, Hamlet'ten intikamını almasını ister. Kabul eden Hamlet yapmacık cinnet getirerek şüpheleri üzerinden atmaya karar verir. Ancak, Hayalet'in güvenilirliğinden emin değildir.</p>

  <p class="normal">Devlet işleriyle meşgul olan Claudius ve Gertrude, Norveç Prensi Fortinbras tarafından yapılacak bir işgali önlemeye çalışmaktadır. Hamlet'in babası için tuutuğu yasın devam etmesi ve giderek artan garip davranışları nedeniyle Hamlet'in iki arkadaşını (Rosencrantz ve Guildenstern) Hamlet'in değişen davranışlarının nedenini bulması için gönderirler. Hamlet, arkadaşlarını sıcak bir şekilde karşılar ama hemen kendisine karşı olduklarının farkına varır.</p>

  <p class="normal">Polonius, Claudius'un güvendiği danışmanlarından biridir; oğlu Laertes Fransa'ya dönmekte, kızı Ophelia'ya ise Hamlet tarafından kur yapılmaktadır. Ne Polonius ne de Laertes Hamlet'in Ophelia hakkında ciddi olmadığını düşünmekte ve Ophelia'yı uzak durması konusunda uyarmaktadır. Kısa bir süre sonra Hamlet'in garip davranışından telaşlanan Ophelia babasına, Hamlet'in odasına daldığını ve kendisine bakakaldığını ama hiçbir şey söylemediğini bildirir. Polonius Hamlet'in getirdiği cinnetin sebebini yaşadığı "aşk sarhoşluğu"na bağlar ve Claudius ile Gertrude'a haber verir. Daha sonra, Manastır Sahnesi diye bilinen sahnede, Hamlet Ophelia'ya bağırarak bir manastıra gitmesinde ısrar eder.</p>

  <p class="normal">HERCULE POIROT (ERKÜL PUARO)</p>

  <p class="normal">Hercule Poirot, Agatha Christie tarafından yaratılan Belçikalı dedektif karakteridir. Miss Marple ile birlikte, Christie'nin en ünlü ve uzun süreli karakteridir ki 33 romanda ve 54 kısa öyküde boy göstermiştir.</p>

  <p class="normal">Poirot ekranlara, filmler ve diziler için, Albert Finney, Peter Ustinov, Ian Holm, Tony Randall, Alfred Molina ve en ünlüsü, David Suchet gibi çeşitli aktörler tarafından aktarılmıştır. Tiyatro dünyasındaki en önemli temsilcisi ise Charles Laughton'dur.</p>

  <p class="normal">Poirot karakterinin oluşumu 1916'daki ilk dedektif kitabının bir ürünüydü. Poirot'nun Belçikalı olmasının sebebi, Belçikalılara sempati duymasıdır. Çünkü, Almanların Belçika'yı işgali, ülkesi için Birinci Dünya Savaşı'na girme nedeni olmuştur.</p>

  <p class="normal">Popülaritesi Poirot›yla ilk tanıştığımız roman The Mysterious Affair at Styles (Ölüm Sessiz Geldi-Styles›daki Esrarengiz Cinayet) 1920›de ve son romanı Curtain (Ve Perde İndi...) 1975›dedir. Poirot tarihte kendisine ölüm ilanı verilen tek kurgusal kahramandır. New York Times›da «Hercule Poirot is Dead; Famed Belgian Detective» (Hercule Poirot Öldü; Meşhur Belçikalı Dedektif) denilmiştir.</p>

  <p class="normal">Poirot, düzen hastası ve tutkunuydu. Birçok vakayı da bu tutkusu sayesinde çözmüştür. Bunun yanında Poirot, bir çok vakada Arthur Hastings, Başmüfettiş Japp, Albay Race, Ariadne Oliver ve Başkomiser Battle ile birlikte çalışmıştır.</p>

  <p class="normal">Christie onu 1930›da ‹çekilmez biri› olarak tanımladı ve 1960›daysa onu ‹nefret uyandıran, gösterişli, can sıkıcı ve ben merkezcil› olarak resmetmiştir. Fakat, halk Poirot›yu sevdi ve Christie onu öldürmeyi reddetti ki bunu halkın sevdiği şeyi üretmenin kendi görevi olduğunu iddia ederek yaptı.</p>

  <p class="normal">HIRSIZLIK</p>

  <p class="normal">Hırsızlık, yazılı kanunlar ya da toplumsal meşruiyet düzeyinde mülkiyeti kendine ait olmayan bir taşınır malı, izinsizce alıkoyma, kullanma, nesneden menfaat temin etme işidir. Tüm dinler tarafından da yasaklanmış bir olaydır. Ekonomik değeri olan her türlü enerji de taşınır mal sayılır ve hırsızlığa konu olabilir.</p>

  <p class="normal">Günlük konuşma dilinde dolandırıcılık ile aynı anlamda kullanılsa da dolandırıcılık ve hırsızlık ceza kanunlarında ayrı ayrı düzenlenmiş suçlardır. Aralarındaki en önemli fark, hırsızlıkta mal malikinin elinden rızası olmaksızın çıkarken, dolandırıcılıkta malın malikinin elinden rızasıyla çıkmış olmasıdır.</p>

  <p class="normal">Dünyanın en eski eylemlerinden biri sayılabilecek hırsızlık, destan, masal, fıkra, roman, fabl, film gibi yazılı, sözlü yahut görsel anlatı kahramanlarının mesleklerinden biri olagelmiştir.</p>

  <p class="normal">Bazı hırsızlık vakaları, ruhsal bozukluk kaynaklıdır ve hırsız, tedavi edilebilir. Bunlar, çocukların suça âlet edildiği veya belli biçimlere bürünen (örneğin, dükkân hırsızlığı, kadın reyonlarından giyim eşyaları çalma) ya da defalarca belli bir eşyayı çalma vakaları gibi olaylardır. Saldırganlık, hırs, kıskançlık ve kötü niyet, hırsızlıkta sık rastlanan emosyonel temellerdir. Çocuklarda ise bir ilgi çekme yolunu yansıtabilir. Sayısız hırsızlık biçimleri göz önünde tutulduğunda, psikiyatriden ziyade, insan yapısıyla ilgili bir bilgi gereklidir; bunların çoğunluğunda motivasyon, yalnızca kolay yoldan para sahibi olmaktır.</p>
</body>
</html>
