<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_5">&nbsp;&nbsp;&nbsp;D&nbsp;&nbsp;&nbsp;</h1>

  <p class="normal">DAN BROWN</p>

  <p class="normal">Amerika Devlet Başkanlığı ödülünü kazanan matematik profesörü bir baba ile profesyonel dini müzik öğretmeni bir annenin oğlu olan Dan Brown, ilim ve din gibi iki paradoks felsefe içinde büyümüştür. Amherst Koleji ve Phillips Exeter Akademisi'nden mezun olduktan sonra bu kuruluşlarda bir süre İngilizce öğretmenliği yapmış, daha sonra tüm zamanını roman yazmaya adamıştır. Şifre çözme ve gizli hükümet kuruluşlarına duyduğu merak onu bu konularda gerilim romanları yazmaya sürüklemiştir. Sanat tarihçisi ve ressam olan eşi de araştırmalarında ona yardım etmektedir. 1996'da ilk romanı Dijital Kale, yayınlanmasından hemen sonra bir anda elektronik kitap listelerinde bir numaraya yükseldi. Ulusal Güvenlik Teşkilatı'nı konu alan roman, sivil halkın mahremiyeti ile ulusal güvenlik arasındaki ince çizgiyi irdeliyor. Dedektifi, simgebilim profesörü olan Robert Langdon'dır.</p>

  <p class="normal"><span class="ideitalik">Eserleri</span></p>

  <p class="normal">Dijital Kale, Da Vinci Şifresi, Melekler ve Şeytanlar, İhanet Noktası, Kayıp Sembol</p>

  <p class="normal">DANIEL PENNAC</p>

  <p class="normal">Pennac 1983'ten beri Fransa'da çok ünlü. Hatta, onun polisiyelerindeki yaşam biçimini taklit eden birkaç apartman sakini, toplu yaşamaya başlamış, Pennac'ın esprilerini yapmaya ve her gün iki Pennac aforizmasını tekrarlamaya adamışlar kendilerini. Pennac stil ile anlatı arasında tercih yapmamayı seçiyor. Okurunu çok güldürüyor. Böylece Fransa'da Pennac fenomeni başlıyor. Ödüller alıyor, televizyonlarda, radyolarda sesi duyuluyor. Paris'in Arap, Türk mahallesi Belleville'de yaşıyor. Polisiyelerini mizahi bir dille yazıyor. Kahramanı ise Benjamin Malausséne.</p>

  <p class="normal"><span class="ideitalik">Eserleri</span></p>

  <p class="normal">Silahlı Peri, Küçük Yazı Satıcısı, Gulyabaniler Cenneti</p>

  <p class="normal">DASHIEL HAMMETT</p>

  <p class="normal">Dashiel Hammett 27 Mayıs 1894'te Amerika Birleşik Devletleri'nde, St. Mary's County'de doğdu. Gazete satıcılığından liman işçiliğine, demiryollarında memurluktan reklamcılığa kadar çeşitli işlere girip çıktıktan sonra dedektifliği seçti. Bu son işindeki deneyimlerinden yararlanarak yazarlığa başladı. Tüm yazı hayatı 10 yıl süren Hammett, bu süreye 5 roman, 67 öykü sığdırdı. Polisiye türünde gerçek edebiyat tadında eserler veren Hammett, ilginç yaşamıyla da dikkat çekti. Görüşleri yüzünden hapse girdi, 1961 yılındaki ölümüne kadar çok güç günler geçirdi.</p>

  <p class="normal"><span class="ideitalik">Türkçe'ye çevrilen eserleri</span></p>

  <p class="normal">Kızıl Hasat, Lanet, Sırça Anahtar, İnce Adam</p>

  <p class="normal">DAVA</p>

  <p class="normal">Dava, bir hakkın, devlet kanalıyla devletin organları olan mahkemeler vasıtasıyla kullanılmasıdır. Dava, aslî (başlıbaşına bir iddia olup, başka bir davayla ilgisi bulunmayan) ve ferî (asıl davanın teferruatından olarak, diğer bir şey hakkında hüküm verilmesinin istenilmesi) olur. İhtilaflı ve ihtilafsız veya ceza davası, hukuk davası, idari dava, amme (kamu) davası, şahsi dava olarak da tarif edilir. Tek başına dava sözcüğü, sıklıkla hukuk davalarını işaret eder.</p>

  <p class="normal">Hukuk davaları; edim davaları, tespit davaları, yenilik doğuran olmak üzere üçe ayrılır. Hak sahibinin, bir şeyin yapılmasını veya yapılmamasını, yani bir ediminin yerine getirilmesini istediği davalara edim davaları denir. Mahkemelerdeki davaların çoğu bu çeşittir. Alacak davaları, tazminat davaları gibi… Bir hukuki bağın var olup olmadığının tespit edildiği davalara tespit davaları denir. Delil tespiti, evlilik dışı çocukların neseplerinin tespiti gibi…</p>

  <p class="normal">Mahkeme gününe kadar var olmayan ve yahut hakimin kararı olmadan var olmayacak olan hukuki sonuçları meydana getiren davalara yenilik doğuran davalar denir. Boşanma davaları gibi…</p>

  <p class="normal">Dava edene davacı, dava edilene de davalı denir. Dava konusu olan hususa dava olan şey (eski dilde müddeabih) denir.</p>

  <p class="normal">DELİL</p>

  <p class="normal">Delil; en basit olarak bir davanın, mahkeme önüne gelen bir olayın (cinayet, kiranın ödenmemesi, satılan malın bozuk çıkması, bir trafik kazası gibi akla gelebilecek hemen her şey) kanunda o olayla ilgili olarak gösterilen duruma (adam öldürme suçu, kiracının temerrüdü, satım akdinde ayıpla ilgili hükümler, haksız fiil ve tazminat hükümleri) uyup uymadığını belirleme işlemidir.</p>

  <p class="normal">Mahkemeler iki hususu tespit etme yükümlülüğüne sahiptirler. Bunlar:</p>

  <p class="normal"><span class="ideitalik">Maddi vakıalar (maddi olay)</span></p>

  <p class="normal">Mahkeme iki hususu tespit ederken önce dava konusu olayın meydana gelip gelmediği, ne zaman meydana geldiği, ne şekilde meydana geldiği, kimlerin ne sıfatla bu olayda rol aldıkları (kısacası maddi vakıalar) belirlenir. İşte, bunların ispatı delil ile olur.</p>

  <p class="normal"><span class="ideitalik">Hukuki sebepler</span></p>

  <p class="normal">Hukuki sebepler ise zaten kanun, tüzük ve diğer mevzuat, mahkeme kararları, örf ve adet kuralları, evrensel hukuk kuralları gibi kaynaklardan doğan ve mahkemenin kendi takdirine göre uygulayacağı ilkelerdir. Bunlar için ispat, dolayısıyla delil söz konusu olamaz.</p>

  <p class="normal">DEXTER MORGAN</p>

  <p class="normal">Dexter Morgan, Jeff Lindsay'ın Darkly Dreaming Dexter (2004), Dearly Devoted Dexter (2005) ve Dexter in the Dark (2007) romanlarındaki kurgusal karakterdir. 2006'da, ilk romanı Showtime TV Series tarafından Dexter çekildi.</p>

  <p class="normal">Dexter, Miami Metro Polis Departmanı için çalışan adli tıp kan analiz uzmanıdır. Kendisine ayırdığı zamanlarda ise bir seri katil... Dexter'ın üvey babası Harry, Dexter'ı öldüreceği kişileri sadece katiller arasından, özellikle de yasadan kaçabilmiş olanlardan seçmesi konusunda yönlendirmiştir.</p>

  <p class="normal">Dexter'ın hikâyesi ilk romanda, çocuk olarak komşularının evcil hayvanlarını öldürerek başladı. Harry, onun öldürdüğü hayvanları bulup teşhis eder ve Dexter'ın bir sosyopat, durdurulamaz bir öldürme ihtiyacının olduğunu fark eder. Harry, Dexter'in gidişatını durduramayacağını anlayınca en azından onu daha doğru bir yola yönlendirmeye çalışır. Harry üvey oğluna dikkatli olmayı, titiz davranmayı ve becerikli bir katil olarak arkasında nasıl hiç ipucu bırakmadan öldürebileceğini gösterir. Dexter'a halk içinde yaşamasını, normal davranmasını, normal tepkiler vermesini ve sahte duyguları öğretir. Ayrıca Harry, oğlu Dexter'a öldürmede kullanacağı etik kuralları öğretir ki bu kurallara Dexter, "The Code of Harry" (Harry'nin Kuralı) ismini koyacaktır. Kuralın merkez inancı, sadece kendisi gibi olanları, katilleri öldürmesini söyler.</p>

  <p class="normal">Dexter, ilk kurbanını 19 yaşındayken öldürür. Harry, hastanede damar tıkanıklığı sebebiyle ölmek üzereyken, Dexter'a bir hemşireyi öldürmesi için izin verir; çünkü bu hemşire hastalara normalden çok fazla morfin vererek onları öldürmektedir.</p>

  <p class="normal">Dexter'ın hayatında, polis memuru kız kardeşi Debra, kız arkadaşı Rita, Rita'nın iki çocuğu Astor ve Cody bulunmaktadır.</p>

  <p class="normal"><span class="ideitalik">Dexter'ın Biyolojik Ailesi</span></p>

  <p class="normal">Kitapta da dizide de Dexter ve ağabeyi Brian'ın, Miami Florida'da bir konteynırın içinde iki gün kapalı kaldıklarını anlatır. Polisler onları bulduklarında kan gölünün ortasında, açlık ve susuzluk içerisinde oturuyorlardı. Cesetlerden birisi onların annesiydi. Dexter ve Brain'ın tanıklık ettiği olay, ufak çaplı bir kokain satıcısının elektrikli testereyle annelerini doğramış olmasıydı. Brain, çocuk esirgeme kurumuna giderken, olay yeri inceleme memuru olan Harry Morgan, Dexter'ı evlatlık almıştı. Dexter yetişkin olup, olay yeri incelemeleri sırasında ağabeyini bulana kadar, bir kardeşi olduğunu asla öğrenemedi.</p>

  <p class="normal">Televizyon dizisinde annesinin adı Laura Moser›dir. Üç kişi tarafından çocuklarının gözleri önünde elektrikli testereyle öldürülmüştür. Babasının ismi Joe Driscoll olarak geçmektedir. Her nasılsa, Joe Driscoll›un 30 yıl öncesine kadar varlığı hakkında hiçbir kayıt yoktur. Sadece, Dexter çocukken bir kaza geçirir ve kan tipine uygun bir kişi bulunamaz, onun için Harry, Dexter'ın öz babası olan Joe Driscoll'u kan transferi için çağırır. Bunun sonucunda Dexter, babasına bir teşekkür kartı gönderir; fakat Harry, Driscoll'u bu kan aktarımının gizlice yapılacağı konusunda uyarmıştır ve Dexter da bu kanın nereden geldiği konusunda fikir sahibi olamamıştır. Bu durum, Rudy'nin Joe Driscoll'un evine bir elektrik tamiratçısı gibi gelip, kalp krizi geçirmesi için insülin enjekte etmesi sonucunda ölmesi ve mirasın Dexter'a kalmasıyla ortaya çıkar.</p>

  <p class="normal">DOLANDIRICILIK</p>

  <p class="normal">Bir kişi veya bir grubun iyi niyet ve gafletinden istifade edilerek hileyle menfaat temin edilmesi olayı dolandırıcılıktır.</p>

  <p class="normal">Dolandırıcıların sermayesi dilidir. Kimsenin saflığımızdan istifade ederek hile ve desiselerle para veya eşyamızı almasına, mukaveleler veya senetler imzalatmasına müsaade etmemeliyiz.</p>

  <p class="normal">Banka, postane, hastane, vergi dairesi vb. yerlerde kendilerini görevli olarak tanıtan kişilere dikkat etmek gerekir. Bu kişiler, insanların paralarını alarak onalrı damga pulu almaya göndermek suretiyle dolandırabilir. Şehirlerarası yolculuklarda tanınmayan kişilerden yiyecek ve içecek alırken dikkatli olunmalı. Ambalajlı da olsa sigara yiyecek ve içecek maddelerinin içine uyku verici ilaçlar enjekte edilmek suretiyle insanlar dolandırılabilmektedir.</p>

  <p class="normal">Döviz ve altın alırken de döviz bürolarıyla kuyumcular tercih edilmeli. ATM›lerden para çekerken, kartınızın makineye sıkışması durumunda size yardımcı olmak isteyen kişilere şifrenizi kesinlikle vermeyiniz. Alışverişlerde almış olduğunuz çeklerle ilgili şüpheniz varsa, ilgili bankaları arayarak, çek almış olduğunuz müşterinin o banka ile ne zamandır çalıştığını ve çeklerin sağlamlığını kontrol ediniz.</p>

  <p class="normal">Falcılara itibar etmeyiniz. Bankadan emekli maaşı veya ikramiyenizi alıp giderken önünüze geçerek bankada görevli olduğunu ve yanlış ödeme yapıldığını söyleyerek paranın eksik kalan kısmının ödenmesi için bankaya davet edip paranızı alan ve sizi pul almaya gönderen şahıslara inanmayınız.</p>

  <p class="normal">Kendilerini gümrük muhafaza memuru olarak tanıtıp, gümrükten ucuz fiyatla mal alacağını vaat edip paranızı alanlara; kendilerini doktor ya da hastanede görevli olarak tanıtıp, sizi ücretsiz tedavi ettireceğini söyleyip para isteyenlere inanmayınız. Hastanede röntgen çekimi öncesi sizi başka bir odaya alıp, bileziklerinizi ve takılarınızı çıkarmanızı isteyen röntgen memuru görünümündeki kimselere kanmayınız.</p>

  <p class="normal">İkametinize gelerek kamu görevlisi olduklarını beyan eden kişilerden kimlik sorunuz ve komşunuzdan ilgili birimi arayarak konuyu teyit ediniz. Sizi tanıdığını söyleyen, ancak sizin tanımadığınız şahıslara kesinlikle para veya değerli eşya vermeyiniz. Kendisini makam ya da unvan sahibi olarak tanıtan kişiden de mutlaka kimlik sorunuz.</p>

  <p class="normal"><span class="ideitalik">ATM dolandırıcılıkları</span></p>

  <p class="normal">Kart Sıkıştırma: Kağıt, tahta ve yapışkan şeklinde çeşitli maddeler kullanılarak kartın, ATM'nin kart giriş haznesinde kart sahibinin herhangi bir işlem yapmasına izin vermeyecek şekilde sıkıştırılmasıdır. Bu yöntem ile ele geçirilen kartın şifresi, kart hamili işlem yaparken omuzu üzerinden okuma, cep telefonu ve şifrenizi tekrar girin şeklinde önerilerle öğrenilmekte ve dolandırıcılık amaçlı kullanılmaktadır. ATM'ye sıkışan kartın bankaya bildirilerek iptal edilebilmesi için kart sahibine çevrilen bir telefon numarası ile cep telefonu uzatılmaktadır. Telefonun öbür ucundaki kişi kart sahibine, iptal işlemi için şifrenin bilinmesi gerektiğini söyleyerek şifreyi öğrenmektedir. Kartının makinede sıkıştığını ve bu durumu bankaya bildirerek kartını iptal ettirdiğini sanan kart sahibi olay yerinden uzaklaştıktan sonra, kart ATM'den alınarak nakit çekilmektedir.</p>

  <p class="normal">ATM'lerin günlük belli bir nakit çekme limitleri vardır. Fakat, yukarıda açıklanan şekilde ele geçirilen kartlardan, başka kartlara havale yapılmak suretiyle bu kartlar nakit çekme limitlerinin çok daha üzerinde dolandırıcılık amaçlı olarak kullanılmaktadır. Kartı sahtekarlık amacı ile kullanan kişi, diğer bir kart sahibine nakte ihtiyacı olduğunu ancak günlük limit nedeni ile daha fazla çekemediğini söyleyerek o kişinin hesabına havale yaparak, bu havale tutarını çekmeyi teklif edebilir ya da sahte isimle açılan vadesiz hesaplara havale yapılabilir. Bu şekilde gerçek kart sahibi gün içindeki nakit çekme limitinin çok daha üstündeki bir tutarda dolandırıcılık işlemine maruz kalabilir. Ayrıca, sıkıştırılan kartın kredi kartı olması durumunda, şifre öğrenilse de öğrenilmese de, kart alışverişte kullanılmaktadır.</p>

  <p class="normal">Para Çıkış Haznesine Müdahale Edilmesi: Para çıkış haznesinin bant veya benzeri bir madde ile kapatılarak paranın dışarı çıkmasının engellenmesi ve gerçek kart hamili ayrıldıktan sonra banda yapışan paranın alınmasıdır.</p>

  <p class="normal">Kart Değiştirme: ATM'de yapılan bir işleme yardımcı olmak bahanesiyle, gerçek kart hamilinin kartının aynı bankanın başka bir kartı ile değiştirilmesi olayıdır. Değiştirmek için kullanılan kartlar genellikle kayıp ve çalıntı kartlardır. Ele geçirilen kartın kullanılabilmesi için gerekli olan şifre, kart sıkıştırma yönteminde açıklandığı gibi elde edilir.</p>

  <p class="normal">ATM Bakım Görevlisi Gibi Davranılması: ATM'ye bakım yapmak amacı ile geldiğini söyleyen kişiler tarafından para kasetlerine ulaşma girişiminde bulunulduğu tespit edilmiştir.</p>

  <p class="normal"><span class="ideitalik">Kredi kartı dolandırıcılarına karşı</span></p>

  <p class="normal">Kredi kartınız kaybolduğu veya çalındığında en kısa sürede ilgili bankayı arayıp iptal ettiriniz. Kredi kartı şifrenizi kimseye söylemeyiniz, kartınızın arkasına şifrenizi yazmayınız, kredi kartı ile şifrenizi aynı yerde bulundurmayınız, şifrenizin doğum tarihi vb. kolay tahmin edilebilir olmamasına dikkat ediniz.</p>

  <p class="normal">İnternet üzerinden yapacağınız alışverişlerde sitenin güvenli olduğundan emin olunuz. Kredi kartı ile yaptığınız alışverişlerde kredi kartınızın POS makinesi dışında başka bir makineden geçirilmemesine dikkat ediniz.</p>

  <p class="normal">Kredi kartınız ile ödeme yapmak istediğinizde kredi kartınızın bizzat yanınızda POS cihazından geçirilmesine dikkat ediniz. Aksi takdirde dolandırıcı şahıslar kredi kartınızı ikinci bir defa POS cihazından geçirerek veya kredi kartınızın bilgilerini kopyalamak suretiyle sizi dolandırabilirler. Kredi kartınız belirtilen sürede adresinize gelmemişse ilgili banka ya da şubeden araştırınız.</p>

  <p class="normal">DOPİNG</p>

  <p class="normal">Sporcunun karşılaşma sırasında zihinsel ve/veya fiziksel performansını artırmak amacı ile yasaklanmış bazı maddeleri ve yöntemleri kullanmasıdır.</p>

  <p class="normal">Sporcu iyi antrenman, düzenli bir beslenme programı ve psikolojik motivasyonla en uygun performans düzeyine ulaşmaya çalışır. Bu düzey, sporcunun fiziksel yapısı ile fizyolojik kapasitesinin ulaşabildiği en üst düzeydir. Doping madde ve yöntemlerinin kullanımıyla bu düzeyin üzerine çıkılması hedeflenmektedir.</p>

  <p class="normal"><span class="ideitalik">Sportif performansı artıran tüm maddeler doping midir?</span></p>

  <p class="normal">Sporcuların sportif performansı artırmak amacıyla kullandıkları protein, aminoasit tablet ve tozları, yasaklı madde içermiyorlarsa doping olarak kabul edilmez. Protein, aminoasit gibi maddelerin vücutta eksiklikleri görüldüğünde sporcunun performans düzeyinde düşüş meydana gelir. Bu maddeler dışarıdan yerine konarak sporcunun en uygun performans düzeyine ulaşması sağlanır. Ancak, bu maddeler çok yüksek dozlarda kullanılsalar dahi sportif performansı antrenmanlarla kazanılan en uygun performans düzeyinin üzerine çıkaramaz.</p>

  <p class="normal"><span class="ideitalik">Vitamin takviyesi doping midir?</span></p>

  <p class="normal">Vitaminler sporcular tarafından en çok kullanılan maddelerdendir. Enerjinin ana kaynakları değildir. Karbonhidrat ve yağlardan enerji oluşumuna yardımcı olur. Eksikliklerinde sportif performans azalabilir. Çeşitli besinlerden oluşmuş diyet, yeterli sıvı ve artan kalori gereksinimini karşılayacak besin alımı, vitamin ve mineral gereksinimini de karşılamaktadır.</p>

  <p class="normal">Besinlerle alınan vitaminlerde yetersizlik söz konusu ise, alınan ek vitamin tabletleri ile azalan sportif performans normal düzeye çıkarılabilir. Hiçbir vitamin preparatı, sportif performansı antrenmanlarla kazanılan en uygun düzeyin üzerine çıkarmaz. Vitamin eksikliğinin performansı bozuyor olması, vitamin yüklemenin performansı artıracağı anlamına gelmez. Yüksek dozlarda vitamin, vücutta vitamin olarak değil toksik (zehirli) madde olarak etki gösterir. Vitaminlerin çok güvenli oldukları düşünülür ancak her yıl A, B, C ve E vitamini zehirlenmesi nedeniyle binlerce vaka hastanelere başvurmaktadır.</p>

  <p class="normal">İlaçların <span class="ideitalik">doping</span> içerip içermediğini nasıl anlarız?</p>

  <p class="normal">Dünya Anti-Doping Ajansı her yılın ilk aylarında hangi maddelerin ve yöntemlerin yasaklı kapsamına girdiğini bildiren bir doping listesi yayınlamaktadır. Genellikle bir önceki yılın listesine eklemeler veya çıkarmalar yapılan bu listeler, ilgili federasyonlara gönderilir.</p>

  <p class="normal">Sporcular kullanacakları ilaçların yasaklı listesine girip girmediğini bir hekime danışarak öğrenmek zorundadır. Listede yer alan yasaklı maddeleri kullandığı saptanan sporcular, dopingli sayılarak ceza alırlar.</p>

  <p class="normal"><span class="ideitalik">Hangi madde ve yöntemler doping kabul edilir?</span></p>

  <p class="normal">Yasaklı maddeler, yasaklı yöntemler ve kullanımı kısıtlı maddelerin listeleri Uluslararası Olimpiyat Komitesi'nin her yılın ilk aylarında yayınladığı doping listeleri temel alınarak hazırlanmaktadır.</p>

  <p class="normal">Yasaklı maddeler</p>

  <p class="normal">S1- Uyarıcılar</p>

  <p class="normal">S2- Narkotik analjezikler</p>

  <p class="normal">S3- Kannabinoidler</p>

  <p class="normal">S4- Anabolik ajanlar</p>

  <p class="normal">S5- Peptid hormon ve analogları</p>

  <p class="normal">S6- Beta-2 Agonistler</p>

  <p class="normal">S7- Anti-östrojenik aktivite ajanları</p>

  <p class="normal">S8- Maskeleyici ajanlar-idrar söktürücüler</p>

  <p class="normal">S9- Glukokortikoidler</p>

  <p class="normal">S10- Alkol</p>

  <p class="normal">S11- Beta bloke ediciler</p>

  <p class="normal">Yasaklı yöntemler</p>

  <p class="normal">1- Oksijen taşınmasını artıranlar</p>

  <p class="normal">A- Kan dopingi</p>

  <p class="normal">B- Modifiye hemoglobin ürünleri</p>

  <p class="normal">2- Farmakolojik, kimyasal ve fiziksel işlemler</p>

  <p class="normal">3- Gen dopingi</p>

  <p class="normal"><span class="ideitalik">Doping neden yasaklanmıştır?</span></p>

  <p class="normal">Doping hem haksız rekabete zemin hazırlaması, "Fair play" anlayışına uymaması nedeniyle spor etiğine aykırıdır hem de sporcu sağlığını kısa ve uzun süreli olarak bozar ve hatta ölüm riskinin oluşmasına neden olur. Bu nedenlerle doping WADA, Uluslararası Olimpiyat Komitesi (IOC), FIFA, UEFA, FIBA, IAAF gibi uluslararası spor organizasyonları tarafından yasaklanmaktadır.</p>

  <p class="normal"><span class="ideitalik">Doping maddelerinin zararları</span></p>

  <p class="normal">Doping maddelerinin hemen hepsi vücutta kısa ya da uzun süreli yan etkilere neden olur. Özellikle, sporcular tarafından en çok kullanılan erkeklik hormonu benzeri maddelerin kalp krizi, iyi ve kötü huylu tümör oluşumu, karaciğer fonksiyon bozukluğu, kısırlık gibi rahatsızlıklara neden olduğu bilinmektedir.</p>

  <p class="normal">Bu maddeleri kullanan sporculardan bazılarının, sportif yaşamları sırasında ya da sporu bıraktıktan sonra bu maddelerin kullanımı nedeniyle oluşan hastalıklar yüzünden öldüğü bilinmektedir.</p>

  <p class="normal">DÜĞÜMLÜ MENDİL</p>

  <p class="normal">Aziz Nesin'in 1955 tarihli seri katil romanıdır. Aziz Nesin büyük bir mizah ustasıydı. Hikaye, roman, oyun, taşlama ve diğer türlerde yazdığı eserlerinin hemen hepsinde bu yanı ağır basar. Ancak Düğümlü Mendil, yazarın pek az bilinen bir eseridir. Düğümlü Mendil, Türk edebiyatının belki de ilk "seri katil"ini barındıran polisiye romandır. Esinlenme nedeniyle Rıza Çavdarlı'nın 1941 tarihli Müthiş Katil Landru isimli eserini saymazsak…</p>

  <p class="normal">Ayda Bir Polis Romanları'nın üçüncü kitabı olarak yayımlanan Düğümlü Mendil, o yılların polisiye roman ölçülerinde, küçük boyutlarda ve yüz elli sekiz sayfadır. Aziz Nesin'in böyle bir polisiye roman yazdığının bilinmemesinin en önemli nedeni, kitaba kendi ismini koymayışıdır. Kapakta yazar ismi yoktur. İç sayfada Nuru Hayat ismi yer alır. Aziz nesin, yazılarında iki yüze yakın takma ad kullanmıştır.</p>

  <p class="normal">Kitabın konusu şöyledir: Şubat ayının sonları, bir akşam üstü. Hava erkenden kararmış, etrafta mavimsi bir beyazlık var. İstanbul surlarının iç taraf bedenine gömülmüş küçük evlere, kulübelere giden, kaldırımsız, dar bir yolun başı… Kar sessizce yağıyor. Karlara batıp çıkarak yürüyen bir adam tasvir ediliyor. Kılık kıyafetinden, az sora bineceği Cadillac otomobilinden zenginliği hemen anlaşılan bu adam köklü bir ailenin hayattaki tek ferdi, işadamı İsmet Doğar. İthalattan ihracata, modaevinden güzellik salonu işletmeciliğine kadar pek çok tarakta bezi olan İsmet bey, İstanbul'un sur dibindeki bu yoksul semtinde on yedi yaşında güzel bir kızı gözetliyor: Necla'yı.</p>

  <p class="normal">Tam o sıralarda İstanbul sokaklarında gazeteci çocuklar da heyecanla bağrışıyorlar: Yazıyor, dün geceki korkunç cinayeti yazıyor! Bu cinayet, İstanbul'da arka arkaya devam eden faili meçhul cinayetler serisin bir yenisi. Polis, son iki ay içinde, üç genç ve güzel kadın cinayetini tespit etmiş. Ayrıca, daha önceki dört kadın ölümün de bu cinayetlerle ilişkisi olduğundan şüpheleniyor. Kadınların nasıl ve ne şekilde öldürüldüğünün tespit edilemeyişi yüzünden bu esrarlı cinayetlerin düğümü çözülemiyor. Maktul kadınlar, kendi ecelleriyle ölmüş oldukları izlenimi bırakacak halde bulunuyorlar ve ilk başlarda cinayetten şüphelenilmiyor.</p>

  <p class="normal">Cinayet masası şefinin gözü, son cinayet olayında öldürülen kadınla aynı odada kaldığı tespit edilen İsmet Doğar'ın üzerinde. İsmet Bey ise genç Necla'dan başkasını görecek halde değil. Kızsa kendisi gibi yoksul bir üniversite öğrencisiyle nişanlı. Elbette zengin adam yoksul delikanlıyı parası sayesinde kolaylıkla alt edecektir. Ne var ki detektifler İsmet Doğar'ın hatıra defterini ellerine geçirirler, onun çocukluğuna dair kayıtlardan cinayetlerin faili olduğuna kanaat getirirler. Hikaye, İsmet Bey'in köşkündeki düğünde, köşkün dehlizlerindeki bir kovalamaca sahnesiyle son bulur.</p>
</body>
</html>
