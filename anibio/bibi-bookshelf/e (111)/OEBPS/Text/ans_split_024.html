<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_23">&nbsp;&nbsp;&nbsp;T&nbsp;&nbsp;&nbsp;</h1>

  <p class="normal">TECAVÜZ</p>

  <p class="normal">Irza geçme veya tecavüz, kişinin rızası dışında cinsel ilişkide bulunulmasıdır. Genelde erkek tarafından kadına ve kız-erkek çocuklara doğru yapılan bir eylemdir. Tecavüz bir insanlık suçu olarak kabul edilir.</p>

  <p class="normal"><span class="ideitalik">Vajen yolu ile ırza geçme</span></p>

  <p class="normal">Kadının vajinasına penis ya da yabancı madde sokulması ile gerçekleşen, kadının rızası dışındaki ırza geçme türüdür.</p>

  <p class="normal">Vajinal yolla ırza geçmede; genital organlar çevresinde, memelerde, boyunda, uyluk iç yüzlerinde ve gluteal bölgelerde ekimoz, erozyon ve eritem gibi travmatik lezyonlar oluşabilir. Cinsel organlar dışında vücudun diğer yerlerinde de bu gibi belirtiler bulunabilir. Vajina içinde ve dışında genital bölge çevresinde olayın mağduru ve failin iç çamaşırlarında meni ve meni lekeleri bulunabilir.</p>

  <p class="normal"><span class="ideitalik">Oral</span></p>

  <p class="normal">Zorla oral birleşme gerçekleştirmek de tecavüz sayılmaktadır. Eylem; açıkta ve adaba aykırı olmadıkça, akıl ve bedensel zayıflıktan yararlanılarak gerçekleştirilmedikçe ve zor kullanılmadıkça ırza geçme olarak kabul edilmez.</p>

  <p class="normal"><span class="ideitalik">Irza geçmeye teşebbüs</span></p>

  <p class="normal">Kişi bütün hazırlıkların tamamlamış, ancak eylemin gerçekleştirilmesi sırasında kişinin elinde olmayan bir nedenle eylem gerçekleşemez ise, bir başka anlatımla kişi amacına ulaşamazsa olay, ırza geçmeye teşebbüstür. Kişinin direnç göstermesi durumunda olay teşebbüs aşamasında kalır. Eksik veya tam teşebbüs halinde anüs ve vajen çevresinde sıyrıklar, ekimozlar ve yırtıklar görülebilir.</p>

  <p class="normal">TERÖRİZM</p>

  <p class="normal">Terör ve terörizm konularında farklı yaklaşımlar sergilenmektedir. Bu nedenle, kavramları zihinlerde berraklaştırabilmek için yerli ve yabancı kaynaklarda yer alan tanımların birlikte incelenmesinde fayda vardır. Kökünü Latince "terrere" sözcüğünden alan terör deyimi "korkudan sarsıntı geçirme" veya "korkudan dehşete düşmeye sebep olma" anlamlarına gelmekte olup, ilk defa Dictionnaire de I'Academie Française'nin 1789 yılında yayınlanan ekinde rastlanmaktadır. Nitekim, 1789 Fransız ihtilali sonrasının dönemi tarihçilerince "terör rejimi-rejime de la terreur" olarak anıldığı bilinmektedir. Türkçe'deki karşılığı "yıldırma, korkutma" olan terör kelimesi, Fransızca Petit Robert sözlüğünde "bir toplumda bir grubun halkın direnişini kırmak için meydana getirdiği ortak korku" anlamında yer alırken, Siyasi Terimler ve Örgütler sözlüğünde "kamu otoritesini veya toplum yapısını yıkmak için girişilen korku ve yılgınlık saçan şiddet hareketleri" olarak belirtilmektedir. 3713 sayılı Terörle Mücadele Kanunu'nun 1.maddesinde; "Terör; baskı, cebir ve şiddet, korkutma, yıldırma, sindirme veya tehdit yöntemlerinden biriyle, Anayasa'da belirtilen Cumhuriyet'in niteliklerini, siyasi, hukuki, sosyal, laik, ekonomik düzenini değiştirmek, devletin ülkesi ve milleti ile bölünmez bütünlüğünü bozmak, Türk Devleti'nin ve Cumhuriyeti'nin varlığını tehlikeye düşürmek, devlet otoritesini zaafa uğratmak veya yıkmak veya ele geçirmek, temel hak ve hürriyetleri yok etmek, devletin iç ve dış güvenliğini, kamu düzenini veya genel sağlığı bozmak amacıyla bir örgüte mensup kişi veya kişiler tarafından girişilecek her türlü eylemlerdir" şeklinde tanımlanmaktadır. Ancak, bu tanıma uluslararası boyut kazandırılması gerekmektedir.</p>

  <p class="normal"><span class="ideitalik">Terörün Unsurları</span></p>

  <p class="normal">İdeolojik unsur: Terörün öncelikle bir ideolojik alt yapısının olması gerekmektedir. İdeolojik unsur, örgütün hareket noktasını oluşturmaktadır. Örgüt, benimsediği ideoloji doğrultusunda hareket etmekte, stratejisini buna göre belirlemektedir. Terör örgütlerinin siyasi eğitim adını verdikleri faaliyetlerin amacı, örgütün dayandığı temel ideolojiyi örgüt mensuplarına benimsetmek ve onları örgütün hedefleri doğrultusunda bilinçlendirmektir. İdeolojik eğitim de diyebileceğimiz bu süreçle örgüt mensuplarının örgüte bağlılıkları sağlanır. Günümüzde terör örgütlerinin dayandığı başlıca ideolojiler arasında, Marksist-Leninist ideoloji (Komünizm), Milliyet (etnik) kaynaklı ideoloji (Faşizm, Kürtçülük, Ermeni Milliyetçiliği gibi), dini kaynaklı ideoloji gibi farklı kaynakları temel alan, ancak hedef olarak rejim değişikliğini veya bölünen topraklar üzerinde yeni bir devlet kurmayı amaçlayan ideolojiler yer almaktadır.</p>

  <p class="normal">Örgüt unsuru: Terörün bir diğer unsuru ise örgütlü yapıdır. Terörle Mücadele Kanunu'na göre örgüt, iki veya daha fazla kimsenin aynı amaç etrafında birleşmesiyle meydana gelir. Örgüt; organize bir yapı içerisinde, aynı ideolojiyi benimseyen ve aynı hedefe yönelmiş kişilerden oluşur. Günümüzde terör örgütleri, çoğunlukla örgüt lideri ile ona bağlı üst düzey sorumlular ve daha alt düzeydeki bölge, il ve birim sorumlularından oluşmaktadır. Örgütsel yapılanmada illegal teşkilatlanma ve gizlilik esastır. Bu aynı zamanda örgütün temel güvenlik ihtiyaçlarına yönelik bir yapılanmadır. İllegal faaliyet, legal alanda öne çıkan sempatizanların illegal alana kaydırılmaları ile beslenir. Böylece, operasyonlarla ortaya çıkan kadro kayıpları, yeni ve deşifre olmamış örgüt mensuplarının illegal kadrolara aktarılmasıyla giderilmeye çalışılır.</p>

  <p class="normal">Şiddet unsuru: Terörün en önemli unsuru, şiddet unsurudur. Terör örgütleri şiddeti, ideolojileri doğrultusunda belirledikleri hedeflere ulaşmada önemli bir araç olarak görmekte, «silahlı propaganda» adı da verilen terör eylemlerini, mevcut anayasal düzeni değiştirmek için kaçınılmaz bir yöntem olarak benimsemektedirler. Terör örgütleri, gerçekleştirdikleri şiddet eylemleri ile topluma korku salarak, halkta bıkkınlık ve yılgınlık duygusu oluşturup, vatandaşın devlete olan güvenini sarsmayı ve kaos ortamı yaratmayı hedeflemektedirler.</p>

  <p class="normal"><span class="ideitalik">Terörizm</span></p>

  <p class="normal">Terörizm kavramı, terör yöntemlerinin siyasi bir amaçla örgütlü, sistemli ve sürekli bir şekilde kullanılmasını benimseyen bir strateji olarak terör kavramından ayrılmaktadır. Terör terimi, dehşet ve korkuyu belirtirken terörizm, bu kavrama süreklilik ve siyasal içerik katmaktadır. Buradan hareketle terörizm, «Savaş ve diplomasi ile kazanılmayan sonuçları elde etmek, korkutmak ve itaat ettirmek için bir teoriye, felsefeye ve ideolojiye dayanılarak siyasi maksatlarla, iradi olarak terör ve şiddetin sistemli ve hesaplı bir şekilde kullanılmasıdır» şeklinde tanımlanabilir. Ansiklopedik tanımlarda ise terörizm; International Encylopedia of Social Sciences›de; «önceden belirlenmiş hedefleri elde etmek için şiddet kullanan, şiddete başvuran bir grubun veya partinin kullandığı metot», Meydan Larousse›da; «ihtilalci grupların giriştiği şiddet eylemlerinin tümü, tedhişçilik, bir hükümet tarafından uygulanan şiddet rejimi», Ana Britannica›da; «siyasal bir hedefe ulaşmak amacıyla devlete, halka ya da bireylere karşı sistemli şiddet eylemlerine başvurma» şeklinde tanımlanır. Ceza Hukukçusu Ordinaryüs Prof. Dr. Sulhi Dönmezer ise "şiddetin, sosyal, ulusal, ırksal, dinsel, fesat çıkarıcı ve diğer maksatlarla ve sosyal sınıflar arasında çatışma ve savaşı tahrik etmek üzere planlı ve hukuk dışı olarak kullanılması» şeklinde bir tanım vermektedir.</p>

  <p class="normal"><span class="ideitalik">Terörizmin Amacı</span></p>

  <p class="normal">Terörizmin temel amacı, bir davaya veya siyasal anlaşmazlığa dikkat çekilmesidir. Bu "dikkat çekme", şiddet eylemleri neticesinde toplumda oluşturulan korku ve dehşet havası ile sağlanmaktadır. Kitle iletişim araçlarının sağladığı imkânlardan da yararlanan terörizm, yarattığı korku ve dehşet ile bir bakıma topluma; "Benden yana mısın, değil misin?", "Benden değilsen düşmanımsın", "Düşmanımsan hedefimsin", "Senin yaşama hakkın yoktur.» şeklinde belirtilebilecek «taraf olma» çağrısında bulunmaktadır. Terörizm, bu dramatik çağrılar ile insanlara tarafsız olma hakkını yasaklamakta, onların zihinsel ve duygusal masumiyetini yok etmekte, şiddet ortamına çekmekte ve toplumun şiddet yoluyla siyasallaşmasına, kutuplaşmasına yol açmaktadır. Toplumdaki kutuplaşmalar da zihinsel ve duygusal yönden bölünmüş «çatışan tarafları» ortaya çıkarmaktadır. Çatışan tarafların ise toplumun birlik ve bütünlüğünü bozacağı, dolayısıyla terörün amacına hizmet edeceği açıktır. Terörizmin benimsediği bir diğer amaç, kargaşa yaratarak toplumun direnme gücünü kırmak, yerleşik sosyal ve siyasal düzenin arkasındaki halk desteğini şiddet yoluyla zayıflatmaktır. Terörizmin bazı güçler tarafından birtakım siyasi ve ekonomik çıkarlar sağlamanın da aracı olarak kullanıldığı dikkate alındığında amaç oldukça farklılaşmaktadır. Bu gibi durumlarda terörizmin amacı, bir kazanım elde etmek maksadıyla hedef alınan ülke ve toplumda belirli ortamların oluşmasına aracılık etmektir. Türkiye gibi stratejik öneme sahip ülkelerin terör ortamında tutulmasında, ülkemizi hedef olarak seçmiş devletler ve birtakım güçlerin çıkarları açısından zaruret bulunduğu, terörün amacının da sadece bu ortamın devamını sağlamak olduğu değerlendirilmektedir. Bu nedenle terörizm, bir siyasi mücadele aracı olmaktan çıkıp, bir ülkenin bir başka ülkeyi zayıflatmak ve istikrarsızlaştırmak için kullandığı bir araç haline gelmektedir. Öte yandan, terörizm kitlelere yönelik hedef gözetmeyen şiddet eylemleriyle, toplumun güven duygusunu ortadan kaldırarak, halkın can derdine düşmesini ve olaylara tepkisiz kalmasını amaçlar. Böylece, kitleler terörizme karşı duyarlılıklarını yitirir, terörü kanıksar ve devletle toplum arasında güven açısından büyük bir uçurum oluşur. Terörizmin bir başka amacı da; baş eğdirmek, itaat ettirmektir. Terörizmin bu türü, terörist örgütlerce kendi üyelerine ve etkilemek istedikleri halk kesitlerine uygulanabilmektedir. Terörist gruplarca amaçlanan; yandaşlar kadar «seyircilerin» de itirazsız baş eğmeleri, «hedef kitlenin» emredileni yapmasıdır. Etkilenmesi amaçlanan bireylere ikinci defa düşünecek zaman ve aksine davranabilecekleri alan bırakılmaz. Amaç, «hedef kitleyi» yıldırmak, yönlendirmek ve yönetmektir.</p>

  <p class="normal"><span class="ideitalik">Uluslararası Terörizm</span></p>

  <p class="normal">Güçlü devletlerin etkin politikaları karşısında kendisi için bir çıkış noktası bulamayan bazı devletler, terörü engelleri aşmada bir araç olarak görmüşlerdir. Güçlü bazı devletlerin de uluslararası alanda kendi politikalarının işlerliğini kolaylaştırmak ve rakiplerini etkisiz kılabilmek için terörü bir araç olarak kullandıkları görülmektedir. Geçtiğimiz yüzyılda; özellikle İkinci Dünya Savaşı'ndan sonra nükleer bir dengenin kurulması ile sıcak savaştan kaçınılmış, buna mukabil terörizm gün geçtikçe yaygınlaşmıştır. Terörizmin, uygulama alanı olarak seçilen bazı küçük ve geri kalmış, demokrasisi tam gelişmemiş ülkelerde başarıya ulaşmış olması, uygulayıcı olan ülkeleri cesaretlendirmiş ve böylece terör alanı gittikçe genişlemiştir. Bu safhadan sonra terörizm uluslararası bir savaş türü olarak önümüze gelmiştir. Verilen destek, zamanla terörizmin boyutlarının büyümesine ve uluslararası nitelik kazanmasına neden olmuştur. Dolayısıyla, gerçek anlamı içerisinde ve küresel olarak terörizme bakıldığında dolaylı yıpratma yöntemlerinin kullanıldığı bir dünya iç savaşı olarak da adlandırılabilir. Özel bir şiddet eylemi veya değişik bir soğuk savaş şekli olan terörizm, uluslararası alanda etkin ve güçlü devletlerin, gelişmemiş veya gelişmekte olan ülkelerin içerisindeki sosyal, ekonomik, kültürel ve benzeri birçok alandaki sorunların istismar edilmesi sonucu, var olan veya suni olarak oluşması sağlanan şiddet içerikli fikir ve hareketlerin belirli bir amaç için harekete geçirilmesi sonucu ortaya çıkmaktadır. Günümüzde terörün en önemli özelliği, uluslararası bir nitelik kazanması ve bu ilişkilerini oldukça geliştirmiş olmasıdır. Artık, teröristler eskiden olduğu gibi sadece içinde bulundukları ülke ile sınırlı kalmayıp, başka ülkelerdeki farklı gruplar ile bağlantılar kurarak karşılıklı destek sağlamaktadırlar. Dolayısıyla teröristler, uluslararası bağlantılarını ve modern teknolojiyi de kullanmak suretiyle milletlerarası etki yapan eylemler düzenleyebilmektedirler. Terör örgütlerinin başka ülke ve gruplardan destek almadan başarıya ulaşması, varlığını sürdürmesi hemen hemen imkânsız gibidir. Özellikle eğitim, teşkilatlanma, finans ve silahlı eğitim için dış desteğe ihtiyaç duymaktadırlar. Bu özelliği ile terörizm, uluslararası bir nitelik kazanmaktadır. 1989 basımı, «Terörizm, Dünü, Bugünü, Yarını» adlı kitabında Profesör Yılmaz Altuğ tarafından yapılan tespite göre terörizm; yabancılara veya yabancılara ait hedeflere yöneltilirse, hükümetler veya birden fazla devlet tarafından beslenen unsurlarca yapılırsa, bir yabancı hükümetin veya uluslararası örgütlerin siyasi mekanizmalarını etkilemek için yapılırsa uluslararası nitelik kazanmaktadır.</p>

  <p class="normal">Günümüzde bazı devletlerin ekonomik veya politik çıkarları gereği, bazı devletlerin ise uluslararası alanda kendi milli politikaları ile çatışan diğer devletlere karşı dolaylı yıpratma ve dayatma yöntemi olarak terörizmi bir maşa olarak kullanmaları ve desteklemeleri sonucu terörizmin boyutları genişlemiş ve uluslararası bir nitelik kazanmıştır. Savaş, diplomasinin devamıdır. Terörizm, savaş ve diplomasi ile elde edilemeyen sonuçları elde etmek için yapılan eylem veya eylemlerdir» ifadesi, uluslararası terörün anlaşılmasına ışık tutmaktadır.</p>

  <p class="normal"><span class="ideitalik">Terörizmin uluslararası bir nitelik kazanmasının ve artmasının başlıca nedenleri;</span></p>

  <ul class="calibre2">
    <li class="list-paragraph">Uluslararası haberleşme ve ulaşım araçlarının son yıllardaki çok hızlı gelişimi,</li>

    <li class="list-paragraph">Yeni silah ve teçhizatlar ile teknolojik imkânların artması,</li>

    <li class="list-paragraph">Bazı ülkelerin ideolojilerini ve devrimlerini yaymada terörizmi yöntem olarak seçmeleri,</li>

    <li class="list-paragraph">Uluslararası terör örgütleri arasındaki istihbarat, eğitim, lojistik, teknik, finans temini, eylem yöntemleri konusunda organik bağların ve işbirliğinin artması</li>
  </ul>

  <p class="normal">Bu açıklamalardan sonra uluslararası terörizmi, bir veya birden çok ülke vatandaşlarınca oluşturulmuş, desteğini içeriden ve dışarıdan, bir veya birden çok kaynaktan sağlayan organizasyon; kişi veya guruplarca, herhangi bir toplum, devlet veya devletler üzerinde baskı yaratmak suretiyle bazı kazanımlar sağlamak, etnik ve bölgesel sorunları tahrik ederek ülkelerin ulusal menfaatlerine zarar vermek amacıyla şiddet eylemlerine başvurulması şeklinde tanımlamak mümkün olabilir.</p>

  <p class="normal">THOMAS DE QUINCEY</p>

  <p class="normal">Küçük yaşta babasız kaldı. Oxford Üniversitesi'nde düzensiz olarak gördüğü edebiyat öğrenimi sırasında çektiği baş ağrıları yüzünden afyon kullanmaya alıştı. 1809'da "Göl Şairleri" diye bilinen Wordsworth, Coleridge ve Southey ile dostluk kurdu. Londra'da yayımladığı ilk kitabı Confessions of an English Opium-Eater'dir (Bir İngiliz Afyon Düşkününün İtirafları, 1821). Bunun ardından Londra'da ve 1828'de yerleştiği Edinburgh'da birçok makale ve deneme yayımladı. Encyclopaedia Britannica'da Goethe, Schiller ve Shakespeare maddelerini yazdı.</p>

  <p class="normal"><span class="ideitalik">En tanınmış eserleri</span></p>

  <p class="normal">Adam Öldürmenin Güzel Sanatlardan Sayılması Üzerine (1827), Derin İç Çekişler (1845), The English Mail Coach (1849)</p>

  <p class="normal">TİP YAŞLA BİRLİKTE DEĞİŞİR</p>

  <p class="normal">Yaş, insanın hayat sürecinin biyolojik terminolojisidir ve insanın kronolojik yaşının her zaman dış görünüş yaşı ile birebir örtüşmediği de bir gerçektir. İnsanın yüzünün yapısı ve görünümü ile hangi yaşta olduğunu belirlemek mümkün olmamakta ve bunu tespit amacıyla birçok laboratuarda farklı alanlarda ve farklı yöntemlerle çalışmalar yapılmaktadır.</p>

  <p class="normal">İnsanın doğduğu günden itibaren başlayan yaşlanması farklı yaşlarda kendine özgü genetik özellikleri ile ölçülür. Deri yapısını örnek olarak inceleyecek olursak moleküler seviyede biyolojik yaşlanma genetik yapıya uygun olarak değişiklik gösterir ve bu değişiklikler farklı yaş aralıklarında farklı ölçülere sahiptir. Genetik etkenler ve sağlık durumuna bağlı olarak biyolojik yaş şahsın takvim yaşından farklı olabilir.</p>

  <p class="normal">Boyun uzamasının durduğu dönemden sonraki 10 yılda (25-35 yaş) insanın dış görünüşünde belirgin değişiklikler görülür. Yağ dokusunun tipi, gelişme döneminde ve 40 yaşından sonra ortaya çıkar. Yağ dokusu 60-65 yaşından sonra belirgin derecede azalmaya başlar ve bu değişiklik 80 yaşından itibaren çok daha net olarak fark edilebilir.</p>

  <p class="normal">Yaklaşık 10-12 yaşlarında burun kavisi kendi şeklini alır ve 17-19 yaşlarında kendine has özellikleri göze çarpar. Burun 40-45 yaşından sonra göze çarpacak derecede kalınlaşır, özellikle burun kökü ve civarındaki damarlanma sonucunda kırmızı ve mavi-yeşil görünümde renk değişikliği meydana gelir.</p>

  <p class="normal">Göz çukurunun medial kısmı 20-25 yaş aralığında belirgindir. 55 yaşından sonra karakteristik olarak gözün dış kısmında ve göz çukurunun dış kenarında aynı zamanda, aşağı göz kapağında ve onun altında ilave kırışıklıklar meydana gelir. Bu kırışıklıkların meydana gelmesinde, şeklinde ve derinliğinde bazı faktörlerin etkisi vardır. Güneş ışınlarının, sosyal–psikoloji etkenlerin görünüşe etkisi büyüktür ve bu etkiler sonucu gerçek yaşı 20-25 olan bir kişi dış görünüşü ile 35-45 yaşında gibi görülebilir.</p>

  <p class="normal">Bazen zamanından önce meydana gelen fizyolojik değişiklikler kendisini yüzün dış görünüşünde daha çok göstermektedir. Bunlar deride zamanından önce meydana gelen kırışıklıklar, gözün görmesindeki zayıflama, derideki solukluk, kafada farklı bölgelerde farklı miktarda kılların dökülmesi olarak kendini gösterir. Birçok patolojik etken (Miyelom hastalığı, akromegali, tiroit hiper fonksiyonu, tümör ve tümöre benzer lezyonlar, burun derisinde rinofima, yüz sinirinin paralizi, böbrek hastalıkları vs.) yüzde kırışıklıklar meydana gelmesine yol açmakta ve bunun sonucunda gerçek yaşla dış görünüş arasında olan ilişki yanlış kurulmaktadır.</p>

  <p class="normal">Kırışıklıklar ve sulkuslar 30 yaş döneminde esaslı olarak derinleşmeye ve alnı tam kapsamaya başlar. İlk olarak "yaşlılık yüzü sendromu" oluşmaya başlar. Kozmetik amaçlı yapılan işlemlerin maksimum tesiri 40-45 yaşına kadar olduğundan, bu yaşlardan sonra hiçbir pahalı kozmetik işlemi önemli etkisi olmamaktadır.</p>

  <p class="normal">Kadınlarda yanakta deri sarkması 40 yaşından başlayarak belirginleşir. Bunun sebebi yanakta mimik kaslarında elastikiyet özelliğinin kaybedilmeye başlamasıdır. Bu yaştan itibaren elastikiyet ve kollajen lifleri arasındaki ilişki negatif yönde değişir. Kırışık ve sulkuslar derinin tüm tabakalarını kapsar. Derinin rengindeki soluklaşma süreci başlar. Bu yaştan başlayarak hücre seviyesinde giden yaşlanma süreci hücrelerde madde alışverişinin yavaşlanmasına, zayıflamasına sebep olur. Su-tuz alışverişindeki zayıflamanın sonucunda hücrede fazla maya toplanır ve bunun neticesi "ödemli yüz" bulguları meydana gelir. Birçok araştırmacı bu yaş dönemini hayatın ikinci dönemi olarak adlandırır.</p>

  <p class="normal">Elli yaşlarından başlayarak yüzün ovalliği değişir, sebebi ise kırışıklıkların miktarının artması ve belirginleşmesi, yüzün yaklaşık 1/3'indeki lenf durgunluğu, yağ tabakasının ve derinin gevşek bir hal almasıdır.</p>

  <p class="normal">Altmış yaşlarında deride yaşlılık sonucu pigmentler oluşmaya başlar. Bununla birlikte, birçok kozmetik preparatlar keratomaları geçici olarak ortadan kaldırabilir. Ancak bir kaç günden sonra yeniden meydana gelebilir. Bu yaştan itibaren yaşlılık döneminin ilk devri başlar.</p>

  <p class="normal">Yukarıda gösterdiğimiz yaş dönemleri ve diğer etkenler esas alınarak belirtmeliyiz ki yaşa tesir eden birçok dış faktör yaşlanmanın sürecini hızlandırır. Örnek olarak güneş ışınlarının uzun süreli etkisi özellikle yüzün derisine ve gözün görme kabiliyetine etki eder ve hassas deriye daha çabuk tesir ederek zamanından önce yaşlanmış görüntüsü verebilir. Belirtilen etkenlerin uzun süreli tesirinin biyolojik sonuçları olarak derinin yapısında bozulmalar, özellikle hiper pigmentasyon, renginde soluklaşma, kalınlaşma, deri üst tabakasına yakın yerlerde damarlanmada artma meydana gelir.</p>

  <p class="normal">Yaşla yüzdeki değişiklikler arasındaki ilişkiyi araştıran çalışmalar zamanın bu değişikliklerde etkili olduğunu ortaya koymuştur.</p>

  <p class="normal"><span class="ideitalik">Dr. Vugar K. Hüseynov ile Dr. Bahadur E. Abbasov tarafından kaleme alınan ve Adli Bilimler Dergisi'nde yayınlanan 'Yaşa Bağlı Olarak Meydana Gelen Yüzdeki Değişikliklerin Adli Tıptaki Yeri' başlıklı makaleden alınmıştır.</span></p>

  <p class="normal">TRUMAN CAPOTE</p>

  <p class="normal">20. yüzyıl Amerikan edebiyatının özel yazarlarından biridir. Yıldızının parladığı zamanlar da oldu, itibardan düştüğü zamanlar da. Yazarlık ününe erken kavuşmuş ve alkole çok erken yaşlarda başlamış, cinsel tercihleri ve bu tercihlerini yaşama biçimleriyle -yakın arkadaşı Tenesse Williams ile birlikte- çok sayıda skandala imza atmış, ancak buna rağmen ABD sosyetesi içinde özel bir yer edinmişti. Öyle ki, onun verdiği partilere davet edilmek ya da edilmemek, sosyeteden sayılmak ya da sayılmamakla eş anlamlıydı sayılırdı.</p>

  <p class="normal">Çok genç yaşta, henüz ilk romanlarının basıldığı yıllarda kazandığı ün, sadece ABD ile sınırlı kalmamış, Avrupa'da hatta Türkiye'de bile sevilerek okunmuştu.</p>

  <p class="normal">Kendi hayatından ya da hikâye ve romanlarından senaryolaşmış çok sayıda film vardır. Bunlardan en önemlisi -her ne kadar erkek karakterin eşcinselliği filmde dikkate alınmamışsa bile- başrollerini Audrey Hepburn ve George Peppard'ın oynadığı, Blake Edwards'ın yönettiği Tiffany›de Kahvaltı'dır. Ayrıca 2005 yapımı, Capote›nin kişiliği ve karekteri üzerine çekilmiş olan ve başrollerinde Philip Seymour Hoffman, Catherine Keener, Clifton Collins Jr. gibi oyuncuların yer aldığı Capote adlı film de ilgiyle karşılanmıştır.</p>

  <p class="normal"><span class="ideitalik">Eserleri</span></p>

  <p class="normal">Bir Noel Şarkısı, Gece Ağacı, Çimen Türküsü, Hatıralarım, Bukalemunlar İçin Müzik, Başka Sesler Başka Odalar, Tiffany'de Kahvaltı, Soğukkanlılıkla</p>

  <p class="normal">TUTUKLAMA</p>

  <p class="normal">Tutuklama, ceza muhakemesinde, henüz kesin hükümle özgürlüğü bağlayıcı bir cezaya mahkum olmamışken, suçu işlediği konusunda kuvvetli şüphe bulunan sanığın yargıç kararıyla özgürlüğünden yoksun bırakılmasıdır. Tutuklama, bir ön ceza değildir. Amacı, ceza muhakemesinde sanığın hazır bulunmasını sağlamak, delillerin karartılmasını engellemek ya da olası bir özgürlüğü bağlayıcı cezanın yerine getirilmesini güvencelemektir. Kişi özgürlüğünü en ağır biçimde sınırlandıran bir önlem olması olması nedeniyle hukuk sistemlerinin çoğunda ancak yargıç kararıyla uygulanır.</p>

  <p class="normal">Hem kara Avrupa'sı, hem de İngiliz-Amerikan hukukunda kişisel özgürlüğün keyfi olarak engellenmesini önlemek amacıyla birtakım ön koşulların yerine getirilmesi zorunlu tutulmuştur. ABD'de bir kimse hakkında iddianame hazırlanması yeterli bir tutuklama nedenidir. Çünkü bir jürinin iddianameyi kabul etmesi, kişinin suçlu olabileceği anlamına gelir. Fransız hukukunda 'juge d'instruction' (sorgu yargıcı) ilk yargılama sonunda tutuklama talebinde bulunabilir. Gözetim altında tutulanlar ya da şartlı salıverilenler, bir suç işlemeseler bile gereken koşulları yerine getirmezlerse tutuklanabilirler.</p>

  <p class="normal">Duruşma öncesinde uygulanan önleyici tutuklamaya kovuşturmanın engellenebileceği gerekçesiyle başvurulabilir. Önleyici tutuklamanın, ortaya çıktığı yer olan kara Avrupa'sında özellikle Fransa ve Belçika gibi ülkelerde duruşma öncesinde tutuklananların hakları belirli bir koruma altına alınmıştır. Belçika'da bu yoldan tutuklananların durumu her ay gözden geçirilir. ABD'de mahkeme gözetiminde önleyici tutuklama yaygın protestoların ardından ilk kez 1970'te District of Columbia'da uygulanmaya başlamıştır. Önleyici tutuklama, en geniş uygulamayı diktatörlük rejimlerinde bulur. Bu rejimlerde önleyici tutuklama neredeyse bütünüyle kolluk makamları ile kovuşturmayı yürüten makamların eline bırakılmıştır.</p>

  <p class="normal">TÜRK EDEBİYATINDA İLK POLİSİYE</p>

  <p class="normal">Tanzimat Edebiyatı'nın en önemli isimlerinden Ahmet Mithat Efendi, her eserinde okuyucusunu aydınlatmayı, bilgilendirmeyi amaçladığından hace-i evvel, yani ilk öğretmen diye anılır. Tanzimat Edebiyati'nin en popüler yazaridir. Düzyazının bütün tür ve konularında iki yüz kadar eser vermiştir. Ahmet Midhat'ın yapıtlarının özgün niteliği, akla gelen her konuda okuyucusunu aydınlatması, ona bilgi ve bunun yanında çıkarılacak bir ders vermesidir. Bu bilgiyi vermek için konuyu kesip araya girer; diyeceğini der ve sonra yine konuya döner.</p>

  <p class="normal">Türkçe'de pek çok ilke imza atan Ahmet Mithat Efendi, dilimizde yazılan ilk polisiye romanın da yazarıdır. Esrar-i Cinayat isimli polisiye roman, 1884'te kitap olarak yayınlandı.</p>

  <p class="normal">Esrar-i Cinayat, Ahmet Midhat Efendi'nin Gaboriau'dan etkilendiği ama yine de yerli renkleri ustalıkla kullanıp, konunun yerel yönünü iyice belirlediği bir polisiye romandır. Ahmet Mithat, bu romanda, Gaboriau ve Edgar Allen Poe ile başlayan geleneksel polisiye romanlarda olduğu gibi salt analitik çıkarsamalarla sonuca varan bir polisiye roman yazmamış; melodramın insan kaderiyle ilgili trajik yazgısına; işlenen cinayetler kadar başat bir yer vermiştir. Romanda bütün Ahmet Mithat romanlarında olduğu gibi; naif bir anlatım ve konuyu kesip okuyucuya genel anlamda bilgiler verme açıkça görülür. Kitabin dili, dönemine göre çok sadedir; özellikle diyaloglarda bu durum daha belirgindir. Olayların gelişimi içinde mekân olarak İstanbul'un çeşitli semtleri başarili bir şekilde kullanılmıştır.</p>

  <p class="normal">Esrar-i Cinayat şöyle başlar:</p>

  <p class="normal">Hediye Hanım'ın konağında...</p>

  <p class="normal">Olay "Bin iki yüz şu kadar sene-i hicriyesine müsadif olan Temmuz ayının on yedinci Salı günü" İstanbul'da yayınlanan gazetelerdeki bir haberle baslar. Karadeniz'de balık avından dönen balıkçılar, Boğaz'ın girişindeki Öreke Taşı denilen yerde bir genç kızla iki adamın cesedini bulmuşlardır.</p>

  <p class="normal">Duruma, Beyoğlu mutasarrıflığı müstantiklerinden (soruşturma memuru, dedektif) Osman Sabri el koyar. Osman Sabri'nin kimliği söyle çizilir: Nazik olmak gibi bir kaygumuz olmazsa cılız sözcüğüyle tanımlayabileceğimiz, ufak tefek, karikatür gibi bir adamsa da; beyince ve onun sonucu olan zekâca zenginliğine gözlerinden yayılan anlayış ateşleri tanıklık eder. Cinayet yerindeki kanıtlara dikkat edilmediği ve bozulduğu için ilk soruşturmadan fazla bir sonuç çıkarılamaz.</p>

  <p class="normal">Bu olaydan bir ay sonra Beyoğlu'nda Halil Suri adında Hıristiyan bir Arap evinde asılı olarak bulunur. Halil Suri, dönemin önemli kişileriyle sıkı ancak karışık ilişkileri olan, zengin bir adamdır. Olay ilk önce intihar sayılır. Olay yine Osman Sabri'ye havale edilir. Dedektif, bu kez bilimin de yardımıyla olayın intihar değil cinayet olduğunu ortaya çıkarır. Bilimin katkısı doktorların tanısıyla gerçekleşmiştir.</p>

  <p class="normal">Olaylarla, romanda anlatıcı olarak gördüğümüz bir gazeteci de ilgilenmektedir, ancak Osman Sabri'den pek bilgi alamaz. Ama, gazetelerde adının anılmasından ve övülmekten pek hoşlanan Beyoğlu mutasarrıfı Mecdalettin Paşa, tanıştığı gazeteciye, Osman Sabri'nin kendisine sunduğu raporu bütün ayrıntılarıyla açıklar. Gazeteci, sorumluluk sahibidir, Osman Sabri'nin iznini almadan bu bilgileri yayımlamaz ve aralarında bir dostluk kurulur.</p>

  <p class="normal">Osman Sabri Efendi, iki cinayet arasında bir bağ olduğunu keşfeder. Öldürülen kızın elbisesindeki bir etiketten, elbiseyi diken terziyi bulur, ondan da elbisenin Hediye Hanım Konağı'nda dikildiğini ve parasının Halil Suri tarafından ödendiğini çıkarır. Hediye Hanım 35-40 yaşlarında, kocasının gelirine göre çok lüks bir hayat yaşayan bir kadındır.</p>

  <p class="normal">Olayları aydınlatmak için kararlı olan Osman Sabri, gazeteciden yardım ister ve ortak bir plan uygularlar. Osman Sabri'nin bir ak hadım olan yardımcısı Köse Necmi bohçacı kadın kılığına girip, söz konusu konağa gider ve Osman Nuri'nin tanıdığı bir kuyumcudan ariyet olarak aldığı elmasları çok ucuza satar gözüküp, Hanım ile dostluğu ilerletir. Bu arada da dedektifin Mutasarrıf Paşa'ya kafa tutup kendini azlettirdiğini duyan ve korkan kuyumcu, geçici olarak verdiği elmasları geri ister. Osman Sabri veremeyeceğini, isterse kendisini Mutasarrıf Paşa'ya şikâyet etmesini söyleyerek kuyumcuyu kızdırır. Kuyumcunun şikâyeti üzerine de Paşa büyük bir keyifle Osman Sabri'yi tevkif ettirir ve gazetecilere onu küçük düşürecek beyanlarda bulunur.</p>

  <p class="normal">Osman Sabri, mahkemede gazeteci ve Köse Necmi'nin tanıklığı ile cinayetleri aydınlatmak gayesiyle elmasları Hediye Hanım'a gönderdiğini yargıçlara anlatır ve Hediye Hanım'ın sorgulanmasını sağlar. Bu arada Köse Necmi, Mecdalettin Paşa'nın Hediye Hanım'a yazdığı bir mektubu da ele geçirmiştir. Paşa da mahkemeye gelip ifade vermek zorunda kalır. Hediye Hanım sıkışınca, Öreke Taşı'nda ölü bulunan kızın kendi evlatlığı olan Peri adlı bir kız olduğunu kabul eder ve onu Halil Suri'yi sevdiği için, Peri'ye deli gibi aşık olan Kalpazan Mustafa adlı bir kişinin öldürdüğünü ve sonra da Halil Suri'yi öldürmesinin mümkün olduğunu ifade eder. Osman Sabri, Hediye'nin verdiği ifadeye inanmaz ve merkezi hükümetin verdiği emirle görevine döndüğünden ve artık Mecdalettin Paşa'dan da bir tehlike gelmeyeceğinden gerçeği bulmak için çalışmaya başlar.</p>

  <p class="normal">TÜRK POLİSİYE ROMAN DEDEKTİFLERİ</p>

  <p class="normal">Amanvermez Avni (Osmanlı Polis Hafiyesi) – Yazarı Ebüssüreyya Sami</p>

  <p class="normal">Albay Haki (Gizli Polis Teşkilatı Şefi) – Yazarı Eric Ambler</p>

  <p class="normal">Badik Hilmi – Yazarı R. Cahid</p>

  <p class="normal">Başkomiser Nevzat Çiçekçi –Yazarı Ahmet Ümit</p>

  <p class="normal">Burçak Veral (Bar İşleten Entelektüel Delikanlı Travesti) – Yazarı Mehmet Murat Somer</p>

  <p class="normal">Can Davetçi (Entelektüel Bir Polis Şefi) – Yazarı Ender Sevinç</p>

  <p class="normal">Cem Beyoğlu (Özel Dedektif) – Yazarı Nihan Taştekin</p>

  <p class="normal">Cingöz Recai (Hırsız) – Yazarı Server Bedii Takma Adıyla Peyami Safa</p>

  <p class="normal">Muhabir Ece (Gazeteci) – Yazarı Nihan Taştekin</p>

  <p class="normal">Evan Taner (Türk Polisi) - Yazarı Lawrence Block</p>

  <p class="normal">Fakabasmaz Zihni ( Dedektif) – Yazarı Hüseyin Nadir</p>

  <p class="normal">Ferit Pamir (Gazeteci) - Yazarı Eşref Bağrım</p>

  <p class="normal">Francis (Kedi Dedektif) – Yazarı Akif Pirinççi</p>

  <p class="normal">Haldun Kurter (Emekli Komiser) - Yazarı Yıldırım Üçtuğ</p>

  <p class="normal">Kemal Aslan (Kgb Casusu) - Yazarı Cengiz Abdullayev</p>

  <p class="normal">Kemal Kayankaya (Özel Dedektif) – Yazarı Jacop Arjouni</p>

  <p class="normal">Kıskaç Hamdi - Yazarı Yavuz Turgut</p>

  <p class="normal">Komiser Atakan (Polis-Psikolog) - Yazarı Mehmet Söztutan</p>

  <p class="normal">Komiser Ceyda – Yazarı Müzeyyen Yılmaz</p>

  <p class="normal">Komiser Çetin İmken - Yazarı Barbara Nadel</p>

  <p class="normal">Komiser Agnes Hatice Kemahlıoğlu – Yazarı Erdal Erkut</p>

  <p class="normal">Komiser Cemal Bozkurt – Yazarı Muvaffak Akman</p>

  <p class="normal">Metin Çakır (Kadın Satıcısı ) - Yazarı Armağan Tunaboylu</p>

  <p class="normal">Murat Davman (Detektif İle Ajan Arası Bir Gazeteci) – Yazarı Ümit Deniz</p>

  <p class="normal">Nahit Sami (Türk Arsen Lüpin'i) - Yazarları E. Ali Ve S. Sadi</p>

  <p class="normal">Orhan Çakıroğlu - Yazarı Murat Akdoğan</p>

  <p class="normal">Orhan Demir (Özel Dedektif) - Yazarı Sadık Yemni</p>

  <p class="normal">Osman Sabri Efendi (Beyoğlu Sorgu Yargıçlarından) – Yazarı Ahmet Mithat Efendi</p>

  <p class="normal">Remzi Ünal (Özel Dedektif) – Yazarı Celil Oker</p>

  <p class="normal">Rüzgar Kızıldeniz (Arkeolog) - Yazarı Ayşe Akdeniz</p>

  <p class="normal">Sarp Sapmaz (Kimyager) - Yazarı Sadık Yemni</p>

  <p class="normal">Sinan Dorukan (Özel Dedektif) – Yazarı Hakan Karahan</p>

  <p class="normal">Suat Erez (Özel Dedektif) - Birol Oğuz Adını Kullanan İngiliz Yazar Brunel Hawes</p>

  <p class="normal">Yağız Balcı (Cinayet Masası Başkomiseri) - Yazarı Cüneyt Ülsever</p>

  <p class="normal">Yılmaz Ali (Polis) - Yazarı Vala Nurettin</p>

  <p class="normal">Uzay Polisi Kim Kessler -Yazarı Cenk Eden</p>

  <p class="normal">Cıva Necati</p>

  <p class="normal">Çekirge Zehra</p>

  <p class="normal">Ele Geçmez Kadri</p>

  <p class="normal">Kara Hüseyin</p>

  <p class="normal">Kan Dökmez Remzi</p>

  <p class="normal">Kartal İhsan</p>

  <p class="normal">Pire Necmi</p>

  <p class="normal">Şeytan Hadiye</p>

  <p class="normal">Tilki Leman</p>

  <p class="normal">TÜRKİYE'DE ADLİ TIP</p>

  <p class="normal">Ülkemizde adli tıp uzmanı sayısı asistanlar dahil yaklaşık 200 kişidir. Stresli, üzerinde hep baskılar olan, yasal olmasa da sosyal nedenlerle muayenehane açma imkânı olmayan bu uzmanlık dalını kimse kolay kolay seçmez.</p>

  <p class="normal">224 sayılı yasaya göre adli tıp uzmanının olmadığı yerde adli tabiplik görevini sağlık ocağı hekimi üstlenir. Ülkemizde son birkaç yıla kadar nitelikli adli tıp eğitimi verilememekteydi. Halen de birçok tıp fakültesinde adli tıp bölümü yoktur. Bu görevi yapan pratisyen hekimlerin ne yazık ki çoğunun adli tıp konusunda bilgisi yetersizdir.</p>

  <p class="normal">Ülkemizde adli tıp uzmanlığı, Adalet Bakanlığı'na bağlı Adli Tıp Kurumu ile tıp fakültelerinin adli tıp anabilim dallarınca verilmektedir. Adli tıp sadece otopsi olarak görülmemelidir. Balistik, imza, gen analizi, trafik gibi incelemeler, 21. yüzyılda çok daha fazla öneme sahip olacaktır.</p>

  <p class="normal">TÜRKLERİN CİNAYET İŞLEME SEBEPLERİ</p>

  <p class="normal">1- Namus meselesi</p>

  <p class="normal">2- Kin gütme</p>

  <p class="normal">3- Kan davası</p>

  <p class="normal">4- Alacak-verecek meselesi</p>

  <p class="normal">5- Ani kızgınlık</p>

  <p class="normal">6- Alkol etkisi</p>

  <p class="normal">7- Ailevi geçimsizlik</p>

  <p class="normal">8- Gönül ilişkisi</p>

  <p class="normal">9- Aileler arası husumet</p>

  <p class="normal">10- Şahıslar arası husumet</p>
</body>
</html>
