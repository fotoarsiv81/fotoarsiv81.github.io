<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace">
<head>
  <title>86</title>
  <link href="css/style.css" rel="stylesheet" type="text/css" />
</head>

<body>
  <h1 style="text-align: center;"><b>6</b></h1>

  <p>Sabahleyin Zorba, beni kolum el yazılarının üzerine dayanmış, uyur halde buldu. Uyandığımda, güneş çoktan iki mızrak boyu yükselmişti; sağ elimin yazmaktan uyuşmuş olan parmakları bitişmiyordu. Buda'nın fırtınası üzerimden gelip geçmiş, beni bitkin ve boş bırakmıştı.</p>

  <p>Eğilip yerdeki dağınık kâğıtları topladım. Onlara bir daha göz atmak için ne isteğim, ne de gücüm vardı. Bütün bunlar sanki bir esinler saldırısı biçiminde gelen bir düşte olmuştu ve ben bu düşün sözcükler arasında tutsak kalmasına ve alçalmasına yanaşmıyordum.</p>

  <p>Yumuşacık bir yağmur, sessiz sessiz yağıyordu. Zorba gitmeden önce mangalı yakmıştı; ben bütün gün bağdaş kurmuş, ellerimi ateşe uzatmış, yemek yemeden, kımıldamadan oturmuş, yavaş yavaş yağan ilk yağmuru dinliyordum.</p>

  <p>Hiçbir şey düşünmüyordum. Beynim, ıslak topraklarda büzülmüş tarla fareleri gibi dinleniyordu. Toprağın aralıksız kıpırdanış, uğultu ve kemirişlerini, yağmurun düşmesiyle tohumların kabardığını duyuyordum. Gökyüzü ile toprağın, kadın ile erkek gibi birleşerek çocuk yaptıklarını, ilk çağlardaki gibi birleşmekte olduklarını anlıyordum. Önümüzdeki denizin böğür-düğünü ve dilini uzatıp su içen bir canavar gibi yalandığını dinlemekteydim.</p>

  <p>Mutluydum; biliyordum bunu. Bir mutluluğu yaşarken onu kavramamız zordur; ancak o geçip de arkamıza baktığımız zaman, birdenbire biraz da hayranlıkla, ne kadar mutlu olduğumuzu anlarız. Ama ben, bu Girit kıyısında mutluluğu yaşıyor, üstelik mutlu olduğumu da biliyordum.</p>

  <p>Tâ Afrika kıyılarına kadar uzanan, geçit vermez lacivert deniz. Bazan, uzak ve kızgın kumlardan gelen çok sıcak bir Güneybatı rüzgârı esiyordu. Deniz sabahleyin karpuz kokuyor, öğle üzeri dumanı tütüyor, kabarıyor, küçük küçük ham memelerle doluyor, akşam üzeri de şarap rengi, mor, koyu mavi ve pembe renkler alarak iç çekiyordu.</p>

  <p>Öğleden sonra oynayarak, avucumu sarışın ince kumla dolduruyor ve sıcak, yumuşak olan bu kumu parmaklarımın arasından bırakıyordum. Avuç, bir kum saatidir, hayat da onun içinden kaçıp kaybolur; evet, kaybolur; bense denize bakıyor, Zorba'yı duyuyordum ve mutluluktan şakaklarım gıcırdıyordu.</p>

  <p>Hatırlarım, bir zamanlar, dört yaşındaki küçük yeğenim Alka, yılbaşı arefesinde, bir vitrinin önüne dikilip oyuncakları seyrettiğimiz bir sırada bana dönüp «Canavar dayı (bana öyle derdi), canavar dayı, aşırı sevinçten boynuzlarım çıktı!» demişti. Ben o zaman ürpermiştim. Hayat ne büyük sırdır ve derindeki köklerine ulaştıkları zaman bütün ruhlar nasıl birleşip tek olurlar! O anda, hemen uzaktaki bir müzede görmüş olduğum, Buda'nın, parlak abanoz üzerine işlenmiş bir maskını hatırladım. Buda kurtulmuş ve yedi yıllık bir acıdan sonra, en yüksek sevince bürünmüştü. Alnımın sağ ve solundaki şahda-marlar sevinçten öyle şişmişti ki, tenimin dışına fırlamış çelik yaylar gibi kıvrık, sadece kuvvet kesilmiş iki boynuz olmuşlardı.</p>

  <p>İkindiye doğru küçük yağmur dinmiş, gökyüzü temizlenmişti. Karnım açtı, karnımın aç olduğuna seviniyordum, çünkü şimdi Zorba gelecek, ateş yakacak, her günkü yemek pişirme ve sohbet töreni başlayacaktı. Zorba tencereyi ateşe koyarken:</p>

  <p>— Bu da bitmeyen bir hikâyedir! derdi. Bitmez bir hikâye olan (Tanrı eksikliğini göstermesin) yalnızca kadın değildir. Yemek de öyledir.</p>

  <p>İlk olarak bu kıyıda yemek yemenin lezzetini tattım. Zorba iki tuğla arasında ateş yakarak yemek pişirdikten sonra, biz de yemeğe koyulup birer ikişer atıştırarak sohbet kızışmaya başlayınca, yemeğin de ruhsal bir âyin olduğunu, etin, ekmeğin ve şarabın, ruhu oluşturan ilkel maddelerden olduklarını anlardım.</p>

  <p>Akşam üzeri, iş yorgunluğundan sonra Zorba, yemek yemeden önce keyifsiz, konuşmaları ağır olur, sözler ağzından çengelle çıkardı. El hareketleri de yorgun ve sevimsiz olurdu. Fakat kendisinin de dediği gibi, makineye kömür atar atmaz, vücudunun bütün uyuşmuş, akordu bozulmuş çarkları canlanır, fayrap eder, çalışmaya başlardı.</p>

  <p>Bir keresinde:</p>

  <p>— Bana yediğin yemeği ne yaptığını söyle, sana kim olduğunu söyleyim, dedi. Bazıları, yediklerini içyağı ile gübreye, bazıları iş ve keyife ve duyduğuma göre bazıları da Tanrıya dönüştürülmüş. Şu halde, insanlar üç türlüdür: ben patron, bunların en kötülerinden değilim ama, en iyilerinden de değilim; ortadayım. Yediğim yemeği iş ve keyife dönüştürürüm. Yine iyi!</p>

  <p>Alaylı alaylı bana bakıp güldü:</p>

  <p>— Sen patron, sanırım yediğin yemeği Tanrıya dönüştürmek istiyor, ama beceremeyip üzülüyorsun. Karganın başına gelenler senin de başına geldi.</p>

  <p>— Karganın basma gelen ne, Zorba?</p>

  <p>— Senin anlayacağın, karga eskiden namuslu, doğru ve bayağı karga gibi yürürmüş ama, günün birinde keklik gibi kırıtarak yürümek esmiş aklına ve zavallı, o zamandan beri kendi yürüyüşünü de unutup sapıtmış; şimdi de, görmüyor musun, sıçraya sıçraya gidiyor...</p>

  <p>Başımı kaldırdım. Linyitten aşağı inen Zor-ba'mn ayak seslerini duymuştum; kocaman elleri, akordu bozulmuş yelkovan gibi sallanıyordu. Yarım ağızla:</p>

  <p>— Hayırlı akşamlar, patron! dedi.</p>

  <p>— Hoşgeldin; işler bugün nasıl gitti Zorba? Karşılık vermedi.</p>

  <p>— Ateşi yakayım, dedi; yemek yapacağım.</p>

  <p>Köşeden bir kucak odun aldı, dışarı çıktı, onları iki tuğlanın arasında ustalıkla çattı ve ateşi yaktı; toprak tencereyi ateşe oturttu, içine su, soğan, domates, pirinç koydu ve pişim işi başladı. O arada ben, küçük yuvarlak bir sofranın üzerine bir peşkir yaydım, ekmeği iri dilimler halinde kestim, ilk günlerde Barba Anagnosti'nin bize hediye etmiş olduğu, üzeri biçimlerle süslü susağa damacanadan şarap doldurdum.</p>

  <p>Zorba, tencerenin önünde bağdaş kurmuştu, hareketsiz gözlerle ateşe bakıp susuyordu. Birden sordum:</p>

  <p>— Çocukların var mıydı, Zorba? Baktı:</p>

  <p>— Neden soruyorsun? Bir kızım var.</p>

  <p>— Evli mi? Zorba güldü.</p>

  <p>— Niye gülüyorsun Zorba?</p>

  <p>— Bu da sorulur mu, patron? Budala mı ki evlenmesin? Halkidikya'nm Pravita'sında, bir bakır madeninde çalışıyordum. Birgün, kardeşim Yani'den mektup aldım. Sahi, sana aile reisi, namuslu, dindar, tefeci, sahtekâr, toplumun direği olan, dört başı mamur bir kardeşim olduğunu söylemeyi unuttum. Selanik'te bakkaldır. «Kardeşim Aleksi,» diye yazıyordu, «kızın Froso kötü yola düştü, namuslu adımızı lekeledi; bir dostu vardı, ondan bir de çocuk yaptı; namusumuz gitti! Köye kadar atlayıp onu keseceğim.»</p>

  <p>— Peki, sen ne yaptın, Zorba?</p>

  <p>— Püff! Bunlar kadındır! deyip mektubu yırttım.</p>

  <p>Yemeği karıştırdı, tuz attı, güldü.</p>

  <p>— Ama dur da, işin daha önemli yanını da gör. îki üç ay sonra, dangalak kardeşimden ikinci bir mektup aldım. Sersem şöyle yazıyordu : «Sevin kardeşim Aleksi; namusumuz yerine geldi, artık alnını yukarı kaldırabilirsin; bizim o herif, Froso ile nikahlandı!»</p>

  <p>Zorba döndü, bana baktı, sigarasının ışığında gözlerinin kıvılcımlandığını gördüm. Yine omuzlarını kaldırdı. Anlatılması güç bir tiksintiyle :</p>

  <p>— Püff! dedi, erkekler!.. Biraz sonra da:</p>

  <p>— Kadınlardan ne beklersin? dedi. Kiminle denk gelirse çocuk yapmalarını. Erkeklerden ne beklersin? Faka basmalarını. Tuzla da kokmasın, patron!..</p>

  <p>Tencereyi indirdi, bağdaş kurup yemeği yedik.</p>

  <p>Zorba yine derin bir düşünceye dalmıştı. İçini bir kaygı kerniriyordu. Bana bakıyor, ağzını açıyor, sonra yine kapatıyordu. Yağ kandilinin ışığı altında gözlerinin üzüntülü ve huzursuz olduğunu açıkça gördüm.</p>

  <p>Dayanamadım:</p>

  <p>— Zorba, dedim, bana bir şey söylemek istiyorsun, söyle! Doğum sancısı çekiyorsun, doğur!</p>

  <p>Zorba susuyordu. Yerden küçük bir taş aldı, açık kapıdan dışarı hızla fırlattı.</p>

  <p>— Taşları bırak da, söyle!..</p>

  <p>Gözlerini bana dikerek sıkıntıyla sordu:</p>

  <p>— Bana güvenin var mı, patron?</p>

  <p>— Var Zorba, dedim. Sen ne yapsan açık veremezsin; istesen de açık vermeyi başaramazsın. Diyelim ki sen bir arslan, bir kurt gibisin; bu canavarlar hiçbir zaman koyun ya da eşekler gibi hareket etmez, doğal huylarını hiçbir zaman bırakmazlar; sen de öylesin, tepeden tırnağa Zorba'sın!</p>

  <p>Zorba başını salladı.</p>

  <p>— Ama ben artık, ne cehenneme gittiğimi bilmiyorum!</p>

  <p>— Ben biliyorum; sen merak etme; ileri marş!</p>

  <p>Zorba bağırdı:</p>

  <p>— Bir daha söyle patron, bir daha söyle de, yüreklendir beni!</p>

  <p>— İleri marş!</p>

  <p>Zorba'nın gözleri kıvılcımlandı:</p>

  <p>— Şu halde, şimdi seninle konuşabilirim. Günlerdir kafamda büyük bir tasan, delice bir düşünce var; bunu uygulayalım mı?</p>

  <p>— Sorar mısın? Buraya bunun için geldik biz; eyleme geçmeye...</p>

  <p>Zorba boynunu uzattı, sevinçle, korkuyla bana baktı.</p>

  <p>— Doğru konuş patron! diye bağırdı. Biz</p>

  <p>buraya kömür için gelmedik mi?</p>

  <p>— Kömür bir bahane, dedikoduları önlemek için. Bizi önemli iş adamları sansınlar da, limon kabuğu ve çürük yumurta yağmuruna tutmasınlar diye. Anladın mı, Zorba!</p>

  <p>Zorba'nm ağzı açık kaldı; anlamaya çalışıyor, sanki bu kadar mutluluğa inanmak istemiyor gibiydi. Birden kendine geldi; bana saldırıp omuzumdan yakaladı. Sonra heyecanla sordu:</p>

  <p>— Raks bilir misin? Ha, bilir misin?</p>

  <p>— Hayır.</p>

  <p>— Hayır mı?!</p>

  <p>Heyecanla ellerini indirdi. Biraz sonra:</p>

  <p>— Peki, dedi, öyleyse ben yapayım. Biraz öteye çekil de devirmeyeyim seni. Hay-hay!..</p>

  <p>Fırladı, barakadan dışarı çıktı. Pabuçlarını, ceketini, yeleğini attı,</p>

  <p>pantolonlarını dizlerine kadar sıyırdı, oynamaya başladı. Kömürden hâlâ pislik içinde olan suratı simsiyahtı, gözleri bembeyaz parlıyordu.</p>

  <p>Avuçlarını çırpıyor, sıçrıyor, havada kıvrılarak dönüyor, bükülmüş dizleriyle yere düşüyor, otururken, lâstik gibi yeniden havaya fırlıyordu. Sonra, doğa yasalarını yenmek ve kanatlanıp uçmakta inat edermiş gibi yeniden havaya, yükseğe doğru fırlıyordu. Bu aşınmış ve çürük vücudun içinde ruhun, tene egemen olmak, onunla birlikte karanlığın içine bir göktaşı hızıyla dalmak için savaştığı seziliyordu. Ruh vücudu sarsıyor, ama o düşüyor, uzun süre havada duramıyor, öteki yeniden acımasızca sarsıyor, fakat o mübarek yine soluyarak düşüyordu.</p>

  <p>Zorba kaşlarını çatıyordu, yüzünde sıkıntılı bir kasılma vardı; çığlık atmıyordu artık; dişlerini kenetlemiş, erişilmez olana erişmeye çalışıyordu Zorba.</p>

  <p>— Zorba! Zorba! Yeter! diye bağırdım. Bu kadar zor karşısında, ihtiyar vücudunun dayanamayıp birden parçalar halinde havaya dağılmasından korkuyordum. Bağırıyordum ama Zorba yerden gelen sesleri nasıl duyardı? İçi kuş gibi olmuştu.</p>

  <p>Bu vahşi ve umutsuz raksı, hafiflemeyen bir korkuyla izliyordum. Küçük çocukken hayalim alabildiğine işler, arkadaşlarıma olağanüstü şeyler anlatır, sonra onlara kendim de inanırdım.</p>

  <p>Birgün, ilkokulun birinci sınıfında arkadaşlarım bana sormuştu:</p>

  <p>— Senin deden nasıl öldü?</p>

  <p>Ben hemen bir masal uydurmuştum; konuşurken uyduruyor, uydurdukça da inanıyordum:</p>

  <p>— Benim dedem lâstik ayakkabı giyerdi. Birgün, sakalı ağardığı zaman, evimizin damından atladı, ama yere değer değmez top gibi fırladı ve evden daha yükseğe çıktı, bulutlarda kayboluncaya kadar, daha yükseğe, daha yükseğe çıktı. Dedem böyle öldü işte!..</p>

  <p>Bu masalı uydurduğum günden beri, kaç kez Ayios Minas Kilisesine gidip de, isa'nın Göğe çıkışı'na ait tasvire baktımsa, elimi uzatır, öğrenci arkadaşlarıma:</p>

  <p>— İşte lâstik pabuçlu dedem! derdim.</p>

  <p>Bunca yıl sonra, bu gece de Zorba'nın havaya sıçradığını görünce, onun da bulutlar arasında kaybolacağından korkuyormuş gibi çocukluğumdaki masalı korkuyla yeni baştan yaşıyordum. Şöyle bağırmaktaydım:</p>

  <p>— Zorba, yeter Zorba!</p>

  <p>Zorba soluyarak yere çömeldi. Yüzü mutluluktan parlıyordu. Gri saçları alnına yapışmıştı; kömürle karışık bir ter yanaklanyla çenesinden aşağı damlıyordu.</p>

  <p>Üzüntüyle ona doğru eğildim. Biraz sonra:</p>

  <p>— Vücudumdan kan alınmış gibi hafifledim! dedi. Şimdi konuşabilirim.</p>

  <p>Barakaya girdi, mangalın önünde çömeldi, yüzü ışıklıydı sanki.</p>

  <p>— Ne oldu da oynamaya başladın, Zorba?</p>

  <p>— Ne yapmamı istiyordun ya patron? Aşın sevinçten ölüyordum; açılmam gerekti. Bir insan kederini nasıl giderebilir? Sözle mi? Püff!..</p>

  <p>— Ne sevinci bu?</p>

  <p>Huzursuzlukla bana baktı; dudağı titriyordu :</p>

  <p>— Ne sevinci mi? Yoksa, az önce bana dediklerini öyle havaya mı söyledin? Sen kendin de anlamıyor muydun? Buraya kömür için gelmemişiz... Haydi be, hafifleyelim! Vaktimiz geçsin, bizi deli sanmasınlar, limon kabuğu yağmuruna tutmasınlar diye, âlemin gözlerine kül atalım ve yalnız kalıp da kimse bizi görmediği zaman gülmekten katılalım diye geldik! Namusum üzerine yemin ederim ki, ben de bunu umuyor, ama pek anlayamıyordum. Bazan kömürü düşünüyordum, bazan Bubulina kadını, bazan da seni. Karmakanşık şeyler... Bir ocağı açtığım zaman diyordum ki: «Kömür isterim! Kömür isterim! Kömür isterim!» Ve tepeden tırnağa kömür olurdum, îşi paydos edip de o kartalozla (kulakları çınlasın!) oynarken de, bütün linyitlerle patronları onun boynundaki küçük kurdeleye asıverirdim. Zorba'yı da asar, kendimi kaybederdim, işsiz olup yalnız kaldığım zaman da, seni hatırlardım patron, yüreğim cız ederdi. Bu, ruhum için bir ağırlıktı: «Bu iyi adamla alay edip parasını yemen ayıp, ulan Zorba!» diye bağınrdım. «Ayıp ulan, Zorba! Daha ne zamana kadar rezil herif olmakta devam edeceksin ulan Zorba. Yeter artık be!» Dedim ya patron, sapıtmıştım; şeytan bir elimden, Tann ötekinden çekiyor, ikisi beni ortadan yırtıyordu. Şimdi sağ olasın, patron, büyük bir söz ettin de kör gözlerim açıldı; gördüm, anladım! Anlaştık. Şimdi toplan ateşleyebilirim! Daha ne kadar paran var? Aradaki külüstür bağ da kopup gitsin!</p>

  <p>Zorba terini sildi, yana döndü. Yemek artıklarımız küçük sofranm üzerinde serpilmiş duruyordu. Kocaman elini uzattı:</p>

  <p>— izninle patron, dedi, yine acıktım!</p>

  <p>Bir dilim ekmek, bir soğan, bir avuç zeytin aldı; oburca saldırarak yiyordu; susağı dudaklanna değdirmeden devirdi ve şarap şakır şakır aktı. Zorba doygunluk içinde dilini şapırdattı :</p>

  <p>— Yürek yerini buldu! dedi. Bana bakıp göz kırptı.</p>

  <p>— Neden gülüyorsun? diye sordu. Neden bana öyle bakıyorsun? Benim böyledir şarabım, içimde bağıran bir şeytan vardır, ben de o ne derse yapanm. Ne zaman boğulacak gibi olsam, bana şöyle bağırır: Oyna! Ben de oynarım. Böyleceboğulmam geçer. Halkidikya'da oğlum Dimitrakis öldüğü zaman da böyle kalkıp oynamıştım. Cenazesinin önünde oynadığımı gören akraba ve dostlarım beni tutmak istediler. «Zorba delirdi!» diye bağırdılar, «Zorba delirdi!» Ama ben, asıl o anda oynamasaydım, kederimden delirecektim. Çünkü o benim ilk oğlumdu, üç yaşındaydı; onun kaybına dayanamıyordum işte. Sana</p>

  <p>söylediklerimi anladın mı patron, yoksa havaya mı konuşuyorum?</p>

  <p>— Anladım Zorba, anladım; havaya konuşmuyorsun!</p>

  <p>— Bir keresinde de... Rusya'daydım... Yine maden için gitmiştim oraya; bakır için Novo Rossisk yakınında bulunuyordum... İşimde bana yetecek kadar, yani beş altı Rusça sözcük Öğrenmiştim: «Hayır, evet, ekmek, su, seni seviyorum, gel, ne kadar» gibi... Gel gör ki, müthiş partizan olan bir Rus'la ahbaplık kurdum. Senin anlayacağın, her akşam limandaki bir meyhaneye kurulur, birkaç şişe votka indirip keyfe gelirdik. Keyfe gelince de içimiz açılırdı; o bana Rus devrimi</p>

  <p>sırasında görüp çektiklerini olduğu gibi anlatmak isterdi, ben de ona hayat ve yaşayış biçimini açıklamak isterdim... Senin anlayacağın, kafayı çekerek kardeş olmuştuk... El işaretleriyle çatra patra anlaşıyorduk, önce o konuşmaya başlardı; bense anlamamaya başladığım anda bağırırdım: «Stop!» O zaman kalkar oynardı; yani, bana neyi söylemek isterse onu oynardı. Ben de öyle... Ağzımızla söyleyemediğimizi ayaklarımız, ellerimiz, karnımızla ya da vahşi çığlıklarla söylerdik: Hay-hay! Hopla! Vira!..</p>

  <p>önce Rus başladı: nasıl silâha sarıldıklarını, savaşın nasıl başladığını, Novo Rossisk'e nasıl vardıklarını, anlattı.... Ne söylediğini anlayamadığım zaman, elimi kaldırıp bağırırdım: «Stop!» Ve hemen Rus ileri atılıp oynamaya koyulurdu, îçine şeytan girmiş gibi oynuyordu; ben de ellerine, ayaklarına, göğsüne, gözlerine bakar, her şeyi anlardım: Novo Rossisk'e nasıl girdiklerini, efendileri nasıl öldürdüklerini, dükkânları nasıl yağma ettiklerini, nasıl evlere girip kadınları aldıklarını... Namussuz kanlar, önceleri kendi kendilerini ve karşılarındakini tırmalıyorlarmış, ama yavaş yavaş uysallaşıyor, gözlerini yumuyor ve sevinç çığlıkları atıyorîarmış. Kadın işte...Sonra ben başlardım. Rus salak olduğu, kafası pek çalışmadığı için, daha ilk sözlerimde bağırırdı : 'Stop!' Benim de istemediğim şey! Hemen fırlar, sandalyeleri, masaları bir kenara çeker, oynamaya başlardım... Hey bee!.. İnsanlar ne hale girdi... Tuuh, kahrolasıcalar! Vücutlarını bırakıp körlettiler ve yalnızca ağızlarıyla konuşuyorlar. Ama, ne söylesin ağız? Ağız ne söyleyebilir? Sen, Rus'un gözleriyle beni tepemden ayaklanma kadar nasıl yediğini ve her şeyi nasıl anladığım bir görmeliydin! Raksla ona çektiklerimi, yolculuklarımı, kaç kez evlendiğimi, kaç sanata girdiğimi anlattım: Taşçı, madenci, seyyar satıcı, çömlekçi, komitacı, santurcu, leblebici, çingene, kaçakçı... Beni nasıl hapse tıktıklarını, nasıl kaçtığımı ve Rusya'ya nasıl vardığımı... Salak da olsa, hepsini, hepsini anlıyordu. Ayaklarım, ellerim konuşuyordu, saçlarım, giysilerim konuşuyordu. Kuşağımdan sarkan bir çakı bile konuşuyordu. Bitirdiğim zaman, salak beni kucaklayıp öperdi; bardaklarımıza yeniden votka doldurur, birbirimizin kucağında olduğumuz halde ağlar ve gülerdik... Sabaha karşı bizi birbirimizden ayırırlardı. Alacakaranlıkta uyumaya giderdik. Akşam üstü yinebuluşurduk... Gülüyor musun? İnanmıyor musun, patron? İçinden diyorsun ki: «Ulan, şu Denizci Sindbad'm bana salladığı palavralar da ne? Raksla sohbet olur mu?» İlâhlarla şeytanlar da böyle konuşmuyorsa kellemi ortaya korum ben... Ama bakıyorum uykun geldi. Çok narinsin, dayanamıyorsun. Eh, haydi gidip nanni nanni yap da, yarın yine anlatırız. Bir plânım var, esrarlı bir plân-, yarın söylerim. Ben bir sigara daha içeceğim; belki kafamı da denize sokarım: Ateş aldım, sönmeliyim. Hayırlı geceler!</p>

  <p>Geç uyudum. Hayatım boşuna geçmiş, diye düşünüyordum; elimde olsa da, bir sünger alıp bütün okuduklarımı, bütün görüp işittiklerimi silsem ve Zorba'nın okuluna girip büyük ve gerçek alfabeye başlasam! Ne kadar değişik bir yola girmiş olurdum! Beş duygumu ve bütün tenimi, sevip anlamaya iyice talim ettirmiş olurdum. Koşmayı, güreşmeyi, yüzmeyi, biniciliği, kürek çekmeyi, otomobil sürmeyi, atıcılığı öğrenirdim. Ruhumu tenle, tenimi de ruhla doldururdum; kısacası, içimde barıştırırdım bu yüzyıllık iki düşmanı...</p>

  <p>Yatağıma oturmuş, boşa geçmiş hayatımı düşünüyordum. Açık kapıdan, yıldız ışıkları içinde, bir gece kuşu gibi, bir kayanın üstünde büzülmüş oturan ve denize bakan Zorba'yı bulanık bir biçimde görüyor, onu kıskanıyordum.</p>

  <p>«Gerçeği bu buldu, yol budur!» diye düşünmekteydim.</p>

  <p>Zorba, eski yaratıcı çağlarda olsa, cins bir komutan olur, en önde gider, baltasıyla yol açardı; ya da Arhont şatolarını dolaşıp herkesi, efendileri ve uşaklarla kadınları kaim dudaklarına asan ünlü bir trubadur olurdu... Bizim şu nankör çağımızda ise, kudurmuş halde voltalar atıyor, kurtlar gibi mandıralara saldırıyor, ya da küçülerek, herhangi bir kalem sahibinin cücesi oluyordu.</p>

  <p>Zorba'nın birden kalktığını gördüm. Soyundu, elbiselerini çakılların üzerine attı ve denize daldı. Ara sıra, zayıf ayışığı altında kocaman kafasının su üstüne çıkıp sonra yine kaybolduğunu görüyordum; ara sıra bir nâra atıyor, havlıyor, kişniyor, horoz gibi ötüyor, ruhu bu ıssız gecenin içinde yapayalnız denizde yüzdüğü için, geriye, hayvanlığa dönüyordu...</p>

  <p>Yavaşça ve farkında olmadan uyumuşum. Sabahleyin, gün ağarırken, Zorba'nın dinlenmiş bir halde, gülümseyerek gelip beni ayaklarımdan çektiğini gördüm.</p>

  <p>— Kalk patron, dedi, sana plânımı anlatayım. Dinliyor musun?</p>

  <p>Yere diz çökerek yanıma kıvrıldı, maden ocağındaki geçitler için bize gerekli olanı aldıktan sonra, geri kalanlarını kereste olarak satmak amacıyla ihtiyacımız olan odunları dağın tepesinden deniz kıyısına kadar indirecek bir hava yolunun nasıl kurulacağını anlatmaya başladı. Manastıra ait bir çam ormanını satın almaya karar vermiştik, ama taşıma işi pahalıya mal oluyordu. Katır bulamıyorduk. Bunun için Zorba, direkler ve makaralarla kalın bir teli germeyi, böylece kütükleri dağın tepesinden bir anda kıyıya yuvarlamayı sağlayacak bir hava yolu yapmayı tasarlıyordu. Sözünü bitirince bana sordu :</p>

  <p>— Anlaştık mı? imza eder misin?</p>

  <p>— îmza ederim, Zorba! Anlaştık!</p>

  <p>Mangalı yaktı, ibriği koydu, kahvemi hazırladı, üşümeyim diye ayaklarıma bir battaniye attı; mutlu bir halde uzaklaştı. Giderken:</p>

  <p>— Bugün; dedi, yeni bir geçit açmaya başlıyoruz, bir damar buldum ki, siyah elmas!</p>

  <p>Buda'nm el yazmasını açıp kendi geçitlerime daldım ben de. Bütün gün çalışıyor, çalıştıkça hafifliyor, kurtuluyor, içimde kıvrım kıvrım olmuş heyecanlı bir avuntu, gurur ve ölmezlik duyuyordum. Ama durmadan çalışıyordum, çünkü, biliyordum ki, bu el yazısını bitirip kapatır ve bağlarsam özgür kalacaktım.</p>

  <p>Karnım acıkmıştı; biraz kuru üzüm, badem ve bir parça ekmek yedim. Zorba'nın gelmesini, insanı düzelten bütün iyilikleri, gevrek gülüşünü, hoş sohbetini, hele o lezzetli yemeği pişirmesini bekliyordum.</p>

  <p>Akşama doğru göründü. Yemek pişirdi, yedik; ama aklı başka yerlerde otluyordu. Yere diz çöktü, toprağa çomaklar soktu, bir ip gerdi ve küçücük kancalarla iliştirdiği bir kibriti, her şeyin darmaduman olmaması için tele vereceği eğimi bulmak için kullandı. Bana açıklıyordu:</p>

  <p>— Eğer eğim gerektiğinden fazla ise, hapı yuttuk! Gerekli eğimi tıpı tıpına bulmak gerek; bu da akıl ve şarap ister, patron. Ben gülerek,</p>

  <p>— Bol şarabımız var, dedim; ama ya akıl? Zorba katılırcasma güldü:</p>

  <p>— Sen de çakıyorsun bir şeyler, patron! dedi.</p>

  <p>Sevgiyle bana bakıyordu. Dinlenmek için oturdu, bir sigara yaktı. Sonra yine aşka geldi ve dili çözüldü :</p>

  <p>— Hava hattı bir bitsin, bütün ormanı aşağı indirelim, fabrika açalım, sıralar, direkler, kaballama<b>*</b> kerestesi yapalım, çuvalla para kazanalım, üç direkli bir gemi kuralım, başımızı alıp uzaklıkları arkamızda bırakalım ve dünyayı dolaşalım!</p>

  <p><i>* Kaballama: Maden ocaklarında açılan geçitleri, göçük olmasın diye ağaçlarla pekiştirme işi.</i><br /></p>

  <p>Zorba'nın gözleri parladı; içlerine uzak yerlerin kadınları, kentler, ışıklar, kocaman evler, makineler, vapurlar doldu.</p>

  <p>— Tüylerim ağardı patron, dişlerim sallanmaya başladı, kaybedecek vaktim yok artık. Sen gençsin, sabredebilirsin; ben yapamam. Vallahi, ihtiyarladıkça yabanileşiyorum! Bir de oturmuş, bana, ne diye bana, insanın ihtiyarladıkça uysal-laştığmı anlatırlar! insanın ateşliliği geçer, ölümü görür ve boynunu uzatıp dermiş ki: «Beni kes ağam da, azizleşeyim! Ben ise, ihtiyarladıkça azıyorum. Boyun eğmiyor, dünyayı yemek istiyorum!</p>

  <p>Ayağa kalktı, duvardaki santuru indirdi.</p>

  <p>— Gel buraya şeytan; dedi, ne diye duvarda oturup susuyorsun? Çıkar sesini!</p>

  <p>Zorba'nın, santuru sarmış olduğu bezleri na sil özenle ve şefkatle açtığını seyre doyamıyordum; sanki incirin kabuklarını kaldırıyor, sanki bir kadını soyuyordu.</p>

  <p>Santuru dizlerine dayadı, üzerine eğildi, tellerini hafifçe okşadı, bu teller hangi şarkıyı söyleyeceklerini sorar gibiydiler. Uyanması için yalvarıyor, artık yalnızlığı kaldıramayarak, sıkılan ruhuna gelip arkadaşlık etsin diye santuru poh pohluyordu. Bir şarkıya başladı, çıkaramayıp bıraktı; bir başkasını aidi; teller canları aciyormuş, istemiyorlarmış gibi tiz sesler çıkarıyordu; Zorba duvara dayandı, yüzünden ansızın boşanan teri sildi. Santura korkuyla bakarak mırıldandı:<br /></p>

  <p>— İstemiyor... İstemiyor...</p>

  <p>Sanki bir canavarmış da, ısıracağından kor-kuyormuş gibi yeniden dikkatle sardı, yavaş yavaş kalktı ve duvara astı.</p>

  <p>Yine yere oturdu, mangaldaki ateşli külün içine kestane koydu, bardaklarımızı şarapla doldurdu. İçti, bir daha içti; bir kestane ayıklayıp bana verdi.</p>

  <p>— Sen bir şey anlıyor musun, patron? diye sordu. Ben kaçırdım. Her şeyin ruhu var, odunların da, taşların da, içtiğimiz şarabın da, bastığımız toprağın da... Hepsinin, hepsinin patron...</p>

  <p>Bardağını kaldırdı,</p>

  <p>— Sağlığına! dedi. Boşaltıp yine doldurdu.</p>

  <p>— Alçak hayat! diye mırıldandı. Alçak! O da Bubulina Kadın gibi...</p>

  <p>Güldüm.</p>

  <p>— Sen beni dinle patron, gülme! Hayat, Bubulina Kadın gibidir! İhtiyar ama, dinine yandığımın, kendine göre hazzı da var; öyle sanatları var ki, insanın aklını alıyor. Gözlerini yumdun mu yirmi yaşındaki bir kıza sarıldığını sanıyorsun... Sen beni dinle... Keyfin yerinde oldu, ışığı da söndürdün mü, yirmi yaşında oluyor işte!.. Ama, diyeceksin ki, o karı yarı yarıya çürümüştür, hayatında yemediği halt kalmamıştır; amirallerin, bahriyelilerin, askerlerin, köylülerin, gezgin satıcıların, papazların, balıkçıların, jandarmaların, öğretmenlerin, vaizlerin, sulh yargıçlarının elinden geçmiştir. Peki ne olmuş? Çabuk unutuyor paçavra, hiçbir sevgilisini hatırlamıyor, sana doğru söylüyorum, yeni çıkmış dişi güvercin, ak bir kaz oluyor, kızarıyor ve sen, ne diyorsam, ona kulak ver, ilk kez başına geliyormuş gibi kızarıyor, titriyor. Kadın anlaşılmaz bir şeydir, patron. Neden? diyeceksin. Hatırlamıyor da ondan, işte... Onu kızdırmak için,</p>

  <p>— Papağan hatırlıyor ama Zorba! dedim; her zaman senin olmayan bir adı söylüyor. Bu, cinleri başına toplamıyor mu senin? Tam onunla yedinci kat göklerde olduğun bir sırada papağanın : «Kanavaro! Kanavaro!» diye bağırdığını duyunca, boğazından yakalayıp boğasın gelmiyor mu? Oysa, ona «Zorba! Zorba!» diye bağırmasını öğretmenin zamanı geldi artık.</p>

  <p>Zorba, kocaman elleriyle, kulaklarını kapayıp bağırdı:</p>

  <p>— HohoooL Boğayımmış! Yahu, ben senin o dediğin adı söylediğini duydukça sevinçten deli oluyorum. Allahtan korkmaz kadın, geceleyin hayvanı karyolanın tepesine asıyor; nâletin öyle de bir gözü var ki, karanlığı bile deliyor sanki; tam birbirimizi kasnaklamaya başladığımızı görünce bağırmaya başlıyor: «Kanavaro! Kanavaro!» Ve hemen ben, yemin ederim ki (kitaplar seni yediği için anlayasm diye yemin ederim ki) patron, koca ayaklarımda rugan, kafamda tüyler ve üzerlerine amber sürülmüş ipek gibi birtakım sakallar hissediyorum yüzümde! «Buon giorno! Buono sera! Mangiate macaroni!» Tam Kanavaro oluyorum. Bin delikli amirallik gemime biniyorum. Ver ediyorum ateşi kazanlara! O zaman başlıyor top ateşi!..</p>

  <p>Zorba gülmeye başladı. Sol gözünü kırpıp bana baktı:</p>

  <p>— Beni bağışla patron! dedi; ben, Allah kemiklerini aziz etsin, dedem Kaptan Aleksi'ye benziyorum! Yüz yaşındaydı; öğleden sonraları çeşmeye giden kızları seyretmek için kapının önüne otururdu. Ama, gözleri bozulmuştu, iyi görmüyordu. Bunun için kızlara şöyle bağırırdı: «Sen kimsin, kız?»</p>

  <p>«Mastrandoni'nin kızı Lenio»<b>*</b> «Gel kız, sana dokunayım! Gel kız, korkma!» Kız da kahkahayı basıp yaklaşırdı. Dedem, koca elini kıza uzatır, yavaş yavaş, tatlı ve kudurmuşcasına yoklardı. Sonra da ağlamaya koyulurdu. Birgün sordum: «Neden ağlıyorsun, dede?» dedim. «Ne ağlamayım be çocuğum, dedi. «Ben ki ölüyorum ve bunca güzel kızı arkamda bırakıyorum!..»</p>

  <p><i>* Lenio! Eleni'nin küçültülmüş şekli; «Elsncik» de denebilirdi.</i><br /></p>

  <p>Zorba içini çekti:</p>

  <p>— Ey zavallı dedem, dedi, nasıl anlıyorum seni!.. Sık sık oturup düşünürüm! «Ah, ah! Olabilse de, bütün güzeller benimle birlikte ölse!» Ama, o dişi domuzlar yaşayacak, iyi hayat sürecek, sarılacak, öpüşecekler, Zorba da toprak olacak... Çiğneyecekler beni...</p>

  <p>Zorba ateşten birkaç kestane çıkarıp ayıkladı. Bardaklarımızı tokuşturduk. Uzun zaman içtik. Ada tavşanları gibi yavaş yavaş çiğnedik, dışarıda kükreyen denizi dinledik.</p>
</body>
</html>
