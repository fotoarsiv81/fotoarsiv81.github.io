<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1 style="text-align: center;"><b>19</b></h1>

  <p>Hemen hemen gece vakti, kıyımızda hayvanlardan indiğimizde, karşılaştığımız ilk insan Bubulina'mız oldu; barakanın önünde bir yumak gibi oturmaktaydı. Kandili yakıp da yüzünü gördüğüm zaman korktum.</p>

  <p>— Ne oldun Madam Ortans? Hasta mısın? Bizim kart dilber, kafasında büyük evlenme umudu parladığmdan beri, bütün o ne idü-ğü belirsiz ve kuşkulu çekiciliğini yitirmişti. Bütün geçmişleri silmek, paşaları, beyleri ve amiralleri yolarak süslemiş olduğu hayalî kanatlan atmak için çırpmıyordu. Ciddi, hanım hanımcık bir su nergisi olmak için can atmaktaydı. Artık boyanmıyor, süslenmiyor, yıkanmıyor; güzel güzel kokuyordu.</p>

  <p>Zorba konuşmadan, sinirli sinirli, yeni boyanmış bıyığını buruyordu. Eğildi, gazocağmı yaktı, kahve için ibriği koydu.</p>

  <p>Kart şantözün boğuk sesi birden işitildi:</p>

  <p>— Kalpsiz!</p>

  <p>Zorba başını kaldırıp ona baktı; gözleri tatlı bir anlam kazandı. Bir kadının, yalvaran bir sesle kendisine seslendiğini duyup da altüst olmaması olanaksızdı. Bir kadının gözyaşı onu bozabilirdi.</p>

  <p>Konuşmadı; kahve ile şekeri koyup karıştırdı. Kart dilber guruldadı:</p>

  <p>— Neden beni bunca zamandır nikâhsız bırakıyorsun? Artık köye görünecek yüzüm kalmadı. Namusumdan oldum! Namusumdan oldum! Kendimi öldüreceğim!</p>

  <p>Yorgun olduğumdan yatağıma uzanmış, yastığa yaslanmış halde, bu yürekler acısı komediyi izliyordum.</p>

  <p>Madam Ortans şimdi Zorba'ya yaklaşmış, dizlerine dokunuyordu.</p>

  <p>Acıklı bir sesle sordu:</p>

  <p>— Gelinlikleri neden getirmedin?</p>

  <p>Zorba bunu iyi bildiği için yüreği yumuşadı. Ama yine de konuşmadı. Kahveyi üç fincana bölüştürdü.</p>

  <p>Derken acıklı bir ses daha duyuldu:</p>

  <p>— Gelinlikleri neden getirmedin, Zorba'm?</p>

  <p>— Kastro'da iyileri yok, dedi Zorba. Herkese fincanını verdi ve bir köşeye büzüldü :</p>

  <p>— Atina'ya yazdım, dedi, iyilerinden gönderecekler; beyaz mumlar, içleri çikolata, kavrulmuş badem dolu şekerlemeler için de yazdım...</p>

  <p>Konuştukça kafasının içi alevleniyordu; gözleri kıvılcımlanıyor, şairin yaratma sırasındaki ateşli ânında olduğu gibi, yalanla gerçeğin birleştiği, birbiriyle kardeş kabul edildikleri yüksek bir ortama doğru yol alıyordu. Artık, böyle büzülmüş halde dinleniyor, kahvesini gürültüyle çekiyordu. Bir sigara yaktı. Gün iyi geçmişti. Orman cebindeydi. Mutluydu. Fayrap etti:</p>

  <p>— Düğünümüzün dünyayı altüst etmesi gerek, Bubulina'm. Görsen, senin için nasıl bir gelinlik ısmarladım! Kastro'da da, bu kadar gün kalışım ondandı sevgilim. Atina'dan iki büyük terzi getirip dedim ki. «Aldığım kadının, Mağ- rip'ten Maşrik'a eşi yoktur! Dört Devletin kıraliçesi idi, şimdi devletler öldü, o dul kaldı ve benimle evlenmeye, 'peki' dedi. Gelinliğinin de eşsiz olmasını istiyorum. Sırf ipekle inciden olmalı, eteğine altın pullar aşmalı, göğsünün sağ yanına Güneş'i, sol yanma Ay'ı koymalısınız!» Terziler : «Ama, bunu kim görse gözleri kamaşacak, gözleri bozulacak!» diye bağırdılar. Ben: «Bozulsun!» dedim. «Aşkımız sağolsun da!..»</p>

  <p>Madam Ortans duvara dayanmış dinliyordu. Sıvılaşmış, yalnızca tende oluşan bir gülümseyiş, buruşmuş ve sarkık küçük yüzüne yayılmıştı. Boynundaki pembe kurdelecik de neredeyse kopacaktı...</p>

  <p>Baygın gözlerle, Zorba'ya bakarak mırıldandı :</p>

  <p>— Kulağına bir şey söylemek istiyorum...</p>

  <p>Zorba bana göz kırpıp eğildi. Geleceğin gelini, dilceğizini Zorba'nm kocaman kıllı kulağına sokarak fısıldadı:</p>

  <p>— Bu akşam sana bir şey getirdim! Koynundan bir ucu düğümlenmiş küçük bir mendil çıkardı, Zorba'ya verdi. Zorba mendili iki parmağıyla tuttu, sağ dizinin üstüne koydu, sonra dışarı dönüp denize baktı.</p>

  <p>Bubulina,</p>

  <p>— Düğümü çözmüyor musun, Zorba? dedi. Hiç acelen yok mu senin be mübarek?</p>

  <p>Öteki, karşılık verdi:</p>

  <p>— Önce kahvemle sigaramı içeyim. Ben onu çözdüm bile; içinde ne olduğunu biliyorum. Dilber,</p>

  <p>— Çöz düğümü, düğümü çöz... dedi. — Önce sigaramı içeyim dedim ya! Sonra bana: «Kabahat sende!» der gibi sitemli sitemli baktı.</p>

  <p>Sigarasını yavaş yavaş içiyor, dumanı burun deliklerinden çıkarıyor, denize bakıyordu.</p>

  <p>— Hava değişti, yarın keşişleme var! dedi. Ağaçlarla birlikte, kızların göğüsleri kabaracak, bluzlarına sığmayacak... Şeytan icadıdır, namussuz ilkbahar!</p>

  <p>Sustu, biraz sonra,</p>

  <p>— Bu dünyada iyi olan ne varsa, hepsi şeytanın icadıdır, dedi. Güzel kadın, ilkbahar, şarap... Bunları Şeytan icat etti; Allah da keşişleri, oruçları, adaçayını, çirkin kadınları yarattı. Yokolasıcalar!</p>

  <p>Bunları söylerken, köşeye büzülüp onu dinleyen Madam'a şöyle bir baktı:</p>

  <p>— Zorba... Zorba ...diye mırıldanıyordu Bu-bulina.</p>

  <p>Ama o bir sigara daha yaktı. Denize bakıyordu.</p>

  <p>— ilkbaharda, dedi, Şeytan egemendir. Kuşaklar laçka olur, bluzların düğmeleri açılır, kocakarılar iç çeker... Hey, Kira Bubulina, çek o pis ellerini!</p>

  <p>Madam eğilip mendili aldı. Zorba'nm avucuna sıkıştırıp yine yalvaran bir sesle:</p>

  <p>—'Zorba... Zorba... dedi.</p>

  <p>O da sigarayı attı, düğümü yakaladı; çözdü. Şimdi avucunu açmış bakıyordu.</p>

  <p>Dehşetle:</p>

  <p>— Ne bunlar, Kira Bubulina? diye sordu. Kart dilber, titreyerek mırıldandı:</p>

  <p>— Yüzük... yüzükçük, cicim... Nişan yüzükleri... Sağ olsun, Sağdıç da burda. Gece güzel. Keşişleme de esiyor. Allah bizi görüyor. Nişanlanalım Zorba'cığım!</p>

  <p>Zorba bir bana baktı, bir Madam Ortans'a, bir de yüzüklere. İçinde bir sürü şeytan çarpışıyordu. Şimdilik hiçbiri öbürüne üstün gelmemişti. Zavallı kadın da, korkuyla ona bakmaktaydı.</p>

  <p>— Zorba'm... Zorba'm... diye gurulduyordu.</p>

  <p>Artık ben de yatakta doğrulmuş bekliyordum. Acaba Zorba, yollardan hangisini seçecekti?</p>

  <p>Birden kafasını sallayıp kararını verdi. Yüzü parladı; avuçlarını birbirine sürtüp ayağa fırladı.</p>

  <p>— Dışarı çıkalım! diye bağırdı. Allah görsün diye yıldızların altına!.. Al yüzükleri, sağdıç; dua etmesini bilir misin?</p>

  <p>— Bilmem! dedim, gülerek. Ama hiç önemli değil.</p>

  <p>Ve yerimden fırlayıp Madam'm kalkmasına yardım ettim.</p>

  <p>— İyi ya. Ben kendim yapabilirim, dedi Zorba. Unutmuşum sana söylemeyi; bir zamanlar kilise korosunda okuyuculuk da yaptım ben. Düğünlerde, vaftizlerde, cenaze törenlerinde papaza eşlik ederdim. İlâhileri dışarıdan ve karışık bir biçimde öğrendim. Gel Bubulina'm, gel ördeğim, kımılda! Gel Frengistan Firkateyni, sağımda dur!</p>

  <p>Bu akşam Zorba'nın bütün şeytanlarından, yine oyunu seven, iyi şeytan üstün gelmişti. Zorba, ihtiyar şantöze acıdı; bayatlamış ölgün gözünün, o kadar büyük bir acıyla kendisine dikildiğini görünce yüreği sızlamıştı. Kararını verirken:</p>

  <p>— Şeytan alsın! diye mırıldandı. Dişilere bir iyilik daha yapabilirim; yapayım öyleyse!</p>

  <p>Kıyıya fırlayıp Madam'a sarıldı, yüzükleri bana verdi, denize döndü ve duaya başladı:</p>

  <p>— Her daim Allah'a hamdolsun, şimdi, yarın ve her zaman, âmin!</p>

  <p>Sonra bana döndü:</p>

  <p>— Aklını başına topla, patron! dedi.</p>

  <p>— Bu akşam patron yok, dedim, bana sağdıç de!</p>

  <p>— öyleyse, aklını başına topla, sağdıç, «vira, vira!» diye bağırdığım zaman yüzükleri takacaksın.</p>

  <p>Bunları söyledikten sonra, o falsolu, koca eşek sesiyle yine duaya başladı:</p>

  <p>— Allah'ın kulu Aleksios ile Allah'ın kulu Fortensias'ın hayrına, ikisinin nişanları ve kurtuluşları için Allah'a sığmıyoruz!..</p>

  <p>Ben, gülmemek ve ağlamamak için kendimi güç tutarak tempoya katılıyordum:</p>

  <p>— Ulu Tanrım! Ulu Tanrım! Zorba:</p>

  <p>— Başka ilâhiler de var ama, dedi, hatırlıyorsam, şeytan alsın beni! Ama, biz yine işin özüne dönelim.</p>

  <p>Arkadan bir hamle yapıp bağırdı:</p>

  <p>— Vira! Vira!</p>

  <p>Ve kocaman elini bana uzattı. Nişanlısına ise:</p>

  <p>— Sen de uzat elceğizini, kokonam! dedi. Çamaşırdan yıpranmış tombul el titriyordu. Yüzükleri parmaklarına taktım; Zorba bir derviş gibi coşarak bağırdı:</p>

  <p>— Allah'ın kulu Aleksios, Allah'ın kulu For-tensias ile, Baba, Oğul ve Ruh-ül Kudüs adına nişanlanıyor, âmin! Allah'ın kulu Fortensias, Allah'ın kulu Aleksios ile... Tamam, bitti! Ömrümüz olursa, gelecek yıla da!.. Gel buraya Bayan Zorba'm, gel de, sana hayatının ilk namuslu öpücüğünü vereyim!</p>

  <p>Ama, Madam Ortans yere kapanmış, Zorba'-nın ayaklarına sarılıp ağlıyordu. Zorba alevlenmiş kafasını acımayla sallayıp mırıldandı:</p>

  <p>— Zavallı kadınlar!</p>

  <p>Madam Ortans kalktı, eteklerini silkeledi ve kollarını açtı. Zorba bağırdı:</p>

  <p>— Ee, ee! Bugün Büyük Salı'dır; eller aşağı! Sarakosti var!</p>

  <p>Kadın ise baygın bir halde mırıldandı:</p>

  <p>— Zorba'm!</p>

  <p>— Paskalya'ya kadar sabret, hanımcığım, et yiyeceğiz. Kırmızı yumurtaları da tokuşturacağız. Şimdi, eve dönmenin zamanı. Bu saatte, dışarıda dolaştığını görürlerse kim ne demez?</p>

  <p>Bubulina yalvaran gözlerle ona baktı. Zorba :</p>

  <p>— Hayır, hayır! dedi. Paskalya'da! Gel bizimle, sağdıç!</p>

  <p>Kulağıma eğildi,</p>

  <p>— Allah aşkına bizi yalnız bırakma, bu akşam hiç keyfim yok!..</p>

  <p>Köyün yolunu tuttuk; gökyüzü kıvücımlanı-yor, deniz kokuyor, gece kuşları iç çekiyordu.</p>

  <p>Kart dilber, Zorba'nm koluna asılmış, mutlu ve düşünceli, sürüklenip gidiyordu. Bu gece, bütün hayatı boyunca özlemini duyduğu limana varmıştı. Zavallı, bütün ömrünce şarkı söylemiş, eğlenmiş, namuslu kadınlarla alay etmişti ama, kalbi yanıyordu. Kokular sürünmüş, yüzü ağır sıvalı bir halde, gözalıcı tuvaletlerle İskenderiye'nin, Beyrut'un ve İstanbul'un sokaklarından geçerken, yavrularını emziren yoksul kadıncağızları gördüğü zaman, zavallı Madam Ortans'ın göğsü karıncalanıyor, meme başlan, kendileri için de bir bebek ağzı özleyerek dikiliyordu. «Evleneyim, evleneyim de çocuğum olsun!» Hayatı boyunca aklı fikri bunda olmuş, iç çekmişti. Ama, hiçbir zaman, acısını kimseye açmadı. Şimdiki ise, şükür Allah'a, biraz geç olmuştu ama, yine de iyiydi. Kırık dökük ve fırtınalar tarafından dövülmüş bir halde, çok özlediği limana varıyordu şimdi.</p>

  <p>Arasıra gözlerini kaldırıyor, hırsızlamadan yanıbaşmdaki upuzun izbanduda bakıyordu. «Altın püsküllü, zengin bir paşa değil,» diye düşünüyordu. «Güzel bir beyzade de değil, ama şükür Allah'a, yine iyi! Kocam oldu, nikâhlı kocam, şükür Allah'a!..»</p>

  <p>Zorba onun, ağırlaşarak üzerine çöktüğünü duyuyor, bir an önce köye varıp kurtulmak için kadını hızlı hızlı sürüklüyordu. O zavallı ise, taşlara çarpıyordu; ayak tırnakları neredeyse sökülecekti, nasırları acıyor ama ses çıkarmıyordu. Neden çıkarsmdı? Neden yakmsmdı? Her şey iyiydi, şükür Tanrı'ya!</p>

  <p>Arhontopula'nm incir ağacını, dulun bahçesini geçmiştik; köyün ilk evleri göründü. Durduk. Mutlu olan'şantöz, ayaklarının ucunda yükselerek nişanlısının ağzına yetişmeye çalıştı ve:</p>

  <p>— Hayırlı geceler cevahirim! dedi.</p>

  <p>Ama Zorba eğilmiyordu. Yere kapanmaya hazırlanan kadın sordu:</p>

  <p>— Ayaklarına kapanıp öpeyim mi, sevgilim?</p>

  <p>Heyecanlanan Zorba, onu yakalayıp kollarının araşma aldı:</p>

  <p>— Hayır, hayır! dedi. Asıl ben senin ayaklarını öpmeliyim, ama üşeniyorum... Hayırlı geceler!</p>

  <p>Ayrıldık. Dönüş yolunu tuttuk. Konuşmuyorduk. Kokulu havayı derin derin içimize çekmekteydik. Zorba bir ara dönüp bana baktı:</p>

  <p>— Ne yapalım patron? dedi. Gülelim mi, ağlayalım mı? Akıl ver bana...</p>

  <p>Bir şey diyemedim. Benim de boğazımda bir düğüm oturuyordu; hıçkırık mı, yoksa kahkaha mı olduğunu bilmiyordum. Zorba yine birden sordu:</p>

  <p>— Patron, dünyada hiçbir dişiyi üzgün bırakmayan o eski kötü Tanrının adı neydi? Bir şeyler duymuştum. O da sakallarını boyar, kollarına yürek ve denizkızı dövmeleri yaptırır, her kadının isteğine göre maskaralaşır, boğa, kuğu, koç ve bağışla ama eşek bile olurmuş. Ne olursun, adını söyle bana!</p>

  <p>— Zeus'u mu söylüyorsun, nerden aklına geldi Zeus?</p>

  <p>Zorba ellerini havaya kaldırarak,</p>

  <p>— Allah ruhunu aziz etsin, dedi. Çok çekti, çok acı duydu, tam bir ulu şehittir o. Sen beni dinle, elbet bir bildiğim var benim de... Sen kitapları dinlersin, ama onları kimlerin yazdığını bir düşünsene! Püf! Öğretmenler...</p>

  <p>Peki, ne anlar öğretmenler zamparalarla kadınlardan? Ellerinin körünü!..</p>

  <p>— Peki sen neden yazıp da, bize dünyanın bütün sırlarını anlatmıyorsun. Zorba?</p>

  <p>— Neden mi? Çünkü ben, senin dediğin o bütün sırları yaşıyordlum ve yazmaya vaktm yok da ondan. Bazan dünya, bazan kadın, bazan şarap, bazan santur... Onun için, şu saçmalar yumurtlayan kalemi ele alacak zamanım yok. Böylece de dünya kâğıt farelerinin ellerine kaldı; sırları yaşıyanların vakti yok; vakti olanlar ise sırlan yaşamıyorlar. Anladın mı?</p>

  <p>— Peki ama, ya Zeus? Sözü değiştirme bakalım!..</p>

  <p>Zorba içini çekerek,</p>

  <p>— Ah zavallı! dedi. Onun ne çektiğini bir ben bilirim. Kadmlan sevdiği doğru, ama siz kalemşorlann sandığınız gibi değil... Hayır, asla! O kadınlara acıyordu; herbirinin merakını anlıyor, onlar için kendini feda ediyordu. Taşranın herhangi bir yerinde sıkıntısından marazlanan herhangi kart bir kızı, kocası olmadığı için gözüne uyku girmeyen güzel bir kadıncağızı -güzel değil de, isterse korkunç olaydı be!- gördü mü, o yufka yürekli, hemen istavroz çıkarır, elbise değiştirir, kadının düşündüğü adamın biçimini alır ve odasına girerdi... Sevda işlerine iştahı yoktu diyorum sana, bazı bazı, haklı olarak bitkin de düşerdi. O kalabalığa nasıl yetişsin, zavallı. Çoğu bıkkın ve rahatsız olurdu... Birkaç keçiye birden atlamış teke gördün mü sen hiç, patron? Salyaları akar, gözleri bulanıp çapaklanır, öksürür, hırlar, ayaküstü duramaz. Zavallı Zeus da, çoğu bu hallere düşerdi. Sabaha karşı evine döndü mü şöyle derdi: «Ah İsa'cığım, ben de ne zaman şöyle uzanıp uyuyacağım? Artık ayakta duramıyorum!» Ve ha babam salyalarım silerdi...</p>

  <p>Ama, birden bir iç çekmesi duyardı. Aşağıda, yeryüzünde bir kadın, çarşaflarını atmış, taraçaya çıkıp içini çekmiştir. Zeus'un yüreği hemen eriyiverirdi. «Ah, ah! Haydi yine dünyaya ineyim,» diye mırıldanırdı, «zavallı ben, ineyim yine dünyaya, bir kadın içini çekti, ineyim de avutayım onu!» Sonunda kadınlar onu mahvetti, beli koptu, kustu, felç geldi ve kıkırdadı. O zaman, varisi İsa geldi, eski Tanrı'nm halini gördü ve: «Kadınlardan avara!» dedi.</p>

  <p>Zorba'yı dinledikçe beyninin tazeliğine hayran oluyor, kahkahadan kırılıyordum.</p>

  <p>— Gül sen patron, gül, ama eğer Tann-Şey-tan, işleri rastgetirirse, ki bana iyi gidecek gibi geliyor, ben ne dükkânı açacağım o zaman, biliyor musun? Bir Evlenme Acentesi! Evet, Zeus Evlenme Acentesi! Koca bulamamış zavallı kadınlar, kart kızlar, çirkin suratlılar, çarpık bacaklılar, şaşılar, topallar, kamburlar gelecek; ben onlan, duvarlan delikanlı resimleriyle örtülü küçük bir salonda karşılayıp diyeceğim ki: «İstediğinizi seçin güzel hanımlarım, ben onu size koca olarak almaya çalışacağım.» Sonra, ona benzeyen bir delikanlı bulup resimdeki gibi giydirecek, eline de para verip şöyle diyeceğim: «Filân cadde, feşmekân numarada, koşup falancayı bul ve ona kur yap. İğrenme, yat onunla, parası benden; erkeklerin kadınlara söylediği ve zavallının hayatında duymadığı tatlı sözleri söyle ona; biraz neşe, keçilerin, hiç olmazsa kaplumbağa ve kırkayakların bile duyduğu neşeyi ver, zavallıya!» Ama, sağ olsun bizim Kira Bubuli-na'mız gibi, ne kadar para versen delikanlıların avutmayı</p>

  <p>kabullenemeyeceği bir kocakarı rast gelirse,o zaman istavroz çıkarıp, onu acentenin. müdürü olan ben üstlenirim. Bütün şom ağızlılar da şöyle der: «Bak sen sarsak moruğa! Görecek gözü, koku alacak burnu yok mu bunun be?» «Var ulan sersemler, gözlerim de, burnum da var ulan duygusuzlar, ama kalbim de var ve acıyorum! Kalbin olduktan sonra, varsın gözlerin ve burnun da olmasm! Haydi yallah!» Sonunda ben de, aşırı sevap yüzünden felçlenip kıkırdadığım zaman Anahtarcıbaşı Petros, bana Cen-net'i açıp şöyle diyecek: «Gir sevdalı Zorba, gir koca şehit Zorba, sen de gidip meslektaşın olan Zeus'un yanma uzan da dinlen mübarek! Hayatında çok çektin!»</p>

  <p>Zorba konuşuyor, hayalinde, kendisinin içine düştüğü tuzakları kuruyor, bu akşam da kendi uydurduğu masala inanıyordu. Arhontopula'-nm inciri önünden geçerken sözünü bitirerek içini çekti; yemin edermiş gibi gözlerini kaldırdı.</p>

  <p>— Üzülme sen, Bubulina'm, çürümüş, çok çekmiş mavnam benim! Merak etme, ben seni avuntusuz bırakmam, hayır! Seni dört Devlet bıraktı, gençlik bıraktı, Tanrı bıraktı, ama bırakmam ben!»</p>

  <p>Kıyımıza vardığımızda vakit gece yarısını geçmişti. Rüzgâr çıktı; uzaktan, Afrika'dan sıcak bir lodos geliyor, Girit'in ağaçlarını, bağlarını, göğüslerini kabartıyordu. Denize uzanmış olan bütün ada, rüzgârların ağaç uyandıran sıcak solumalarını ürpererek kabullenmekteydi. Bu gece Zeus, Zorba ve sevdalı lodos rüzgârı, gecenin içine kara sakallı, yağlı siyah saçlı ağır bir erkek suratı halinde birleşiyor ve kıpkırmızı, sıcak dudaklarıyla Madam Ortans'a, yani toprağa doğru eğiliyordu.</p>
</body>
</html>
