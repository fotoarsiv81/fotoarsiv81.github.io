<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1 style="text-align: center;"><b>22</b></h1>

  <div>
    <p>Paskalya horası, salkım söğütlerin altında alevlenmişti. Yirmi yaşlarında, daha ustura değmemiş yanakları tüylü, esmer, boğa gibi bir delikanlı, kendini horaya vermişti; açık göğsü orman gibi kıvırcık kıllarla simsiyahtı; başını arkaya devirmiş, ayakları kanatlar gibi toprağı dövüyordu; gözlerini arasıra kızlardan birine çeviriyor, suratının karanlığı içinde gözlerinin vahşi akı parlıyordu.</p>

    <p>Sevinçle ürperdim; Madam Ortans'dan dönüyordum; ilgilensin diye bir kadm çağırmıştım, şimdi de rahatça Girit'lilerin oyununu seyretmeye gidiyordum; Barba Anagnosti'nin yanma yaklaştım, yanındaki kanapeye oturdum. Kulağına,</p>

    <p>— Oynayan delikanlı kim? dedim.</p>

    <p>Barba Anagnosti güldü. Hayran hayran bakarak,</p>

    <p>— Canalıcı Başmelek gibidir hınzır! dedi.</p>

    <p>Çoban Sifakas'dır bu. Bütün yıl dağlarda çobanlık yapar. Yalnız Paskalya'da insan görüp oynamak için iner. İçini çekti:</p>

    <p>— Ah ulan, diye mırıldandı, onun gençliği bende olsa! Onun gençliği bende olsa, dinim hakkı için kasabaları basardım be!</p>

    <p>Delikanlı başını salladı; azgın koç gibi, me-leyerek, biçimsiz bir nâra attı:</p>

    <p>— Çal Fanurios! diye bağırdı. Çal! Ölümü kahredene kadar çal!</p>

    <p>Ölüm her an ölüyor, her an hayat gibi yeniden doğuyordu. Genç kızlarla delikanlılar, binlerce yıldan beri yeni dallanmış ağaçların; sal-kımsöğütlerin, çamların, meşelerin, çınarların, kılıç dallı hurmaların altında hora teperler ve istekten yıpranmış yüzleriyle daha binlerce yıl tepeceklerdir. Yüzler toprağa dökülür, her yirmi yılda bir değişir, başkaları gelir. Ama haz tektir ve, her zaman hora tepmek için, yirmi yaşındaki aynı ölümsüz, âşık olarak kalacaktır.</p>

    <p>Delikanlı, burmak için elini uzattı ama, bıyığı yoktu. Yine bağırdı.</p>

    <p>— Çal! Çal ulan Fanurios, yoksa boğulacağım!</p>

    <p>Lir çalan, elini salladı, lir gümbürdedi, çanları vahşileşti ve delikanlı bir hamle yaptı, ayaklarını üç kez vurup bir boy havalandı, çizmelerinin burnuyla yanındaki kırbekçisi Manolaiıas'ın başından beyaz mendilini kaptı.</p>

    <p>— Sağol ulan Sifakas! diye sesler duyuldu; kızlar ürpererek gözlerini yere indirdiler.</p>

    <p>Ama delikanlı, sessiz, kimseye bakmadan, ağırbaşlı ve disiplinli bir çalımla bu kez sol elini demir gibi kalçalarına ters olarak dayamış, gözlerini kurumsuz bir halde yere dikerek oynuyordu.</p>

    <p>Hora birdenbire duruverdi. İhtiyar Kandil yakıcı Andreulice göründü, ellerini kaldırarak çığırtkanlar gibi bağırıyordu :</p>

    <p>— Dul! Dul! Dul!</p>

    <p>İlk fırlayıp horayı bozan Kırbekçisi Manolakas oldu. Hâlâ mersin ve defnelerle süslü duran aşağıdaki kilise, alandan görünüyordu. Oyuncular heyecanla durdu, ihtiyarlar kanapelerden kalktı; Fanurios, liri dizlerinin üstüne uzattı,kulağından nisan gülünü çıkarıp kokladı.</p>

    <p>Hepsi birden heyecanla bağırıyordu:</p>

    <p>— Nerede ulan Andruîios? Nerede?</p>

    <p>— Kilisede ulan, şimdi girdi, Tanrı'nm lânetlisi, bir kucak da limon çiçeği taşıyordu...</p>

    <p>Kırkbekçisi bağırdı:</p>

    <p>— İleri çocuklar!</p>

    <p>Ve ilk önce kendisi fırladı.</p>

    <p>O anda Dul, kilisenin eşiğinde göründü; siyah bir çemberi vardı ve istavroz çıkarıyordu. Hora yerinde :</p>

    <p>— Namussuz, paçavra! Katil karı! diye bağ-rışmalar duyuldu. Gelecek yüzü varmış demek! Saldırın ulan! Köyümüzün namusunu lekeledi!</p>

    <p>Bazıları Kırbekçisiyle birlikte aşağıya, kiliseye doğru koştu. Bazıları yukarıdan kadına taş atıyordu. Bir taş omuzuna çarptı. Dul bir çığlık attı; ellerini yüzüne kapadı, eğilerek kaçmak" için koştu. Fakat gençler kilisenin dış kapısına varmıştı bile; Manolakas da bıçağını çekmişti.</p>

    <p>Dul, çığlık atarak geri döndü, iki büklüm oldu; sallanarak kiliseye dalmak üzere koştu. Ama, eşikte ihtiyar Mavrandonis sessizce dikilmekteydi; kollarını açmış, kapının kanatlarını tutuyordu. Sola sıçradı, fırlayıp avludaki büyük kavağa sarıldı. Bir taş havada ıslık çaldı, başına çarptı; beyaz çemberi düştü, saçları omuzlarına döküldü.</p>

    <p>Kavak ağacına sıkı sıkıya sarılmış, bağırıyordu :</p>

    <p>— İsa aşkına! İsa aşkına!</p>

    <p>Yukarıdaki alanda küme halinde toplanmış kızlar, beyaz şallarını ısınyorlardi; çitlere asılmış kocakarılar ise bağırıyordu:</p>

    <p>— İsa aşkına! İsa aşkına!</p>

    <p>Yukarıdaki alanda küme halinde toplanmış kızlar, beyaz şallarını ısınyorlardi; çitlere asılmış kocakarılar ise bağırıyordu:</p>

    <p>— Öldürün be, öldürün!</p>

    <p>İki genç üzerine atılıp dulu yakaladı. Siyah bluzu yırtıldı, mermer gibi memesi göründü. Artık kanlar tepesinden alnına, yanaklarına ve boynuna akıyordu. Dul hâlâ inlemekteydi:</p>

    <p>— İsa aşkına! Isa aşkına!..</p>

    <p>Akan kan ve bembeyaz göğüsler, gençleri kudurttu; kuşaklarından bıçaklarını çektiler. Manolakas bağırdı:</p>

    <p>— Durun! O benimdir!</p>

    <p>Hâlâ kilisenin kapısında dikilen ihtiyar Mav-randinos elini kaldırdı-, hepsi durdular. Ağır bir sesle:</p>

    <p>— Manolakas! dedi. Amcanoğlunun kanı inliyor, onu sustur!</p>

    <p>Asılmış olduğum çitten fırladım, kiliseye varmak için koştum, ayağım bir taşa çarptı, boylu boyunca yere uzandım. O anda Sifakas geçiyordu; eğildi, bir kedi gibi ensemden tutup beni ayağa kaldırdı.</p>

    <p>— Sen ne arıyorsun burada züppe? dedi. Kaçsana!</p>

    <p>— Ona acımıyor musun be Sifakas? Acımalısın ona!</p>

    <p>Dağ adamı güldü:</p>

    <p>— Kadın mıyım ben be, dedi, acıyayım? Ben erkeğim!</p>

    <p>Ben de, onun arkasından koşarak yetiştim. Şimdi hepsi Dul'un çevresini sarmıştı; ağır bir sessizlik vardı: Dul'un boğuk solumasından başka bir şey duyulmuyordu.</p>

    <p>Manolakas, istavroz çıkardı, bir adım ilerledi, bıçağı kaldırdı; yukanki çitte kocakarılar sevinç çığlıkları atıyordu. Genç kadınlar şallarını indirip gözlerini örttüler. Dul doğruldu, bıçağı üstünde gördü, inek gibi böğürdü. Kavağın köküne yığılarak başını omuzlarının arasına gizledi. Saçları toprağı örttü, bembeyaz ensesi sanki parlıyordu.</p>

    <p>İhtiyar Mavrandonis, istavroz çıkarıp karga gibi öttü:</p>

    <p>— Tanrı aşkına!</p>

    <p>Ama o anda arkamızda vahşi bir ses duyuldu :</p>

    <p>— İndir bıçağı, katil!</p>

    <p>Herkes şaşkınlık içinde döndü; Manolakas başını kaldırdı; Zorba önünde duruyor, öfkeyle ellerini sallayıp bağırıyordu:</p>

    <p>— Utanmıyor musunuz, ulan? Ne erkeksiniz siz be? Bütün bir köy, tek kadını öldüreceksiniz? Rezil edeceksiniz Girit'i ulan!</p>

    <p>Mavrandonis böğürdü:</p>

    <p>— Git işine Zorba, sen karışma! Sonra yeğenine döndü:</p>

    <p>— Manolakas, İsa ile Meryem aşkına vur!</p>

    <p>Manolakas bir sıçrayışta Dul'u yakaladı, yere yıktı, dizini karnına bastırdı, bıçağı kaldırdı. Ama beceremedi; Zorba, Manolakas'm bileğini yakalamış, büyük mendilini yumruğuna sarmış, Kırbekçisi'nin avucundan bıçağı çıkarmaya çalışıyordu.</p>

    <p>Dul dizlerinin üstüne kalktı, kaçmak için çevresine bakındı; ama köylüler kapıyı tutmuştu, kapı ve eşiklerde çember halinde duruyorlardı; onun kaçmak istediğini görünce bir hamle yapıp çemberi daralttılar.</p>

    <p>Zorba o sırada hiç bağırmadan ve konuşmadan, çevik hareketlerle dövüşüyordu. Kapıda durmuş, acı içinde, boğuşmayı seyrediyordum. Manolakas'ın suratı kızgınlıktan morarmıştı. Si-fakas ile izbandut gibi başka biri ona yardım etmek için yaklaştılar; ama Manolakas öfkeyle gözlerini çevirdi:</p>

    <p>— Geriye! Geriye! diye bağırdı. Kimse sokulmasın!</p>

    <p>Ve yeniden, kudurganlıkla Zorba'ya saldırıp boğa gibi vurmaya başladı.</p>

    <p>Zorba dudaklarını ısırarak susuyordu. Kır-bekçisinin kolunu kerpeten gibi tutuyor, tosla-yışlardan kurtulmak için bir sağa, bir sola kaçıyordu. Monolakas, kudurmuş bir halde atılıp Zorba'nm kulağını dişleriyle yakaladı ve koparmak için çekmeye başladı. Kanlar akıyordu. Korku içinde bağırdım:</p>

    <p>— Zorba!</p>

    <p>— Kaç patron! diye bağırdı, sen karışma!</p>

    <p>Yumruğunu sıktı. Monolakas'm altına, hayalarına hızla yapıştırdı. Vahşi hayvan birden laçka oldu, dişleri gevşeyip, yerinden yarı yarıya ayrılmış olan kulağı bıraktılar. Suratı sarardı. Zorba bir itişte onu yere yıktı. Bıçağı avucundan çıkardı, taşlara çarparak parça parça etti.</p>

    <p>Sonra, kulağından akan kanlan mendiliyle sildi, ter içinde olan yüzünü kuruladı; ama bütün yüzü kana bulandı. Ayağa fırlayıp yana kaçtı, gözleri şişmişti ve kıpkırmızıydı. Dul'a bağırdı :</p>

    <p>— Kalk! Gel benimle!</p>

    <p>Dul, vahşi bir heyecanla toparlandı, bütün gücünü topladı, fırlamak için hazırlandı; ama yetişemedi. İhtiyar Mavrandonis şimşek gibi üzerine atıldı, onu ters çevirdi, saçlarını üç kez koluna doladı ve bir bıçak vuruşuyla kafasını kesti.</p>

    <p>— Günahını üzerime alıyorum! diye bağırdı ve Dul'un başını kilisenin eşiğine fırlattı; sonra da istavroz çıkardı.</p>

    <p>Zorba dönüp baktı. Bıyığından bir tutam kıl yoldu, içini çekti... Yaklaşıp kolundan tuttum; eğildi, bana baktı; gözlerinde iki damla iri gözyaşı vardı.</p>

    <p>Boğuk bir sesle:</p>

    <p>— Yürü patron! dedi.</p>

    <p>O akşam Zorba, ağzına lokma koymak istemedi.</p>

    <p>— Boğazım tıkalı, yutamıyorum! diyordu.</p>

    <p>Kulağını soğuk suyla yıkadı, rakıyla bir parça pamuğu ıslattı, pansuman yaptı, sardı, yatağına oturmuş, başı avuçlarının arasında düşünüyordu.</p>

    <p>Ben de yere uzanmış, duvara dayanmıştım; sıcak gözyaşlarımm yavaş yavaş yanaklarımdan aşağı aktığını duyuyordum. Beynim kesinlikle çalışmıyordu; hiçbir şey düşünemiyordum; derin ve çocukça bir gariplik içimi sarmıştı, ağlıyordum.</p>

    <p>Zorba bir ara başını kaldırıp boşaldı, içindeki vahşi monologu yüksek sesle sürdürerek bağırmaya başlamıştı:</p>

    <p>— Sana söylüyorum patron, bu dünyada bütün olanlar haksız, haksız, haksız! Ben, ufacık kurt, ben çıplak salyangoz Zorba, hiçbir şeyin altını imzalamıyorum! Neden delikanlılarla genç kadınlar ölsün de hurdalar kalsın! Küçük çocuklar neden ölsün? Benim küçük bir çocuğum vardı, Dimitraki'm; üç yaşında öldü ve ben asla, işitiyor musun, asla Tanrı'yi bundan dolayı bağışla mıyacağım! Öbürgün, eğer önüme çıkacak yüzü varsa, ve gerçek Tanrı ise eğer, bil ki utanacaktır! Evet, evet, benden, çıplak salyangoz Zorba'dan utanacaktır!</p>

    <p>Yüzünü buruşturdu. Canı acıyordu. Yarasından yine kan akmaya başlamıştı. Bağırmamak için dudaklarını ısırdı.</p>

    <p>— Dur Zorba, dedim, sargıyı değiştireyim! Kulağını yine rakıyla yıkadım, Dul'un bana göndermiş olduğu ve yatağımın üstünde bulduğum gülsuyunu aldım, pamuğu ıslattım. Zorba doymak bilmeyen bir iç çekişle:</p>

    <p>— Gülsuyu mu? dedi, gülsuyu mu? Saçlarıma dök, hah şöyle, sağol! Avuçlarıma da, hepsini dök, vira!</p>

    <p>Dirilmişti; şaşkınlıkla ona baktım. Mırıldandı :</p>

    <p>— Kaç yılın geçmesi gerekti? Toprağın böyle bir bedeni yaratması için kaç yılın geçmesi gerekti? İnsan ona bakıp şöyle diyordu: «Ah, bir yirmi yaşında olsaydım, insan soyu dünyadan kalksaydı da yalnız bu kurtulsaydı ve onunla çocuklar, çocuklar değil, gerçek tanrılar yapsaydım da, dünyayı yeniden doldursaydım!» Ama şimdi...</p>

    <p>Ayağa fırladı:</p>

    <p>— Yapamam patron! dedi. Bu akşam dağa iki üç kere inip çıkmalıyım ki kafam yerine gelsin... Ah ulan kadın, yüksek sesle ağlayasım geliyor; patlayacağım!</p>

    <p>Dışarı fırlayıp dağın yolunu tuttu ve karanlıkta kayboldu.</p>

    <p>Yatağıma uzandım, lambayı söndürdüm ve yine o benim sefil, insanlıkdışı yolumda ilerleyerek, gerçeği değiştirmeye, onu kanından, etinden, kemiklerinden soyutlayıp, oradan evrensel yasalarla bağ kurmaya başladım; ta ki her ne olmuşsa, gerekli olduğu için olmuştur gibi korkunç sonuca varana kadar. Dahası var, olanlar, evrensel uyum için de yardımcı olmuştur. Ve şu sonuca, şu iğrenç avuntuya ulaştım: Bütün bu olanlar, olması gerekenlerdi ve doğruydu.</p>

    <p>Yıllardır bütün zehirlerin bala dönüştüğü bir arı kovanı olan beynime dulun katili gelip çöreklenmiş ve orayı allakbullak etmişti. Felsefem, bu korkunç uyarıyı hemencecik kavradı, onu imgelerle kuşattı ve kurnazca ve çabucak onu zararsız duruma sokuverdi. Tıpkı, halanlarının, ballarını çalmak için kovana giren aç eşek-ansmı balmumuyla örtüp dondurdukları gibi. Birkaç saat sonra, dul, belleğimde rahat, durgun, bir simgeye dönüşmüş, dinleniyordu. Yüreğimin içinde, balmumuyla kaplanıp dondurulmuştu. İçimde artık öyle büyük panikler yaratamaz, beynimi inmeli duruma sokamazdı.</p>

    <p>O günkü korkunç olaylar genişledi, zamana ve uzaya yayıldı, geçmiş büyük uygarlıklardan biriyle bütünleşti, uygarlıklar yeryüzünün kaderi oldular, yeryüzü evrenin kaderi oldu ve bütün bunlar dul'a dönüştü. Kımıltısız, sessiz duran dulu, büyük varoluş yasaları içinde, katüleriyle barışmış buldum.</p>

    <p>Benim için zaman, gerçek anlamına kavuşmuştu. Dul, Ege uygarlığı döneminde binlerce yıl önce ölmüştü. Ve Knossos'un saçları bukleli genç kızları da, bu güzelim denizin kıyılarında, günün erken saatlerinde ölmüşlerdi.</p>

    <p>Ölümün beni alacağı ne kadar kesinse, uyku da aynı kesinlikle bundan daha kesin bir şey yoktur beni alıp götürdü; gürültüsüzce karanlığın içine kaydım. Zorba'nın ne zaman döndüğünü, hattâ dönüp dönmediğini bile duymadım; sabahleyin onu, dağda işçilere bağırıp çağırırken buldum.</p>

    <p>Yaptıklarının hiçbiri ona yakışmıyordu. Kendisine kafa tutan üç işçiyi kovaladı, baltayı kendisi aldı ve kayalarla bodur çalılıklar arasında direkler için çizdiği yolu açtı. Dağa çıktı, çamları kesen bıçakçıları buldu, bağırmaya başladı. Bir tanesi gülerek bir şeyler mırıldandı; Zorba üzerine atıldı.</p>

    <p>O akşam kulübeye bitkin ve üstü başı yırtık döndü. Kumsala yanıma çöktü. Ağzını bıçak açmıyordu. Sonunda konuştu. Burasını, bir an önce ve elinden geldiği kadar kökünden harap etmek, böylelikle kazanmak ve gitmek isteyen bir doymak bilmez iş adamı gibi keresteden, tellerden, linyitten sözediyordu.</p>

    <p>Bir ara ben, avunmuş olmak için, Dul'la ilgili bir şeyler söylemek istedim. Zorba kocaman elini uzatıp ağzımı kapadı. Boğuk bir sesle.-</p>

    <p>— Sus! dedi.</p>

    <p>Utanmış bir halde sustum. Zorba'nm acısını kıskanarak kendi kendime «insan bu demektir» diye düşünüyordum. Acı duyduğu zaman, gerçek iri gözyaşları döken, sevinirken de sevincini, ince, metafizik eleklerden geçirerek onu boşunaharcamayan, sıcakkanlı ve sağlam kemikli insan!</p>

    <p>Üç dört gün böyle geçti. Zorba başmı işten kaldırmıyor, yemiyor, içmiyor, eriyordu. Bir akşam ona, Kira Bubulina'nm hâlâ yattığını, doktorun gelmediğini, kadının sayıkladığını söyledim. O yumruğunu sıktı:</p>

    <p>— İyi! dedi.</p>

    <p>Ertesi günü sabah sabah köye gitti ve çabucak döndü. Sordum:</p>

    <p>— Gördün mü? Nasılmış? Zorba kaşlarını çattı.</p>

    <p>— Bir şeyi yok, dedi, ölecek... Ve dağa doğru yürüdü.</p>

    <p>Aynı akşam, yemek yemeden sopasını aldı, dışarı çıktı. Sordum:</p>

    <p>— Nereye gidiyorsun, Zorba? Köye mi?</p>

    <p>— Hayır, bir dolaşıp döneceğim.</p>

    <p>Kararlı, büyük adımlarla köye doğru yürüdü.</p>

    <p>Yorgundum, uzandım; aklım yine yeryüzünde tur atmaya başladı; anılar uyandı, acılar geldi, aklım, yine uzak düşüncelere yelken açtı ve yine gelip Zorba'nın üstüne kondu.</p>

    <p>«Eğer yolda kendisine, o azgın koca Girit'li Manolakas rastlarsa, diye düşündüm, üstüne atılıp onu öldürür. Öğrendiğime göre bugünlerde evine kapanmış, bağmyormuş; köye çıkmaya utanıyor ve Zorba'ya rastlarsa, durmadan, 'Onu sardalya gibi yırtacağım!' deyip duruyormuş. Dün geceyarısı da bir işçi, onu barakanın yakınlarında, elinde silâh, dolaşırken görmüş. Eğer bu gece karşılaşırlarsa cinayet çıkar...»</p>

    <p>Yerimden fırladım, giyindim, hızla köyün yolunu tuttum. Gece tatlı ve ıslaktı. Yaban menekşeleri kokularını yaymışlardı. Biraz sonra, karanlıkta Zorba'nın yorgun gibi, yavaşça ilerlediğini farkettim. Arasıra duruyor, yıldızlara bakıyor, çevreyi dinliyor, sonra yine yola koyuluyordu. Sopacığını taşlara çarptığını duyuyorum.</p>

    <p>Artık Dul'un bahçesine yaklaşmaktaydı. Hava limon çiçeği ve hanımeli kokuyordu; birden portakal ağaçlarının arasında, şırıldayan berrak bir su gibi, bülbülün şakıması başladı. Karanlıkta ötüyor, ötüyor, insanın soluğunu kesiyordu. Zorba da, bu tatlılık karşısında birden durdu.</p>

    <p>Birdenbire çitin kamışlan sallandı ve keskin, yaprakları, çelik levhalar gibi yankılandı.</p>

    <p>Sonra, kocaman, vahşi bir ses duyuldu:</p>

    <p>— Ee sağdıç! Ee ihtiyar bunak!.. HoşbulduM</p>

    <p>Donakaldım. Sesi tanımıştım.</p>

    <p>Zorba bir adım attı, sopasını kaldırdı, yine durdu. Yıldızların ışığı altında her hareketini iyice görebiliyordum. Kamışların içinden, bir sıçrayışta, uzun boylu bir dev fırladı. Zorba boynunu uzatarak bağırdı:</p>

    <p>— Kim o?..</p>

    <p>— Ben ulan... Manolakas!</p>

    <p>— Çek git yoluna!..</p>

    <p>— Neden beni utandırdın, ulan Zorba?</p>

    <p>— Ben seni utandırmadım Manolakas! Git diyorum! Sen canavarsın, ama kader sana karşı çıktı. Kader kördür, bilmez misin?</p>

    <p>Manolakas:</p>

    <p>— Kader mader, kör mör, dedi ve dişlerinin gıcırdadığını duydum; ben namusumu temizlemek istiyorum, hem de bu akşam. Bıçağın var mı?</p>

    <p>Zorba:</p>

    <p>— Hayır, yalnız sopam var, dedi.</p>

    <p>— Git bıçağını al, seni burada bekleyeceğim. Git!</p>

    <p>Zorba kımıldamıyordu.</p>

    <p>Manolakas'm sesi, alaycı bir ıslık gibi duyuldu :</p>

    <p>— Korkuyormusun? Git diyorum sana! Kızmaya başlayan Zorba,</p>

    <p>— Bıçağı ne yapayım be Manolakas? dedi. Ne yapayım onu ulan? Hatırlarsın, kilisede, senin bıçağın vardı da, benim yoktu ama, bana öyle geliyor ki, becerdim işi...</p>

    <p>Manolakas kükredi:</p>

    <p>— Bir de gülüyorsun, değil mi? Demek o akşam, sen silâhsız olduğun halde beni silâhlı bulup gözüne kestirdin ha? Oynuyorsun benimle, öyle mi? Getir bıçağı pis Makedonyalı da, boy ölçüşelim!</p>

    <p>Zorba öfke dolu bir sesle bağırdı.</p>

    <p>— Sen bıçağını at, ben de sopamı atayım, boy ölçüşelim. Marş, pis Giritli!</p>

    <p>Zorba kolunu salladı, sopasını attı; onun kamışlar arasına düştüğünü duydum.</p>

    <p>Ayaklarımın ucuna basarak, yavaş yavaş yaklaşmıştım. Yıldızların ışığında, kamışların arasına düşen bıçağın parıltısını da gördüm.</p>

    <p>Zorba, avuçlarının içine tükürdü:</p>

    <p>— Vira!., diye bağırdı ve hamle yapmak üzere silkindi.</p>

    <p>Ama iki kabadayı kapışmaya vakit bulamadan ben fırlayıp aralarına girdim.</p>

    <p>— Durun! diye bağırdım. Gel buraya Manolakas, sen de gel Zorba... Ayıp size!</p>

    <p>İki düşman yavaş adımlarla yaklaştı; her-birinin sağ elini tuttum.</p>

    <p>— Verin ellerinizi, ikiniz de kabadayısınız, barışın!..</p>

    <p>Manolakas elini çekmeye çalışarak,</p>

    <p>— Beni utandırdı ama, dedi.</p>

    <p>— Sen kolay kolay utandınlamazsm, Kaptan Manolakas! Bütün köy senin kabadayılığını bilir. Sen geçende kilisede olana bakma; kötü bir saatti; olan oldu. Sonra, unutma ki, Zorba bir yabancı, bir Makedonyalıdır ve biz Giritliler için, ülkemize gelmiş bir yabancıya el kaldırmak çok ayıptır. Gel, ver elini, erkeklik budur... Hem, gelin birlikte gidip birer şarap içelim, bir arşın mezelik sucuk pişirelim de, barışma sağlamlaş-sın, Kaptan Manolakas!</p>

    <p>Manolakas'ı belinden kavrayıp biraz uzak-laştırdım. Kulağına fısıldadım:</p>

    <p>— O ihtiyardır, sen ise koca delikanlısın. Ona uyman doğru değil!</p>

    <p>Manolakas yumuşadı :</p>

    <p>— Peki, dedi, senin hatırın için!</p>

    <p>— Zorba'ya doğru bir adım attı, kocaman ağır elini uzattı:</p>

    <p>— Gel, sağdıç Zorba, dedi, geçmiş demek, unutulmuş demektir; ver elini!</p>

    <p>Zorba da:</p>

    <p>— Kulağımı yedin ama, helâl olsun! dedi. Al elimi!</p>

    <p>Uzun uzun el sıkıştılar. Hep biraz daha kuvvetle el sıkışıyor ve birbirine bakarak sertleşiyorlardı. Yeniden kapışacaklar diye korktum.</p>

    <p>Zorba,</p>

    <p>— İyi sıkıyorsun Manolakas, dedi, yiğitsin!</p>

    <p>— Sen de iyi sıkıyorsun; yapabileceksen biraz daha sık!</p>

    <p>Ben bağırdım:</p>

    <p>— Yeter artık, gidip dostluğumuzu ıslatalım!</p>

    <p>Araya girdim. Sağımda Zorba, solumda Manolakas vardı. Bizim kıyıya doğru yollandık. Sözü değiştirmek için,</p>

    <p>— Bu yıl ekinler iyi olacak, dedim, bol yağmur yağdı.</p>

    <p>Hiçbiri konuşmuyordu. Göğüsleri hâlâ şişti. Artık, bütün umudum şaraptaydı. Barakaya vardık.</p>

    <div>
      <p>— Fakirhanemize hoş geldin, Kaptan Manolakas! dedim. Zorba, sucuğu pişir ve bize içki ver.</p>

      <p>Manolakas, barakanın dışında, bir taşın üstüne oturmuştu. Zorba bir çalıyı tutuşturdu, mezeyi pişirdi, üç bardağı ağzma kadar şarapla doldurdu.</p>

      <p>Bardağımı kaldırarak,</p>

      <p>— Sağlığınıza! dedim. Sağlığına Kaptan Ma-nolakas! Sağlığına Zorba! Tokuşturun bakalım!</p>

      <p>Tokuşturdular. Manolakas yere birkaç damla şarap döktü. Resmî bir tonla:</p>

      <p>— Kanım böyle aksın, dedi, eğer sana bir daha el kaldırırsam, kanım böyle aksın, Zorba!</p>

      <p>Zorba da yere birkaç damla döktü.</p>

      <p>— Yediğin kulağımı daha unutmadım ama, benim de kanım böyle aksın, Manolakas! dedi.</p>
    </div>
  </div>
</body>
</html>
