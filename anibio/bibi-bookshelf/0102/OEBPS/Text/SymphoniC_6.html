<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace">
<head>
  <title>47</title>
  <link href="css/style.css" rel="stylesheet" type="text/css" />
</head>

<body>
  <h1 style="text-align: center;"><span><b>4</b></span></h1>

  <p>Şafak söktü. Gözlerimi açınca karşımda, karyolanın kenarına oturmuş sigara içen ve derin derin düşünen Zorba'yı gördüm. Küçük yuvarlak gözlerini, sabahın ışığı ile ağarmağa başlayan karşısındaki deliğe dikmişti. Gözleri şişti. Çıplak, kemikli boynu, akbabanmki gibi uzun ve anormal bir biçimde uzanıyordu.</p>

  <p>Dün akşam, eğlenceden erken çekilerek, onu ihtiyar deniz kızıyla yalnız bırakmıştım.</p>

  <p>— Gidiyorum, demiştim. îyi gezintiler Zorba; Allah kuvvet versin!</p>

  <p>Zorba şöyle demişti:</p>

  <p>— Güle güle patron. Bırak bizi de birbirimizin gözünü çıkaralım!</p>

  <p>Anlaşılan birbirinin gözünü çıkarmışlardı, çünkü uykumda hafif guruldamalar duyar gibi oldum. Bir ara yandaki oda sarsılır gibiydi sanki; sonra yine uykuya dalmışım. Gece yarısından çok sonra, Zorba'nın çıplak ayakla içeri girdiğini, beni uyandırmamak için yavaşça yatağına yattığını duydum.</p>

  <p>Şimdi de, tam gün doğarken, uzakta ışığa baktığını görüyordum, gözleri daha canlanmamışti; derin bir sabah keyfine dalmış olduğu anlaşılıyordu; uykunun tüyleri sakallarından dökülmemişti daha. Ağır ağır ve sağlıksız bir biçimde, bal gibi yavaş akan yarı karanlık bir nehre bırakıyordu kendini; dünya, topraklar, sular, düşünceler ve insanlar uzaktaki bir denize doğru yuvarlanıyordu. Zorba da, sormadan, direnmeden, onunla birlikte mutlu bir halde yuvarlanmaktaydı.</p>

  <p>Köy uyanmaya başlıyordu, horoz, domuz, eşek ve insan seslerinin</p>

  <p>karışmasından oluşan bir uğultu duyuluyordu. Bir ara yatağımdan fırlayıp şöyle bağırmak geldi içimden: «Eey Zorba, bugün işimiz var!» Ama ben de, kendimi böyle, şafağın kararsız, pembe ışıklı doğallığına konuşmadan ve hareket etmeden salıvermekle büyük bir mutluluk duymaktaydım. Bütün hayat, tüy gibi hafiftir, bu büyülü anlarda. Toprak rüzgârın esmesiyle her zaman biçim değiştirip yeniden varolan bir bulut gibi, daha donmamış ve kabarık bir halde görünür.</p>

  <p>Zorba'nın tütün içtiğini görüp imrendim; uzanıp pipomu aldım. Heyecanla baktım pipoma. Onu bana, yeşil-gri gözlü ve masura gibi ince, soylu elleri olan bir dostum hediye etmişti. Bundan yıllarca önce gurbette, bir öğle vaktiydi; öğrenimini tamamlamış, Yunanistan'a dönüyordu. Bana: «Sigarayı bırak,» dedi; «onu yakıyor yarısını içiyor ve tıpkı sokak kadınları gibi atıyorsun. Ayıp şey bunlar. Pipoyla evlen; o sadık kadındır; eve döndüğün zaman, hareketsiz seni bekleyecektir. Sen de, dumanın havada halkalanışına bakarak beni hatırlarsın!»</p>

  <p><span>Öğle vaktiydi. Berlin müzelerinin birinden çıkıyorduk, dostum orada, yüksek, bronz alınlı, çökmüş solgun yanaklı ve üzgün, fakat bakışları kararlı olan, Rembrandt'ın, çok sevdiği «Savaşçı» sına veda etmeye gitmişti. Tapüması olmayan umutsuz savaşçıya bakarak mırıldandı: «Eğer hayatımda, değerli herhangi bir iş yaparsam onu işte şuna borçlu olacağım!»</span></p>

  <p><span>Dışarı çıktık, müzenin sütunlarından birine dayandık; karşımızda kararmış bakır bir heykel vardı -çıplak bir ata, belirli bir sevinç ve güvenle binmiş çıplak bir amazon, küçük gri renkli bir kuş, bir kuyruk sallayan kuşu bir an amazonun başına kondu, acele kuyruğunu salladı, bir iki kez alaylı öttü ve kaçtı.</span></p>

  <p><span>Ürperdim, dostuma baktım:</span></p>

  <p><span>— Kuşu duydun mu diye sordum. Sanki bize bir şey söyleyip kaçtı.</span></p>

  <p><span>Gülümseyerek şu karşılığı verdi dostum:</span></p>

  <p><span>— Kuştur şakısın, kuştur söylesin!</span></p>

  <p><span>Bugün sabah sabah, Girit'in bu kıyısında, o uzun an nasıl gelip de kafamı kederle doldurdu! Pipoya yavaş yavaş tütün doldurup yaktım.</span></p>

  <p><span>Bu dünyada her şeyin gizli bir anlamı var, diye düşündüm. Her şey, insanlar, hayvanlar, ağaçlar ve yıldızlar hiyerogliftir. Onları heceleyip ne dediklerini anlayacak kişiye ne mutlu! Onlara baktığın anda bir şey anlamazsın; onların gerçek insan, hayvan, ağaç, yıldız olduklarını sanırsın; ancak çok ilerde, yıllarca sonra anlayacaksın!..</span></p>

  <p>Kafatası bronzdan yapılmış olan savaşçı, o ışıksız öğle vakti sütuna dayanan dostum, kuyruk sallayan kuşu ve Areti'nin<b>*</b> ölüm şarkısındaki mısra, bütün bunların belki gizli bir anlamı var, ama ne?</p>

  <p><i>* Areti: Yunan folklorunda acıklı bir masalın kahramanı genç kız.</i><br /></p>

  <p><span>Dumanların yarı aydınlık içinde kıvrılıp açıldığını, bir an mavileşerek, kat kat kıvrılarak oynaştığını, sonra da sönerek havaya dönüştüğünü izliyordum. Ruhum da onunla birlikte kıvrılıyor, oynuyor, kayboluyor ve yeni duman kıvrımlarıyla birlikte yükselip yok oluyordu. Büyük bir solgunluk... ve ben, aklın aracılığı olmadan, dünyanın başlangıcını, en yüksek noktasını ve yok oluşunu, belirtilmeyen bir kesinlik içinde tenimle yaşıyordum. Sonra da, bu kez aklın aldatıcı sözcükleri, akrobatik ve sayısız oyunları olmadan Buda'ya dalıyordum. Bu duman, onun doğru yolu gösterişindeki tad, bu değişim, ölümlü biçimler, mavi nirvana'nm içinde sona eren dingin, gürültüsüz ve mutlu hayattır... Düşüncelere dalmıyor, bir şey aramaya çalışmıyordum, hiçbir kaygım yoktu; kesinliği yaşamaktaydım.</span></p>

  <p>Yavaşça elimi çektim. Sanki bu iç çekiş, beni şimdiki âna getirmiş gibi, çevreme bakıp sefil tahta kabineyi, yanındaki duvarda asılı duran ve ilk ışığın üzerine düşmesiyle kıvılcımlar saçan küçük bir aynayı gördüm. Karşımda, yatağın üstünde sırtı bana dönük, bağdaş kurup oturan ve tütününü içen Zorba'm vardı.</p>

  <p>Önceki gün, birdenbire içimde, bütün trajik ve komik serüvenleriyle uyamverdi. Etkisi geçmiş menekşe kokuları (menekşe, kolonya, misk ve amber) ve bir papağan, papağan olan ve kanatlarını kafesin demir parmaklıklarına vurup bağıran bir insan ruhu... Bütün bir donanmadan arta kalıp çok eski deniz savaşlarını anan ihtiyar bir mavna...</p>

  <p>Zorba iç çekişimi duydu, başım salladı, baktı :</p>

  <p>— Kötü davrandık, diye mırıldandı, kötü davrandık patron! Sen güldün, ben de güldüm ve zavallı kadın bizi gördü. Bin yaşında bir ko-cakarıymış gibi ona hiç önem vermeden çekilip gitmen çok ayıp! Bağışla patron ama, incelik değil bunlar. İnsanlar böyle davranmamalı, hayır! Ne de olsa kadındır; zayıf, alıngan yaratıktır. Ben yine iyi ettim de onu, avutmak için kaldım.</p>

  <p>Gülerek,</p>

  <p>— Zorba, dedim, nedir bunlar, her kadının aklında bundan başka bir şey bulunmadığını sağlam kafayla mı düşünüyorsun?</p>

  <p>— Hayır, kadının aklında başka bir şey yoktur, patron. Çok gören, çok gezen, çok şeyler yapan ve diyelim ki, akıllanmış olan sen beni dinle: Akıllanmış olan kadının aklında başka bir şey yoktur; hasta diyorum sana, alıngan bir şey! Ona sevdiğini, kendisini istediğini söylemezsen ağlamaya başlar. Belki istemiyor, belki de senden iğreniyordur, sana «Olmaz» da diyebilir ama bu hiçtir. Kendisini kim görürse arzulasın ister o. Bunu ister zavallı. Onun için hatırını yapı vermelisin... Bak benim bir ninem vardı, seksen yaşında olmalıydı. Hikâyesi tam bir masaldır. Ama, başka bir hava bu. Neyse... O sıralarda seksen yaşında vardı. Evimizin karşısında da, Krustalo adında, serin sular gibi güzel bir kız oturuyordu. Biz köyün delikanlıları, her Cumartesi akşamı içip aşka gelir, kulağımıza birer dal fesleğen takardık. Kuzenlerimden biriyle birlikte gidip kıza serenad yapardık. Aşk ve tutku. Budalalar gibi anırırdık. Hepimiz isterdik onu ve her cumartesi akşamı, beğensin diye sürü halinde giderdik. İnanacak mısın, bilmem patron? Kadın korkunç bir sırdır, hiçbir zaman da kapanmayan bir yarası vardır. Sen kulak asma, bütün yaralar kapanır ama, o yara kapanmaz. Kadının seksen yaşında olması neye yarar yani? Yara her zaman açıktır. îşte her Cumartesi akşamı bizim ihtiyar, minderini pencerenin önüne çeker, gizlice aynayı alır ve başında ne kadar saç kalmışsa, onları hababam tarar dururdu. Kendisini görüp görmediğimizi öğrenmek için çevresini kaçamak bakışlarla gözetler, birimiz yaklaştı mı, Frenk Meryemi gibi usulca toparlanır, uyur gibi yapardı. Ama uyku nerde, patron? Serenadı beklerdi. Seksen yaşında... Kadının ne esrarengiz şey olduğunu anlıyor musun patron? Şimdi benim ağlayasım geliyor. Ama o vakit sersem olduğum için anlamaz gülerdim. Birgün ona kızdım, çünkü kızların peşinde gidiyorum diye beni azarlıyordu; ben de onu şu sözlerle bir güzel kalayladım: 'Neden her Cumartesi günü dudaklarına ceviz kabuğu sürüp saçını tarıyorsun? Ne sanıyorsun, yani? Serenadı senin için mi yapıyoruz? Biz Krustalo'yu istiyoruz. Sense günnük kokuyorsun.' İnanır mısın patron? Kadının ne olduğunu, ilk kez o zaman anladım işte. Ninemin gözlerinden, ateş gibi iki damla yaş aktı. Dişi köpek gibi büzüldü; alt çenesi titriyordu. Beni daha iyi işitsin diye peşinden giderek bağırdım:</p>

  <p>«Krustalo'yu Krustalo'yu!». Gençlik vahşidir, anlam dışıdır hem; anlamaz çünkü. Ninem kupkuru ellerini gökyüzüne kaldırdı.</p>

  <p>«Tâ yüreğimden sana lanet ediyorum!» diye bağırdı. O günden sonra da, zavallı ninem hayır etmedi. Hastalandı, iki aya kalmadan ölüm döşeğine düştü. Can çekiştiği sırada gözü bana takılınca kaplumbağa gibi tıslıyor, beni yakalamak için elini uzatıyordu. Islık çalar gibi: «Beni sen yedin,» dedi, «yedin, kahrolası Aleksi! Lanet olsun sana, benim çektiğimi çekesin!»</p>

  <p>Zorba güldü, bıyıklarını okşadı:</p>

  <p>— Kocakarının duası tuttu, dedi. Şöyle böyle altmışbeşime bastım ama, yüz yaşımı da bulsam, bir türlü akıllanmayacağım; cebimde küçük bir aynam olacak ve ben dişileri kovalayacağım.</p>

  <p>Yine güldü, sigarasını delikten dışarı attı, esnedi.</p>

  <p>— Çok kusurlarım var ama, dedi, beni bu yiyecek...</p>

  <p>Yatağından aşağı atladı.</p>

  <p>— Bırakalım bunları, çok konuştuk. Bugün iş var! dedi</p>

  <p>Çabuk çabuk giyindi, kaba ayakkabılarını giydi; dışarı, avluya fırladı.</p>

  <p>Başımı önüme eğdim. Zorba'nm sözlerini düşünüyordum. Birden aklıma, uzaktaki karlı bir kent geldi; bir Rodin sergisinde kocaman, bornz bir elin önünde duruyor, ona bakıyordum. Bu, «Allah'ın Eli»ydi <b>*</b>. Elin avucu yarı kapalıydı. Avucun içinde delice kucaklaşmış, boğuşan bir kadınla bir erkek vardı.</p>

  <p><i>* Rodin'in ünlü heykeli.</i><br /></p>

  <p>Bir genç kız yaklaşıp yanımda durdu; o da altsüt olmuş bir halde, insana rahatsızlık veren bu yüzyıllık kompozisyona baktı. İnce, iyi yapılı, sık sarı saçlı, çenesi kuvvetli, ince keskin dudaklı bir kızdı. Kararlı ve erkekçe bir hali vardı. Ben, kolayca sohbete girişenlere düşman olduğum halde, hangi el itti bilmem, ona bakıp konuştum:</p>

  <p>— Ne düşünüyorsunuz? diye sordum. O, nisbet yapar gibi mırıldandı:</p>

  <p>— İnsanın elinde olsa da, kaçıp kurtulsa!..</p>

  <p>— Nereye gitsin? Her yerde Allah'ın eli vardır. Kurtuluş yok. Üzdü mü bu sizi?</p>

  <p>— Hayır. Aşk, belki yeryüzündeki en kuvvetli sevinçtir. Belki! Fakat, bu bronz ele baktığım şu anda kaçmak istiyorum.</p>

  <p>— özgürlüğü seviyor musunuz?</p>

  <p>— Evet.</p>

  <p>— Ya, ancak bronz ele boyun eğdiğimiz sürece özgürsek? Ya «Allah» sözcüğü, halkın kendisine verdiği alışılmış anlamı taşıyorsa?</p>

  <p>Huzursuzlukla bana baktı. Gözleri madeni gri renkteydi, dudakları kurumuş, kederli bir anlam taşıyordu.</p>

  <p>— Anlamıyorum! dedi ve korkuyla uzaklaştı.<br /></p>

  <p>Gözden kaybolmuştu. O zamandan beri onu hiç hatırlamamıştım; fakat, anlaşılan içimde yaşıyor, göğsümün kafesi altında besleniyor; şimdi de bu ıssız deniz kıyısında, gün görmemiş, solgun ve kalbi kırılmış bir halde nasıl da içimden taşıyordu!</p>

  <p>Kötü davranmıştım. Zorba'nm hakkı vardı. O bronz el iyi bir vesileydi, işe çok iyi başlamıştık, ilk sözler güzeldi. İkimiz de yavaş yavaş, anlamadan, ya da anlasak bile sıkılmadan birbirimize satılabilir, Allah'ın avucu içinde usulcacık birleşebilirdik, ama ben birdenbire yerden göğe sıçradım ve kadın korkup kaçtı.</p>

  <p>Madam Ortans'ın avlusundaki kart horoz öttü. Gün artık küçük pencereden bembeyaz bir renkte içeri giriyordu; fırlayıp ayağa kalktım.</p>

  <p>İşçiler gelmeye, çapalarım, direk ve kazmalarını yere vurmaya başlamışlardı. Zorba'nm birtakım emirler verdiğini duydum; işe dalmıştı bile. İnsan bu adamın emir vermesini bilip sorumluluğu sevdiğini görüyordu.</p>

  <p>Başımı direğe yaklaştırdım; upuzun boyu ile otuz kadar esmer, ince ve sağlam yapılı, şalvarlar giymiş adamın ortasında dikildiğini gördüm; kolu buyururcasma uzanıyordu, sözleri az ve seçkindi; birden mırıldanıp kararsızlık gösteren genççe birini ensesinden yakaladı.</p>

  <p>— Bir şey mi söylemek istiyorsun? diye bağırdı. Yüksek sesle söyle! Mırıltılar hoşuma gitmez. İş keyif ister, eğer keyfin yoksa, çek kahvehaneye!</p>

  <p>O sırada Madam Ortans göründü; saçları dağınık, yanakları şiş, boyasızdı. Üstünde geniş ve pis bir gömlek vardı, ayağında uzun, her yeri dağılmış bir kundurayı sürüklüyordu. İhtiyar şantözlere özgü kısık, bir eşek öksürüğüyle ök- sürdü; durup nazlı bir bakışla Zorba'ya baktı; gözleri süzüldü; kendisini işitsin diye bir daha öksürdü, sallanarak ve kuyruğunu sürükleyerek Zorba'nm yanından geçti; kıl kadar yakınından geçmiş, gömleğinin geniş koluyla ona dokunmuştu. Ama o, dönüp bakmadı bile. işçilerin birinden bir parça arpa ekmeği ile bir avuç zeytin aldı.</p>

  <p>— İleri, çocuklar! diye bağırdı. Allah adına istavroz çıkarın!</p>

  <p>Ve dağa doğru, geniş adımlarla sürüyü arkasına taktı.</p>

  <p>Burada linyit işlerini anlatacak değilim; bu sabır ister, o da bende yok. Deniz kıyısında kamışlar, bodur söğütler ve gaz tenekeleriyle bir baraka uydurmuştuk; Zorba şafakla birlikte kalkıp kazmayı kapıyor, işçilerden önce gidiyor, bir geçit açıyor, onu bırakıyor, taş kömürü gibi parlak bir linyit damarı buluyor, sevincinden oynuyordu; fakat damar birkaç günde kayboluyor ve Zorba, sırtüstü yatıp el ve ayaklarıyla gökyüzüne nanik yapıyordu.</p>

  <p>îşi temelden ele almıştı; artık bana sormuyordu bile. Daha ilk günlerde dikkat ve sorumluluk benim elimden onun eline geçmişti. Karar verip uygulama işini o almıştı; ben yalnız kırıl anların parasını verme işini benimsemiştim; bu işi de pek sıkılmadan yapıyordum; çünkü çok iyi anlıyordum ki, bu aylar hayatımın en mutlu ayları olacaktı; hesabı böyle yapınca da mutluluğumu pek ucuza satın aldığımı anlıyordum.</p>

  <p>Anamın babası, Girit'in bir köyünde her akşam eline feneri alıp yabancı birinin gelip gelmeyeceğini anlamak için köyü şöyle bir dolaşırdı; gelmişse onu evine götürür, bol yiyecek verir, sonra mindere oturur, uzun çubuğunu yakar, konuğa doğru eğilir, (hesap zamanı gelmiştir,) korur gibi,</p>

  <p>— Söyle! derdi.</p>

  <p>— Ne söyleyim, ihtiyar Mustoyorgi?</p>

  <p>— Nesin, kimsin, nereden geliyorsun, gözlerin hangi kentleri, köyleri gördü; hepsini, hepsini söyle, haydi söyle!</p>

  <p>Konuk, yalanı doğruyu birbirine karıştırarak anlatmağa başlar, dedem ise minderde uslu uslu oturur, çubuğunu içerek onu dinler, onunla birlikte yolculuklara çıkardı. Konuk hoşuna giderse şöyle de derdi:</p>

  <p>— Yarın da kalacaksın, gitmiyorsun. Daha söyleyeceklerin var senin!</p>

  <p>Dedem köyden hiç dışarı çıkmamıştı; ne Büyük Kastro'ya gitmişti, ne Remito'ya. Derdi ki: «Ne gideyim? Remito ve Kastro'lular buradan geçiyor, sağ olsunlar, Remito ve Kastro da evime gelmiş oluyor. Benim gitmeme ne gerek var?»</p>

  <p>Şimdi ben de burada, Girit'in bu kıyısında dedemin merakını sürdürüyorum. Ben de sanki fenerle aramışım gibi, bir konuk bulmuştum; şimdi gitmesine izin vermiyorum, bana bir yemekten fazlasına mal oluyor ama, değer! Her akşam işten çıkmasını bekliyor, onu karşıma oturtuyorum; yemek yiyoruz, hesap zamanı geliyor: «Söyle!» diyorum, sonra pipomu içerek dinliyorum; bu konuk, yeryüzünü, insan ruhunu çok dolaşmış, onu dinlemeğe doyamıyorum.</p>

  <p>— Söyle Zorba, söyle!</p>

  <p>Ve bütün Makedonya önüme seriliyor; Zorba ile benim aramdaki küçük uzaklık içinde dağları, ormanları, suları, komitacıları, erkek gibi çalışan kadınları ve tek bir kaya gibi erkekle-riyle ve kaba kıçlı tembeli eriyle Aynaroz! Zorba, Ayranoz hikâyelerini bitirdikten sonra yakasını silkeliyerek bir kahkaha atar ve şöyle der; «Patron, Allah seni katırın gerisinden, keşişin de önünden korusun!»</p>

  <p>Zorba, her akşam beni Yunanistan'da, Bulgaristan'.da, istanbul'da gezdiriyor, ben de gözlerimi yumup seyrediyorum. Şu karışık sorunları olan, çok çekmiş Balkanlar'ı dolaşmış, küçük gözleri, hepsini sahan gibi hızlı ve keskin bakışlarla süzüp geçmiş. İkide bir gözlerini yumruk-laştırıyor, bizim alıştığımız ve önem vermeden geçtiğimiz şeyler, Zorba'nm önünde korkunç sırlar gibi dikiliyor. O gene bir kadını görünce ürpererek durur,</p>

  <p>— Ne sırdır bu? diye sorar. Kadın ne demektir, neden böyle beynimizin vidalarını laçka ediyor? Söyler misin bana, nedir bu?</p>

  <p>Bir adama, çiçek açmış bir ağaca, bir bardak serin suya da bakarak aynı biçimde gözlerini yumuklaştırıp sorar. Zorba her şeyi, her gün ilk kez görmektedir.</p>

  <p>Dün barakanın önüne oturmuştuk, bir bardak şarap içince korkuyla bana baktı:</p>

  <p>— Bu kırmızı su da nedir, söyler misin, patron? Külüstür bir kütük filiz atar, ekşi birtakım ıvır zıvır sarkar ve zaman geçer, güneş onları pişirir, bal gibi tatlı olurlar; o vakit biz de onlara üzüm deriz; onları çiğner, sularını çıkarırız, bunu fıçılara koruz, kendi kendine kaynar, ekimde Sarhoş Ay-Yorgo yortusunda açarız şarap çıkar! Bu ne sırdır? Bu kırmızı suyu içersin, ruhun büyür, artık şu eski kalıba sığmaz ve Allah'ı güneşe davet eder.Nedir bunlar patron, söylesene!..</p>

  <p>Konuşmuyordum; Zorba'yi dinlerken dünya bâkirliğinin tazelendiğini hissederim. Görülmüş bütün günlük şeyler, Allah'ın elinden çıktıkları ilk günlerdeki parlaklığını alıyordu. Su, kadın, yıldız, ekmek, ilkel, esrarengiz kaynağına dönüyor ve çark amca havada yeniden dönmeğe başlıyordu.</p>

  <p>İşte bunun için, her akşam, çakılların üzerine uzanıp hasretle Zorba'yı beklerdim. Açık, ayarsız yürüyüşüyle, çamur içinde, kömür tozuna bulanmış bir halde, yeraltından kocaman bir fare gibi çıkagelirdi. İşlerin o gün nasıl gittiğini uzaktan anlardım; vücudunun halinden, kocaman başının öne eğik ya da yukarı kalkık oluşundan, upuzun ellerini sallayışmdan.</p>

  <p>Başlangıçta ben de onunla birlikte gidiyor, işçilerin çalışmalarını izliyordum. Yeni bir yola girmeğe, pratik işlere ilgi göstermeğe ve elime düşen bu insan malzemesini tanımağa, çok özlenen sevinci tatmağa, sözcüklerle değil, insanlarla ilgilenmeğe çalışıyordum. Romantik plânlar kurmaktaydım; linyit işi iyi gitse de bir çeşit birlik kursak, bunda hepimiz çalışsak, her şey ortaklaşa olsa, hep birlikte aynı yemeği yesek, kardeş gibi aynı elbiseyi giysek... Kafamda yeni bir toplumu, insanların yeni ortak hayatının mayasını yaratıyordum. Ama daha, tasarılarımı Zorba'ya, açma kararını verememekteydim. İşçiler arasında dolaşmama, sorular sormama, araya girip her zaman işçinin tarafını tutmama kuşkuyla baktığını görmekteydim. Zorba, dudak bükerek,</p>

  <p>— Patron, diyordu, gidip biraz gezmez misin? Güneş Allah'ın lûtfu, git!</p>

  <p>Ama, başlangıçta ben kalıyor, gitmiyordum. Soruyor, sohbet ediyor, her işçinin hikâyesini biliyordum: beslemek zorunda oldukları çocukları, evlendirecekleri kızkardeşleri, ihtiyar ve sakat ana babaları. Kaygıları, hastalıkları, acıları...</p>

  <p>Zorba, suratını buruşturarak bana,</p>

  <p>— Onların geçmişini kurcalama patron, derdi. Sonra kalbin acımayla dolacak, onları gereğinden, işimize uygun olandan çok sevecek ve ne yaparlarsa onları bağışlayacaksın. O zaman da, vay halimize, iş şeytanın yanını boylar, bunu bilesin! işçiler sert patrondan korkar, çekinir ve çalışırlar; yumuşak patronun tepesine biner, tembelleşirler. Anladın mı?</p>

  <p>Başka bir akşam ise, işi paydos edince, öfkeyle kazmasını barakanın önüne attı.</p>

  <p>— Ee patron, rica ederim karışma! dedi. Ben yapıyorum, sen yıkıyorsun. Bugün yine onlara neler söylüyordun? Sosyalizm ve fasafiso!.. Sen vaiz misin, yoksa kapitalist mi? İkisinden birini seçmen gerek!</p>

  <p>Ama, nasıl seçebilirdim? İkisini birleştirmek, kahredici çelişkilerin kardeşleşeceği birleşmeyi bulmak ve yeryüzündeki hayat ile gökyüzü kırallığını kazanmak istiyordum. Yıllardan beri, daha küçükken. . Daha okuldayken, en yakın arkadaşlarımla gizli bir «Dostluk Derneği» kurmuştuk; adına böyle diyorduk; odama girip kapıyı kilitledikten sonra, bütün hayatımızı haksızlıkla savaşmaya vereceğimize ant içmiştik. Elimizi kalbimizin üstüne koyup, ant içtiğimiz sırada gözlerimizden, iri damlalar halinde yaşlar boşanmıştı.</p>

  <p>Çocukça hayaller ama, vah o insana ki, bunları duyunca güler! «Dostluk Derneği» üyelerinin, birer doktor, avukat, tüccar, politikacı, birer gazeteci olduğunu gördüğüm zaman yüreğim burkuluyordu. Anlaşılan, bu toprağın iklimi çok sert olup, değerli tohumlar filiz atmadan papatya ve ısırganlar arasında boğuluyorlar. Ama, öyle görüyorum ki, ben hâlâ akıllanmadım; çok şükür Allah'a, şu anda bile Don-Kişot benzeri seferlere hazırım!</p>

  <p>Pazar günü, ikimiz de damatlar gibi süslenirdik; tıraş olur, beyaz temiz gömlek giyer, ikindiye doğru Madam Ortans'a giderdik. O, her pazar bize bir tavuk keser, yine üçümüz oturur yer içerdik. Zorba, kocaman uzun ellerini, hatunun iyi limanlı körfezine uzatır, onu fethederdi. Gece olup da kıyımıza döndüğümüz zaman, hayatımız, iyi niyetli, Madam Ortans gibi battal, fakat tatlı ve konuksever bir ihtiyar kadın gibi görünürdü bize.</p>

  <p>Böyle bir pazar günü, zengin yemek ve içkiden dönerken, ağzımı açıp tasarılarımı Zorba'ya anlatmağa karar verdim. Ağzı açık beni dinliyor, sabrediyor, yalnız arasıra, kocaman kafasını sert sert sallıyordu; daha ilk sözlerim üzerine ayılmış, beyni berraklaşmıştı; ben sözümü bitirdiğim zaman, sinirden bıyığının iki telini yoldu.</p>

  <p>— Bağışla patron ama, dedi, sanırım senin beynin sulanmış. Kaç yaşındasın?</p>

  <p>— Otuz beş!</p>

  <p>Zorba kahkahayı bastı,</p>

  <p>— Öyleyse hiç akıllanmayacaksın demektir! Ben kızararak direttim.</p>

  <p>— Kızma patron. Hayır, hiç bir şeye inanmam ben! Eğer insana inansaydım, Allah'a da, şeytana da inanırdım; bu da büyük bir sorundur. O zaman, işler karışıyor ve başım belâya giriyor, patron.</p>

  <p>Sustu. Takkesini çıkardı, hırsla başını kaşıdı, yolmak istermiş gibi yine bıyıklarını çekti; bir şey söylemek istiyor, ama kendini tutuyordu. Gözucuyla bana baktı, sonra kararını verdi:</p>

  <p>— İnsan canavardır! diye bağırdı ve sopasını şiddetle taşlara vurdu. Büyük canavar! Zâtın bunu bilmiyor. Bütün işlerin yolunda gitmiş, ama bir de bana sor. Canavar, diyorum sana! Ona kötülük mü ettin? Senden çekinir ve titrer. İyilik mi yaptın? Gözlerini oyar... Aradaki uzaklığı koru, patron! İnsanlara umut verme. Hepimizin eşit olduğumuzu, hepimizin eşit haklara sahip bulunduğumuzu söyleme; çünkü hemen senin hakkını çiğner, elinden ekmeğini kapar, açlıktan gebermeye bırakırlar seni. Ben senin iyiliğini isterim, aradaki uzaklığı koru, patron!</p>

  <p>Boğulmuş bir halde,</p>

  <p>— İyi ama, hiç bir şeye inanmaz mısın sen? dedim.</p>

  <p>— Hayır, hiç bir şeye inanmam! Sana kaç kez söyleyeceğim? Zorba'dan başka hiçbir şey ve hiç kimseye inanmam. Zorba, ötekilerden iyi olduğu için değil; asla! O da canavardır. Zorba'-ya inanırım ama. Çünkü yalnız ona sözüm geçer. Yalnız onu bilirim. Bütün ötekiler hayaldir. Ben, onun gözleriyle görüyor, kulaklarıyla işitiyor, barsaklarıyla sindirim yapıyorum. Bütün ötekiler hayaldir diyorum sana! Ben ölünce hepsi ölür. Bütün Zorba dünyası güme gider... Alay ederek,</p>

  <p>— Amma bencillik be! dedim.</p>

  <p>— Ne yapayım, patron? Bu budur. Bakla yedim, bakla söylerim. Zorba'yım, Zorba'ca konuşurum.</p>

  <p>Ses çıkarmadım, Zorba'nm sözleri, üzerimde kırbaç etkisi yapmıştı. Bu kadar güçlü olan ve insanlardan bu kadar iğrenebilen, bununla birlikte, bu kadar keyifli olup onlarla güreşebilen bu adamı süzüyordum. Ben ya keşiş olmalıydım yada insanlara dayanabilmek için onları yapma kanatlarla süslemeliydim.</p>

  <p>Zorba döndü, bana baktı; ayışığmda gevrek gevrek güldüğünü, ağzının kulaklarına vardığını görüyordum.</p>

  <p>— Seni rahatsız mı ettim, patron? dedi ve durdu. Barakaya varmıştık.</p>

  <p>Yanıt vermedim. Aklım, Zorba'yla uyuşmuştu ama, kalbim hâlâ bana karşı geliyordu; o fora etmek, canavardan kurtulmak, yolu açmak isteğindeydi.</p>

  <p>— Bu akşam uykum yok, Zorba! dedim. Sen git uyu.</p>

  <p>Yıldızlar titriyordu. Deniz dingince iç çekiyor ve çakılları yalıyordu. Bir ateşböceği, karnının altındaki sevdalı, altınsarısı yeşil renkli fenerciğini yaktı. Gecenin saçlarından çiğ damlıyordu.</p>

  <p>Yüzükoyun uzandım yere; hiçbir şey düşünmeden, öylece, sessizliğin içine daldım. Geceyle, denizle bir oldum. Sevdalı fenerciğini yakıp ıslak kara toprağın üzerine uzanmış bekleyen ruhum, bir ateşböceğiydi.</p>
</body>
</html>
