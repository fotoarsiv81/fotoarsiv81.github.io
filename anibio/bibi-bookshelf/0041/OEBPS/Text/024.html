<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>19</title>
</head>

<body>
  <h1 class="h11" id="sigil_toc_id_22">19</h1>

  <p class="p5">Poirot, Sharpe'ın elindeki kısa kırmızı saç tellerine bakıyordu. "Ah, evet... Özellikle yapılan bir hata." İki adam göz göze geldiler. Belçikalı mırıldandı. "Hiç kimse sandığı kadar zeki değildir."</p>

  <p class="p5">Müfettiş Sharpe az kalsın, Hercule Poirot da mı? diye soracaktı.</p>

  <p class="p5">"Diğer iş ne zaman?"</p>

  <p class="p5">"Güzellik Enstitüsünü siz mi arayacaksınız?"</p>

  <p class="p5">"Hayır. Ben Hickory Sokağı'na gideceğim. Bu işi Komiser Cobb yönetecek."</p>

  <p class="p5">Poirot nane likörü dolu olan kadehini kaldırdı. "Cobb'un başarılı olacağını umarım."</p>

  <p class="p5">"Ben de... "&nbsp;Müfettiş Sharpe de bardağını kaldırdı. Onunkinde viski vardı.</p>

  <p class="p5">Müfettiş Sharpe, "Valerie Hobhouse'un buluşu pek hoş," diye belirtti. Hoşgörüyle, hatta babacan bir tavırla konuşmuştu. Önündeki pasaportları teker teker açmaya başladı. "Bayan de Silma, Bayan İrene French, Bayan Olga Kahn, Bayan Nina Le Mesuririer, Bayan Gladvvys Thomas, Bayan Moiro O'Neele... Valerie her seferinde saç biçimini değiştirmiş. Tabii makyajını da... İşte iki de yabancı pasaport... Madam Mahmudi, Cezayir... Sheila Donavan, İrlanda... Herhalde bu pasaportlardan birini yurta getirmişti. Ve zavallı Celia da bunu gördü... "&nbsp;Müfettiş bir an durdu. "Banka banka dolaşıp Valerie'nin hesaplarını incelettik. Herhalde kız birkaç yıl sonra dışarda bir yere yerleşecekti. Hem kaçak taş, hem de uyuşturucu madde sayesinde iyice zengin olmuş. İşi de iyi düzenlemiş. Zaman zaman Avrupa'ya gidiyordu. Bazen asıl, bazen takma adlarını kullanarak. Ama bunu sık sık yapmıyordu. Zaten kaçak eşyalar da buraya durumdan hiç haberi olmayan suçsuz kimseler tarafından sokuluyordu. Valerie'nin dışardaki adamları uygun zamanlarda sırt çantalarını değiştiriyorlardı. Evet, zekice bir düzen. Bize bunu açıkladığınız için size büyük bir minnet duyuyoruz, Mösyö Poirot."</p>

  <p class="p5">Hubbard hayran hayran Belçikalıya baktı. Kadının oturma odasında resmi olmayan bir konuşma yapıyorlardı.</p>

  <p class="p5">Poirot, "Valerie'yi ele veren açgözlülüğü oldu," diye açıkladı. "Patricia'nın yüzüğündeki pırlantada aklı kalmıştı. Bana yaptıklarını, taşı nasıl değiştirdiğini anlatırken onun kıymetli mücevherlere alışık olduğunu anladım... "</p>

  <p class="p5">Bayan Hubbard, "Ama cinayet," dedi. "Şimdi bile Valerie'nin soğukkanlılıkla cinayet işlediğine inanamıyorum."</p>

  <p class="p5">Müfettiş Sharpe'ın yüzünde sıkıntılı bir ifade belirdi. "Henüz onu Celia'yı öldürmekle suçlayacak durumda değiliz. Kaçakçılıkkonusunda elimizde delil bol. Güzellik Ensitüsü'nde bulunan bu pasaportlar bile yeter... Ama cinayet?... Evet, Valerie, Celia'yı da, Bayan Nicoletis'i de zehirlemiş olabilir. Fakat Patricia'yı öldürmüş olması imkânsız. Köşedeki eczacı Valerie'nin altıyı beş geçe içeri girdiğini, aspirinle pudra aldığını, sonra da bir yere telefon ettiğini söylüyor. Adam kızı iyi tanıyor, yanılmış olamaz. Valerie eczaneden altıyı çeyrek geçe çıkmış ve bir taksiye binmiş."</p>

  <p class="p5">Poirot yerinde doğruldu. "İşte bu tam istediğimiz ipucu?"</p>

  <p class="p5">"Ne demek istiyorsunuz?"</p>

  <p class="p5">"Karakola altıyı sekiz geçe telefon edildiğini söylemiştiniz. O akşam yurttaki telefon kullanılmadı. Karakolu eczanedeki telefon kulübesinden aradılar."</p>

  <p class="p5">Müfettişin ağzı bir karış açık kaldı. "Yani... karakola telefon eden Valerie Hobhouse muydu? Kız Patricia olduğunu mu söyledi? Ve Patricia o sırada çoktan ölmüş müydü?"</p>

  <p class="p5">"Evet... "</p>

  <p class="p5">Sharpe bir an düşündü. Sonra da yumruğunu gürültüyle masaya indirdi. "Buna inanamam. O ses... bunu kulaklarımla duydum... "</p>

  <p class="p5">"Evet, sesi duydunuz. Bir kız sesiydi bu. Heyecanlı, soluk soluğa... Ama Patricia Lane'in sesini iyi tanımıyordunuz aslında. Onun için de konuşanın o olup olmadığını kesinlikle söyleyemezdiniz."</p>

  <p class="p5">"Evet, ama asıl telefon edilen Nigel Chapman'dı. Herhalde bu ses konusunda onu aldatamazlardı. Patricia yerine başkası konuşsaydı, Nigel bunu hemen fark ederdi. Aslında Nigel telefon edenin Patricia olmadığını çok iyi biliyordu. Çünkü o evden çıkıp karakola gelmeden biraz önce kızı başına vurarak öldürmüştü."</p>

  <p class="p5">Müfettiş ancak bir iki dakika sonra kendini toplayabildi. "Nigel Chapman? Nigel Chapman? Ama... Patricia'yı bulduğumuz zaman genç adam bir çocuk gibi ağladı."</p>

  <p class="p5">Poirot, "Herhalde... Nigel, kıza bağlıydı sanırım," dedi. "Ama bu Patricia'yı öldürmesine de engel değildi. Kız kendisi için bir tehlike oluşturduğu an onu ortadan kaldırdı... Daha başlangıçtan beri suçlunun Nigel olabileceği anlaşılıyordu. Kimde morfin vardı? Nigel'de. Sahtekârlık ve cinayeti planlayacak zekâ ve küstahlık kimde bulunuyordu? Nigel'de. Hain ve kendini beğenmiş olan kimdi? Nigel... Tam bir katil hali vardı onda. Kendini herkesten üstün sanmak, kindarlık, cüret. Nigel, gitgide daha da büyük bir cesaretle dikkatleri üzerine çekiyordu. O müthiş çitfe blöfte mahsus yeşil mürekkebi kullanmıştı. Ama sonunda fazla ileri gitti. Len Bateson'un saçlarını Patricia'nın parmaklarına doladı. Ama katil Patricia'nın kafasına arkadan vurmuştu. Onun için kızın katili saçlarından yakalaması imkânsızdı. Bütün katiller böyledir işte! Kendi zekâlarına hayran olur ve hatalar yapmaya başlarlar... "</p>

  <p class="p5">"Ama neden, Mösyö Poirot? Neden? Celia Austin'i anlıyorum bir bakıma... Fakat Patricia'yı neden öldürdü." Poirot, "Bunu öğrenmemiz gerek," dedi.</p>

  <p class="p5">&nbsp;</p>
</body>
</html>
