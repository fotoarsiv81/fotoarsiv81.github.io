<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>17</title>
</head>

<body>
  <h1 class="h11" id="sigil_toc_id_20">17</h1>

  <p class="p5">Nigel karakolda bir odada oturmuş, endişeyle Müfettiş Sharpe'ın öfkeli ve sert yüzüne bakıyordu. Genç adam kekeleyerek öyküsünü bitirmişti.</p>

  <p class="p5">"Bize anlattıklarınızın ne kadar ciddi şeyler olduğunun farkında mısınız, Bay Chapman? Durum çok kötü."</p>

  <p class="p5">"Biliyorum. Bunun farkında olmasaydım kalkıp size gelmezdim."</p>

  <p class="p5">"Demek Patricia Lane içinde morfin bulunan karbonat şişesini en son ne zaman gördüğünü hatırlayamıyor?"</p>

  <p class="p5">"Patricia'nın aklı iyice karıştı. Düşünmeye çalıştıkça büsbütün şaşırıyor. Benim aklını karıştırdığımı söyledi. Ben sizinle konuşurken o da sakin sakin düşünecek."</p>

  <p class="p5">"Hemen Hickory Sokağı'na gitmemiz iyi olur."</p>

  <p class="p5">Müfettiş konuşurken telefon çalmaya başlamıştı. Nigel'in anlattıklarını kaydetmekte olan polis memuru uzanıp ahizeyi kaldırdı. Sonra da, "Bayan Patricia Lane arıyor," dedi. "Bay Chapman'la konuşmak istiyor."</p>

  <p class="p5">Nigel eğilerek telefonu adamdan aldı. "Alo? Patricia? Ben Nigel... "</p>

  <p class="p5">Kızın heyecanlı sesi duyuluyordu. Soluk soluğa, kesik kesik konuşuyor, kelimelerin yarısını yutuyordu. "Nigel, galiba durumu anladım, yani... onu kimin aldığını biliyorum... Mendili çekmecemden alan... yani... anlayacağın ancak bir kişi... "&nbsp;Ses birdenbire kesildi.</p>

  <p class="p5">"Patricia? Alo? Patricia? Şişeyi kim aldı?"</p>

  <p class="p5">"Bunu sana şimdi söyleyemem. Sonra. Hemen geliyor musun?"</p>

  <p class="p5">Müfettişle memur da bu konuşmayı duymuşlardı. Nigel, soru sorar gibi Sharpe'a bakınca, adam başını salladı. "Ona hemen geleceğimizi söyleyin."</p>

  <p class="p5">Nigel, "Biz geliyoruz," dedi. "Buradan şimdi çıkıyoruz."</p>

  <p class="p5">"Ah, iyi. Ben odamdayım."</p>

  <p class="p5">"Görüşürüz."</p>

  <p class="p5">Arabayla Hickory Sokağı'na giderlerken hemen iç konuşmadılar. Sharpe kendi kendine artık esrarın çözülüp çözülemeyeceğini soruyordu. Patricia'nın elinde kesin delil var mı? Yoksa onunki de bir tahmin miydi? Herhalde kız holden telefon ettiği için öyle gizli kapaklı konuşmak zorunda kalmıştı.</p>

  <p class="p5">Nigel sokak kapısını cebinden çıkardığı anahtarla açtı. Oturma odasının kapısı açıktı. Len Bateson karışık kırmızı saçlı başını kitapların üzerine eğmişti.</p>

  <p class="p5">Nigel önden yukarı çıktı. Koridordan geçerek Patricia'nın odasına gitti. Kapıya çabucak vurup içeri girdi. "Patricia! İşte biz gel... "&nbsp;Birdenbire boğuluyormuş gibi bir ses çıkararak sustu. Sharpe da onun omzunun üzerinden durumu görmüştü.</p>

  <p class="p5">Patricia Lane yerde yatıyordu.</p>

  <p class="p5">Müfettiş, Nigel'i usulca yana iterek, koşup kızın yanında diz çöktü. Patricia'nın başını usulca kaldırdı, sonra nabzını yokladı. Sonunda ağır ağır ayağa kalktı. Yüz hatları gerilmiş, sert bir ifade bilirmişti.</p>

  <p class="p5">"Hayır... "&nbsp;Nigel'in sesi acayip bir şekilde tizleşmişti. "Hayır! Hayır! Hayır!"</p>

  <p class="p5">"Onu bununla öldürmüşler... "&nbsp;Müfettiş bir yün çorabın içine sokulmuş olan mermer kâğıt tutacağını işaret etti. "Başının arkasına vurmuşlar. Kızcağız neye uğradığını anlayamamış bile."</p>

  <p class="p5">Nigel titreyerek karyolaya çöktü. "O benim çorabım... Patricia onu yamayacaktı... Tanrım... Yamayacaktı... "&nbsp;Birdenbire bir çocuk gibi hıçkıra hıçkıra ağlamaya başladı.</p>

  <p class="p5">"Bu kâğıt tutacağı kimin acaba, Bay Chapman?"</p>

  <p class="p5">"Patricia'nın tabii... Daima yazı masasının üstünde dururdu." Nigel bağırdı. "Bunu yapanı öldüreceğim! Hiç acımadan öldüreceğim! Katil köpek!"</p>

  <p class="p5">"Yavaş, Bay Chapman... Neler hissetiğinizi anlıyorum... "</p>

  <p class="p5">"Patricia'nın hiç kimseye zararı yoktu. Hiç kimseye... "</p>

  <p class="p5">Geronimo'nun alnından terler akıyordu. Kara gözleri korku doluydu. "Benim bir şeyden haberim yok... Hiçbir şey görmedim, hiçbir şey duymadım. Maria'yla mutfaktaydım... "</p>

  <p class="p5">Sharpe onun sözünü kesti. "Seni suçlayan yok. Son yarım saat içinde eve kimlerin girip çıktığını öğrenmek istiyoruz."</p>

  <p class="p5">"Ben ne bileyim?"</p>

  <p class="p5">"Mutfak kapısından girip çıkanlar gözükmüyor mu?" "Evet, belki... "</p>

  <p class="p5">"O halde bize anlat. Altıyla altı buçuk arası, yani biz buraya gelinceye kadar evde kimler vardı?"</p>

  <p class="p5">"Herkes... Sadece Bay Nigel, Bayan Hubbard ve Bayan Valerie yoktu."</p>

  <p class="p5">"Onlar ne zaman gittiler?"</p>

  <p class="p5">"Bayan Hubbard çaydan önce çıktı ve daha da dönmedi... Bay Nigel altıya doğru gitti. Çok endişeli bir hali vardı. Sonra sizinle birlikte geldi... Bayan Valerie ise altıda çıktı. Tam o sıradaradyo da saati veriyordu. Bayan Valerie kokteyl elbisesi giymişti. Çok şıktı. Kendisi daha dönmedi."</p>

  <p class="p5">"Diğerleri burada mıydılar?"</p>

  <p class="p5">"Evet."</p>

  <p class="p5">Müfettiş not defterine baktı. Patricia tam altıyı sekiz geçe telefon etmişti... "Herkesin evde olduğundan emin misin?"</p>

  <p class="p5">"Şey... Bayan Sally köşedeki posta kutusuna mektup atıp geldi."</p>

  <p class="p5">"Kaçta?"</p>

  <p class="p5">Geronimo kaşlarını çatarak düşündü. "Radyo haberleri veriyordu."</p>

  <p class="p5">"Altıyı geçe yani?" "Evet, efendim."</p>

  <p class="p5">Sharpe öfkeyle içini çekti. Şüpheliler listesi pek uzundu. Sadece Valerie, Nigel ve Bayan Hubbard yoktu bunda. Diğerlerini uzun uzun sorguya çekmek zorunda kalacaklardı.</p>

  <p class="p5">Bayan Hubbard odasında kanepede oturuyordu. Yuvarlak yüzünde üzgün bir ifade vardı. Sokak kıyafetini henüz çıkarmamıştı.</p>

  <p class="p5">Sharpe, "Patricia buradan telefon etti sanırım," dedi. "Altıyı sekiz geçe çok kişi oturma odasına girip çıkmış. Ama o sırada telefonun başında kimse yokmuş. Kız burayı daha emin bulmuş olmalı. Siz sokaktaydınız tabii. Herhalde kapıyı kilitlemek âdetinde değilsiniz?"</p>

  <p class="p5">Bayan Hubbard başını salladı. "Hayır. Bayan Nicoletis öyle yapardı ama ben kilitlemiyorum... "</p>

  <p class="p5">"Evet... Patricia Lane bize telefon etmek için odaya girdi. Katil de peşinden buraya geldi. Belki dışarda durarak konuşmayı dinledi. Sonra da içeri girdi. Patricia onu görünce sustu. Ya gelen, adını telefonda söylemek üzere olduğu kimseydi... Ya da sırf ihtiyatlı davranmak için yaptı bunu... Ama ben ilk olasılığın üzerinde duruyorum... Sonra katil Patricia'yla birlikte onun odasına döndü. Normal ve sakin bir tavırla konuşuyordu... Patricia'nın katilin odasına girmesine itiraz etmeyişinden onun kız olduğu anlaşılıyor. Erkekler kızların yatak odalarının bulunduğu tarafa geçmiyorlar sanırım."</p>

  <p class="p5">"Evet. Aslında bu kesin bir kural değil ama hepsi de buna uyuyorlar... "</p>

  <p class="p5">Sharpe yurtta kalanlarla konuşmuş, onları sorguya çekmişti. "Katil içlerinden herhangi biri olabilir... "&nbsp;diye mırıldandı. "Ama neyse ki, elimizde küçük bir delil var." Cebinden katlanmış bir kâğıt çıkardı.</p>

  <p class="p5">Bayan Hubbard, "Nedir o?" diye sordu.</p>

  <p class="p5">Müfettiş gülümsedi. "Bir iki saç teli... Bunları Patricia Lane'in parmaklarının arasından aldım."</p>

  <p class="p5">"Yani... "</p>

  <p class="p5">Birdenbire kapıya vuruldu. Sharpe seslendi. "Girin... "</p>

  <p class="p5">Kapı açılarak eşikte Akimbombo göründü. Gülüp duruyordu. "Lütfen... Konuşacağım... Bu acı esrar aydınlanacak."</p>

  <p class="p5">&nbsp;</p>
</body>
</html>
