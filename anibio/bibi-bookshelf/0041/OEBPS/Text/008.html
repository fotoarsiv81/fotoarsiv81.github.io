<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>3</title>
</head>

<body>
  <h1 class="h11" id="sigil_toc_id_6">3</h1>

  <p class="p5">Bayan Hubbard Hickory Sokağı'ndaki 26 numaralı evin merdivenlerinden hafif bir telaşla çıkarak anahtarı kilide soktu. Kapı açılırken kıpkırmızı saçlı, iriyarı bir genç arkasında belirdi.</p>

  <p class="p5">"Merhaba, ana." Bu kızıl saçlı genç Len Bateson'du ve Bayan Hubbard'ı da hep böyle çağırırdı. Len, İngilizceyi Londra'nın kenar mahallelerine özgü lehçeyle konuşan, dost canlısı bir delikanlıydı. Aşağılık duygusu, çekingenlik gibi şeyler hiç yoktu onda. "Ne o? Çapkınlıkta miydin?"</p>

  <p class="p5">"Çaya gittim, Len. Beni lafa tutma. Zaten geç kaldım."</p>

  <p class="p5">Len güldü. "Bugün güzel bir kadavra kestim. Doğrusu harikaydı."</p>

  <p class="p5">"Böyle kötü şeyler söyleyip durma! Seni iğrenç yaratık seni! Güzel bir kadavra kesmiş! Lafa bak! Öö! Bazen midemi bulandırıyorsun, Len!"</p>

  <p class="p5">Len Bateson bir kahkaha attı. Delikanlının sesi büyük holde derin yankılar yaptı. 'Sen asıl Celia'nın halini görseydin. Eczaneye gidip, 'Sana bir cesetten söz etmeye geldim,' dedim. Kız bembeyaz kesildi. Bir an bayılacak sandım. Buna ne dersin, Hubbard Ana."</p>

  <p class="p5">Kadın başını salladı. "Hiç şaşmadım. Ne tuhaf çocuksun! Herhalde Celia gerçek bir cesetten söz ettiğini sandı."</p>

  <p class="p5">"Ne demek, 'gerçek bir ceset?' Kadavraların ne olduğunu sanıyorsun? Sentetik mi?"</p>

  <p class="p5">Soldaki odadan çıkan karışık uzun saçlı, zayıf bir genç hiddetle, "A, sen miydin?" diye homurdandı. "Ben de güçlü kuvvetli adamlardan oluşmuş bir ordunun saldırısına uğradığımızı sandım. Sesin on kişininkine bedel."</p>

  <p class="p5">"Sesimin sinirlerini bozmadığını umarım."</p>

  <p class="p5">Nigel Chapman adlı delikanlı, "Her zamanki kadar... "&nbsp;diyerek tekrar içeri girdi.</p>

  <p class="p5">Len, "Bizim nazlı bebek," diye mırıldandı.</p>

  <p class="p5">Bayan Hubbard elini kaldırdı. "Yine tartışmaya başlamayın. Ben iyi huylu insanlardan hoşlanırım. Birbirinize biraz anlayış gösterin." iriyarı genç, kadına sevgiyle gülümsedi. "Benim Nigel'e aldırdığım yok, ana."</p>

  <p class="p5">O sırada merdivenlerden inmekte olan bir kız, "Bayan Hubbard," diye seslendi. "Bayan Nicoletis odasında. Sizin için, 'Gelir gelmez, beni görsün,' dedi."</p>

  <p class="p5">Bayan Hubbard içini çekerek merdivenlerden çıkmaya başladı. Ona bu haberi getiren uzun boylu, esmer kız, kadının geçmesi için yana çekildi.</p>

  <p class="p5">Len Bateson yağmurluğunu çıkarıyordu. "Ne oluyor Valerie? Hubbard ona bizi mi şikâyet edecek dersin?"</p>

  <p class="p5">Genç kız ince, zarif omuzlarını silkerek merdivenlerden indi. Holde ilerlerken omzunun üzerinden, "Bu yurt da" dedi. "Güngeçtikçe tımarhaneye benziyor." Sağdaki kapıdan girdi. Profesyonel mankenlik yapmış olanlara özgü o küstah, kendini beğenmiş, ama zarif tavırlarla yürüyordu.</p>

  <p class="p5">Hickory Sokağı'ndaki yurt aslında yan yana iki evden oluşmuştu. Birinci katlar birleştirilmişti. Burada büyük bir salon, geniş bir yemek odası, iki gardırop ve arka tarafta da küçük bir büro vardı. Birleştirilmemiş olan üst katlara ayrı iki merdivenle çıkılıyordu. Kızlar sağ tarafdaki yatak odalarında yatıyorlardı. Erkekler ise solda...</p>

  <p class="p5">Bayan Hubbard mantosunun yakasını açarak yukarı çıktı. Bayan Nicoletis'in odasının bulunduğu tarafa dönerken acı acı içini çekerek söylendi. "Yine tutarağı tuttu galiba?" Kapıyı vurarak içeri girdi.</p>

  <p class="p5">Bayan Nicoletis'in oturma odası çok sıcak olurdu. Büyük elektrik sobası iyice yakılmış, pencereler de sıkı sıkı kapatılmıştı. Bayan Nicoletis divanda, oldukça kirli ipek ve kadife yastıkların arasında oturmuş, sigara içiyordu. Boylu boslu, esmer bir kadındı. Hâlâ güzeldi. İri kahverengi gözleri ve huysuz bir insan olduğunu ortaya koyan büyük bir ağzı vardı. "Hah! Nihayet gelebildiniz!" Bu sözleri suçlamadan farksızdı.</p>

  <p class="p5">Damarlarında Lemon kanı vardı Bayan Hubbard'ın. Bu yüzden istifini bozmadı. Aksi aksi, "Evet," diye cevap verdi. "Gelebildim. Hemen beni görmek istediğinizi söylediler."</p>

  <p class="p5">"Gerçekten görmek istiyordum! Korkunç bir şey bu! Korkunç!"</p>

  <p class="p5">"Korkunç olan nedir?"</p>

  <p class="p5">"Bu hesaplar! Sizin faturalarınız!" Bayan Nicoletis işinin ehli bir sihirbaz edasıyla yastıklardan birinin altından bir sürü kâğıt çıkardı. "Bu Tanrı'nın cezası öğrencilere ne yediriyoruz? FoieGrasn ve bıldırcın mı? Burası Ritz Oteli mi? O budalalar kendilerini ne sanıyorlar?"</p>

  <p class="p5">Bayan Hubbard, "İştahları yerinde, sağlıklı gençler... "&nbsp;dedi. "Onlara iyi bir kahvaltıyla, akşam yemeği veriliyor. Basit yemekler ama besleyici... Böylece hesaplı da davranmış oluyoruz."</p>

  <p class="p5">"Hesaplı ha? Hesaplı? Bunu bana söylemeye cesaret ediyorsunuz demek? İflas etmek üzere olduğumu görmüyor musunuz?"</p>

  <p class="p5">"Bu yurttan bir hayli para kazanıyorsunuz, Bayan Nicoletis. Burası gençler için oldukça pahalı bir yer."</p>

  <p class="p5">"Ama yurt her zaman dolu! Boş bir yer oldu mu üç kişi birden başvuruyor, ingiliz Kültür Heyeti de, Londra Üniversitesi de bana bir sürü genç gönderiyor. Konsolosluklarla Fransız Lisesi de öyle. Boş yer için buraya koşmuyorlar mı?"</p>

  <p class="p5">"Bunun nedeni yemeklerin hem bol, hem de güzel olması. Gençlerin doğru dürüst beslenmeleri gerekir."</p>

  <p class="p5">"Püf! Bu hesaplar bir rezalet! Tabii kabahat İtalyan ahçıyla karısında. Hesabı şişirip sizi kandırıyorlar."</p>

  <p class="p5">"Hayır, Bayan Nicoletis. Hiçbir yabancı beni kandıramaz."</p>

  <p class="p5">"O halde bu işi siz yapıyor... ve beni soyuyorsunuz!"</p>

  <p class="p5">Bayan Hubbard yine istifini bozmadı. Hırçın bir çocuğu yola getirmeye çalışan eski tip bir dadı tavrıyla, "Böyle şeyler söylemenize izin veremem," diye cevap verdi. "Hoş bir şey değil bu? Günün birinde bu yüzden başınız belaya girecek."</p>

  <p class="p5">"Ah!" Bayan Nicoletis dramatik bir tavırla faturaları havaya fırlattı. Kâğıtlar etrafa saçıldı. Bayan Hubbard dudaklarını büzerek eğildi ve bunları topladı. Bayan Nicoletis ise haykırmaya başlamıştı. "Beni çok kızdırıyorsunuz!"</p>

  <p class="p5">"Herhalde. Ama bu kadar sinirlenmeniz doğru değil. Öfke tansiyona hiç iyi gelmez."</p>

  <p class="p5">"Hesabın geçen haftakine göre daha yüksek olduğunu itiraf edin."</p>

  <p class="p5">"Hesap tabii daha yüksek. Çünkü Lampson Mağazası'nda ucuz satış vardı. Bundan yararlandım. Gelecek haftaki hesap da her zamankinden daha düşük olacak."</p>

  <p class="p5">Bayan Nicoletis somurttu. "Siz de her şeyi kolayca açıklayıveriyorsunuz."</p>

  <p class="p5">"Tamam... "&nbsp;Bayan Hubbard topladığı faturaları düzgün bir deste halinde masaya koydu. "Başka bir şey var mı?"</p>

  <p class="p5">"Şu Amerikalı kız... yani Sally Finch gideceğinden söz etti. Onun yurttan çıkmasını istemiyorum. Fulbright bursu kazanmış. Diğer burslu öğrencileri de buraya getirecek. Sally Finch buradan ayrılmasın."</p>

  <p class="p5">"Yurttan çıkmak istemesinin sebebi nedir?"</p>

  <p class="p5">Bayan Nicoletis etli sırtını kamburlaştırdı. "Unuttum gitti. Ama doğru değildi bu. Kızın yalan söylediğini sezdim. Böyle şeyleri hemen anlarım."</p>

  <p class="p5">Bayan Hubbard düşünceli bir tavırla başını salladı. Bu bakımdan Bayan Nicoletis'e inanıyordu. "Sally bana hiçbir şey söylemedi," dedi.</p>

  <p class="p5">"Onunla konuşur musunuz?"</p>

  <p class="p5">"Tabii konuşurum."</p>

  <p class="p5">"Eğer sorun o zenci öğrencilerse... Zenci kızlar... Hintliler... o zaman hepsini yurttan çıkarırsınız. Anlıyor musunuz? Amerikalılar için renk ayrımı çok önemli. Benim içinse Amerikalılar önemli... Zenciler... gitsin!" Eliyle dramatik bir işaret yaptı.</p>

  <p class="p5">Bayan Hubbard buz gibi bir sesle cevap verdi. "Ben buradayken kimse gidemez. Zaten siz yanılıyorsunuz. Onların böyle şeyler düşündükleri yok. Hele Sally hiç de öyle bir kız değil. Öğle yemeklerini sık sık Bay Akimbombo'yla yiyor. Artık ondan daha koyusu da olamaz."</p>

  <p class="p5">"Yine de bence siyah beyaz düşmanlığıyla ilgili bu. Amerikalıların bu konudaki düşüncelerini herhalde biliyorsunuz... Örneğin, Nigel Chapman'ı alın. Onun ne olduğu bile belli değil."</p>

  <p class="p5">"Yapmayın canım... "</p>

  <p class="p5">"Evet, evet. Geçen akşam söylediklerini duysaydınız."</p>

  <p class="p5">"Nigel başkalarının damarına basmak için aklına geleni söyler. Bu huyu hiç de hoş değil."</p>

  <p class="p5">"Siz öğrencilerin hepsini çok iyi tanıyorsunuz. Sevgili Bayan Hubbard, bulunmaz bir insansınız. Kendi kendime daima, 'Bayan Hubbard olmasaydı ne yapardım?' diyorum. Size çok güveniyorum. Fevkalade bir kadınsınız."</p>

  <p class="p5">Bayan Hubbard, "Sıra poh poha geldi," diye mırıldandı.</p>

  <p class="p5">"Efendim? Efendim?"</p>

  <p class="p5">"Hiç... Üzülmeyin, ben elimden geleni yaparım." Kendisine heyecanla teşekkür etmeye başlayan Bayan Nicoletis'in sözlerini yarıda keserek dışarı çıktı. Koridordan telaşla kendi odasına giderken, "Bu kadın insanı deli eder," diye söyleniyordu. "Boş yere vaktimi alıyor... "&nbsp;Ama Bayan Hubbard'ın dertleri henüz bitmemişti. Oturma odasına girer girmez, köşede oturan uzun boylu bir kız hemen ayağa fırladı.</p>

  <p class="p5">"Bayan Hubbard, biraz konuşabilir miyiz?"</p>

  <p class="p5">"Tabii Elizabeth." Bayan Hubbard biraz şaşırmıştı. Elizabeth Johnston, Antilli bir zenciydi. Hukuk fakültesine gidiyordu. Çok çalışkan, sakin ve başkalarına sokulmayan bir kızdı. Bayan Hubbard, onu yurdun en iyi öğrencilerinden sayardı. Elizabeth yine sakin bir tavırla konuşuyordu, ama sesi hafifçe titremekteydi. "Ne var, Elizabeth? Bir şey mi oldu?"</p>

  <p class="p5">"Evet. Lütfen benimle odama gelir misin?" "Bir dakika." Bayan Hubbard mantosuyla eldivenlerini bir sandalyeye bıraktı. Kızın peşi sıra merdivenlerden yukarı çıktı. Elizabeth Johnston'un odası en üst kattaydı. Kız kapıyı açarak pencerenin önündeki masaya gitti.</p>

  <p class="p5">"Bak, bunlar diploma tezimin müsvetteieri. Bunları hazırlamak için aylarca hiç durmadan çalıştım... Şu hale bak!"</p>

  <p class="p5">Bayan Hubbard irkildi. "Hi!" Masaya mürekkep dökülmüş, kâğıtların üzerine de yayılmıştı. Müsvetteler okunacak halde değildi. Bayan Hubbard usulca kâğıtlara dokundu. Hâlâ ıslaktı. "Mürekkebi sen dökmedin değil mi?"</p>

  <p class="p5">"Dökmedim tabii. Bu işi ben sokaktayken yapmışlar." "Acaba... Bayan Bigss... "&nbsp;Bayan Biggs gündelikçi kadındı. "Bunu Bayan Biggs yapmış olamaz. Üstelik dökülen benim mürekkebim de değil. Bak, benim mürekkep şişem, karyolanın yanındaki rafta duruyor. Ona dokunulmamış bile. Biri yanında mürekkeple gelmiş ve bu işi mahsus yapmış."</p>

  <p class="p5">Bayan Hubbard fena halde sarsılmıştı. "Ne korkunç bir şey bu! Ne zalimlik!"</p>

  <p class="p5">"Evet, çok kötü bir hareket... "&nbsp;Kız bu sözleri sakin bir tavırla söylemişti. Ama Bayan Hubbard yanılıp da onun bu işe aldırmadığını sanmadı. Tersine...</p>

  <p class="p5">"Ne diyeceğimi şaşırdım, Elizabeth. Üzüldüm. Çok üzüldüm. Bu kötülüğü kimin yaptığını bulmak için elimden geleni yapacağım. Şüphelendiğin biri var mı?"</p>

  <p class="p5">Kız hemen cevap verdi. "Mürekkebin yeşil olduğunu fark ettin değil mi?"</p>

  <p class="p5">"Evet, ama... "</p>

  <p class="p5">"Bu yeşil mürekkep herkes tarafından kullanılan bir şey değil. Bu yurtta bir tek kişi bu renge meraklı. O da Nigel Chapman."</p>

  <p class="p5">"Nigel mi? Nigel'in böyle bir şey yapabileceğini mi sanıyorsun?"</p>

  <p class="p5">"Doğrusu... Sanmazdım. Ama mektuplarını ve ödevlerini hep yeşil mürekkeple yazıyor."</p>

  <p class="p5">"Gidip diğerlerini sorguya çekmem gerek. Bu yurtta böyle bir şey olduğu için çok üzgünüm. Elizabeth. İşin iç yüzünü öğrenmek için elimden geleni yapacağım."</p>

  <p class="p5">"Teşekkür ederim, Bayan Hubbard. Burada başka olaylar da oldu değil mi?"</p>

  <p class="p5">"Evet... şey... evet."</p>

  <p class="p5">Bayan Hubbard odadan çıkarak merdivenlere doğru gitti. Sonra da birdenbire durakladı. Aşağı ineceği yerde, koridordan ilerleyerek en sondaki odanın önünde durdu. Kapıyı usulca vurdu. Sally Finch, "Giriniz," dedi. Oda çok şirindi. Neşeli, kızıl saçlı bir kız olan Sally Finch de öyle. Genç kız defterine bir şeyler yazıyordu. Çabucak başını kaldırdı. Bir yanağı şişmiş gibiydi. Açık bir şeker kutusunu Bayan Hubbard'a uzatarak, "Bizimkiler yollamış," diye mırıldandı. "Yesene."</p>

  <p class="p5">"Teşekkür ederim, Sally. Şimdi istemem. Sinirlerim biraz bozuk." Bir an durdu. "Elizabeth Johnston'un başına gelenleri biliyor musun?"</p>

  <p class="p5">"Kara Bess'e ne olmuş?" Elizabeth'e öğrenciler bu adı takmışlardı. Dostça bir davranıştı. Kız da bunun farkındaydı.</p>

  <p class="p5">Bayan Hubbard olanları anlattı. Sally hem üzüldü, hem de kızdı. "Ne kötü şey! Kimsenin bizim Bess'e böyle bir kötülük yapabileceğine inanamam. Onu herkes sever. Bess sessiz sedasız, kendi halinde bir kız. Herkesle içli dışlı olmaz, konuşmalara pek karışmaz. Ama ondan nefret ettiklerini hiç sanmıyorum."</p>

  <p class="p5">"Ben de öyle."</p>

  <p class="p5">"Şey... bu da diğer... olayların bir devamı değil mi? Zaten ben de... "</p>

  <p class="p5">Kız birden sustu. Bayan Hubbard, "Evet?" dedi. "Sen de ne?"</p>

  <p class="p5">Sally ağır ağır, "Zaten ben de bu yüzden yurttan çıkacağım," diye cevap verdi. "Bayan Nick sana bundan söz etmedi mi?" Öğrencilerin çoğu Bayan Nicoletis'i "Bayan Nick" diye çağırırlardı.</p>

  <p class="p5">"Söz etti. Buna çok üzülmüştü. Ona gitmene neyin sebep olduğunu açıkça söylemediğini sanıyor."</p>

  <p class="p5">"Gerçekten söylemedim. Kadını sinirlendirmenin gereği yoktu. Bayan Nick'in nasıl bir insan olduğunu biliyorsun. Ama sebep... bütün bu olaylar. Burada olanlar hoşuma gitmiyor. Ayakkabımın kaybolması... Valerie'nin eşarbının kesilmesi çok acayip. Eşyaların çalınması önemli değil. Bu her zaman olabilir. Hoş bir şey sayılmaz ama yine de normal, ama... bu seferki olaylar... normal değil." Bir an sessizce durdu. Sonra da birden gülümsedi. "Akimbombo korkuyor. Durmadan uygar olduğunu söyler, ama ne de olsa Batı Afrikalı. Sihire, büyüye inanmamak da elinde değil."</p>

  <p class="p5">Bayan Hubbard hiddetle söylendi. "Hah! Batıl inanç denen şeye tahammülüm yoktur... Bu işde sıradan insanlar başkalarının canını sıkmaya çalışıyorlar. İşte o kadar."</p>

  <p class="p5">Sally gülümsedi. Ağzının kenarları tıpkı bir kedininki gibi yukarı doğru kıvrıldı. "'Sıradan' dedin. Bana kalırsa, bu yurtta pek de sıradan sayılmayacak biri var."</p>

  <p class="p5">Bayan Hubbard odadan çıkıp merdivenlerden indi. İlk kattaki salona girdi. İçeride dört kişi vardı. Valerie Hobhouse kanepeye uzanmış, ince, zarif ayaklarını da kol dayayacak yere koymuştu. Nigel Chapman masanın başında oturuyordu. Önünde gayet kalın bir kitap vardı. Patricia Lane şömineye dayanmıştı. Yeni gelmiş olan yuğmurluklu bir genç kız ise, başındaki örgü şapkayı çıkarıyordu. Oldukça tıknaz, sarışın bir kızdı, iri kahverengi gözleri ve daima hafifçe aralık duran ağzı yüzünden görenlerde sanki bir şeye hayret etmiş gibi bir izlenim bırakırdı.</p>

  <p class="p5">Valerie ağzındaki sigarayı çekerek tembel tembel, "Merhaba, ana," diye mırıldandı. "O melun cadıyı, yani saygıdeğer ev sahibemizi yatıştırdın mı?"</p>

  <p class="p5">Patricia Lane, "Ne o? Bizimki yine mi hiddetli?" diye sordu.</p>

  <p class="p5">"Hem de nasıl?"</p>

  <p class="p5">Valerie hafif bir kahkaha attı.</p>

  <p class="p5">Bayan Hubbard, "Çirkin bir olay oldu," dedi. "Nigel, bana yardım etmeni istiyorum?"</p>

  <p class="p5">"Ben mi, madam?" Nigel kitabını kapatarak başını kaldırdı. Kinci ifadeli zayıf yüzü birdenbire muzip ve inanılmayacak kadar şirin bir gülümseyişle aydınlandı. "Ne yaptım ben?"</p>

  <p class="p5">"Bir şey yapmadığını umarım. Ama biri Elizabeth Johnston'un yazılarının üzerine mahsus mürekkep dökmüş. Çok çirkin bir hareket bu. Yeşil mürekkep kullandığını biliyorum, Nigel."</p>

  <p class="p5">Genç adam hayretle kadına baktı. Gülümseyişi kaybolmuştu. "Evet, yeşil mürekkep kullanıyorum."</p>

  <p class="p5">Patricia, "İğrenç bir şey o," diye atıldı. "O korkunç mürekkebi kullanmasan iyi edersin, Nigel. Sana her zaman bunun züppelik olduğunu söylüyorum."</p>

  <p class="p5">Nigel homurdandı. "Züppelik etmek hoşuma gidiyor. Mor mürekkep kullanmam daha da iyi olacak sanırım. Gidip alayım. Ama... ciddi misin, anacağım? Biri gerçekten böyle bir şey yapmış mı?"</p>

  <p class="p5">"Evet, ciddiyim. Bu senin işin mi, Nigel?"</p>

  <p class="p5">"Ne münasebet! Bildiğin gibi, ben herkesin damarına basmaktan hoşlanırım. Ama böyle çirkin bir şey yapmam. Özellikle kimsenin işine burnunu sokmayan Bess'e. O bazıları için iyi bir örnek olabilir... Acaba benim mürekkep nerede? Dolmakalemimi dün akşam doldurduğumu hatırlıyorum. Şişeyi şu rafa koyarım." Ayağa fırlayarak odanın diğer köşesine gitti. "İşte..." Şişeyi aldı. Sonra da uzun bir ıslık çaldı. "Haklısın. Şişe hemen hemen boşalmış. Oysa dolu olması gerekti."</p>

  <p class="p5">Yağmurluklu kız hafifçe inledi. "Ah... ah... Bu iş hiç hoşuma gitmedi... "</p>

  <p class="p5">Nigel çabucak ona doğru döndü. Kızı adeta suçlarmış gibi, "Masum olduğunu kanıtlayabilir misin, Celia?" dedi.</p>

  <p class="p5">Kız ağlar gibi, "Ben bir şey yapmadım," diye cevap verdi. "Gerçekten yapmadım. Zaten bütün gün hastanedeydim. Olanlardan... "</p>

  <p class="p5">Bayan Hubbard araya girdi. "Nigel! Zavallı Celia'yı korkutup durma."</p>

  <p class="p5">Patricia Lane hiddetle bağırdı. "Ama neden Nigel'den şüphe ediliyor? Onun mürekkebi kullanıldı diye... "</p>

  <p class="p5">Valerie alay etti. "Aferin, şekerim. Yavrunu savunman çok hoş!"</p>

  <p class="p5">"Ama haksızlık bu... "</p>

  <p class="p5">Celia heyecanla, "Benim bu işle hiçbir ilgim yok," diye bağırdı.</p>

  <p class="p5">Valerie sabırsız bir tavırla, "Senin suçlu olduğunu düşünen yok, kızım," dedi. Bir an Bayan Hubbard'la göz göze geldiler. "Her neyse... bu iş artık şaka olmaktan çıktı. Bir şeyler yapmak gerek."</p>

  <p class="p5">Bayan Hubbard kesin bir tavırla başını salladı. "Yapılacak da... "</p>

  <p class="p5">&nbsp;</p>
</body>
</html>
