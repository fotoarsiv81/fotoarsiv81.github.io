<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>5</title>
</head>

<body>
  <h1 class="h11" id="sigil_toc_id_8">5</h1>

  <p class="p5">Hiçbirinin bu cevabını beklemediği belliydi. Ne itiraz ettiler, ne de bir şey söylediler. Birdenbire odaya derin, sıkıcı bir sessizlik çöktü. Bayan Hubbard fırsattan yararlanmasını bildi. Poirot'yu alıp kendi odasına çıkardı. Belçikalı, öğrencilere sadece "iyi geceler," diyebildi.</p>

  <p class="p5">Bayan Hubbard elektriği yaktıktan sonra oda kapısını sıkıca kapadı. Poirot'ya şöminenin önündeki koltuğa oturmasını rica ederken, yumuşak ifadeli yüzü endişe ve şüpheyle karışmıştı. Konuğuna sigara ikram etmek istedi. Ama Poirot ancak kendi sigaralarından içebildiğini söyleyerek, teklifi nezaketle geri çevirdi. Kadına kendi paketini uzattı. Bayan Hubbard dalgın dalgın, "Ben sigara içmem, Mösyö Poirot," diye mırıldandı. Belçikalının karşısına geçip oturdu; kısa bir duraksamadan sonra, "Herhalde haklısınız, Mösyö Poirot," dedi. "Belki polis çağırmamız daha doğru olur. Ama o çirkin mürekkep olayından sonra. Ama... bunu öyle açık açık söylememiş olmanızı tercih ederdim."</p>

  <p class="p5">Poirot küçücük sigaralarından birini yakarak dumanın tavana doğru yükselişini seyretti. "Ah... Durumu gizlese miydim?"</p>

  <p class="p5">"Bazı konularda açık açık konuşmak herhalde iyidir. Ama bence kimseye duyurmadan bir memuru buraya çağırarak durumu ona gizlice anlatmak doğru olurdu. Yani... bu budalaca işleri kim yapıyorsa... artık dikkatli davranacak."</p>

  <p class="p5">"Belki... "</p>

  <p class="p5">Bayan Hubbard sert bir sesle, "Belki değil, mutlaka," diye cevap verdi. "Suçlu bir hizmetçi ya da bu akşam burada olmayan bir öğrenciyse bile... bu haber etrafa yayılacak. Hep böyle olur zaten."</p>

  <p class="p5">"Çok doğru. Hep böyle olur."</p>

  <p class="p5">"Sonra Bayan Nicoletis'i de unutmamak gerek. Bakalım o nasıl bir tavır takınacak? insan onun ne yapacağını önceden tahmin edemez."</p>

  <p class="p5">"Bunu öğrenmek isteyen olacak."</p>

  <p class="p5">"Tabii o razı olmadıkça polis çağıramayız... A, kim geldi acaba?" Kapı sert ve otoriter bir şekilde vurulmuştu. Yeniden vuruldu ve daha Bayan Hubbard hiddetle, "Girin," demeden, kapı açıldı ve Colin McNabb içeri girdi. Piposunu dişlerinin arasına sıkıştırmış, kaşlarını da çatmıştı.</p>

  <p class="p5">Piposunu ağzından çekerek kapıyı kapadı. "Özür dilerim, ama Mösyö Poirot'yla konuşmak istiyorum."</p>

  <p class="p5">"Benimle mi?" Dedektif masum bir hayretle döndü.</p>

  <p class="p5">Colin hiddetle, "Evet, sizinle," diyerek oldukça rahatsız bir sandalyeyi çekip Poirot'nun karşısına oturdu. "Bu gece eğlenceli bir konuşma yaptınız. Uzun yıllar boyunca çeşitli maceralara karışmış olduğunuz malum. Yalnız kusura bakmayın ama, hem yöntemleriniz, hem de fikirleriniz pek köhne."</p>

  <p class="p5">Bayan Hubbard kıpkırmızı kesildi. "Colin! Bu yaptığın kabalık."</p>

  <p class="p5">"Mösyö Poirot'yu kızdırmak istemiyorum. Ama düşüncelerimi iyice açıklamalıyım. Suç ve ceza... İşte sizin düşüncelerinizin sınırı, Mösyö Poirot."</p>

  <p class="p5">Poirot, "Bunların birbirini izlemesi çok normaldir," dedi.</p>

  <p class="p5">"Siz her şeye kanun gözüyle bakıyorsunuz. Hem de köhneleşmiş kanun gözüyle. Onun için de dar görüşlüsünüz. Oysa artık kanun bile suç nedenleriyle ilgili en yeni en modern kuramları dikkate almak zorunda. Asıl önemli olan, nedenlerdir, Mösyö Poirot."</p>

  <p class="p5">Dedektif, "Ben de bu fikirdeyim!" diye bağırdı.</p>

  <p class="p5">"O halde bu evde geçen olayların nedenleri üzerinde de durmamız gerekiyor. O eşyaların neden çalındığını öğrenmelisiniz."</p>

  <p class="p5">"Ben de aynı görüşteyim. Bu, gerçekten önemli."</p>

  <p class="p5">"Böyle olayların daima bir nedeni vardır. Bu, olaya karışmış olan kişi için çok akla yakın bir neden olabilir."</p>

  <p class="p5">Bayan Hubbard dayanamadı. "Saçma!"</p>

  <p class="p5">Colin hafifçe ona doğru döndü. "Yanılıyorsun. O kimsenin psikolojik bakımdan çevresini dikkate almamız şart."</p>

  <p class="p5">Bayan Hubbard, "Psikolojik saçmalar! Böyle laflara hiç tahammülüm yok," diye söylendi.</p>

  <p class="p5">Colin, kadını neredeyse iyice azarlayacaktı. "Çünkü bu konuda hiçbir şey bilmiyorsun." Tekrar Poirot'ya baktı. "Bu konular beni ilgilendiriyor. Şu ara psikoloji ve psikiyatri seminerine devam ediyor, doktoramı hazırlıyorum. Bazen öyle karışık ve acayip olaylarla karşılaşıyoruz ki, Mösyö Poirot... Bir insanın doğuştan suçlu olduğunu ya da kanunlara aldırmadığını iddia etmekle sorun çözülmez. Genç bir suçluyu yola getirmek istiyorsanız, onun bu şekilde hareket etmesinin nedenlerini araştırmalısınız. Sizinzamanınızda böyle şeyler bilinmiyordu. Onun için bunları kabul etmekte belki güçlük çekersiniz... "</p>

  <p class="p5">Bayan Hubbard atıldı. "Hırsızlık hırsızlıktır."</p>

  <p class="p5">Colin sabırsızca kaşlarını çattı.</p>

  <p class="p5">Poirot uysal bir tavırla, "Hiç kuşkusuz fikirlerim köhne," diyerek içini çekti. "Ama anlatacaklarınızı dinlemeye hazırım, Bay McNabb."</p>

  <p class="p5">Colin hem şaşırmış, hem memnun olmuştu. "Sizi kutlarım, Mösyö Poirot. Şimdi size bu konuyu basit bir şekilde anlatmaya çalışacağım."</p>

  <p class="p5">Poirot yine yumuşak bir tavırla, "Teşekkür ederim," dedi.</p>

  <p class="p5">"İşi basitleştirmek için önce bu gece Sally Finch'e iade ettiğiniz ayakkabıları ele alacağım. Hatırlarsanız, ayakkabının teki çalınmıştı. Teki... "</p>

  <p class="p5">Poirot başını salladı. "Bu benim de dikkatimi çekti."</p>

  <p class="p5">Colin McNabb öne doğru eğildi. Yakışıklı, ama sert ifadeli yüzü heyecanla aydınlanmıştı. "Ah... Ama bunun ne anlama geldiğini anlamadınız. Bu insanın rastlayabileceği en hoş, en uygun örnek. Tam anlamıyla bir 'Sinderella kompleksi'... Herhalde Sinderella adlı peri masalını bilirsiniz..."</p>

  <p class="p5">"Mais ouiP Bir Fransız masalıdır bu."</p>

  <p class="p5">"Evde hizmetçi gibi çalışan Sinderella ocağın başında oturur. Ablaları ise prensin balosuna gitmek için en güzel elbiselerini giymişlerdir. İyi peri, Sinderella'yı da o baloya gönderir. Tam gece yarısı, kızın rüya gibi tuveleti paçavra halini alır. Sinderella telaşla balo salonundan kaçarken, ayakkabısının tekini düşürür... Şimdi... bu olayda da (farkına varmadan) kendisini Sinderella'ya benzeten biriyle karşı karşıyayız. Kız, kendini güzel bulmuyor. Başkalarını beğeniyor. Onlara haset ediyor. Gidip bir ayakkabı çalıyor. Neden?"</p>

  <p class="p5">"'Kız' dediniz?"</p>

  <p class="p5">"Tabii kız. Bunu dünyanın en aptal insanı bile anlar."</p>

  <p class="p5">Bayan Hubbard, "Colin!" diye uyardı.</p>

  <p class="p5">Poirot kibarca, "Lütfen devam edin," dedi.</p>

  <p class="p5">"Herhalde kız o eşyaları neden çaldığını bilmiyor. Ama isteği ortada. Prenses olmak istiyor... Prensin onu fark etmesini ve seçmesini arzuluyor... Hırsızın ayakkabıyı baloya giden güzel bir kızdan çalması da çok anlamlı." Colin'in piposu çoktan sönmüştü. Şimdi genç adam bunu gitgide artan bir heyecanla sallayıp duruyordu. "Gelelim öbür olaylara. Hırsız güzel şeyleri toplayan bir saksağan adeta. Çaldıkları da güzel kadınlarla ilgili şeyler. Pudriyer, ruj, küpe, bilezik, yüzük... bunun çifte anlamı var tabii. Kız kendisiyle ilgilenmelerini... hatta cezalandırılmayı istiyor. Genç suçluların çoğu böyledir zaten. Çaldıkları, sıradan bir hırsızın alacağı şeyler değil, değerli şeyler ilgilendirmiyor kızı... Bu daha çok, zengin kadınların bir dükkâna girip kolaylıkla satın alabilecekleri şeyleri usulca çalmalarına benziyor."</p>

  <p class="p5">Bayan Hubbard iyice kızmıştı. "Saçma. Bazı insanlar dürüst değildir. İşte o kadar!"</p>

  <p class="p5">Poirot kadını duymazlıktan geldi. "Ama çalınan eşyaların arasında oldukça değerli bir pırlanta yüzük de vardı."</p>

  <p class="p5">"Öyle ama o iade edildi."</p>

  <p class="p5">"Bay McNabb, herhalde bir stetoskopun güzel kadınlarla ilgili bir şey olduğunu iddia edecek değilsiniz?"</p>

  <p class="p5">"Bunun daha derin bir anlamı var. Güzel olmadıklarına inanan kadınlar, meslek hayatına atılarak dertlerini unutmaya çalışırlar."</p>

  <p class="p5">"Ya yemek kitabı?" "Ev hayatı, koca ve aile simgesi." "Asitborik?"</p>

  <p class="p5">Colin hiddetle, "Mösyö Poirot," diye cevap verdi. "Hiç kimse asitborik çalmaz. Neden çalsın?"</p>

  <p class="p5">"Ben de kendi kendime bunu soruyordum. Doğrusu her şeyi yanıtladınız, Bay McNabb... Şimdi bana eski bir flanel pantolonun... sizin pantolonunuzun kaybolmasının nedenini açıklayın."</p>

  <p class="p5">Colin ilk kez sıkılmış gibiydi. Kızardı. Hafifçe öksürdü. "Bunu açıklayabilirim ama... karmaşık bir konu bu. Biraz da utanılacak bir şey."</p>

  <p class="p5">"Ah... Anlıyorum. Beni utandırmamaya çalışıyorsunuz." Birdenbire Poirot öne doğru eğilerek genç adamın dizine vurdu. "Bir öğrencinin kâğıtlarına dökülen mürekkep... Parça parça edilen bir ipek eşarp. Bu olaylar sizi endişelendirmiyor mu?"</p>

  <p class="p5">Colin'in o kendinden emin tavırları birdenbire değişiverdi. Genç adam daha canayakın bir tavır takındı. "Endişelendirmez olur mu? Bu ciddi bir şey. Kızın tedavi edilmesi gerek... Derhal... Sorun da bu. Olay polisi değil, doktorları ilgilendirir... Zavallı yavuracak, ne olduğunu bile anlayamıyor. Müthiş bir bunalım içinde. Eğer... "</p>

  <p class="p5">Poirot onun sözünü kesti. "Öyleyse kızın kim olduğunu biliyorsunuz?"</p>

  <p class="p5">"Birinden şüphe ediyorum."</p>

  <p class="p5">Poirot bir şeyi tekrarlıyormuş gibi mırıldandı. "Erkeklerin fazla beğenmedikleri bir kız. Utangaç. Kalbi sevgi dolu. Çok zeki değil. Yalnız ve üzüntülü. o... "&nbsp;Poirot birden sustu. Kapı vuruluyordu. Bir iki kez tekrarlandı.</p>

  <p class="p5">Bayan Hubbard seslendi. "Girin." Kapı açılarak eşikte Celia Austin belirdi. Poirot başını salladı. "Ah... Tamam. Genç Bayan Celia Austin."</p>

  <p class="p5">Celia ıstırapla Colin'e baktı. "Senin burada olduğunu bilmiyordum... Buraya geldim... çünkü... çünkü... "&nbsp;Derin bir nefes; alarak, Bayan Hubbard'a baktı ve çabucak konuşmaya başladı. "Yalvarırım, yalvarırım, polis çağırmayın. Bu işi ben yaptım. O eşyaları ben aldım. Bunun nedenini bilmiyorum. Anlayamıyorum. Hırsızlık etmek istemiyordum ama... adeta kendimi kaybettim." Colin'e döndü. "İşte artık nasıl bir kız olduğumu biliyorsun... Herhalde benimle bir daha konuşmayacaksın. Biliyorum, iğrenç yaratığın biriyim... "</p>

  <p class="p5">"Yok canım." Colin'in ahenkli sesinde derin bir dostluk vardı. "Sadece aklın biraz karışmış, işte o kadar. Seninki bir hastalıktı. Durumu iyice çözümleyemedin. Bana güvenirsen seni çabucak iyileştiririm."</p>

  <p class="p5">"Ah, Colin... sahi mi?" Celia, genç adama saklayamadığı bir sevgiyle baktı. "O kadar üzülüyordum ki."</p>

  <p class="p5">Colin adeta bir amca şefkatiyle kızın elini tuttu. "Artık üzülme." Ayağa kalkarak Celia'nın elini kolunun altına sıkıştırdı. Ciddi bir tavırla Bayan Hubbard'a bakarak. "Artık budalaca davranıp polis çağırmaktan söz edilmeyeceğini umarım. Değerli bir şey çalınmış değil. Celia aldıklarını geri verecek zaten."</p>

  <p class="p5">Celia endişeyle, "Bilezikle pudriyeri geri veremeyeceğim," diye inledi. "Çünkü onları attım. Ama yenilerini alırım."</p>

  <p class="p5">Poirot, "Ya stetoskop? Onu ne yaptınız?" diye sordu.</p>

  <p class="p5">Celia kızardı. "Ben stetoskop filan almadım... Ne yapayım ben o acayip aleti?" Yüzü alev alev yanıyordu. "Elizabeth'in kâğıtlarına da mürekkep döken ben değilim. Ben öyle... çirkin bir şey yapamam."</p>

  <p class="p5">"Buna rağmen Bayan Hobhosue'un eşarbını parça parça doğramışsınız, matmazel."</p>

  <p class="p5">Celia titrek bir sesle, "O başka," diye mırıldandı. "Yani... Valerie buna kızmadı."</p>

  <p class="p5">"Ya sırt çantası?"</p>

  <p class="p5">"Onu ben kesmedim... "</p>

  <p class="p5">Poirot, Bayan Hubbard'ın defterinden kopya ettiği listeyi çıkardı. "Lütfen doğruyu söyleyin. Bunlardan hangilerini aldınız, hangilerini almadınız?"</p>

  <p class="p5">Celia listeye baktı ve hemen cevap verdi. "Sırt çantasına, elektrik ampullerine, asitboriğe, saç şampuanına elimi bile sürmedim. Yüzük bir hataydı. Çok değerli olduğunu anlayınca hemen geri verdim."</p>

  <p class="p5">"Anlıyorum."</p>

  <p class="p5">"Ben hırsızlık etmek istemiyordum. Ama... "&nbsp;"Ama ne?"</p>

  <p class="p5">Celia'nın gözlerinde ihtiyatlı bir ifade belirdi. "Bilmiyorum. Gerçekten bilmiyorum. Kafam karmakarışık."</p>

  <p class="p5">Colin sert bir tavırla araya girdi. "Lütfen onu sıkıştırmayın. Bu olayların bir daha tekrarlanmayacağından emin olabilirsiniz. Bundan sonra Celia'dan ben sorumluyum."</p>

  <p class="p5">"Ah, Colin. Ne kadar iyisin!"</p>

  <p class="p5">"Bana kendinden söz etmeni istiyorum, Celia. Sözgelimi, çocukluğun. Annenle baban iyi geçinir miydi?"</p>

  <p class="p5">"Ne münasebet. Korkunç bir şeydi... Evde... "&nbsp;"Tamam. Sonra... "</p>

  <p class="p5">Bayan Hubbard onun sözünü kesti. Otoriter bir tavırla konuşuyordu. "Bu kadarı yeter. Buraya gelip her şeyi itiraf etmenememnun oldum, Celia. Ama herkesi üzdün, endişelendirdin. Yaptıklarından utanmalısın. Yalnız şunu söyleyeyim: Elizabeth'in kâğıtlarına mürekkep dökmediğinden eminim. Senin böyle bir şey yapacağını sanmıyorum. Haydi ikiniz de gidin. Bu akşam size daha fazla dayanamayacağım." Kapı gençlerin arkasından kapanır kapanmaz, Bayan Hubbard'da derin bir nefes aldı. "Of... Buna ne dersiniz?"</p>

  <p class="p5">Hercule Poirot'nun gözlerinde bir pırıltı belirmişti. "Galiba... modern bir aşk sahnesine yardım ettik."</p>

  <p class="p5">Bayan Hubbard hoşnutsuz bir tavırla dudak büktü.</p>

  <p class="p5">Poirot içini çekti. "Zaman değişiyor. Gençliğimde delikanlılar kızlara felsefe kitapları verir ya da onlarla Maeterlinck'in Mavi Kuş adlı eserini tartışırlardı. Şimdi ise gençleri ancak kompleksler ve aşağılık duygusu bir araya getiriyor."</p>

  <p class="p5">Bayan Hubbard, "Hepsi de saçma," diye söylendi.</p>

  <p class="p5">Poirot o fikirde değildi. "Hayır, hayır. Saçma sayılmaz. Temel prensipler sağlam. Ama Colin gibi psikoloji meraklısı bir genç birtakım komplekslerle, kurbanın mutsuz aile hayatından başka bir şeyin farkına varmaz."</p>

  <p class="p5">Bayan Hubbard, "Celia'nın babası o daha dört yaşındayken ölmüş," dedi. "Kız da iyi kalpli, ama aptal bir kadın olan annesinin yanında mutlu yıllar geçirmiş."</p>

  <p class="p5">"Ah! Ama akıllılık edip bunu McNabb'a söylemedi. Celia'nın ona, tam istediği gibi bir hikâye anlatacağı kesin. Kız delikanlıya sırılsıklam âşık."</p>

  <p class="p5">"Bütün o saçmalıklara inanıyor musunuz, Mösyö Poirot?"</p>

  <p class="p5">"Celia'da Sinderella kompleksi olduğuna... o eşyaları ne yaptığını bilmeden çaldığına inanmıyorum. Bence kız sırf Colin McNabb'in dikkatini çekebilmek için o değersiz şeyleri çalmayıgöze aldı.İstediği de oldu. Yoksa bu delikanlının güzel, ama çekingen ve sıradan bir kıza bakacağı yoktu. Bence bir kız, sevdiği erkeği elde edebilmek için her çareye başvurabilir."</p>

  <p class="p5">Bayan Hubbard mırıldandı. "Celia'nın bu kadar zeki olduğunu sanmıyordum." Poirot cevap vermedi. Kaşları çatılmıştı. Kadın devam etti. "Meğer olay ne basitmiş? Özür dilerim, Mösyö Poirot. Böyle sıradan bir iş için zamanınızı aldım. Neyse... Her şey tatlılıkla halledildi.</p>

  <p class="p5">"Hayır, hayır." Poirot başını salladı. "Olayın sona erdiğini sanmıyorum. Biz sadece, asıl tablonun önündeki bazı önemsiz şeyleri kaldırıp attık. Açıklanamayan bir sürü olay var. Bence... ciddi... çok ciddi bir şeyle karşı karşıyayız."</p>

  <p class="p5">Bayan Hubbard'ın keyfi kaçıverdi. "Ah, Mösyö Poirot. Sahi mi söylüyorsunuz?"</p>

  <p class="p5">"Bana öyle geliyor... Madam, acaba Patricia Lane'le konuşabilir miyim? Çalınan yüzüğü incelemek istiyorum."</p>

  <p class="p5">"A, tabii, Mösyö Poirot. Şimdi aşağıya iner ve kızı size yollarım. Zaten ben de Len Bateson'la konuşmak niyetindeyim."</p>

  <p class="p5">Bir iki dakika sonra Patricia Lane yüzünde merak dolu bir ifadeyle içeriye girdi. Poirot, "Sizi rahatsız ettim, Bayan Lane," dedi.</p>

  <p class="p5">"Rica ederim. Bir işim yoktu. Bayan Hubbard yüzüğümü görmek istediğinizi söyledi." Yüzüğü çıkararak Poirot'ya uzattı. "Pırlantası bir hayli büyük. Ama montür çok eski tip. Annemin nişan yüzüğüymüş... "</p>

  <p class="p5">Pırlantayı incelemekte olan Poirot başını salladı. "Anneniz hayatta mı?"</p>

  <p class="p5">"Hayır. Annem de hayatta değil, babam da."</p>

  <p class="p5">"Yazık."</p>

  <p class="p5">"Öyle. İkisi de çok iyi insanlardı, ama nedense onlara karşı fazla bir yakınlık duymazdım. İnsan sonradan böyle şeylere üzülüyor, annem havai ve güzel bir kızı olsun istiyordu. Şık elbiselere, partilere meraklı bir kızı... Ben arkeoloji öğremini yapmaya karar verince düş kırıklığına uğradı."</p>

  <p class="p5">"Demek siz hep ciddi bir insandınız?"</p>

  <p class="p5">"Evet, öyle sanırım. Ne de olsa hayat çok kısa. Onun için insan değecek şeylerle meşgul olmalı."</p>

  <p class="p5">Poirot düşünceli davırlarla onu süzmeye başladı. Patricia Lane otuz, otuz beş yaşlarında vardı. Makyaj yapmamış, sadece dudaklarını dikkatsizce boyayı vermişti. Çamur rengi saçlarını arkaya doğru taramıştı. Gözlüklerinin gölgelendirdiği mavi gözleri güzeldi, ama bakışları çok ciddiydi. Belçikalı, çekicilikten hiç nasibini almamış, diye düşündü. Ya elbiseleri? İngilizlerin bir sözü vardır... Hah! "Bir çitten gerisin geriye sürüklenerek çıkarılmış." ... Ma Foi. Bu kızın elbiseleri böyle işte. Bu durum Poirot'nun hiç hoşuna gitmemişti. Patricia'nın aksansız, terbiyeli sesi de kulağını rahatsız ediyordu nedense. Bu kız, zeki ve kültürlü. Ama ne yazık ki, her yıl daha iç sıkıcı bir hal alacak. Hele yaşlanınca... Belçikalı bir an Kontes Vera Rossakoffu hatırladı. Kontes yaşlanmış olmasına rağmen yine de hoş bir kadındı. Bu genç kızlarsa... Poirot kendi kendine bunun nedeni yaşlanmış olmam dedi. "Herhalde bu kız da bir adamın gözüne Venüs gibi gözüküyor."</p>

  <p class="p5">Patricia, "Bess'in başına gelenlere çok üzüldüm," dedi. "Suçu Nigel'in üstüne atmak için özellikle yeşil mürekkep kullanmışlar. Ama bana inanın, Mösyö Poirot. Nigel kesinlikle böyle bir şey yapmaz."</p>

  <p class="p5">"Ah... "&nbsp;Poirot, kıza ilgiyle baktı. Patricia heyecanlanmış, yüzü de kızarmıştı.</p>

  <p class="p5">"Nigel'i anlamak kolay değildir... Çünkü çok kötü bir çocukluk geçirmiş."</p>

  <p class="p5">"Aman! O da mı?" "Efendim?"</p>

  <p class="p5">"Hiç, hiç. Devam edin."</p>

  <p class="p5">"Nigel'den söz ediyordum. Onu anlamak çok güçtür. Bir hayli dikbaşlıdır... Çok zekidir. Adeta bir dâhidir diyebilirim. Ne yazık ki, bazen acayip tavırlar takınır. Şöyle... horgörü dolu... Başkalarını o kadar aşağı görür ki, durumu açıklamaya çalışmaz, kendisini savunmaya kalkışmaz. Yurttakilerin hepsi de kâğıtlara mürekkebi onun döktüğünü sansalar bile, ağzını açıp da, 'Ben yapmadım,' demez. 'İstedikleri gibi düşünsünler,' diyerek omzunu silker... Tabii çocukça bir davranış bu."</p>

  <p class="p5">"Herkes bunu yanlış anlayabilir."</p>

  <p class="p5">"Bunun nedeni gurur sanırım. Çünkü Nigel'i hep yanlış anlamışlar."</p>

  <p class="p5">"Onu uzun zamandan beri mi tanıyorsunuz?"</p>

  <p class="p5">"Hayır. Sadece bir yıldır. Loire'deki şatoları dolaşırken tanıştık. Soğuk almıştı. Sonra zatürreeye döndü. Ona ben baktım. Nigel öyle sağlıklı bir insan değil. Kendine bakmasını da hiç bilmez. Başına buyruk olmasına rağmen çocuk gibi bakıma muhtaçtır. Onunla meşgul olacak birine ihtiyacı var."</p>

  <p class="p5">Poirot içini çekti. Birdenbire aşktan bıkıvermişti. Önce bir finonunkini andıran sevgi dolu gözleriyle Celia. Şimdi de heyecanlı bir Madonna'ya benzeyen Patricia... Evet, aşk diye bir şey olması, gençlerin tanışıp sevişmeleri gerekirdi. Aman neyse ki, Poirot bu çağı çoktan geride bırakmıştı. Ağır ağır ayağa kalktı. "Matmazel, yüzüğünüz bu gece bende kalabilir mi? Yarın iade ederim."</p>

  <p class="p5">"Tabii, tabii." Patricia biraz şaşırmıştı. "Çok naziksiniz... Rica ederim matmazel, dikkatli olun." "Dikkatli mi olayım? Neden?"</p>

  <p class="p5">Hercule Poirot endişeyle, "Bunu bilmeyi bende isterdim," diye mırıldandı.</p>

  <p class="p5">&nbsp;</p>
</body>
</html>
