<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>13</title>
</head>

<body>
  <h1 class="h11" id="sigil_toc_id_16">13</h1>

  <p class="p5">Hercule Poirot, Hickory Sokağı'ndaki 26 numaralı evin önünde taksiden indi.</p>

  <p class="p5">Kapıyı ona Geronimo açtı, sanki eski bir dostuymuş gibi karşıladı. Holde bir polis bekliyordu. Geronimo, Poirot'yu yemek salonuna sokarak kapıyı kapadı. Belçikalının paltosunu çıkarmasına yardım ederken, "Ne korkunç!" diye fısıldadı. "Polis her dakika evde! Durmadan soru soruyor... oraya buraya giriyor, dolaplara, çekmecelere bakıyorlar. Hatta Maria'nın mutfağına bile dalıyorlar... Maria çok kızıyor. Adamları oklavayla dövmek istiyor, ama ben engel oluyorum. 'Polisler oklavayla dövülmekten hoşlanmazlar,' diyorum. 'Başımıza dert açabilirler...'"</p>

  <p class="p5">Poirot takdir dolu bir tavırla, "İyi ediyorsun," diye cevap verdi. "Acaba Bayan Hubbard'la konuşabilir miyim?"</p>

  <p class="p5">"Sizi yukarıya, onun yanına götüreyim." Poirot onu durdurdu. "Bir dakika... Bazı elektrik ampullerinin kaybolduğu günü hatırlıyor musun?"</p>

  <p class="p5">"Tabii hatırlıyorum. Ama aylar önce oldu bu. Bir.. İki... üç ay önce oldu."</p>

  <p class="p5">"Hangi ampuller alındı?"</p>

  <p class="p5">"Holdeki ve bir de... salondaki sanırım. Galiba biri şaka yapmak istedi. Ve ampulleri çıkardı."</p>

  <p class="p5">"Olayın tarihini hatırlamıyorsun değil mi?"</p>

  <p class="p5">Geronimo poz alarak düşünmeye başladı. "Pek hatırlamıyorum. Ama polisin geldiği gün oldu sanırım. Şubatta bir gün."</p>

  <p class="p5">"Polisin geldiği gün mü? Polis ne istiyordu?"</p>

  <p class="p5">"Bayan Nicoletis'le bir genç hakkında konuşmaya gelmişti. Kötü bir çocuktu... Çalışmıyordu. İş bulma bürosuna gitmiş, kendisine yardım etmelerini istemiş. Sonradan bir kadını kendisine bakması için başka erkeklerle gezmeye yollamış. Olay polise intikal edince Sheffield'den kaçıp buraya gelmiş. Ama polis peşindeydi. Yurda da uğrayıp Bayan Hubbard'la konuştular... Evet... Bayan Hubbard da, 'Burada fazla kalmadı,' dedi. 'Çünkü onu gözüm tutmamıştı. Onun için buradan çıkardım.'"</p>

  <p class="p5">"Anlıyorum. Demek o gencin izini bulmaya çalışıyorlardı."</p>

  <p class="p5">"Scusi?"n</p>

  <p class="p5">"Çocuğu bulmak istiyorlardı."</p>

  <p class="p5">"Evet, evet. Öyle. Sonunda onu yakaladılar ve hapse attılar. Kadınların sırtından geçiniyordu. Böyle bir şey yapmaması gerekirdi. Bu yurt temiz bir yerdir. Burada öyle şeyler olmaz."</p>

  <p class="p5">"Ampuller o gün mü kayboldu?"</p>

  <p class="p5">"Evet. Düğmeyi çevirdim, ışık yanmadı. Salona girdim. Orada da ampul yoktu. Çekmeceyi açtım. Yedek ampuller orada dururdu, ama onları da almışlardı. Onun üzerine mutfağa giderek yedek ampullerin nerede olduğunu sordum. Maria çok hiddetliydi. Çünkü yurda polisin gelmesi hiç hoşuna gitmemişti. Bana, 'Ampuller benim üstüme vazife değil,' diye bağırdı. Onun üzerine ben de mum yakıp getirdim." Poirot, Geronimo'nun peşi sıra merdivenlerden çıkıp Bayan Hubbard'ın odasına giderken, bu öyküyü dikkatle dinledi.</p>

  <p class="p5">Kadın, Belçikalıyı adeta sevinçle karşıladı. Zavallının yorgun ve bıkkın bir hali vardı. Hemen Poirot'ya bir kâğıt uzattı. "Çalınan eşyaları tarih sırasıyla yazmak için elimden geleni yaptım. Ama listenin yüzde yüz doğru olduğunu söyleyemeyeceğim. İnsanın birkaç ay geriye dönerek şu ya da bu olayın ne zaman olduğunu hatırlaması çok güç."</p>

  <p class="p5">"Çok teşekkür ederim, madam... Bayan Nicoletis nasıl?"</p>

  <p class="p5">"Ona bir sinir ilacı verdim. Uykuya dalmış olduğunu umarım. Araştırma emri dolayısıyla bir hayli gürültü etti. Odasındaki dolabı açmaya yanaşmadı. Müfettiş zorla kapağı kırınca, yere bir sürü boş konyak şişesi yuvarlandı."</p>

  <p class="p5">Poirot usulca mırıldandı. "Ya... "</p>

  <p class="p5">Bayan Hubbard, "Böylece bazı şeyler de açıklanmış oldu. Bilmem neden bu daha önce aklıma gelmedi. Oysa Singapur'da içkiye düşkün çok kişi gördüm. Hoş, bu olayın sizi ilgilendireceğini pek sanmıyorum."</p>

  <p class="p5">Poirot, "Beni her şey ilgilendirir," dedi. Bir koltuğa oturarak, Bayan Hubbard'ın kendisine verdiği kâğıdı okumaya koyuldu. "Ah. Bu kez sırt çantasını listenin başına yazmışsınız."</p>

  <p class="p5">"Evet. Bu öyle önemli bir şey değildi. Ama onun, incik boncuğun ve buna benzer eşyaların kaybolmasından önce parça parça kesildiğini hatırladım. Bu zenci delikanlılardan biriyle ilgili bir olay sırasında oldu. O, çantanın kesilmesinden biri iki gün önce yurttan ayrılmıştı. Hatta o ara, acaba bu işi o genç intikam almak için mi yaptı, diye düşündüğümü hatırlıyorum. Çünkü o sırada... bir sorun çıkmıştı da."</p>

  <p class="p5">"Ah! Geronimo, bana böyle bir şeyden söz etti. Sanırım yurda polis gelmiş... Öyle mi?"</p>

  <p class="p5">"Evet. Sheffield ya da Birmingham polisi delikanlının aranmasını istemişti. Anlayacağınız, kötü bir olaydı... Çocuk bir kadının sırtından geçiniyordu. Sonradan onu mahkûm ettiler. Aslında o genç burada üç dört gün kaldı. Hali tavrı... hareketleri hoşuma gitmemişti. Bu yüzden kaldığı odanın önceden tutulmuş olduğunu, kendisine başka yer bulmasını söyledim. Polis buraya gelince fazla şaşırmadım doğrusu. Tabii onlara gencin nereye gittiğini söyleyemedim. Fakat izini çabucak buldular."</p>

  <p class="p5">"Sırt çantası o olaydan sonra mı kayboldu?"</p>

  <p class="p5">"Evet, sanıyorum. Tabii hatırlamak çok güç. Şöyle oldu: Len Bateson otostopla yolculuğa çıkacaktı. Her tarafı aramasına rağmen sırt çantasını bulamayınca, çok sinirlendi. Ortalığı birbirine kattı. Herkes çantayı aramaya çıktı. Sonunda Geronimo buldu, sanırım. İnce ince kesilip aşağıdaki kazanın arkasına takılmıştı. Na garip değil mi? Acayip ve gereksiz."</p>

  <p class="p5">Poirot başını salladı. "Evet. Acayip ve gereksiz." Bir süre düşündü. "Yine aynı gün... yani polisin o genç hakkında bilgi almaya geldiği gün, elektrik ampulleri de kaybolmuş. Geronimo öyle söyledi. Gerçekten aynı gün mü oldu?"</p>

  <p class="p5">"Doğrusu pek hatırlamıyorum... Evet, evet. Haklısınız. Şimdi aklıma geldi. o gün polis müfettişiyle aşağıya inerek salona girdik. Akimbombo'ya diğer delikanlının kendisiyle konuşup konuşmadığını... nereye gideceğini söyleyip söylemediğini soracaktık."</p>

  <p class="p5">"Salonda başka kim vardı?"</p>

  <p class="p5">"Yanılmıyorsam, çocukların hemen hepsi yurda dönmüştü. Akşam olmuştu zaten. Saat altıya geliyordu. Geronimo'ya ışıkları sordum. Bana ampullerin çıkarılmış olduğunu söyledi. 'Yerlerine yenilerini niye takmadın?' dedim. 'Ampul kalmamış,' diye cevap verdi. Birinin saçma, anlamsız bir şaka yaptığını düşünerek fena halde kızdım. Ampullerin çalındığı aklıma bile gelmedi. Ama uşağın ampul bulamamış olmasına hayret ettim. Çünkü bir sürü yedek vardı... Ama bu olayı o zaman ciddiye almadım, Mösyö Poirot."</p>

  <p class="p5">Poirot mırıldandı. "Sırt çantası ve ampul."</p>

  <p class="p5">Bayan Hubbard başını salladı. "Belki de bu iki olayın zavallı Celia'nın hırsızlıklarıyla bir ilgisi yoktu. Hatırlıyor musunuz? Kızcağız sırt çantasına elini bile sürmediğini çok kesin bir tavırla söylemişti."</p>

  <p class="p5">"Evet, evet. Öyle. Peki, hırsızlıklar bu olaydan ne kadar zaman sonra başladı?"</p>

  <p class="p5">"Ah, Mösyö Poirot, bütün bunları hatırlamanın ne kadar güç olduğunu bilseniz! Durun bakayım... o olay martta olmuştu. Hayır şubatta. Şubatın sonunda. Evet... Bundan bir hafta kadar sonra öğrencilerden biri bileziğini kaybettiğini söyledi sanırım... Evet... yirmiyle, yirmi beş şubat arasında."</p>

  <p class="p5">"Ondan sonra da hırsızlıklar devam etti, değil mi?"</p>

  <p class="p5">"Evet."</p>

  <p class="p5">"Sırt çantası, Len Bateson'undu sanırım?"</p>

  <p class="p5">"Evet."</p>

  <p class="p5">"Genç adam bu olaya çok mu kızdı?"</p>

  <p class="p5">Bayan Hubbard, "Bu o kadar önemli değil, Mösyö Poirot. Len Bateson dost canlısı, cömert, kusur sayılacak kadar hoşgörü sahibi bir gençtir. Ama çabucak kızar ve ağzına geleni söyler."</p>

  <p class="p5">"Bu sırt çantası... pahalı bir şey miydi?"</p>

  <p class="p5">"Yok, yok. Sıradan bir çantaydı."</p>

  <p class="p5">"Bana, ona benzer bir sırt çantası gösterebilir misiniz?"</p>

  <p class="p5">"Tabii. Sanırım Colin'nin de öyle bir çantası var. Nigel'in de. Len'in de yeni bir sırt çantası olması gerek. O olaydan sonra gidip bir tane daha aldı... Çocuklar çoğunlukla bu sokağın sonundaki mağazadan alışveriş ederler. İyi bir yer orası. Kamp malzemesinden yürüyüş kıyafetine kadar her şey var. Şortlar, uyku tulumu ve benzerleri... Üstelik hepsi de çok ucuz... Büyük mağazalardakinden bir hayli ucuz diyebilirim."</p>

  <p class="p5">"O sırt çantasından birini görebilseydim, madam."</p>

  <p class="p5">Bayan Hubbard onu hemen Colin McNabb'ın odasına götürdü. Delikanlı odada değildi. Bayan Hubbard gardırobu açarak eğildi. Yerden aldığı çantayı Belçikalıya uzattı. "Buyrun, Mösyö Poirot. Kaybolan... ve sonradan parça parça bir halde bulduğumuz çantanın eşi bu."</p>

  <p class="p5">Poirot çantayı eliyle inceledi. "Bunu parçalamak kolay değil. Bu çantayı tırnak makasıyla kesmek mümkün olmasa gerek."</p>

  <p class="p5">"Öyle... Bu bir kızın yapabileceğini düşüneceğiniz bir şey değildi... Çantayı kesen kimsenin bir hayli kuvvetli olması gerek. Güçlü ve... şey... kinci."</p>

  <p class="p5">"Biliyorum... Evet, biliyorum. Bu hoş bir şey değil... Düşüncesi bile insanı ürpertiyor."</p>

  <p class="p5">"Daha sonra, Valerie'nin eşarbı da... öyle parça parça kesilmiş halde bulununca bu işi yapanın... şey... nasıl anlatayım bilmem... dengesiz bir tip olduğunu düşündüm."</p>

  <p class="p5">Poirot, "Ah," dedi. "Bu bakımdan yanıldığınızı sanıyorum, madam. Bu, dengesiz bir insanın işi değil. Tersine o kişinin belli bir amacı var. Bu plana göre hareket ediyor."</p>

  <p class="p5">Bayan Hubbard içini çekti. "Böyle konuları siz benden daha iyi bilirsiniz, Mösyö Poirot. Ben yalnız şunu söyleyeyim. Bu durum hiç hoşuma gitmiyor. Buradaki öğrenciler çok iyi çocuklar. İçlerinden birinin... şey... sandığım gibi olmadığını anlamak beni çok üzecek."</p>

  <p class="p5">Poirot yandaki camlı kapıya gitmişti. Kapıyı açarak balkona çıktı. Oda evin arka tarafına düşüyordu. Aşağıda ufak, kurumdan kararmış bir bahçe vardı. "Burası ön taraftan daha sakin galiba."</p>

  <p class="p5">"Bir bakıma öyle. Ama aslında Hickory Sokağı öyle gürültülü bir yer değildir. Bu tarafta da bütün gece kediler cirit atarlar. Miyavlar, çöp kutularını devirirler."</p>

  <p class="p5">Poirot aşağıdaki dört büyük çöp tenekesini ve arka bahçelerde rastlanan o acayip şeyleri süzdü. "Kazan nerede?"</p>

  <p class="p5">"Şu kömürlüğün yanındaki kapıdan girince, orada.... "</p>

  <p class="p5">"Anlıyorum." Poirot düşünceli bir tavırla aşağıya bakıyordu. "Bu tarafta başka kimlerin odası var?"</p>

  <p class="p5">"Nigel Chapman'la Len Bateson bunun yanındaki odada kalıyorlar."</p>

  <p class="p5">"Daha yanda ne var?"</p>

  <p class="p5">"Bu binaya bitişik olan diğer ev. Kızların odaları orada... En baştaki Celia'nındı. Sonra Elizabeth Johnston'unkiyle Patricia Lane'inki geliyor. Valerie'yle Jean Tomlinson ön taraftalar."</p>

  <p class="p5">Poirot başını sallayarak tekrar içeri girdi. Takdirle etrafına bakınarak, "Bu delikanlı düzene meraklı," diye mırıldandı.</p>

  <p class="p5">"Evet. Colin'in odası her zaman derli topludur." Bayan Hubbard gülümsedi. "Bazı çocuklar ise çok dağınıktır. Len Bateson'un odasını görmelisiniz." Şefkatle ekledi. "Ama gerçekten çok iyi bir gençtir, Mösyö Poirot."</p>

  <p class="p5">"Bu sırt çantalarının sokağın sonundaki mağazadan alındığını söylemiştiniz sanırım?"</p>

  <p class="p5">"Evet."</p>

  <p class="p5">"Dükkânın adı nedir?"</p>

  <p class="p5">"Doğrusu siz böyle birdenbire sorunca hatırlayamadım, Mösyö Poirot. Mabberley sanırım. Ya da Kelso... Biliyorum, bu adlarbirbirine hiç benzemiyor. Ama dilimin ucunda böyle bir isim var. Tabii bir zamanlar hem Kelso, hem de Mabberley diye bir aile tanırdım. Onlar birbirlerine çok benzerlerdi."</p>

  <p class="p5">"İşte olayların beni ilgilendirmesinin bir nedeni de budur. Bu... aradaki görünmeyen bağ." Poirot pencereden son kez dışarıya ve aşağıya, bahçeye baktıktan sonra Bayan Hubbard'a veda ederek evden ayrıldı.</p>

  <p class="p5">Ağır ağır Hickory Sokağı'ndan aşağıya inerek köşeye kadar gitti ve ana caddeye saptı. Bayan Hubbard'ın tarif ettiği mağazayı bulmakta hiç güçlük çekmedi. İçeride neler yoktu ki? Piknik sepetleri, sırt çantaları, termoslar, her tür spor eşya, şortlar, gömlekler, çadırlar, mayolar, bisiklet lambaları, el fenerleri. Yani atletik gençlerin arayacağı her şey. Poirot dükkânın üzerindeki ismin Mabberley ya da Kelso değil de Hicks olduğunu fark etti. Belçikalı vitrindeki eşyalara dikkatle baktıktan sonra içeri girdi. Yeğeni için sırt çantası almak istediğini söyledi. Bu yeğen hayaliydi tabii.</p>

  <p class="p5">Poirot bir yabancıya yakışacak bir tavırla, "Yeğenim, le camping'e meraklı," dedi. "Anlıyorsunuz ya? Diğer gençlerle yaya yürüyor. Gerekli şeyleri sırtında taşıyor. Yoldan geçen arabalara, kamyonlara biniyor."</p>

  <p class="p5">Dükkânın sahibi uçuk kumral saçlı, ufak tefek, terbiyeli bir adamdı. Hemen, "Ah," dedi. "Otostop demek istiyorsunuz. Son zamanlarda gençler buna çok meraklı. Herhalde demiryolu ve otobüs şirketleri bir hayli zarar ediyor. Bu çocuklar, böyle otostopla bütün Avrupa'yı dolaşıyorlar... Siz herhalde sırt çantası istiyorsunuz, efendim? Sıradan bir şey mi olacak?"</p>

  <p class="p5">"Öyle sanırım. Evet... Demek sizdeki çantalar cins cins?"</p>

  <p class="p5">"Kızlar için bir iki tip hafif sırt çantamız var. Genellikle bunlardan satıyoruz. Hem iyi cins, hem de sağlamdır. Üstelik oldukçaucuzdur." Çadır bezinden yapılmış, büyükçe bir çantayı çıkardı. Poirot'ya Colin'in odasında gösterilenin eşiydi bu. Belçikalı çantayı yokladı, gereksiz ve acayip bir iki soru sordu. Sonra da çantanın parasını verdi.</p>

  <p class="p5">Adam sırt çantasını sararken, "Evet," diyerek gülümsedi. "Bunlardan bir hayli satıyoruz."</p>

  <p class="p5">"Bu civarda çok öğrenci var değil mi?"</p>

  <p class="p5">"Evet. Bu semtte öğrenci boldur."</p>

  <p class="p5">"Galiba Hickory Sokağı'nda bir de yurt var?"</p>

  <p class="p5">"Öyle. Oradaki gençlerden çoğu benden bazı şeyler aldılar. Kızlar da öyle. Yolculuğa çıkmadan önce mutlaka buraya gelir, eksiklerini tamamlarlar. Fiyatlarım büyük mağazalarınkinden daha ucuzdur. Bunu onlara sık sık söylerim. Buyrun, efendim... Yeğeniniz çantanın ne kadar kullanışlı olduğunu hemen anlayacak."</p>

  <p class="p5">Poirot, adama teşekkür ederek elinde paketle dışarı çıktı. Bir iki adım atar atmaz, biri omzuna dokundu. Müfettiş Sharpe'dı bu. "Mösyö Poirot. Sizi gökte ararken, yerde buldum."</p>

  <p class="p5">"Evin aranması bitti mi?"</p>

  <p class="p5">"Bitmesine bitti ama elime ne geçti, bunu ben de bilmiyorum. Bu civarda küçük bir yer vardır. Sandviçleri ve özellikle kahvesi çok iyidir. Eğer işiniz yoksa, oraya gidelim. Sizinle konuşmak istiyorum."</p>

  <p class="p5">Küçük kahve hemen hemen boştu. İki adam sandviçleriyle kahvelerini alıp bir köşedeki masaya oturdular. Sharpe öğrencileri sorguya çektiği zaman öğrendiği şeylerden söz ettikten sonra, "Elimizde sadece Nigel Chapman aleyhinde delil var," diyerek içini çekti. "Nigel'in eline üç ayrı zehir geçmiş... ama onun Celia'ya düşman olduğunu sanmıyorum. Herhalde suçlu olsaydı, yaptıklarını böyle açık açık anlatmazdı."</p>

  <p class="p5">"O zaman da ortaya başka olasılıklar çıkıyor."</p>

  <p class="p5">"Evet. o korkunç zehirleri çekmeye koyuvermiş. Budala!" Sharpe daha sonra Elizabeth Johnston'dan söz açtı. Celia'nın kıza söylediklerini Poirot'ya anlattı. "Eğer Elizabeth'in sözleri doğruysa... o zaman bu çok anlamlı."</p>

  <p class="p5">Müfettiş, Celia'nın sözlerini yineledi. "Yarına kadar her şeyi öğrenmiş olacağım."</p>

  <p class="p5">"Zavallı kız yarına çıkamadı... Evi aradığınız zaman bir şey buldunuz mu?"</p>

  <p class="p5">"Yurtta... nasıl anlatayım bilmem ki... ummadığım iki şeyle karşılaştım." "Ne gibi?"</p>

  <p class="p5">"Elizabeth Johnston o malum gruplardan birinden... Kızın odasında bununla ilgili bazı belgeler bulduk."</p>

  <p class="p5">Poirot düşünceli bir tavırla mırıldandı. "Evet, çok ilginç... "</p>

  <p class="p5">Müfettiş Sharpe, "Doğrusu bunu beklemiyordum," dedi. "Dün onu sorguya çekinceye kadar böyle bir şey aklıma gelmedi."</p>

  <p class="p5">"Anlıyorum."</p>

  <p class="p5">Müfettiş Sharpe devam etti. "Benim için işin ilgi çekici yanı şu; Kız bu durumu Hickory Sokağı'ndaki yurtta kimseye açıklamamış. Bunun Celia Austin'in ölümüyle bir ilgisi olacağını sanmıyorum ama... bu olasılığı yine de göz önüne almak gerek."</p>

  <p class="p5">"Başka ne buldunuz?"</p>

  <p class="p5">Müfettiş Sharpe omzunu silkti. "Patricia Lane'in çekmecesinde yeşil mürekkebe bulanmış bir mendil vardı."</p>

  <p class="p5">Poirot kaşlarını kaldırdı. "Yeşil mürekkep... Patricia Lane... Belki de yeşil mürekkebi götürüp Elizabeth Johnston'un kâğıtlarının üzerine döken o. Sonradan elini mendile sildi. Ama hiç kuşkusuz... "</p>

  <p class="p5">Sharpe onun cümlesini tamamladı. "Sevgili Nigel'inden şüphe edilmesini istemezdi."</p>

  <p class="p5">"Öyle ya. Tabii mendili başka biri onun çekmecesine koymuş olabilir."</p>

  <p class="p5">"Evet. Bu mümkün."</p>

  <p class="p5">"Başka?"</p>

  <p class="p5">"Hım... "&nbsp;Sharpe bir an düşündü. "Anladığıma göre, Len Bateson'un babası Vale akıl hastanesindeymiş. Belki bunun cinayetle bir ilgisi yok ama... "</p>

  <p class="p5">"Ama Len Bateson'un babası deli. Dediğiniz gibi, bunun cinayetle bir ilgisi olmayabilir. Yine de bu bilgiyi aklımızın bir köşesine yazmamız gerek... Hatta adamın ne gibi belirti gösterdiğini öğrenmemiz de iyi olur."</p>

  <p class="p5">Müfettiş, "Len Bateson, iyi bir genç," dedi. "Tabii birdenbire parlayıveriyor, o da başka."</p>

  <p class="p5">Poirot başını salladı. Sonra da ansızın kulağında Celia Austin'in sesi çınladı. "Sırt çantasını ben kesmedim. Bunun nedeni öfkeydi." Kız sırt çantasının parça parça doğranmasına öfkenin sebep olduğunu nereden anlamıştı? Len'i çantayı keserken mi görmüştü? Poirot, Sharpe'ın sesini duyunca kendine geldi.</p>

  <p class="p5">Müfettiş gülerek, "Mısırlı Mehmet Ali'nin odasında çok müstehcen kitaplarla kartlar vardı," diyordu. "Araştırmaya neden o kadar karşı çıktığını onları görünce anladım."</p>

  <p class="p5">"Herhalde çok kimse evi aramanızı istemedi."</p>

  <p class="p5">"Tabii. Bir Fransız kızı sinir nöbetleri geçirdi. Hintli bir genç... Chandra Lal bizi bunu uluslararası bir sorun haline sokmakla tehdit etti. Eşyalarının arasında bazı broşürler bulduk. Şu aslı astarı olmayan iddialarla dolu yıkıcı yayınlardan... Batı Afrikalılardan birinin odasında ise bazı hatıra ve fetişler vardı. Korkunç şeylerdi...</p>

  <p class="p5">Evet, araştırma emri insanların bilinmeyen taraflarını öğrenmenize yardım ediyor. Bayan Nicoletis'in özel dolabını duydunuz mu?" "Duymaz olur muyum?"</p>

  <p class="p5">Müfettiş Sharpe güldü. "Ömrümde o kadar boş konyak şişesini bir arada görmemiştim. Kadın bize öyle kızdı ki!" Bir kahkaha attı, sonra da birden ciddileşti. "Ama aradığımızı bulamadık. Pasaportların hiçbiri de sahte değildi."</p>

  <p class="p5">"Sahte pasaportu kolaylıkla bulmanız için ortada bırakacaklarını sanmıyordunuz ya, mon ami? Hickory Sokağı'ndaki yurda bir pasaport nedeniyle hiç gitmediniz değil mi? Örneğin şu son altı ay içinde... "</p>

  <p class="p5">"Hayır... Size sözünü ettiğimiz süre içinde hangi nedenlerle gittiğimizi söyleyeyim... "&nbsp;Sharpe, olayları bütün ayrıntılarıyla anlattı.</p>

  <p class="p5">Poirot kaşlarını çatmış onu dinliyordu. Sonunda, "Bütün bunlardan bir anlam çıkmıyor," diye yakındı. "Eğer olayların başlangıç noktasını yakalayabilirsek, o zaman bütün bunların ne anlama geldiğini anlarız."</p>

  <p class="p5">"O başlangıç noktası nedir, Poirot?"</p>

  <p class="p5">Poirot usulca cevap verdi. "Sırt çantası, dostum. Sırt çantası... Her şey onunla başladı... "</p>

  <p class="p5">&nbsp;</p>
</body>
</html>
