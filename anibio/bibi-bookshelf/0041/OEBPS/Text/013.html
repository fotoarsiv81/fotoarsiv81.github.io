<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>8</title>
</head>

<body>
  <h1 class="h11" id="sigil_toc_id_11">8</h1>

  <p class="p5">Hercule Poirot saat beş çayının, günün en önemli yemeğinin hakkının verilmesine engel olacağına inanırdı. Yani akşam yemeğinin... Buna rağmen Belçikalı yavaş yavaş dostlarına çay ikram etmeye alışıyordu.</p>

  <p class="p5">Bu kez çok becerikli bir uşak olan George büyük fincanlar ve o sert Hint çayından bulmuştu. Bundan başka masada dörtköşeli yağlı çörekler, ekmek, reçel ve yine dörtköşeli bir erik pastası vardı. Bütün bunlar Müfettiş Sharpe için hazırlanmıştı. Adam ikram edilen şeyleri zevkle yedi. Sonra da memnun bir tavırla arkasına yaslanarak çayını yudumlamaya başladı. Üçüncü fincandı bu. "Sizi böyle rahatsız ettiğim için kusuruma bakmadınız ya, Mösyö Poirot? Öğrenciler yurda dönünceye kadar bir saatim var. Hepsini de sorguya çekmem gerek. Bunun hiç de hoşuma gitmediğini itiraf edeyim. Siz geçen gece bazılarıyla tanışmışsınız. Bana işime yarayabilecek bir iki şey söyleyebilir misiniz? Özellikle yabancılar hakkında."</p>

  <p class="p5">"Benim yabancıları kolaylıkla anlayabileceğimi mi sanıyorsunuz? Ama mon cher, aralarında Belçikalı yoktu ki."</p>

  <p class="p5">"Belçi... ah, anladım. Siz Belçikalı olduğunuz için diğer milletlerden olanlar size yabancı geliyor. Bana geldiği gibi... ama bu pek de doğru olmasa gerek. Yani... herhalde siz Avrupalıları benden iyi tanıyorsunuz. Buna karşılık Hintliler ve Batı Afrikalılar hakkında fazla bilginiz yok."</p>

  <p class="p5">"Size bu konuda en iyi Bayan Hubbard yardım edebilir. Kadın aylardan beri gençlerin arasında yaşıyor. Üstelik insanları iyi anlıyor."</p>

  <p class="p5">"Evet. Zeki ve işini bilen bir kadın. Ona güveniyorum. Yurdun sahibini de görmeliyim. Kadın bu sabah evde yoktu. Sanırım böyle bir sürü yurdu ve birkaç öğrenci kuruluşu varmış. Ama onu pek sevmiyorlarmış."</p>

  <p class="p5">Poirot bir süre bir şey söylemedi. Sonra, "St. Catherine'e gittiniz mi?" diye sordu.</p>

  <p class="p5">"Evet. Başeczacı bana çok yardım etti. Haberi duyunca hem şaşırdı, hem üzüldü."</p>

  <p class="p5">"Kız için ne söyledi?"</p>

  <p class="p5">"Bir yıldan biraz fazla bir süreden beri orada çalışıyormuş. Herkes onu severmiş. Fazla zeki değilmiş, ama çok dikkatli ve çalışkanmış." Bir an durduktan sonra, "Morfinin oradan alındığı kesin," diye ekledi.</p>

  <p class="p5">"Ya? Çok ilginç... "</p>

  <p class="p5">"Kız Morfin Tartrat almış. Eczanede, zehirlerin bulunduğu dolapta duruyormuş bu. Üst rafta. Her zaman kullanılmayan ilaçların arasında. Deri altına verilen morfin daha fazla kullanılıyor sanırım. Sonra Morfin Klorhidrik, Tartrat'a tercih ediliyor... Galiba her şey gibi ilaçların da modası var. Doktorlar bu bakımdan birbirlerine uyuyorlar. Bunu adam söylemedi tabii. Ben düşündüm. O dolabın üst rafında bir zamanlar moda olan, ama yıllardan beri kullanılmayan ilaçlar vardı."</p>

  <p class="p5">"Bu yüzden de küçük, tozlu bir şişenin ortadan kaybolduğunu hemen fark etmeyeceklerdi."</p>

  <p class="p5">"Evet. İlaçlar belirli zamanlarda kontrolden geçiyor tabii. Eczanedekiler uzun süreden beri Morfin Tartrat için reçete gönderilmediğini söylediler. Yani şişenin çalınmış olduğu, doktorlardan biri böyle bir reçete yollayıncaya ya da ilaçlar kontrol edilinceye kadar ortaya çıkmayacaktı. Üç kalfada da hem zehirli maddelerin, hem de tehlikeli ilaçların durduğu dolabın anahtarı var. Dolaplar gerekince açılıyor. İşlerin çok olduğu günlerde de, yani hemen her gün dakikada bir ilaç çıkarılması gerekiyor. Bu yüzden de dolap açılıyor ve ancak iş sona erdiği zaman kilitleniyor."</p>

  <p class="p5">"Morfini Celia'dan başka kim alabilirdi?"</p>

  <p class="p5">"Dediğim gibi, diğer iki kadın kalfada da anahtar var. Ama onların Hickory Sokağı'yla bir ilişkileri olmadığı belli. Biri dört yıldan beri hastanede. Diğeri ise birkaç hafta önce gelmiş... Daha önce Devon'da bir hastanedeymiş. Sicili çok temiz. Üç eczacının da öyle. Yıllardan beri St. Catherine'de çalışıyorlarmış. Onların dolapları açmaları normal tabii. Sonra yerleri silen yaşlı bir kadın var. Sabahları dokuzla on arası geliyormuş. Kızlar hastaların reçetelerine bakar ya da koğuşlardan istenilen şeyleri yollarken kadın dolaptan şişeyi çalmış olabilir. Ama o da hastanenin emektarlarından. Böyle bir şey yapmayacağı kesin. Laboratuvardaki hademe de sık sık eczaneye şişe getiriyormuş. Tabii o da fırsat kolladığı takdirde morfin çalabilir. Ama hiç sanmıyorum." "Eczaneye dışardan kimler geliyor?"</p>

  <p class="p5">"Oraya gelip giden yok. Başeczacının odasına gidebilmek için eczaneden geçiyorlar. Sonra büyük ecza firmalarının temsilcileri de var... Tabii zaman zaman kalfaları görmeye arkadaşları da geliyor. Bu doğru bir şey değil, ama oluyor."</p>

  <p class="p5">"Şu son zamanlarda Celia Austin'e kimler gelmiş?" Sharpe not defterine baktı. "Geçen hafta salı günü Patricia Lane adlı bir kız uğramış. Celia'nın eczane kapandıktan sonra kendisiyle sinemada buluşmasını istiyormuş."</p>

  <p class="p5">Poirot düşünceli bir tavırla mırıldandı. "Patricia Lane... "&nbsp;"Kız orada beş dakika kalmış. Zehir dolabının yanına da gitmemiş. Bankonun arkasında durup Celia ve başka bir kızla konuşmuş... Sonra Celia'ya.. İki hafta kadar önce... bir zenci kızın geldiğini de hatırladılar. Pek mağrurmuş kız. İşin kendisini ilgilendirdiğini söyleyerek sorular sorup notlar almış."</p>

  <p class="p5">"Bu Elizabeth Johnston olacak. Demek not almış?" "Sosyal yardım günüymüş. Böyle şeyler çok ilgisini çekiyormuş kızın... Bir de çocukların diyareleri ve deri hastalıkları için verilen ilaçlar?"</p>

  <p class="p5">Poirot başını salladı. "Başka?" "Başkasını hatırlamıyorlar." "Eczaneye doktorlar da geliyor muymuş?"</p>

  <p class="p5">Sharpe güldü. "Tabii... Her zaman. İş ya da ahbaplık için. Bazen bir formül hakkında konuşmak veya ne ilaçlar olduğunu öğrenmek amacıyla."</p>

  <p class="p5">"Ne ilaçlar olduğunu öğrenmek için mi?"</p>

  <p class="p5">"Evet. Bu benim de dikkatimi çekti. Bazen doktorlar hastanın kaşınmasına, çıban çıkarmasına ya da midesinin bozulmasına neden olan maddelerin yerine başka ilaçlar vermek için eczacıların fikrini alıyorlarmış. Bazen de işler azaldığı sırada biraz konuşmak için eczaneye uğramaktaymışlar. Gençler akşamdan kalma oldukları zaman gelip aspirin veya veganin istiyorlarmış. Herhalde fırsat bulunca kızlarla hafiften flört etmeye de çalışıyorlar. İnsanlar her yerde aynı... Durumun ne kadar ümitsiz olduğunu görüyorsunuz ya?"</p>

  <p class="p5">Poirot, "Yanılmıyorsam," dedi. "Hickory Sokağı'ndaki gençlerden biri ya da birkaçı daha St. Catherine'de. İriyarı, kırmızı saçlı bir çocuk var. Bates... Bateman... "</p>

  <p class="p5">"Len Bateson... Evet, o da St. Catherine'de. Colin McNabb'da oradaki seminerlere devam ediyor. Sonra Jean Tomlinson adlı bir kız da fizyoterapide çalışıyor."</p>

  <p class="p5">"Herhalde onlar da sık sık eczaneye uğruyoriardı?"</p>

  <p class="p5">"Evet. İşin kötüsü, onların ne zaman geldiklerini kimse hatırlamıyor. Çünkü o gençleri hastanede görmeye alışmışlar. Jean Tomlinson eczacılardan birinin arkadaşıymış... "</p>

  <p class="p5">Poirot içini çekti. "Bu iş hiç de kolay olmayacak."</p>

  <p class="p5">"Öyle! St. Catherine'de çalışanlardan biri zehir dolabına bakarak, 'A, neden sizde Arsenalicis bu kadar fazla,' diyebilir. 'Bu ilacın artık kullanılmadığını sanıyordum.' Ya da buna benzer bir şey söyler. Hiç kimse bundan şüphelenmez. Sonradan da bu olayı hazırlamaz tabii." Sharpe bir an durdu. "Şimdi... biri Celia Austin'e morfin verdi. Sonra da kızın intihar ettiğini sanmamız için morfin şişesiyle o mektuptan yırttığı yazıyı odaya koydu. Ama neden, Mösyö Poirot? Neden?" Belçikalı başını alladı. Müfettiş devam etti. "Bu sabah kleptomani fikrini Celia Austin'e başka birinin vermiş olabileceğini ima ettiniz."</p>

  <p class="p5">Poirot huzursuzca kımıldadı. "Bu bir tahmindi. Bence kız bunu kendi kendine düşünebilecek kadar zeki değildi."</p>

  <p class="p5">"O halde bu fikir kimden çıktı?"</p>

  <p class="p5">"Bana kalırsa öğrencilerden ancak üçü bunu akıl edebilirdi. Len Bateson, psikoloji biliyor. Sonra Colin'in suçlu psikolojisine çok meraklı olduğunun farkında. Celia'ya bunu bir tür şaka olarak söylemiş, kıza rolünü de ezberletmiştir. Belki de onun gizli bir amacı vardı. Ya da Len Bateson herkesin sandığı gibi bir insan değil... Zaten bunu daima dikkate almak gerek. Nigel Chapman hem muzip, hem de biraz kötü niyetli bir genç. Böyle bir şeyi alay olsun diye yapar ve en ufak bir üzüntü de duymaz. Yirmi beşine gelmiş, ama hâlâ şımarık bir çocuktan farksız. Üçüncü aday ise Valerie Hobhouse adlı çok zeki, modern ve öğrenim görmüş bir kız. Colin'in göstereceği tepkiyi tahmin edecek kadar psikoloji biliyor sanırım... Belki Celia'yı seviyordu. Ve Colin'i budala yerine koyarak eğlenmekte bir sakınca görmedi."</p>

  <p class="p5">Sharpe isimleri yazdı. "Len Bateson, Nigel Chapman, Valerie Hobhouse. Yardımınıza teşekkür ederim. Onları sorguya çekerken bunu hatırlayacağım. Ya Hintlilere ne dersiniz? Onlardan biri de tıp öğrencisi."</p>

  <p class="p5">Poirot başını salladı. "O siyasetle meşgul. Bir de devamlı baskı altında tutulduğunu düşünüyor. Çevresiyle Celia Austin'e kleptoman gibi hareket etmesini söyleyecek kadar ilgilenmiyor... Zaten kızın da onun tavsiyesini dinleyeceğini pek sanmıyorum."</p>

  <p class="p5">"Bana anlatacağınız başka bir şey yok mu, Mösyö Poirot?" Sharpe ayağa kalkarak defterini cebine koydu.</p>

  <p class="p5">"Ne yazık ki yok! Ama bu konu beni yakından ilgilendiriyor. Bunun sizce bir sakıncası yok ya, dostum?"</p>

  <p class="p5">"Ne münasebet! Bence ne sakıncası olabilir?"</p>

  <p class="p5">"Ben de amatörce yöntemlerimle elimden geleni yapmaya çalışacağım. Ancak bir tek yolu izleyebilirim."</p>

  <p class="p5">"Hangi yolu?"</p>

  <p class="p5">Poirot içini çekti. "Konuşma yolunu, dostum, konuşma yolunu. Şimdiye kadar rastladığım bütün katiller konuşmaktan hoşlanırlardı. Bence karakter sahibi, sessiz sedasız adamlar pek cinayet işleyemezler. İşleseler bile bu bir hiddet anında olur. Daha ilk bakışta da durum anlaşılır... İnce düşünceli, zeki katilimize gelince... Kendisini o kadar beğeniyor ki, er geç ağzından bir şey kaçırır. Böylece kendini ele vermiş olur. Bu gençlerle konuşun, mon cher. Basit sorularla yetinmeyin. Onlara cesaret verin, size düşüncelerini açıklasınlar. Yardımlarını isteyin. Tahminlerinin üzerinde durun. Ama... canım, size işinizi ben öğretecek değilim ya? Sizin ne kadar yetenekli olduğunuzu iyi bilirim."</p>

  <p class="p5">Sharpe usulca gülümsedi. "Evet. Ben... uysallığın çok işe yaradığını yıllar önce öğrendim." İki adam birbirlerine bakarak güldüler. Müfettiş, "Hepsi de katil olabilir tabii," dedi.</p>

  <p class="p5">Poirot kayıtsız bir tavırla, "Orası öyle," diye cevap verdi. "Örneğin, Len Bateson çok çabuk kızıyor. O zaman adeta kendini kaybediyor. Valerie Hobhouse çok akıllı. Zekice bir plan hazırlayabilir. Nigel Chapman dengesiz, çocuksu bir tip. O Fransız kız para için insanı öldürebilir. Patricia Lane annelik duyguları güçlü bir kız. Böyleleri sırası gelince kimsenin gözyaşına bakmaz, çok acımasız olurlar. Amerikalı Sally Finch neşeli, canayakın biri.</p>

  <p class="p5">Ama pekâlâ rol yapabilir. Jean Tomlinson dürüstlük meraklısı. Ama biz de her pazar kiliseye devam eden katil çok gördük. Mutlaka Antilli Elizabeth Johnston yurttaki öğrencilerin en akıllısı. Ama o da duygularını aklın baskısı altına almış. Bu tehlikeli bir şey. Sonra yurtta sevimli bir genç Afrikalı var. Tahmin bile edemeyeceğimiz bazı nedenler yüzünden cinayet işleyebilir. Psikoloji meraklısı Colin McNabb'a gelince... Tanıdığım bazı psikologlar önce kendilerini tedavi etselerdi çok iyi olurdu."</p>

  <p class="p5">"Mösyö Poirot! Başımı döndürdünüz. Cinayet işlemeyecek kimse yok mu?"</p>

  <p class="p5">Hercule Poirot, "Bundan kuşkuluyum," diye mırıldandı.</p>

  <p class="p5">&nbsp;</p>
</body>
</html>
