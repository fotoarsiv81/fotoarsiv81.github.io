<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>14</title>
</head>

<body>
  <h1 class="h11" id="sigil_toc_id_17">14</h1>

  <p class="p5">Bayan Nicoletis bodrum merdivenlerinden çıkıyordu. Kadın mutfağa inip hem Geronimo'yu, hem de şirret Maria'yı iyice kızdırmıştı. Bayan Nicoletis büyük bir zafer kazanmış gibi, olancasesiyle, "Bütün İtalyanlar hırsızdır!" diye bağırdı. "Üstelik durmadan yalan söylerler."</p>

  <p class="p5">Merdivenden inmeye başlamış olan Bayan Hubbard, öfkeyle içini çekti. "Onları tam akşam yemeğini hazırlarken kızdırmak hiç de hoş değil."</p>

  <p class="p5">"Her işime burnunuzu sokmayın lütfen."</p>

  <p class="p5">"Peki Bayan Nicoletis."</p>

  <p class="p5">"Pazartesi sabahı ilk iş birini bulun ve dolabımın kapağını tamir ettirin. Hesabı da polise gönderin. Anlıyor musunuz? Polise." Bayan Hubbard'ın yüzünde tereddüt dolu bir ifade belirdi. "Karanlık koridorlara da yeni ampuller takmanızı istiyorum. Etraf iyice aydınlanmalı. Koridorlar çok karanlık."</p>

  <p class="p5">"Koridora küçük ampuller takılmasını siz istediniz. Bunun daha ekonomik olacağını söylediniz."</p>

  <p class="p5">Bayan Nicoletis, "O geçen haftaydı," diye bağırdı. "Şimdi... durum değişti. Artık omzumun üzerinden bakıyor ve kendi kendime, beni izleyen kim, diyorum."</p>

  <p class="p5">Bayan Hubbard, acaba bu sözlerin nedeni Bayan Nicoletis'in melodram merakı mı, diye düşündü. Yoksa gerçekten bir şeyden... ya da birinden mi korkuyor? Ne var ki, Nicoletis, her şeyi abartırdı. Bu nedenle insan onun sözlerine inanıp inanamayacağını bilemezdi. Bayan Hubbard endişeyle, "Evinize tek başınıza gitmeniz doğru mu?" diye sordu. "İsterseniz sizinle beraber geleyim."</p>

  <p class="p5">"Evim buradan çok daha emin. Bundan haberiniz var mı?" "Neden korkuyorsunuz? Bunu bilseydim, belki size... "&nbsp;"Bu üzerinize vazife değil. Size bir şey söyleyecek değilim. Durmadan soru sormanız canımı fena halde sıkıyor." "Özür dilerim. Ben sadece... "</p>

  <p class="p5">"Şimdi de kızdınız." Bayan Nicoletis ona tatlı tatlı gülümsedi. "Biliyorum. Ben aksi ve terbiyesiz bir kadınım. Ama beni üzen o kadar çok şey var ki...</p>

  <p class="p5">Size güvendiğimi, dayandığımı unutmayın. Bilmem ki siz olmasaydınız, ne yapardım, sevgili Bayan Hubbard." Elini dudağına götürerek, Bayan Hubbard'a bir öpücük yolladı. "Görüyorsunuz ya... Neşeli bir hafta sonu geçireceğimizi umarım. İyi geceler."</p>

  <p class="p5">Bayan Hubbard, Bayan Nicoletis'in ön kapıdan çıkışını seyretti. Sonra da öfkesini pek de yetersiz olan, "Of... Of... "&nbsp;sözcükleriyle çıkarmaya çalışarak tekrar merdivenlerden inmeye başladı.</p>

  <p class="p5">Bayan Nicoletis kapının önündeki basamaklardan indi. Bahçe kapısından çıkarak sola döndü. Hickory Sokağı oldukça geniş bir yoldu. Önlerinde küçük bahçeleri olan evler yoldan biraz geride kalıyordu. Sokak yurttan biraz ileride ana caddeyle birleşmekteydi. Buradan otobüsler homurdanarak geçiyordu. Sokağın sonunda trafik ışıkları, köşede de "Kraliçenin Gerdanlığı" adlı bir bar vardı. Bayan Nicoletis kaldırımın ortasından yürümeye başladı. Arada sırada endişeyle omzunun üzerinden arkaya bakıyordu. Görünürde kimsecikler yoktu. Bu akşam Hickory Sokağı her zamankinden daha tenhaydı nedense. "Kraliçenin Gerdanlığı"na yaklaşırken adımlarını sıklaştırdı. Etrafına telaşla bir göz attıktan sonra suçlu suçlu meyhaneye giriverdi.</p>

  <p class="p5">İstediği duble konyağı içerken keyiflenir gibi oldu. Biraz önceki endişeli ve korkak kadın gitmiş, yerine başkası gelmişti. Yalnız Bayan Nicoletis'in polise karşı duyduğu kin eksilmemişti. Usulca, "Gestapo!" diye homurdandı. "Onları pişman edeceğim. Evet! Pişman edeceğim." İçkisini bitirdi. Bir duble daha isteyerek öfkeyle son olayları düşünmeye başladı. Polisin kabalığı ve düşüncesizliği yüzünden şişelerin bulunması hiç de iyi olmamıştı. Herhalde olayı hem öğrenciler, hem de diğerleri duyacaktı. İnsanın başkalarına güvenebilmesi mümkün müydü? Böyle olaylar hemen duyulurdu. Geronimo durumu biliyordu. Herhalde karısına da söylemişti. Tabii Maria da olanları gündelikçi kadına anlatacaktı. Böylece dedikodu devam edecek... Birdenbire irkildi.</p>

  <p class="p5">Arkasından biri, "A, Bayan Nick," demişti. "Senin buraya geldiğini bilmiyordum." Kadın telaşla döndü. Sonra rahat bir nefes aldı.</p>

  <p class="p5">"Ah, sen misin? Ben de sandım ki... "</p>

  <p class="p5">"Kimin geldiğini sandın? O kocaman, kötü kurtun mu? Ne içiyorsun? Sana bir içki de ben ikram edeyim."</p>

  <p class="p5">Bayan Nicoletis, başını dikleştirerek, "Bütün bunların nedeni endişe... "&nbsp;dedi. "Polisin evi arayıp herkesi sinirlendirmesi. Zavallı kalbim... Çok dikkatli davranmam gerek. Çünkü kalbim zayıf. İçki hiç sevmem, ama demin dışarda hafif bir baygınlık geçirdim. Konyağın iyi geleceğini düşünerek... "</p>

  <p class="p5">"Konyak gerçekten iyidir. Eh, al bakalım."</p>

  <p class="p5">Bayan Nicoletis kısa bir zaman sonra, "Kraliçenin Gerdanlığından çıktı. Canlanmış, keyfi iyice yerine gelmişti. Otobüse binmeyeyim, diye düşündü. Çok güzel bir gece... Temiz hava bana iyi gelir. Başı pek dönmüyordu ama nedense bacaklarında takat kalmamıştı. Galiba son konyağı içmekle hata ettim? Neyse... Açık havada aklım başıma gelir... Sonuçta bir hanımefendi istediği zaman kendi odasında sessiz sedasız bir içki içemez değil. Sarhoş mu? Ben hiç sarhoş olmam ki... hah... eğer bu hoşlarına gitmiyorsa... bana çatmaya kalkarlarsa, onlara hadlerini bildiririm. Ne de olsa benim de bildiğim bazı şeyler var. Bir ağzımı açacak olursam... "&nbsp;Bayan Nicoletis kavgaya hazırlanıyormuş gibi birtavırla başını kaldırdı. Sonra da tehlikeli bir şekilde yaklaşmakta olduğu posta kutusuna çarpmamak için telaşla geriledi... Evet, başı biraz dönüyordu. Acaba şu duvara dayansam mı?... Bir iki dakika gözlerimi kaparım...</p>

  <p class="p5">Polis memuru Bott kasıla kasıla yolda ilerliyordu... Yanına çekingen tavırlı bir kâtip yaklaştı. "Şurada bir kadın var... Ben... şey... zavallı galiba hastalanmış. Yerde hareketsiz yatıyor... "</p>

  <p class="p5">Polis memuru Bott enerjik adımlarla o tarafa doğru yürüdü. Ve yerdeki kadının üzerine eğildi. Burnuna gelen kuvvetli konyak kokusu ona şüphelerinde yanılmamış olduğunu haber veriyordu. "Sarhoş... Sızmış... Merak etmeyin, efendim. Şimdi gerekeni yaparız."</p>

  <p class="p5">Pazar sabahı, Hercule Poirot kahvaltısını bitirerek bıyığına bulaşmış olan kakaoyu dikkatle sildi. Ve oturma odasına geçti. Oradaki masanın üstüne dört sırt çantası dizilmişti. Saplarına takılı etiketlerde fiyatları yazılıydı. George cumartesi günü kendisine verilen talimata uyarak mağazaları dolaşmıştı. Poirot bir gün önce satın aldığı sırt çantasını da kâğıttan çıkararak diğerlerinin yanına koydu. Bay Hicks'in kendisine sattığı çanta hiçbir bakımdan George'un aldıklarından aşağı değildi. Ama bunun çok ucuz olduğu da kesindi.</p>

  <p class="p5">Hercule Poirot, "İlginç..." diye mırıldandı. Çantaları uzun uzun süzdü. Sonra da bunları inceden inceye elden geçirmeye başladı. Dışlarına içlerine baktı. Çantaları baş aşağı koydu. Dikişleri, cepleri, sapları yokladı. Sonunda ayağa kalkarak banyoya geçti ve elinde keskin bir bıçakla döndü. Bay Hicks'in dükkânından aldığı çantanın içini dışına çevirerek, bıçakla dibini kesmeye başladı. İç astarla çadır bezi arasına ikinci, sert bir astardaha konmuştu. İlk bakışta oluklu kartona benziyordu bu. Poirot parçaladığı çantaya büyük bir ilgiyle baktı. Sonra da diğerlerini önüne çekerek kesmeye koyuldu. Sonunda arkasına yaslanıp masadaki karışıklığa baktı, içini çekerek, telefona uzandı. Bir iki dakika sonra Müfettiş Sharpe'la konuşuyordu. "Beni dinleyin, mon cher. İki şeyi öğrenmek istiyorum."</p>

  <p class="p5">Sharpe bir kahkaha attı. "Beygir hakkında iki şey biliyorum. Bunlardan biri pek acayip."</p>

  <p class="p5">Hercule Poirot şaşırmıştı. "Efendim?"</p>

  <p class="p5">"Hiç. Hiç. Aklıma vaktiyle bildiğim bir tekerleme geldi. Öğrenmek istediğiniz iki şey nedir?"</p>

  <p class="p5">"Dün, son üç ay içersinde polisin bazı nedenlerle Hickory Sokağı'ndaki yurda uğradığını söylediniz. Bana bunların tarihini... ve saatleri bulabilir misiniz?"</p>

  <p class="p5">"Şey... evet. Kolay bu. Herhalde dosyalarda vardır. Bir dakika bekler misiniz? Kayıtlara bakıvereyim." Müfettiş gerçekten bir dakika sonra telefonun başına döndü. "İlk soruşturma, gizli broşür dağıtan bir Hintli öğrenci hakkında... 18 Aralık. Saat 3.30."</p>

  <p class="p5">"Bu çok önce yapılmış."</p>

  <p class="p5">"Cambridge'li Bayan Alice Combe'in öldürülmesi dolayısıyla aranan Montaqu Jones hakkında soruşturma 24 Şubat. Saat 5.30... Sheffield polisi tarafından aranılan Batı Afrikalı VVilliam Robinson'la ilgili araştırma. 6 Mart. Saat 11.00."</p>

  <p class="p5">"Ah, teşekkür ederim."</p>

  <p class="p5">"Bu olayların Celia Austin'in ölümüyle bir ilgisi olduğunu sanıyorsanız... "</p>

  <p class="p5">Poirot onun sözünü kesti, "Hayır, hiçbir ilgisi yok. Beni sadece polisin yurda uğradığı saat ilgilendiriyor." "Neyin peşindesiniz, Poirot?"</p>

  <p class="p5">"Ben, sırt çantalarını parçalamakla meşgulüm, dostum. Çok ilginç bir şey bu." Ahizeyi usulca yerine bıraktı. Sonra cüzdanından Bayan Hubbart'ın bir gün önce kendisine verdiği yeni listeyi çıkardı. Bunda,</p>

  <p class="p5">"Sırt çantası (Len Bateson'un)</p>

  <p class="p5">Elektrik ampulleri.</p>

  <p class="p5">Bilezik (?)</p>

  <p class="p5">Pırlanta yüzük (Patricia'nın) Pudriyer (Genevieve'in) Gece ayakkabısı (Sally'nin) Ruj (Elizabeth Johnston'un) Küpe (Valerie'nin) Stetoskop (Len Bateson'un) Saç şampuanı (?) Kesilen eşarp (Valerie'nin) Pantolon (Colin'in) Yemek kitabı (?) Asitborik (Chandra Lal'ın) İğne (Cally'nin).</p>

  <p class="p5">Üzerine mürekkep dökülen kâğıtlar (Elizabeth'in) Elimden bu kadar geliyor. Listenin tam olduğunu pek sanmıyorum... L. Hubbard," yazılıydı. Poirot buna uzun uzun baktı. Sonra da içini çekerek, "Evet," diye mırıldandı. "Gerekli... önemli olmayan olayları ayırmamız şart." Birinin kendisine bu konuda hemen yardım edebileceğini biliyordu. O gün pazardı. Herhalde öğrencilerin çoğu yurttaydı. Hickory Sokağı'ndaki evin numarasını çevirerek Valerie</p>

  <p class="p5">Hobhouse'la konuşmak istediğini söyledi. Kendisine cevap veren kaba, boğuk sesli kimse kızın kalktığını pek sanmıyordu ama, "Gidip bakayım," dedi.</p>

  <p class="p5">Sonunda Poirot hafif, kalınca bir ses duydu. "Alo? Ben Valerie Hobhouse."</p>

  <p class="p5">"Bayan Hobhouse, ben Hercule Poirot'yıım. Beni hatırladınız mı?"</p>

  <p class="p5">"Tabii mösyö. Size nasıl yardım edebilirim?" "Eğer mümkünse sizinle biraz konuşmak istiyorum." "Tabii, tabii."</p>

  <p class="p5">"O halde oraya geleyim mi?"</p>

  <p class="p5">"Evet. Sizi bekleyeceğim. Geronimo'ya sizi benim odama çıkarmasını söylerim. Çünkü burda pazar günleri oturup rahat rahat konuşacağınız bir yer yoktur."</p>

  <p class="p5">"Teşekkür ederim, Bayan Hobhouse. Çok naziksiniz." Geronimo kapıyı abartmalı hareketlerle açarak, sanki Poirot sırdaşıymış gibi öne doğru eğildi. "Sizi usulca Bayan Valerie'nin yanına götüreceğim... Yavaş... "&nbsp;Parmağını dudağına dayayarak Belçikalıyı yukarıya çıkardı. Onu Hickory Sokağı'na bakan büyükçe bir odaya soktu. Burası hem yatak, hem de oturma odası olarak kullanılıyordu. Zevkle ve oldukça lüks eşyalarla döşenmişti. Divanın üzerine eski, ama çok güzel bir Acem halısı serilmişti. Bir köşede ise cevizden bir Oueen Anne stili yazı masası duruyordu. Poirot bunların yurdun eşyaları olmadığını hemen anladı tabii. Valerie Hobhouse onu karşılamak için ayağa kalkmıştı. Yorgun hali, gözlerinin altındaki mor lekeler Belçikalının gözünden kaçmadı. Kızı selamlarken, "Odanız pek hoşuma gitti," diyerek güldü. "Çok şık. Kendine özgü bir havası var."</p>

  <p class="p5">Valerie de gülümsedi. "Uzun zamandan beri buradayım ben. İki buçuk yıl... Üç yıla yakın. Yurda iyice alıştım. Kendi eşyalarımı da getirdim."</p>

  <p class="p5">"Siz öğrenci değilsiniz herhalde, matmazel."</p>

  <p class="p5">"Hayır, ben çalışıyorum."</p>

  <p class="p5">"Bir... güzellik enstitüsünde değil mi?"</p>

  <p class="p5">"Evet. Sabrina Fair'in satın alma memuruyum. Bir güzellik enstitüsü orası. Aslında oranın hissedarları ndanım da... Ama hissem çok küçük. Güzellik tedavisinden başka.. İncik, boncuk, eşarp gibi şeyler satıyoruz... Paris'ten getirtilmiş ufak tefek eşyalar... O bölüme ben bakıyorum."</p>

  <p class="p5">"Öyleyse sık sık Paris'e ve Avrupa'nın diğer kentlerine gidiyorsunuz."</p>

  <p class="p5">"Evet. Ayda bir defa. Bazen daha sık."</p>

  <p class="p5">Poirot, "Kusuruma bakmayın. Belki beni fazla meraklı buluyorsunuz... "&nbsp;diyecek oldu.</p>

  <p class="p5">Valerie onun sözünü kesti. "Hayır, hayır... o olaydan sonra her şeye katlanmamız gerek... Dün de Müfettiş Sharpe bir sürü soru sordu. Mösyö</p>

  <p class="p5">Poirot sanırım siz alçak bir koltuğu değil de dik arkalı bir sandalyeyi tercih edeceksiniz?"</p>

  <p class="p5">"Çok zeki ve anlayışlısınız, matmazel." Poirot, yüksek arkalı, kol dayanacak yerleri olan geniş bir sandalyenin tam ortasına oturdu.</p>

  <p class="p5">Valerie de divana yerleşti. Poirot'ya sigara ikram ederek bir tane de kendisi aldı. Kız sigarayı yakarken, Poirot dikkatle onu süzüyordu. Valerie'nin sinirli, yorgun ve zarif bir hali vardı. Bu sıradan bir güzellikten daha çok çekerdi Belçikalıyı. Poirot, cazip ve zeki bir kız, diye düşündü. Sinirli olmasının nedeni son günlerdeki soruşturma mı? Yoksa her zamanki hali mi böyle... Dedektif yemeğe geldiği gece de aklından aynı şeyin geçmiş olduğunu hatırlıyordu.</p>

  <p class="p5">"Müfettiş Sharpe size bazı sorular mı sordu?"</p>

  <p class="p5">"Evet. Öyle."</p>

  <p class="p5">"Ona bütün bildiğinizi söylediniz değil mi?" "Tabii."</p>

  <p class="p5">Poirot, "Acaba... "&nbsp;diye cevap verdi. "Bu doğru mu?"</p>

  <p class="p5">Valerie alaycı bir tavırla ona baktı. "Müfettiş Sharpe'a verdiğim cevapları duymadığınıza göre, bu konuda bir şey söyleyemezsiniz?"</p>

  <p class="p5">"Hayır, hayır... Bu benim küçük düşüncelerimden biriydi. Bildiğiniz gibi... aklıma böyle fikirler gelir." Elini başına vurdu. Poirot yine zaman zaman yaptığı gibi tam bir şarlatana yakışacak bir tavır takınmıştı. Ama Valerie gülmedi, ciddi bir tavırla ona bakıyordu.</p>

  <p class="p5">Sonra birdenbire konuşmaya başladı. "Artık asıl konuya gelsek mi, Mösyö Poirot? Doğrusu ne demek istediğiniz anlayamıyorum."</p>

  <p class="p5">"Pekâlâ. Bayan Hobhouse." Cebinden küçük bir paket çıkardı. "Bunun içinde ne olduğunu belki tahmin edersiniz."</p>

  <p class="p5">"Ben gaipten haber verenlerden değilim. Kapalı bir paketin içinde ne olduğunu da bir bakışta göremem."</p>

  <p class="p5">Poirot başını salladı. "Bu pakette Patricia Lane'in çalınan yüzüğü var."</p>

  <p class="p5">"Patricia Lane'in yüzüğü mü? Yani... Patricia'nın annesinin yüzüğü mü? Peki ama bu neden sizde?"</p>

  <p class="p5">"Kendisinden yüzüğü bana bir iki gün için vermesini istedim."</p>

  <p class="p5">Valerie hayretle kaşlarını kaldırdı. "Ya... "</p>

  <p class="p5">Poirot devam etti. "Yüzük beni çok ilgilendiriyordu... Kaybolması.. İade edilmesi ve... diğer şeyler. Bu yüzden Bayan Patricia'ya bunu bana ödünç vermesini söyledim. Hemen kabul etti. Ben de yüzüğü kuyumcu bir arkadaşıma götürdüm."</p>

  <p class="p5">"Ee?"</p>

  <p class="p5">"Ondan yüzüğün pırlantasına bakmasını istedim. Bu, eğer hatırlıyorsanız, iri bir taştı. İki tarafında da daha küçükleri vardı. Hatırlıyor musunuz... matmazel?"</p>

  <p class="p5">"Galiba... Ama pek de iyi hatırlamıyorum."</p>

  <p class="p5">"Yüzüğü elinize almadınız mı? Sanırım bu sizin çorba tabağınızdan çıkmıştı."</p>

  <p class="p5">"Evet. Yüzük Patricia'ya o şekilde iade edildi. Bunu hatırlıyorum. Çünkü az kalsın yüzüğü yutuyordum." Hafifçe güldü.</p>

  <p class="p5">"Dediğim gibi, yüzüğü kuyumcu arkadaşıma götürdüm. Ona pırlanta hakkındaki fikrini sordum. Bana ne dedi biliyor musunuz?"</p>

  <p class="p5">"Nereden bileyim?"</p>

  <p class="p5">"Arkadaşım bana taşın pırlanta değil zirkon olduğunu söyledi. Beyaz zirkon."</p>

  <p class="p5">"Ya?" Kız hayretle Belçikalıya baktı. Sonra da biraz şaşkın bir tavırla, "Yani... Patricia'nın pırlanta dediği taş," diye devam etti. "Aslında zirkon muymuş? Ya da... "</p>

  <p class="p5">Poirot başını sallamaya başlamıştı. "Hayır. Kastettiğim bu değil. Anladığıma kadarıyla yüzük Bayan Patricia'nın annesinindi. Onun nişan yüzüğüydü. Bayan Patricia iyi bir ailenin kızı. Herhalde ailenin durumu son vergilere kadar gayet iyiydi. Matmazel, bu tip insanlar nişan yüzüğüne bol para verirler. Nişan yüzüğünün göz kamaştırıcı bir şey olmasını isterler. Şöyle iri bir pırlantası ya da başka kıymetli bir taşı olan bir şey. Onun için Bayan Patricia'nın babasının, kızın annesine değersiz bir yüzük takmış olacağını hiç sanmıyorum."</p>

  <p class="p5">"Bu bakımdan ben de sizinle aynı görüşteyim. Sanırım Patricia'nın babası toprak sahibiymiş."</p>

  <p class="p5">Poirot, "O halde," diye cevap verdi. "Yüzüğün taşı sonradan değiştirildi."</p>

  <p class="p5">Valerie, "Belki Patricia taşı düşürdü," dedi. "Sonra da fazla parası olmadığı için pırlanta alamadı. Bu nedenle yüzüğe zirkon koydurdu."</p>

  <p class="p5">Poirot gülümsedi. "Olabilir... Ama aslında öyle olduğunu sanmıyorum."</p>

  <p class="p5">"Mösyö Poirot, madem tahmin oyunu oynamaya başladık, bari devam edelim. Sizce ne oldu?"</p>

  <p class="p5">Poirot, "Bence," dedi. "Yüzüğü Matmazel Celia aldı. Pırlanta özellikle çıkarıldı. Ve yüzük geri verilmeden önce taşın yerine zirkon taktırıldı."</p>

  <p class="p5">Valerie oturduğu yerde dikleşti. "Yani pırlantayı Celia mı çaldı?"</p>

  <p class="p5">Poirot hemen cevap verdi. "Hayır, matmazel. Yanılmıyorsam pırlantayı siz çaldınız."</p>

  <p class="p5">Valerie Hobhouse fena halde irkildi. "Rica ederim! artık bu kadarı da fazla! Elinizde delil yok ki... "</p>

  <p class="p5">Poirot onun sözünü kesti. "Tersine var! Yüzük çorba tabağının içine atılarak geri verildi. Şimdi... Ben bir gece burada yemek yedim. Çorbanın nasıl verildiğini de gördüm. Büfeye konulan kâseden tabaklara dolduruluyordu. O halde yüzük tabakta bulunduğuna göre ortada iki olasılık vardı. Bunu oraya ya çorbayı dağıtan kimse atmıştı... yani Geronimo... ya da tabağın sahibi. Yani siz! Ben bu işi Geronimo'nun yaptığını sanmıyorum. Bana kalırsa yüzüğü bu şekilde geri vermeyi düşünen sizsiniz. Çünkü bu sizi çok eğlendirecekti. Çünkü siz dramatik olaylardan hoşlanan alaycı bir insansınız... Yüzüğü havaya kaldırmak, şaşırmış gibibağırmak! Bana kalırsa etrafınızdakilerle iyice alay ettiniz, matmazel. Bu şekilde kendinizi ele verdiğinizi de fark etmediniz."</p>

  <p class="p5">"Bitti mi?" Valerie'nin sesi horgörü doluydu.</p>

  <p class="p5">"Hayır, hayır bitmedi. O gece Celia kaybolan eşyaları çaldığını itiraf ettiği zaman bazı şeylerin farkına vardım. Sözgelimi, o yüzükten söz ederken, 'Onun bu kadar değerli olduğunu bilmiyordum,' dedi. O yüzüğün değerli olduğunu nasıl öğrenmişti? Sonra Celia kesilen eşarp konusunda da şöyle bir şeyler söyledi: 'O önemli değildi... Valerie buna aldırmadı... ' Size ait olan güzel bir ipek eşarbın parça parça edilmesine neden aldırmamıştınız? işte bütün bu nedenlerden Colin McNabb'ın ilgisini çekmek için kleptoman rolü oynama hilesini Celia'nın değil, bir başkasının düşündüğünü anladım. Bu kişi Celia'dan hem çok daha akıllıydı, hem de biraz psikoloji biliyordu. Celia'ya yüzüğün değerli olduğunu siz söylediniz. Bunu kendisinden sahibine geri vermek için aldınız. Aynı şekilde Celia eşarbınızı sizin tavsiyeniz üzerine parça parça kesti."</p>

  <p class="p5">Valerie, "Bütün bunlar sadece birer varsayım... "&nbsp;dedi. "Üstelik akla pek yakın olmayan varsayımlar... Zaten müfettiş de bana, Celia'yı o oyunları oynamaya benim teşvik etmiş olabileceğimi söyledi."</p>

  <p class="p5">"Peki siz ne cevap verdiniz?"</p>

  <p class="p5">"Saçmaladığını söyledim."</p>

  <p class="p5">"Peki şimdi bana ne diyeceksiniz?"</p>

  <p class="p5">Valerie bir an Belçikalıyı dikkatle süzdü. Sonra hafif bir kahkaha atarak sigarasını söndürdü. Arkasına yaslanarak, "Haklısınız," diye cevap verdi. "Celia'yı ben teşvik ettim."</p>

  <p class="p5">"Bunun nedenini sorabilir miyim?"</p>

  <p class="p5">Valerie sabırsız bir tavırla elini salladı. "Budalalığımdan... Ona iyilik etme arzumdan... Celia ortada üzüntüyle küçük bir hayalet gibi dolaşıyor, Colin için ağlayıp inliyordu. Colin'inse ona baktığı bile yoktu. Gülünç bir durumdu bu. Colin psikolojiye, komplekslere meraklı, ukala, kendini beğenmiş bir gençtir. Onu gülünç bir duruma düşürmenin iyi bir şey olacağını düşündüm. Zaten Celia'nın mutsuzluğu beni üzüyordu. Onun için kızı yakalayarak, kendisiyle açık açık konuştum. Ona ne yapması gerektiğini anlattım. Celia hem biraz korktu, hem de heyecanlandı sanırım. Tabii budala ilk iş gidip Patricia'nın banyoda bıraktığı pırlanta yüzüğü çaldı. Buradaki eşyaların en değerlisi oydu. Tabii olay büyüyecek ve polis çağırılacaktı. O zaman durum ciddileşecekti. Yüzüğü Celia'dan alarak geri vermenin bir yolunu bulacağımı söyledim. Ondan sonra değersiz süs eşyaları, makyaj malzemeleri çalmasını tavsiye ettim. Benim eşyalarımdan birini yırttığı takdirde başının derde girmeyeceğini de anlattım."</p>

  <p class="p5">Poirot derin bir soluk aldı. "Ben de böyle olduğunu tahmin ediyorum... "</p>

  <p class="p5">Valerie sıkıntılı bir tavırla, "Şimdi Celia'ya yardımcı olmaya çalıştığım için pişmanım," diye söylendi. "Ama gerçekten niyetim iyiydi. Bu çirkin bir söz belki. Tam Jean Tomlinson'un söyleyeceği gibi. Ama doğru."</p>

  <p class="p5">Poirot, "Şimdi," dedi. "Patricia'nın yüzüğü konusuna gelelim. Celia bunu size verdi. Siz yüzüğü bir yerde bulduğunuzu söyleyerek, Patricia'ya iade edecektiniz. Ama o arada bir şey oldu... Neydi bu?"</p>

  <p class="p5">Valerie sinirli sinirli omzundaki şalın püskülleriyle oynamaya başlamıştı.</p>

  <p class="p5">Poirot, "O sırada parasız kalmıştınız, değil mi?" diye sordu.</p>

  <p class="p5">Valerie ona bakmadan çabucak başını salladı. "Size her şeyi anlatacağımı söylemiştim." Sesi acıydı. "İşin kötüsü şu, Mösyö Poirot: Ben kumarbazın biriyim. İnsanda doğuştan oluyor bu merak. Bundan kurtulmanız da imkânsız. Ben bir kulübe üyeyim. Tabii bunun nerede olduğunu açıklayacak değilim. Orada rulet, bakara filan oynanıyor. Kumarda arka arkaya para kaybetmiştim. Bir mağazanın önünden geçerken vitrinde bir zirkon yüzük gördüm. O sırada Patricia'nın yüzüğü de yanımdaydı... Anlayacağınız içimden gelen sese uyarak pırlantayı çıkarıp sattım. Taşın yerine de zirkon koydurdum. Aslında budalaca bir şeydi bu! Artık her şeyi biliyorsunuz. Ama bana inanın, suçun Celia'nın üzerine yıkılmasını hiçbir zaman istemedim."</p>

  <p class="p5">Poirot, "Mutlaka... "&nbsp;diye mırıldandı. "Anlıyorum... Elinize bir fırsat geçmişti. Her şeyin pek kolay olacağını düşündünüz... Ama o arada bir hata da yaptınız."</p>

  <p class="p5">"Biliyorum... "&nbsp;Valerie birden üzüntüyle bağırdı. "Artık bunun önemi var mı? istiyorsanız beni polise teslim edin. Durumu Patricia'ya anlatın. Müfettişe de.</p>

  <p class="p5">Suçumu dünyaya ilan edin. Ama bunun ne yararı olacak? Celia'yı kimin öldürdüğünü öğrenmemizi sağlayacak mı bu?"</p>

  <p class="p5">Poirot ayağa kalktı. "Böyle şeyler belli olmaz. Önemli olmayan ama aklımızı karıştıran bazı fazlalıkları ortadan kadırmak gerekti. Küçük Celia'yı o rolü oynamaya kimin teşvik ettiğini öğrenmem şarttı. Yüzüğe gelince... En iyisi Patricia'ya gidip her şeyi itiraf edin."</p>

  <p class="p5">Valerie yüzünü buruşturdu. "Evet, belki iyi bir öğüt bu. Pekâlâ, Patricia'ya gidip durumu anlatacağım. Aslında iyi bir kızdır. Param olduğu zaman taşı yerine koyduracağımı söyleyeceğim kendisine."</p>

  <p class="p5">Kapı birden açılarak Bayan Hubbard içeri girdi. Kesik kesik soluk alıyordu. Valerie kadının yüzündeki ifadeyi görünce dayanamayarak bağırdı. "Ne var ana? Ne oldu?"</p>

  <p class="p5">Bayan Hubbard bir koltuğa çöktü. "Bayan Nicoletis... "</p>

  <p class="p5">"Bayan Nick mi? Ne oldu ona?"</p>

  <p class="p5">"Ah, yavrum... Ölmüş zavallı... "</p>

  <p class="p5">"Ölmüş mü?" Valerie'nin sesi boğuklaşmıştı. "Nasıl? Ne zaman?"</p>

  <p class="p5">"Dün gece kendisini sokakta bulmuşlar. Karakola götürmüşler. Onun... şey... olduğunu sanmışlar... "&nbsp;"Sarhoş olduğunu yani." "Evet. İçki içmiş... sonra... ölmüş... "</p>

  <p class="p5">"Zavallı Bayan Nick... "&nbsp;Valerie'nin sesi titremeye başlamıştı.</p>

  <p class="p5">Poirot usulca, "Onu severdiniz sanırım?" diye mırıldandı.</p>

  <p class="p5">"Evet... Garip bir şey... Aslında çok aksi bir kadındı. Ama üç yıl önce... buraya ilk geldiğim zaman... o kadar geçimsiz değildi... Neşeli ve candan davranırdı. Bu son yıl çok değişti... "</p>

  <p class="p5">Bayan Hubbard birden bağırdı. "Kendimi suçlu buluyorum! Dün gece evine yalnız gitmesine razı olmamalıydım. Zavallı bir şeyden korkuyordu."</p>

  <p class="p5">Poirot'yla Valerie aynı anda, "Korkuyor muydu?" dediler.</p>

  <p class="p5">Bayan Hubbard üzüntüyle başını salladı. Yumuşak ifadeli, yuvarlak yüzünde endişe vardı. "Evet... Güvencede olmadığını söyleyip durdu. Ona neden korktuğunu sorunca da aksileşti. Tabii aslında her şeyi abartırdı, ama... şimdi... "</p>

  <p class="p5">Valerie, "Yani," dedi. "Yani... o da... mı... "&nbsp;Sözlerini tamamlayamadı. Bakışlarında dehşet vardı.</p>

  <p class="p5">Poirot sordu. "Ölüm sebebi neymiş?"</p>

  <p class="p5">Bayan Hubbard içini çekti. "Söylemediler. Sah günü resmi soruşturma yapacaklarmış... "</p>

  <p class="p5">&nbsp;</p>
</body>
</html>
