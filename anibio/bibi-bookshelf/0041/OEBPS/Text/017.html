<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>12</title>
</head>

<body>
  <h1 class="h11" id="sigil_toc_id_15">12</h1>

  <p class="p5">Hercule Poirot mektup yazdırıyordu. Dikte ettiği cümlenin ortasında durakladı. Bayan Lemon başını kaldırarak ona baktı. "Evet, Mösyö Poirot?"</p>

  <p class="p5">"Aklım başka yerde." Belçikalı elini salladı. "Bu mektup o kadar önemli değil. Bayan Lemon, lütfen yurda telefon eder ve bana kız kardeşinizi bulur musunuz?"</p>

  <p class="p5">"Peki, Mösyö Poirot."</p>

  <p class="p5">Bir iki dakika sonra Belçikalı çabucak ilerleyerek telefonu sekreterinin elinden aldı. "Alo?"</p>

  <p class="p5">"Buyrun, Mösyö Poirot." Bayan Hubbard soluk soluğaydı. "Sizi rahatsız etmediğimi umarım, Bayan Hubbard."</p>

  <p class="p5">Kadıncağız içini çekti. "Rahatın ne olduğunu çoktan unuttum."</p>

  <p class="p5">Poirot nezaketle sordu. "Bazı karışık şeyler oldu değil mi?"</p>

  <p class="p5">"Durumu çok güzel anlattınız, Mösyö Poirot. Gerçekten öyle oldu. Müfettiş Sharpe dün öğrencilerin hepsini sorguya çekerek gitti. Sonra da bugün bir araştırma emriyle geldi. Bayan Nicoletis iyice kızdı tabii, isteri nöbetleri geçiriyor."</p>

  <p class="p5">Poirot anlayışlı bir tavırla bir şeyler mırıldandı, sonra da, "Size basit bir soru soracaktım," dedi. "Bende kaybolan o eşyaların bir listesi var. Şimdi şunu öğrenmek istiyorum. O liste tarih sırasına göre mi?"</p>

  <p class="p5">"Anlamadım?"</p>

  <p class="p5">"Yani eşyaları çalmış sırasına göre mi yazdınız?"</p>

  <p class="p5">"Hayır, hayır. Eşyaları listeye aklıma geldikçe kaydettim. Eğer aklınızı karıştırdıysam, özür dilerim."</p>

  <p class="p5">Poirot, "Bunu size daha önce sormalıydım," diye cevap verdi. "Ama o zaman bunun önemli olduğunu sanmıyordum. Listenin kopyası burada. Şöyle başlıyor: 'Bir gece ayakkabısı... ' Sonra bilezik, pudriyer, pırlanta yüzük, steteskop ve diğerleri. Oysa siz eşyaların bu sıraya göre kaybolmadığını söylüyorsunuz."</p>

  <p class="p5">"Öyle."</p>

  <p class="p5">"Bunların çalmış sırasını hatırlayabilir misiniz? Yoksa bu sizin için çok mu güç?"</p>

  <p class="p5">"Pek hatırlayacağımı sanmıyorum, Mösyö Poirot. Çünkü aradan bir hayli zaman geçti. Oturup düşünmem gerek. O listeyi ablamla konuştuktan ve beni davet ettiğinizi öğrendikten sonra yaptım. Aklıma gelenleri çabucak yazdım. Önce gece ayakkabısını hatırladım... Kaybolması pek acayipti. Sonra bilezik, pudriyerve yüzüğü kaydettim. Çünkü bunlar değerliydi. Bu yüzden de aramızda bir hırsız olduğuna inanmaya başlıyordum. Ama değerli olmayan eşyalar da daha sonra aklıma geldi. Yani... asitborik, elektrik ampulleri ve sırt çantası. Bunlar önemli değillerdi dediğim gibi, hepsini de çok sonra yazdım." "Anlıyorum... Evet, anlıyorum... Şimdi sizden şunu rica edeceğim, madam. Boş vakit bulduğunuz zaman oturun... "</p>

  <p class="p5">"Bayan Nicoletis'e bir sinir ilacı verip kendisini yatırdık... Geronimo'yla Maria'yı da yatıştırdıktan sonra belki odamda biraz dinlenirim. İstediğiniz nedir, Mösyö Poirot?"</p>

  <p class="p5">"Oturun ve olayları... hırsızlıkları tarih sırasıyla yazmaya çalışın."</p>

  <p class="p5">"Peki, Mösyö Poirot. Önce sırt çantası kesildi sanırım. Sonra elektrik ampulleri kayboldu. Ama doğrusu bunun diğer olaylarla bir ilgisi olduğunu sanmıyordum. Daha sonra bilezik ve pudriyer,... hayır,... gece ayakkabısı çalındı. Ama herhalde bütün bunları telefonda hatırlamamı istemiyorsunuz? Elimden geleni yapmaya çalışacağım. Mösyö Poirot."</p>

  <p class="p5">"Teşekkür ederim, madam. Çok naziksiniz... "&nbsp;Poirot telefonu kapatarak, Bayan Lemon'a döndü. "Kendi kendime kızıyorum. 'Düzen ve yöntemi' prensiplerini hiçe saydım. Daha başından bu hırsızlıkları tarih sırasıyla yazdırmalıydım."</p>

  <p class="p5">Bayan Lemon dalgın dalgın, "Vah, vah," diye cevap verdi. "Artık mektubu bitirecek misiniz, Mösyö Poirot?"</p>

  <p class="p5">Belçikalı yine sabırsız bir tavırla elini sallayarak sekreterini yanından uzaklaştırdı.</p>

  <p class="p5">Müfettiş Sharpe cumartesi sabahı araştırma emriyle Hickory Sokağı'ndaki yurda gelir gelmez, ilk iş Bayan Nicoletis'le konuşmak istediğini söylemişti. Kadın cumartesileri mutlaka yurda uğrar ve Bayan Hubbard'la hesapları kontrol ederdi.</p>

  <p class="p5">Müfettiş Sharpe, Bayan Nicoletis'e amacını anlatır anlatmaz, kadın hemen itiraza başladı.</p>

  <p class="p5">"Bu bir hakaret! Öğrencilerim çıkıp gidecek! Hepsi de çıkıp gidecekler! Mahvolacağım... "</p>

  <p class="p5">"Hayır, hayır, madam. Onların makul davranacaklarından eminim. Ne de olsa bir cinayet soruşturması bu."</p>

  <p class="p5">"Cinayet değil, intihar."</p>

  <p class="p5">"Durumu onlara açıkladıktan sonra karşı çıkacaklarını sanmıyorum."</p>

  <p class="p5">Bayan Hubbard da kadını yatıştırmaya çalıştı. "Çocukların hiçbiri ses çıkarmayacak. Bundan eminim." Düşünceli bir tavırla, "Mısırlı Mehmet Ali'yle Chandra Lal dışında tabii," diye ekledi.</p>

  <p class="p5">Bayan Nicoletis homurdandı, "Püf! Onlara aldıran kim?"</p>

  <p class="p5">Müfettiş, "Teşekkür ederim, madam," diye mırıldandı. "O halde araştırmaya buradan... sizin oturma odanızdan başlayacağım."</p>

  <p class="p5">Bayan Nicoletis hemen hiddetle karşı çıktı. "İstediğiniz yeri arayın ama burayı karıştırmayın. Buna kesinlikle izin veremem."</p>

  <p class="p5">"Çok üzgünüm, Bayan Nicoletis. Bu evi bodrumdan tavan arasına kadar aramam gerekiyor."</p>

  <p class="p5">"Arayın ama odama dokunmayın. Kanunların üstünde bir insanım ben."</p>

  <p class="p5">"Kimse kanunların üstünde değildir. Korkarım, sizden bir kenara çekilmenizi rica edeceğim."</p>

  <p class="p5">Bayan Nicoletis öfkeyle haykırdı. "Rezalet bu! Ukala herif! Her şeye burnunu sokmaya ne hakkın var? Parlamentoya mektup yazacağım. Gazetelere de!"</p>

  <p class="p5">Sharpe, "İstediğinizi yazın, madam," diye cevap verdi. "Ama ben bu odayı arayacağım." Müfettiş yazı masasıyla işe başladı. Araştırmaların sonunda büyük bir kutu şeker, bir sürü kâğıt ve gereksiz eşyalar eline geçti. Sharpe masadan köşedeki dolaba gitti. "Dolap kilitli. Anahtarı verir misiniz lüften?"</p>

  <p class="p5">Bayan Nicoletis, "Hayır!" diye bağırdı. "O anahtarı sana asla... asla vermeyeceğim! Ahlaksız! Namussuz! Tuh sana! Tuh! Tuh! Tuh!"</p>

  <p class="p5">Müfettiş Sharpe, "Anahtarı verirseniz iyi edersiniz," dedi. "Vermediğiniz takdirde dolabı zorla açacağım."</p>

  <p class="p5">"Anahtarı kesinlikle vermem. Onu almak için sırtımdaki elbiseyi yırtmanız gerek. Bu da rezalet olur."</p>

  <p class="p5">Müfettiş Sharpe bıkkın bir tavırla içini çekti. "Bir keski getir, Cobb." Bayan Nicoletis öfkeyle ciyak ciyak bağırdı. Müfettiş buna aldırmadı bile. Keski getirildi. Hafif bir gürültü duyuldu. Ve dolap açıldı... Kapak aralanırken dışarıya boş konyak şişeleri yuvarlandı.</p>

  <p class="p5">Bayan Nicoletis feryat etti. "Ahlaksız köpek! Hayvan herif!"</p>

  <p class="p5">Müfettiş nazik bir tavırla mırıldandı. "Teşekkür ederim, teşekkür ederim, madam. Burada işimiz bitti." Bayan Nicoletis sinir krizleri geçirirken, Bayan Hubbard da şişeleri usulca yerine koydu.</p>

  <p class="p5">Hiç olmazsa bir esrar çözülmüş... Bayan Nicoletis'in aksiliğinin nedeni anlaşılmıştı.</p>

  <p class="p5">Bayan Hubbard, kendi oturma odasındaki özel ecza dolabından bir sinir ilacı alırken Poirot telefon etti. Kadın Belçikalıyla konuştuktan sonra, ahizeyi yerine bırakarak Bayan Nicoletis'inyanına gitti. Yurdun sahibini oturma odasındaki kanepede haykırır ve tepinirken bırakmıştı.</p>

  <p class="p5">Bayan Hubbard, "Haydi," dedi. "Şunu için bakalım. Hemen kendinize gelirsiniz."</p>

  <p class="p5">"Gestapo, ne olacak?" Bayan Nicoletis artık bağırmıyordu ama iyice somurtmuştu.</p>

  <p class="p5">Bayan Hubbard onu yatıştırmaya çalıştı. "Onların da görevlerini yapmaları gerek."</p>

  <p class="p5">"Özel dolabımı karıştırmak da bu görevlere dahil mi? Onlara açık açık, 'Orası sizi ilgilendirmez,' dedim. Dolabı kilitleyerek anahtarı elbisemin yakasından içeri attım. Eğer siz burada olmasaydınız, hiç utanmadan elbiselerimi de yırtacaklardı."</p>

  <p class="p5">Bayan Hubbard başını salladı. "Hayır, hayır. Böyle bir şey yapacaklarını sanmıyorum."</p>

  <p class="p5">"Siz öyle söyleyin! Hiç çekinmeden keski getirerek dolabın kapağını zorla açtılar. Onu tamir ettirmek yine bana düşecek tabii."</p>

  <p class="p5">"Tabii. Onlara anahtarı vermediğiniz için... "</p>

  <p class="p5">"Neden verecekmişim? Anahtar benim... Bana ait bir şey. Burası da benim özel odam. Polise, 'Girmeyin! Eşyalarıma dokunmayın,' dedim ama beni dinlemediler!"</p>

  <p class="p5">"Ama unutmayın, burada cinayet işlendi, Bayan Nicoletis. Böyle bir olay karşısında insan olağan zamanlarda hiç de hoşuna gitmeyecek şeylere göğüs germek zorunda kalır."</p>

  <p class="p5">Bayan Nicoletis homurdandı. "Ben cinayet filan anlamam. Küçük Celia intihar etti. Budalaca bir aşk macerasına girişti ve bu yüzden de zehir içti. Böyle şeyler çok olur. Bu kızlar sevgi yüzünden aptallaşıyorlar. Sanki aşk o kadar önemliymiş gibi. Bir yıl, bilmedin iki yıl... sonra o büyük sevgi sona eriveriyor. Beğendiklerigenç diğerlerinden farksızdır, ama bu sersem kızlar bunu bilmiyorlar. Uyku hapı ya da dezenfektan ilacı içiyorlar! Yazık!"</p>

  <p class="p5">Bayan Hubbard yine ilk konuya döndü. "Ben sizin yerinizde olsaydım, artık endişelenmezdim."</p>

  <p class="p5">"Bunu söylemek sizin için kolay. Ama ben çok korkuyorum. Burası artık benim için emin bir yer değil."</p>

  <p class="p5">"Emin bir yer değil mi?" Bayan Hubbard hayretle kadınabaktı.</p>

  <p class="p5">Bayan Nicoletis ısrar etti. "O benim özel dolabımdı. Onun içinde ne olduğunu kimse bilmiyordu. Durumu öğrenmelerini istemiyordum. Ama artık her şeyin farkındalar. Çok endişeliyim. Akıllarına bin bir türlü şey gelebilir. Acaba.... onlar ne düşünüyorlar?"</p>

  <p class="p5">"Onlar dediğiniz kim?"</p>

  <p class="p5">Bayan Nicoletis, şişman, ama biçimli omuzlarını silkerek somurttu. "Durumu anlamıyorsunuz. Oysa ben çok endişeleniyorum."</p>

  <p class="p5">Bayan Hubbard, "En iyisi durumu bana anlatın," diye cevap verdi. "Belki size yardım edebilirim."</p>

  <p class="p5">"Neyse ki geceleri burada yatmıyorum. Kapılardaki kilitler birbirlerinin eşi. Bir anahtar hepsine uyuyor... Evet. Şansım var da geceleri yurtta kalmıyorum."</p>

  <p class="p5">"Bayan Nicoletis, bir şeyden korkuyorsanız, bunun ne olduğunu bana söyleyin."</p>

  <p class="p5">Bayan Nicoletis kara gözleriyle ona şöyle bir baktı. Sonra da başını çevirdi. Lafı çevirmek ister gibi, "Şey... "&nbsp;diye mırıldandı. "Siz kendiniz bu evde cinayet işlendiğini söylediniz. Bu yüzden insan endişeleniyor. Şimdi sıra kimde? Katilin kim olduğunu bile bilmiyoruz. Çünkü polis çok aptai... ya da belki rüşvet aldılar."</p>

  <p class="p5">Bayan Hubbard onu susturdu. "Saçmalıyorsunuz. Üstelik siz de bunun farkındasınız... Bayan Nicoletis, gerçekten endişelenmeniz için bir neden var mı?"</p>

  <p class="p5">Bayan Nicoletis yine bağırıp çağırmaya başladı. "Endişelenecek hiçbir şey olmadığını sanıyorsunuz galiba? Her zamanki gibi her şeyi benden iyi bildiğiniz iddiasındasınız. Ne de harikulade bir kadınsınız!... Yurdu idare ediyor ve yemekler için de su gibi para harcıyorsunuz. Bu yüzden öğrenciler sizi çok seviyorlar. Şimdi de benim hayatımı yönetmeye kalkıyorsunuz. Ama buna izin vermeyeceğim. Benim derdim bana yeter. Kimsenin işlerime burnunu sokmasına göz yummayacağım. Anlıyor musunuz. Bayan Meraki?"</p>

  <p class="p5">Bayan Hubbard sinirlenmişti. "İyi ya, siz bilirsiniz?"</p>

  <p class="p5">"Siz bir muhbirsiniz. Bunu anlamıştım zaten. Her şeyi gözetliyor... "</p>

  <p class="p5">"Gözetlenecek ne var?"</p>

  <p class="p5">"Hiçbir şey yok! Hiçbir şey! Eğer öyle gözetlenecek bir şeyler olduğunu iddia ederseniz, yalancının birisiniz. Hakkımda dedikodu yapıldığını duyarsam, bunun kimden çıktığını hemen anlayacağım."</p>

  <p class="p5">Bayan Hubbard, "Eğer çıkıp gitmemi istiyorsanız," diye cevap verdi. "Hemen söyleyin."</p>

  <p class="p5">"Hayır! Gidemezsiniz! Sizi men ediyorum. Şu anda gidemezsiniz. Başımda türlü dert varken bunu yapamazsınız. Polisler... Cinayetler... Beni terk etmenize izin verecek değilim."</p>

  <p class="p5">Bayan Hubbard çaresiz bir tavırla, "Pekâlâ, pekâlâ," diye mırıldandı. "Ama doğrusu ne istediğinizi anlamak çok güç. Galiba bazen bunu kendiniz de bilmiyorsunuz... Neyse... Bari yatağınıza uzanıp biraz uyuyun... "</p>

  <p class="p5">&nbsp;</p>
</body>
</html>
