<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>15</title>
</head>

<body>
  <h1 class="h11" id="sigil_toc_id_18">15</h1>

  <p class="p5">Scotland Yard'da sessiz bir odada dört kişi bir masanın başında oturuyorlardı. Görüşmeyi Narkotik Bölümü'nden Başmüfettiş Wilding yönetiyordu. Onun yanında Komiser Bell vardı. Çok enerjik ve iyimser bir genç olan Müfettiş Sharpe, Bell'in karşısında oturuyordu. Sakin bir tavırla arkasına yaslanmıştı. Dördüncü kişi de Hercule Poirot'ydu.</p>

  <p class="p5">Başmüfettiş Wilding düşünceli bir tavırla çenesini ovuşturuyordu. "Sizinki gerçekten ilgi çekici bir fikir, Mösyö Poirot."</p>

  <p class="p5">Belçikalı, "Aslında basit bir fikir," dedi.</p>

  <p class="p5">Wilding başını salladı. "Durumu anlattık... Kaçakçılık devam ediyor. Bir grubu yakalıyoruz. Bu kez kaçakçılık başka bir yerde başlıyor. Son bir buçuk yıl içinde ingiltere'ye bir hayli uyuşturucu madde sokuldu. Özellikle eroinle kokain... "</p>

  <p class="p5">"Peki ya kaçak mücevher?"</p>

  <p class="p5">Komiser Bell yanıtladı bu soruyu. "Bu da çok arttı, efendim. Pırlantalar ve diğer taşlar Güney Afrika, Avusturalya ve Uzakdoğu'dan gizlice getiriliyor... Bunların ülkeye nasıl sokulduklarını da bilmiyoruz."</p>

  <p class="p5">Wİlding sordu. "Siz neyin izi üzerindesiniz, Mösyö Poirot? Uyuşturucu maddelerin mi, yoksa kaçak mücevherlerin mi?"</p>

  <p class="p5">"İkisi de olabilir... Daha doğrusu küçük, ama değeri fazla eşyalar... Belki çalınan mücevherlerin taşları çıkarılıyor ve gizlice dışarı yollanıyor. İçeri de uyuşturucu madde sokuluyor... Bildiğiniz gibi, bu kaçakçılık işinde en zayıf nokta eşyayı götürüp getiren kimselerdir. Sizler, er geç birinden şüphelenirsiniz... Uçaklarda çalışan birinden. Motoru, yelkenlisi olan bir deniz meraklısından... Sık sık Fransa'ya gidip gelen bir kadından... Ama ya kaçak eşya ülkeye masum biri tarafından getirilirse?... Üstelik her seferinde başka birinden yararlanılırsa?... "</p>

  <p class="p5">Wilding sırt çantasını işaret etti. "Demek sizce bunu kullanıyorlar?"</p>

  <p class="p5">"Evet... Sırtına sırt çantasını vurmuş bir öğrenciden kimse şüphelenmez. Tabii daima birkaç kaçak eşya getirseydi, şüpheler çok geçmeden onun üzerinde toplanırdı. Ama her sefer başka bir öğrenciden yararlanıyorlar. Üstelik çocukların hiçbirinin de durumdan haberi yok."</p>

  <p class="p5">Wilding yine çenesini ovuşturdu. "Bu işi nasıl yapıyorlar dersiniz, Mösyö Poirot?"</p>

  <p class="p5">Belçikalı omzunu silkti. "Ancak tahmin yürütebilirim... Birincisi, piyasaya bol miktarda sırt çantası sürülüyor. Bunlar diğerlerine benziyor. yi yapılmış, sağlam şeyler. Ama bir tek farkları var. Diplerindeki astar biraz değişik. Bu kolaylıkla çıkarılıyor ve oluklu mukavvanın arasına toz ya da mücevher saklanılıyor. Kâğıda sarılmış taşlar ya da saf eroinle kokain pek az yer tutar."</p>

  <p class="p5">Wilding, "Çok doğru," dedi. Parmaklarıyla çabucak ölçtü. "Bu çantayla her seferinde on bin sterlinlik toz getirilebilir. Ve durumdan hiç kimse de şüphelenmez."</p>

  <p class="p5">Poirot başını salladı. "Evet... Sırt çantaları yapılıp piyasaya sürülüyor. Herhalde birden fazla dükkânda satılıyor. Dükkân sahibinin kaçakçılarla bir ilgisi olabilir de, olmayabilir de... Adam çantalar kendisine ucuz verildiği ve iyi kâr getirdiği için memnunluklasatabilir. Tabii geride belirli bir öğüt var. Bu, yolculuğa çıkan öğrencilerin bir listesini hazırlıyor. Zaten örgütün başında da öğrenci olduğunu iddia eden biri var sanırım... Bir öğrenci tatilini geçirmek için Avrupa'ya gidiyor. Tam geri döneceği sırada sırt çantası o farkına varmadan değiştiriliyor. Gümrükte çocukla kimse ilgilenmiyor bile. Azıcık bir eşyası olan bir öğrenciyi neden dikkatle arasınlar? Öğrenci yurduna dönüyor. Eşyalarını boşaltıyor. Ve orada da sırt çantası tekrar değiştiriliyor. Ya da dipteki mukavva çıkarılarak yerine bir başkası konuyor. İşte, oldu bitti!"</p>

  <p class="p5">"Hickory Sokağı'nda da aynı şeyin olduğunu mu düşünüyorsunuz?"</p>

  <p class="p5">"Evet, bundan şüpheleniyorum."</p>

  <p class="p5">"Bu nereden aklınıza geldi, Mösyö Poirot?"</p>

  <p class="p5">Belçikalı, "Bir sırt çantası parça parça kesilmişti. Neden? Hickory Sokağı'na gelen sırt çantalarında bir acayiplik vardı. Fazla ucuzdu bunlar. Yurtta bazı garip şeyler oluyordu. Ama bunları yapan kız sırt çantayı parçalamadığına da yemin etti. Diğer suçlarını itiraf ettiğine göre bunu saklamasına bir neden yoktu. O halde çantanın parçalanması başka bir nedenle bağlıydı. Ayrıca şunu da söyleyeyim: Aslında bir sırt çantasını yırtıp parçalamak öyle kolay bir iş değil. Bundan da bu işi yapanın çok telaş ve endişe içinde olduğu anlaşılıyor. Sonra... çanta bir polis memurunun yurdu yöneten kadını görmeye geldiği sırada parçalanmıştı. Aslında polis yurda başka nedenle gitmişti. Ama kendinizi suçlunun yerine koyun. Bu kaçakçılık işiyle ilgisi olan birisiniz. O akşam yurda döndüğünüzde, bir polisin geldiğini ve adamın o sırada yukarda Bayan Hubbard'la konuşmakta olduğunu öğreniyorsunuz. Tabii o zaman hemen polisin kaçakçılık işini araştırdığını sanıyorsunuz. Evde ise, dışardan yeni getirilmiş bir sırt çanta var. İçinde kaçak eşya gizli ya da eşya içinden kısa bir süre önce alınmış. Polisin sırt çantalarını incelemek için yurda geldiğini düşünüyorsunuz. Tabii elinizde çantayla yurttan çıkmanız imkânsız. Polis sokağa sırf böyle bir durumu göz önüne alarak bir nöbetçi dikmiş olabilir. Ama çanta kolay kolay saklanabilecek bir şey de değil. Yapabileceğiniz bir tek şey var. Çantayı parçalayarak, kazan dairesine gizlemek. Eğer içinde uyuşturucu madde ya da mücevher varsa, bunları geçici bir süre için toz banyo sabununun içine saklayabilirsiniz. Sırt çantasından kaçak eşyayı daha önce çıkarmıştınız diyelim. Ama bu laboratuvarda incelendiği takdirde eroin ya da kokain izleri bulunabilir. Onun içinde ne olursa olsun, sırt çantasının ortadan kaldırılması gerek. Bu anlattıklarımın olabileceğini kabul ediyorsunuz sanırım."</p>

  <p class="p5">Başmüfettiş Wilding, "Tabii," dedi. "Demin de söyledim. Güzel bir fikir bu."</p>

  <p class="p5">"Bundan başka şimdiye kadar önem verilmemiş olan küçük bir olayın da sırt çantasıyla ilgili olduğu anlaşılıyor. İtalyan uşak Geronimo'ya göre polisin geldiği gün holdeki ampul kaybolmuş. Adam bunun yerine bir yenisini takmak istemiş. Ama yedek ampulleri de bulamamış... Tabii benimki bir tahmin ama, bana kalırsa yurtta daha önce de kaçakçılık işine karışmış olan biri vardı. Polisin parlak ışıkta yüzünü gördüğü takdirde kendisini tanıyacağından korkuyordu. Bu yüzden holdeki ampulü usulca çıkardı. Bunun yerine yenisinin takılmaması için yedek ampulleri de aldı. O akşam holde sadece bir mum yanıyordu. Tabii dediğim gibi benimki sadece bir tahmin."</p>

  <p class="p5">Wilding, ' Parlak bir fikir," diye mırıldandı.</p>

  <p class="p5">Komiser Bell heyecanla atıldı. "Bu mümkün, efendim. Düşündükçe bütün bunları daha akla yakın buluyorum."</p>

  <p class="p5">Başmüfettiş, "Eğer bu tahminleriniz doğruysa," dedi. "O zaman bu iş sadece Hickory Sokağı'yla ilgili değil."</p>

  <p class="p5">Poirot başını salladı. "Tabii. Örgütün bir sürü öğrenci yurdu ve kulübüyle ilgisi olmalı."</p>

  <p class="p5">Wilding, "Ama bunların arasındaki bağı bulmak da şart," dedi.</p>

  <p class="p5">Müfettiş Sharpe ilk kez söze karıştı. "Böyle bir bağ var efendim. Daha doğrusu vardı. Birkaç öğrenci yurdu ve kulübü olan bir kadın. Bayan Nicoletis."</p>

  <p class="p5">Wilding, çabucak Poirot'ya bir göz attı.</p>

  <p class="p5">Belçikalı, "Evet," dedi. "Bayan Nicoletis buna çok uygun. Kadının mali yönden bütün yurtlar ve kulüplerle ilgisi vardı. Ama bu yerleri kendisi yönetmiyordu. Yurtların yönetimi için çok dürüst, hiç kimsenin şüphesini uyandırmayacak insanları seçmek âdetindeydi. Bizim Bayan Hubbard da böyle bir kadın. Parayı Bayan Nicoletis veriyordu. Ama açıkçası ben onu bu işte paravan olarak kullandıklarını sanıyorum."</p>

  <p class="p5">Wilding, "Hım... Bu Bayan Nicoletis hakkında ek bilgi edinmemiz yerinde olacak," dedi.</p>

  <p class="p5">Sharpe başını salladı. "Bu noktayı inceliyoruz. Ailesini, nereden geldiğini öğrenmeye çalışıyoruz. Yalnız bu bakımdan dikkatli davranmamız gerek. Kuşları korkutup kaçırmamalıyız."</p>

  <p class="p5">Başmüfettiş, "Kadın şimdi nerede?" diye sordu. "Yoksa kaçtı mı?"</p>

  <p class="p5">"Hayır, efendim. Öldü."</p>

  <p class="p5">"Öldü mü?" Wilding kaşlarını kaldırdı. "Yani işin içinde bir iş mi var?"</p>

  <p class="p5">"Evet... Öyle sanıyoruz... Otopsiden sonra kesinlikle emin olacağız tabii. Kadın telaşlanmaya başlamıştı. Belki işin cinayete varacağını tahmin edememişti."</p>

  <p class="p5">"Celia Austin'den mi söz ediyorsunuz? Kız bir şey mi biliyordu?"</p>

  <p class="p5">Poirot, "Evet, biliyordu," dedi. "Ama bildiği şeyin farkında da değildi."</p>

  <p class="p5">"Yani bir şey biliyordu, ama bunun ne anlama geldiğini sezememişti. Öyle mi?"</p>

  <p class="p5">"Evet. Öyle. Zeki bir kız değildi. Durumu anlayamamıştı. Yalnızca bir şey görmüş ya da işitmişti. Bunun ne anlama geldiğini fark etmeden başkalarına söz edebilirdi."</p>

  <p class="p5">"Kızın ne gördüğünü ya da duyduğunu biliyor musunuz, Mösyö Poirot?"</p>

  <p class="p5">Belçikalı, "Sadece tahminde bulunabilirim," diye cevap verdi. "Bir pasaporttan söz edildi. Yurtta birinin Avrupa'ya sık sık gitmesini sağlayan sahte bir pasaport mu vardı? Bunun açıklanması o kimse için tehlikeli mi olurdu? Kız birinin sırt çantasını parçaladığını mı görmüştü? Yoksa birinin çantanın dibindeki parçayı çıkardığını mı? Ya da bir kimsenin holdeki ampulü aldığını mı fark etmişti?" Poirot öfkeyle bağırdı. "Ah, mon Dieu! Tahmin, tahmin, tahmin! İnsanın biraz daha bilgisi olması gerek."</p>

  <p class="p5">Sharpe, "İşe Bayan Nicoletis'in geçmişiyle başlayabiliriz. Belki o zaman elimize bir ipucu geçer," diye önerdi.</p>

  <p class="p5">"Kadın konuşacağı için mi ortadan kaldırdılar? Onları ele verir miydi acaba?"</p>

  <p class="p5">Sharpe, "Kadın bir süreden beri gizli gizli içki içiyordu," diye cevap verdi. "Sinirleri berbat haldeydi. Sonunda dayanamayıp her şeyi açıklayabilirdi."</p>

  <p class="p5">"Örgütü o mu yönetiyordu acaba?"</p>

  <p class="p5">Poirot başını salladı. "Hayır. Sanmıyorum. Tabii neler olduğunu biliyordu. Ama örgütü yöneten beyin o değildi." "Bu beyin kim olabilir?"</p>

  <p class="p5">"Bir tahminde bulunabilirim... Ama bu yanlış olabilir... Evet... Yanlış olabilir... "</p>

  <p class="p5">&nbsp;</p>
</body>
</html>
