<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>22</title>
</head>

<body>
  <h1 class="h11" id="sigil_toc_id_25">22</h1>

  <p class="p5">Akimbombo, "Ben hiçbir şey anlayamıyorum," diye yakındı. Bir kızıl saçlı kıza, bir delikanlıya bakıyordu.</p>

  <p class="p5">Sally Finch'le Len Bateson heyecanlı heyecanlı konuşmaktaydılar. Sally, "Nigel şüpheleri benim üzerime mi çekmeye çalışıyordu?" dedi.</p>

  <p class="p5">Len, "Senin ya da benim," diye cevap verdi "O saçları benim fırçamdan almış... "</p>

  <p class="p5">Akimbombo, "Hiç anlamıyorum," dedi. "Balkona atlayan Nigel miydi?"</p>

  <p class="p5">Len başını salladı. "Evet... bir kedi gibi çevikti o. Ben balkondan balkona atlayamazdım. Çok ağırım."</p>

  <p class="p5">"Sizden boş yere şüphe ettiğim için büyük bir alçakgönüllülükle özür diliyorum."</p>

  <p class="p5">Len, "Aldırma," dedi.</p>

  <p class="p5">Sally de atıldı. "Aslında çok yardımın dokundu, Akimbombo. Özellikle asitborik meselesinde... "</p>

  <p class="p5">Buna karşılık Len çok üzgündü. "Bir hafta sonra Amerika'da olacaksın, Sally."</p>

  <p class="p5">Genç kız, "Yine dönerim," diye mırıldandı. "Ya da sen oraya gelip kurslara girersin."</p>

  <p class="p5">"Bunun ne yararı olur?"</p>

  <p class="p5">Sally, Akimbombo'ya baktı. "Nikâhımızda tanık olur musun? Len'le benim nikâhımda!"</p>

  <p class="p5">"Yani... Bay Len'le evleniyor musunuz?" "Tabii... "&nbsp;"Sally!"</p>

  <p class="p5">"Tabii Len beni istemiyorsa o başka." "Sally, durumu biliyorsun! Babam... "</p>

  <p class="p5">"Pekâlâ biliyorum. Baban akıl hastasıymış... Babası öyle olan çok kişi var."</p>

  <p class="p5">"Tabii bu kalıtımsal bir delilik değil, bundan emin olabilirsin, Sally. Senin yüzünden ne kadar ıstırap çektiğimi bir bilsen."</p>

  <p class="p5">"Bunu sezmeye başlamıştım."</p>

  <p class="p5">Bay Akimbombo, "Vaktiyle," diye söze başladı. "Afrika'da evlenme usulleri pek acayipti. Size anlatayım... "</p>

  <p class="p5">Sally, "Sakın ha," diye bağırdı, "Anlatacakların yüzünden Len'le kıpkırmızı kesileceğimize hiç kuşkum yok. Kızıl saçlılar kızardıkları zaman pek garip olurlar... "</p>

  <p class="p5">Hercule Poirot, Bayan Lemon'un masaya bıraktığı mektupların sonuncusunu da okudu. "Harika... Bir tek yanlış bile yok... "</p>

  <p class="p5">Bayan Lemon biraz alındı. "Sık sık hata yapmadığımı umarım."</p>

  <p class="p5">"Orası öyle... Ama bir ara yapmıştınız. Ha, aklıma gelmişken. Kız kardeşiniz nasıl?"</p>

  <p class="p5">"İyi Mösyö Poirot. Gemiyle bir gezintiye çıkmayı düşünüyor." Belçikalı kendi kendine, acaba... bir deniz yolculuğu sırasında, dedi. Bir cinayet işlenirse... Hayır, hayır. Ne olursa olsun, ben gemiye kesinlikle binmem!</p>

  <p class="p5">&nbsp;</p>

  <p class="p3">SON</p>
</body>
</html>
