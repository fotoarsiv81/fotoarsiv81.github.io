<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>21</title>
</head>

<body>
  <h1 class="h11" id="sigil_toc_id_24">21</h1>

  <p class="p5">"Durumu anlıyorsunuz değil mi, Bayan Hobhouse? Bundan sonra söyleyecekleriniz... "</p>

  <p class="p5">Valerie, Müfettiş Sharpe'ın sözünü kesti. "Evet, evet, bana kanuna uygun şekilde uyarıda bulundunuz. Ben de size her şeyi açıklayacağım. Yıllarca hapislerde çürümektense, çabucak ölüp gitmeyi tercih edeceğim. Belki ben suç ortağıyım ama katil değilim. Cinayet işlenmesini hiçbir zaman istemedim... Düşünmedim bile... Aptal da değilim. Nigel'in suçlarının iyice anlaşılması gerek...</p>

  <p class="p5">"Celia çok şey biliyordu, ama ben yine de durumu idare edebilirdim. Gelgelelim Nigel bana zaman bırakmadı. Celia'ya randevu vererek, ona sırt çantası ve yeşil mürekkep olayını itiraf edeceğini söyledi. O sırada kızın kahvesine morfin karıştırdı. Celia'nın daha önce Bayan Hubbard'a yazdığı mektubu ele geçirmiş ve bundan işine yarayacak yeri koparmıştı. Bunu ve atarmış gibi yaparak sakladığı morfin şişesini kızın yanına bıraktı. Şimdi Nigel'in bu cinayeti uzun zamandan beri düşünüp planlamış olduğunu anlıyorum. Nigel iş işten geçtikten sonra bana gelip ne yaptığını söyledi. Kendimi korumak için onu desteklemekten başka çarem yoktu...</p>

  <p class="p5">"Bayan Nick'le aynı şey oldu sanırım. Kadın alkolikti, ağzından bazı şeyler kaçırabilirdi. Bayan Nick evine giderken Nigel onunla özellikle karşılaştı ve kadının içkisini zehirledi. Nigel bana ısrarla Bayan Nick'i öldürmediğini söyledi, ama bunun yalan olduğunu biliyorum.</p>

  <p class="p5">"Sonra sıra Patricia'ya geldi. Nigel benim odama koşarak olanları anlattı. Bana neler yapmam gerektiğini söyledi. Böylece ikimizin de cinayet sırasında başka yerlerde olduğumuz sanılacaktı. Ben o sırada artık gırtlağıma kadar batağa dalmıştım. Yapabileceğim bir şey yoktu... Beni yakalamasaydınız Avrupa'da bir yere giderek, kendime yeni bir hayat kurtarmaya çalışacaktım. Ama yakaladınız... Ve şimdi istediğim bir tek şey var. O sevimli, alaycı köpeğin asılması."</p>

  <p class="p5">Müfettiş Sharpe derin bir soluk aldı. Kızın konuşması çok iyi olmuştu, ama yine de Sharpe'ı şaşırtan bir şey vardı. "Açıkçası, her şeyi neden itiraf ettiğinizi anlamış değilim."</p>

  <p class="p5">Valerie, "Anlamanız şart değil," dedi. "Kendimce bazı nedenler var."</p>

  <p class="p5">Hercule Poirot usulca sordu. "Bayan Nicoletis mi?" Valerie başını eğdi.</p>

  <p class="p5">Belçikalı, "O... "&nbsp;dedi. "Sizin annenizdi değil mi?" Valerie Hobhouse, "Evet... o benim annemdi... "&nbsp;diye fısıldadı.</p>

  <p class="p5">&nbsp;</p>
</body>
</html>
