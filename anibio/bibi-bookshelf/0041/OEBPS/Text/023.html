<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>18</title>
</head>

<body>
  <h1 class="h11" id="sigil_toc_id_21">18</h1>

  <p class="p5">Bay Akimbombo bir sandalyeye yerleşmişti. "Anlayacağınız," diye söze başladı. "Zaman zaman midem kalkar, bulanır yani... "</p>

  <p class="p5">"Evet?"</p>

  <p class="p5">"Belki de bunun nedeni alışık olmadığım yemekler. Onun için çoğu zaman nane şekeri yerim. Bazen de ilaç alırım... "</p>

  <p class="p5">Müfettişin yüzü morarmaya başlıyordu. Bayan Hubbard otoriter bir tavırla, "Önemli olan nedir onu anlat," dedi.</p>

  <p class="p5">"Evet, evet... Tabii... Geçen haftanın başlarında yine yemeği fazla kaçırmıştım. Oturma odasında çalışırken şişkinlik hissetmeye başladım, içerde sadece Elizabeth vardı. Ona kendisinde karbonat olup olmadığını sordum. Benimki bitmişti. Elizabeth, 'Yok ama,' dedi. 'Patricia'nın çekmecesinde var. Ondan aldığım mendili yerine koyarken gördüm... ' Gidip bana karbonat şişesini getirdi. Dibinde azıcık kalmıştı. Tozun hemen hemen hepsini suya karıştırarak içtim. Bir çay kaşığı kadar vardı."</p>

  <p class="p5">"Bir çay kaşığı kadar mı? Aman Tanrım!" Müfettiş, Akimbombo'ya dehşetle bakıyordu.</p>

  <p class="p5">Bayan Hubbard dalgın dalgın mırıldandı. "Rasputin!"</p>

  <p class="p5">"Bir kaşık morfin mi aldınız?"</p>

  <p class="p5">"Tabii. Bunun karbonat olduğunu sanıyordum. Ama sonradan fena halde hastalandım. Mideme bir sancı saplandı."</p>

  <p class="p5">"Tabii. Ama doğrusu ölmemiş olmanıza şaşıyorum."</p>

  <p class="p5">Bayan Hubbard yine, "Rasputin," dedi. "Ona kaç kez zehir vermişler ama adama bir şey olmamış... "</p>

  <p class="p5">Bay Akimbombo, "Ertesi günü iyileşince şişeyi eczacıya götürdüm. Dibinde biraz vardı. Adama o tozun beni neden o kadar hasta ettiğini sordum."</p>

  <p class="p5">"Evet?" dedi.</p>

  <p class="p5">"Adam tozu tahlil etti. Sonra da, 'Hastalandığınıza şaşmadım,' dedi. 'Asitborik bu. Bunu suyla karıştırıp gözünüzü banyo edebilirsiniz. Ama içerseniz mideniz ağrır.'"</p>

  <p class="p5">"Asitborik?" Müfettiş, Akimbombo'ya şaşkın şaşkın bakıyordu. "Asitborik şişeye nereden girmiş? Morfin ne olmuş?" İnledi. "Hiç böyle karışık iş görmedim."</p>

  <p class="p5">Akimbombo, "Lütfen," dedi. "Ben düşündüm."</p>

  <p class="p5">Müfettiş yeniden inledi. "Düşündünüz mü?"</p>

  <p class="p5">"Bayan Celia'nın nasıl öldüğünü düşündüm. O öldükten sonra biri odaya girip morfin şişesiyle o mektup parçasını bırakmıştı. Bir kız bu işi kolaylıkla yapabilirdi. Erkekler için odaya girmek o kadar kolay değildi. Çünkü bizim taraftaki merdivenlerden inip, sonra tekrar kızlar bölümüne çıkması gerekiyordu. Ama bizim tarafta birinin odası tam Celia'nınkiyie yan yanaydı. Sonra iki odanın önünde de bir balkon vardı. Yani bu kişi balkondan balkona geçebilirdi."</p>

  <p class="p5">Bayan Hubbard, "Celia'nın yanındaki odada kim var?" diye sordu. "Nigel ve... ve... "</p>

  <p class="p5">Müfettiş, "Len Bateson," dedi. Parmaklarının ucunu elindeki kâğıda sürüyordu. "Len Bateson."</p>

  <p class="p5">Akimbombo üzüntüyle içini çekti. "O çok iyi bir çocuk... Hele bana çok dostça davranıyor. Ama psikolojik olarak insanın içinden neler geçtiği bilinmiyor. Modern kuram bu. Bay Chandra Lal da asitboriği kaybolduğu için çok kızmıştı. Daha sonra sorduğum zaman bunu Len Bateson'un aldığını söyledi... "</p>

  <p class="p5">"Nigel'in çekmecesinden morfin alınmış ve yerine asitborik konulmuştu. Sonra Patricia Lane şişeye karbonat koydu. Çünkü bunun içindekinin zehir olduğunu sanıyordu. Aslında asitborikti bu. Evet, anlıyorum... "</p>

  <p class="p5">Akimbombo çıktıktan sonra Bayan Hubbard kederli kederli, "Len Bateson," dedi. "Hayır, buna inanamam!"</p>

  <p class="p5">Sharpe kadına baktı. "Katilin Len Bateson olmamasını mı istiyorsunuz?"</p>

  <p class="p5">"Len'i çok severim. Çabucak öfkelenir, ama aslında o kadar da iyidir ki."</p>

  <p class="p5">Sharpe, "Evet... Katillerin çoğunda bu hal vardır," dedi. Usulca elindeki kâğıdı açarak Bayan Hubbard'a doğru uzattı.</p>

  <p class="p5">Bunun içinde iki kısa, kıvırcık, kırmızı saç teli vardı...</p>

  <p class="p5">Bayan Hubbard, "Tanrım!" diye bağırdı.</p>

  <p class="p5">Sharpe düşünceli bir tavırla, "Evet," dedi. "Katiller daima en az bir hata yaparlar."</p>

  <p class="p5">&nbsp;</p>
</body>
</html>
