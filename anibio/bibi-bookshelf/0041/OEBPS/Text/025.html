<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>20</title>
</head>

<body>
  <h1 class="h11" id="sigil_toc_id_23">20</h1>

  <p class="p5">İhtiyar Bay Endicott, Hercule Poirot'ya, "Sizi uzun zamandan beri görmedim," dedi. Dikkatle Belçikalıyı süzüyordu. "Bana uğradığınız için teşekkürler. Çok naziksiniz."</p>

  <p class="p5">Poirot, "Bunun nezaketle bir ilgisi yok," diye cevap verdi. "Sizden istediğim bir şey var... "&nbsp;Bir an durdu. "Sir Arthur Stanley sizin hem eski bir dostunuz, hem de müvekkilinizdi değil mi?"</p>

  <p class="p5">"Evet. Gençliğinden beri onun hukuki işlerine biz bakıyorduk. Çok iyi bir adamdı o, Mösyö Poirot. Olağanüstü bir kafası vardı."</p>

  <p class="p5">"Yanılmıyorsam, dün akşam altı haberinde onun öldüğünü açıkladılar."</p>

  <p class="p5">"Evet. Zavallı son zamanlarda çok hastaydı. Kansere yakalanmıştı."</p>

  <p class="p5">"Lady Stanley de birkaç yıl önce ölmüştü değil mi?" "iki buçuk yıl kadar önce." Avukat kalın kaşlarının gölgelediği zeki gözleriyle Belçikalıya baktı. "Neden öldü?"</p>

  <p class="p5">Endicott hemen cevap verdi. "Uyku ilacının dozunu kaçırmıştı. Medinal sanırım. Lady Stanley'in ilacı kazara fazla içtiğine karar verildi."</p>

  <p class="p5">"Gerçekten böyle miydi?"</p>

  <p class="p5">Bay Endicott hemen cevap vermedi. Sonra da, "Bu soruyu sormanızın önemli bir nedeni olduğu kesin," dedi. "Resmi soruşturmada tanıklık eden Sir Stanley, karısının bazen uyku ilacını içtiğini unuttuğundan ve tekrar almaya kalkıştığından söz etmişti."</p>

  <p class="p5">"Bu sözleri doğru muydu?"</p>

  <p class="p5">"Poirot, ne acayip soru bu! Adam yalan söylemişse bile ben bunu nereden bilebilirim?"</p>

  <p class="p5">Belçikalı gülümsedi. Avukatın sert bir tavır takınması kandırmamıştı onu. "Dostum, bence siz durumu çok iyi biliyorsunuz. Ama bildiklerinizi sorarak, sizi güç duruma düşürmek de istemiyorum. Onun yerine bu konuda fikrinizi alacağım. Sir Arthur Stanley başka bir kadınla evlenmeye karar verdiği için karısını ortadan kaldıracak bir adam mıydı?"</p>

  <p class="p5">Endicott arı sokmuş gibi zıpladı. "Ne münasebet! Ne münasebet!" Sesi öfkeliydi. "Stanley'in hayatında başka kadın yoktu. Karısına da çok bağlıydı."</p>

  <p class="p5">Poirot başını salladı. "Evet... ben de öyle olduğunu tahmin ediyordum... Şimdi gelelim sizi görmek istememin nedenine. Herhalde Arthur Stanley'in vasiyetnamesinin yapılmasına siz yardım ettiniz. Bunun şartlarının yerine getirilmesini de sağlacaksınız."</p>

  <p class="p5">"Evet, orası öyle."</p>

  <p class="p5">"Arthur Staney'in bir oğlu vardı. Delikanlı annesinin ölümü sırasında babasıyla kavga ederek evden ayrılmıştı. Hatta adını da değiştirmişti."</p>

  <p class="p5">"İşte bundan haberim yoktu. Şimdiki adı nedir onun?" "Ona geleceğim... Ama önce bir tahminde bulunmak niyetindeyim. Sanırım Arthur Stanley size bir mektup bıraktı. Bunun ölümünden sonra belirli bazı şartlar altında açılmasını istiyordu."</p>

  <p class="p5">"Poirot, ortaçağlarda yaşasaydınız sizi mutlaka büyücü diye yakalarlardı. Böyle şeyleri nasıl anlıyorsunuz bilmem ki?"</p>

  <p class="p5">"Demek ki yanılmamışım... Anladığıma göre bu mektup bazı şartlara bağlıydı. Yani bazı olaylar olduğu tardirde ortadan kaldırılacaktı. Yoksa siz bazı şeyler yapacaktınız... "</p>

  <p class="p5">Avukat ciddi bir tavırla, "Özel bir konu bu," dedi. "Durumu size bile açıklayamam, Poirot."</p>

  <p class="p5">Poirot derin bir nefes aldı. "Pekâlâ... O halde bir tahminde bulunmak zorundayım. Bence Sir Arthur Stanley size şöyle birtalimat verdi: O öldükten sonra oğlu Nigel'in izini bulacaktınız. Onun nasıl bir hayat sürdüğünü ve özellikle... kirli işlere karışıp karışmadığını öğrenecektiniz."</p>

  <p class="p5">Bu kez Bay Endicott'un o sakin tavırları hepten kayboldu. Adam hayretle, "Pekâlâ," dedi. "Durumu iyice bildiğiniz anlaşılıyor. Artık size her istediğinizi anlatacağım. Nigel'le bir soruşturma sırasında karşılaştığınız anlaşılıyor. O ahlaksız bu kez nasıl bir işe karıştı?"</p>

  <p class="p5">"Hikâye şöyle sanırım: Nigel babasının evinden ayrıldıktan sonra adını değiştirdi. Bu konuyla ilgilenenlere de soyadını bir miras işi yüzünden değiştirdiğini söylüyordu. Sonra uyuşturucu madde ve mücevher kaçıran bir örgüte girdi. Sanırım son kaçakçılık planları Nigel'in eseriydi. Yani taşların ve uyuşturucu maddelerin kaçırılmasında hiçbir şeyden haberi olmayan, suçsuz gençleri kullanmak... Örgütü iki kişi yönetiyordu artık. Chapman soyadını alan Nigel'le Valerie Hobhouse. Büyük bir olasılıkla Nigel'i kaçakçılık işine ilk sokan da bu kızdı... Bir süre her şey yolunda gitti. Sonra beklenmedik bir şey oldu. Polis yurda geldi. Cambridge yakınlarında işlenen bir cinayeti araştırıyorlardı. Nigel sizin daha iyi bildiğiniz bir nedenle paniğe kapıldı. Polisin kendi peşinde olduğunu sandı. Holdeki ampulü çıkardı. Kokain ve eroin izi bulunmaması için kaçakçılıkta kullanılan bir sırt çantasını arka bahçede parçalayarak kazanın arkasına attı. O sırada yurtta kalan kızlardan biri odasının penceresinden baktı ve Nigel'in sırt çantasını parçaladığını gördü. Ama kızın idam fermanı bu yüzden hemen imzalanmadı. Onun yerine Valerie'yle Nigel zekice bir plan hazırlayarak bu kızı hırsızlığa teşvik ettiler. Böylece onu güç ve nazik bir duruma düşüreceklerdi. Ne var ki,iş çığrından çıktı ve sonunda olaya ben karıştım. İlgililere polis çağırmalarını söyledim. O zaman Celia adlı o kız paniğe kapılarak hırsızlık yaptığını açıkladı. Ama sadece kendi çaldığı şeylerden söz etti. Ve yanılmıyorsam, daha sonra da Nigel'e giderek ona sırt çantasını parçaladığını ve bir öğrencinin yazılarının üzerine yeşil mürekkep döktüğünü itiraf etmesi için ısrarda bulundu. Nigel de, suç ortağı da sırt çantalarına dikkati çekmek istemiyorlardı. Yoksa bütün kaçakçılık faaliyetleri altüstü olacaktı. Üstelik Celia daha da tehlikeli bir şey biliyordu. Bunu benim yurtta yemek yediğim gece açıkladı. Nigel'in kim olduğunu biliyordu."</p>

  <p class="p5">"Ama bu... "&nbsp;Bay Endicott kaçlarını çatmıştı.</p>

  <p class="p5">"Nigel bir dünyadan bir diğerine geçmişti. Karşılaştığı eski arkadaşları onun Chapman soyadını aldığını öğrenmişlerdi belki. Ama Nigel'in artık ne yaptığını bilmiyorlardı. Oysa Celia, genç adamın hem eski, hem de yeni durumunu bilmekteydi. Ayrıca Valerie'nin en aşağı bir kez sahte pasaportla dışarıya gittiğini de öğrenmişti. Yani fazla bilgisi vardı. Ertesi akşam, Celia kendisine randevu veren Nigel'le buluşmaya gitti. Genç adam kıza kahve içirdi. İçinde morfin vardı bunun. Celia uykusunda öldü. Nigel de duruma intihar süsü vermek için elinden geleni yaptı."</p>

  <p class="p5">Bay Endicott kımıldandı. Yüzünde çok üzgün bir ifade belirmişti. Usulca bir şeyler mırıldandı.</p>

  <p class="p5">Poirot, "Fakat işin sonu değildi bu," diye devam etti. "Yurtların ve öğrenci kulüplerinin sahibi olan bir kadın kısa bir süre sonra şüpheli bir şekilde öldü. En sonunda da çok zalimce ve haince bir cinayet işlendi. Nigel'e çok bağlı olan ve genç adamın da sevdiği Patricia Lane adındaki bir kız onun işlerine karışmaya başlamıştı. Özellikle Nigel'in babasıyla o ölmeden önce barışması konusunda ısrar ediyordu. Nigel ona birtakım yalanlar uydurdu. Ancak kızın, babasına tekrar mektup yazabileceğini anlamıştı. Bunun Nigel için ne kadar korkunç bir şey olacağını bana ancak siz anlatabilirsiniz, dostum."</p>

  <p class="p5">Bay Endicott ayağa kalktı. Köşedeki kasayı açarak oradan uzun bir zarf aldı. Arkasındaki kırmızı mühür kırılmıştı. Avukat zarftan çıkardığı iki kâğıdı Poirot'nun önüne koydu.</p>

  <p class="p5">"Azizim Endicott,</p>

  <p class="p5">Bu zarfı ben öldükten sonra açacaksınız. Oğlum Nigel'in izini bulmanızı ve onun bir suç işleyip işlemediğini anlamanızı istiyorum.</p>

  <p class="p5">Şimdi size anlatacaklarımı benden başka hiç kimse bilmiyor. Nigel'in ahlakı beni daima endişelendirirdi. İki defa imzamı taklit ederek bankadan çekle para çekti. Tabii onu ele vermedim. Ama ona bir daha böyle yumuşak davranmayacağımı da söyledim. Nigel bu kez de annesinin imzasını taklit etti. Karım durumu anladı tabii. Nigel annesine bunu bana söylememesi için yalvardı. Karımsa buna razı olmadı. Nigel'in daha önceki sahtekârlıklarını da biliyor, bu duruma çok üzülüyordu. Nigel'e olayı bana açacağını söyledi. Onun üzerine oğlum kendisine bol uyku ilacı verdi. Ne var ki, ilacın etkisi görülmeden önce karım odama gelerek Nigel'in yaptığı sahtekârlığı anlattı. Ertesi sabah karımı ölü buldukları zaman bunun kimin işi olduğunu anladım.</p>

  <p class="p5">Nigeli suçladım tabii. Durumu polise haber vereceğimi de söyledim. Bana çok yalvardı. Siz benim yerimde olsaydınız ne yapardınız, Endicott? Oğlum bakımından hiçbir ümidim yok. Onun vicdansız, merhametsiz, tehlikeli bir insan olduğunu biliyorum. Onu düzeltmenin imkânsız olduğunun da farkındaydım. Polise gidecektim, ama karımı düşününce tereddüde düştüm. O Nigeli adalete teslim etmemi ister miydi? Sanmıyorum... Herhalde karım oğlumuzun darağacından kurtarılmasını tercih ederdi. Ama bir sorun daha vardı. Ben bir kez cinayet işleyen birinin, artık başkalarını da kolaylıkla öldürebileceğine inanırım. Onun için ilerde başka kurbanları olabilirdi. Nigel'le kesin bir anlaşma yaptım. Bana, annesini öldürdüğüne dair imzalı bir kâğıt verecekti. Bunu ben saklayacaktım. Sonra da evimden çıkıp gidecek ve kendisine yeni bir hayat kuracaktı. Ona karımdan para kalmıştı. Kendisine iyi bir öğrenim de yaptırmıştık. Onun için dürüst bir yoldan giderek başarıya ulaşmaması için hiçbir neden yoktu. Ama bir cinayete karıştığı takdirde o zaman bendeki itirafının hemen polise teslim edilmesi de gerekti. Nigel'e benim ölümümün kendisini adaletin pençesinden kurtarmaya yetmeyeceğini söyledim.</p>

  <p class="p5">Siz benim en eski dostlarımdansınız. Evet, omuzlarınıza ağır bir yük yüklüyorum. Fakat bunu, yine dostunuz olan ölmüş bir kadın için istemekteyim. Nigel'i bulun. Dürüst bir hayat sürüyorsa bu mektubu ve ilişikteki olan itirafı yırtın. Eğer yine eskisi gibiyse, o zaman adaletin yerine gelmesi gerek.</p>

  <p class="p5">Sevgiler. Eski arkadaşınız,</p>

  <p class="p5">Arthur Stanley." Poirot derin bir nefes aldı ve ilişikteki kâğıdı açtı.</p>

  <p class="p5">"18 Kasım gecesi annemi, kendisine fazla uyku ilacı vermek suretiyle öldürdüğümü itiraf ediyorum.</p>

  <p class="p5">Nigel Stanley."</p>

  <p class="p5">&nbsp;</p>
</body>
</html>
