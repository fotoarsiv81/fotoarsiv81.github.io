<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>9</title>
</head>

<body>
  <h1 class="h11" id="sigil_toc_id_12">9</h1>

  <p class="p5">Müfettiş Sharpe içini çekti. Arkasına yaslanarak mendiliyle alnını kuruladı. Sulu gözlü, öfkeli bir Fransız kızıyla, somurtkan bir Fransız gencini, her şeyden şüphelenen bir Hollandalıyı, konuşkan ve meraklı bir Mısırlıyı sorguya çekmişti. Genç bir Iraklıyla konuşmuştu. Sonra da iki Türkle. Müfettiş onların Celia Austin'in ölümüyle bir ilgileri olmadığından, kendisine bu bakımdan bir yardımda bulunamayacaklarından emindi. Sharpe şimdi Akimbombo'ya soru sormaya hazırlanıyordu.</p>

  <p class="p5">Genç Afrikalı beyaz dişlerini ışıldatarak gülmekteydi. Ama çocuksu gözlerinde üzgün bir ifade vardı. "Ben de yardım etmek istiyorum. Evet... Lütfen... Genç Bayan Celia, bana karşı çok iyiydi. Bir keresinde bana bir kutu 'Edinburg Kayası' verdi. Şekerleri beğendim. O zamana kadar bunlardan hiç yememiştim. Kızın öldürülmesine çok üzüldüm. Belki de bu bir kan davası... Babasıyla amcası onun hakkında uydurulan bazı kötü yalanlar yüzünden buraya gelip onu öldürdüler."</p>

  <p class="p5">Müfettiş Sharpe bunların imkânsız olduğunu söyledi. Genç adam üzüntüyle başını salladı... "O halde bu cinayetin neden işlendiğini bilmiyorum. Celia'ya niçin kötülük etmek istesinler? Siz bana kızın tırnaklarını kesip verin. Bir de bir tutam saçını. Belki bu eski usulle bir şeyler öğrenebilirim. Modern ve bilimsel bir yöntem değil, ama ülkemde çok kullanılır."</p>

  <p class="p5">"Teşekkür ederim, Bay Akimbombo. Buna gerek yok sanırım. Şey... burada soruşturma başka türlü yapılıyor."</p>

  <p class="p5">"Evet, efendim. Anlıyorum. Bu yöntem atom devrine uymuyor. Ülkemdeki yeni polisler de bu yola başvurmuyorlar. Sadece köylerdeki ihtiyarlar bu işle meşgul... Bütün yeni yöntemlerin çok üstün olduğundan ve bu sayede başarıya erişeceğinizden eminim." Akimbombo müfettişi nezaketle selamlayarak dışarı çıktı.</p>

  <p class="p5">Müfettiş daha sonra Nigel Chapman'ı sorguya çekti. Ama genç adam bu konuşmayı kendi bildiği gibi yönetmek niyetindeydi. "Çok ilginç bir vaka değil mi? intihar konusunda ısrar ettiğiniz zaman yanıldığınızı sezmiştim. Doğrusu her şeyin Celia'nın dolmakalemini benim yeşil mürekkebimle doldurmuş olmasına dayanması bayağı hoşuma gidiyor. Katilin tahmin edemediği tek şey bu olmalı. Peki, cinayet nedeni üzerinde durdunuz mu?"</p>

  <p class="p5">Müfettiş Sharpe, alaylı bir sesle, "Soruları ben soruyorum, Bay Chapman," diye anımsattı.</p>

  <p class="p5">Nigel sakin bir tavırla elini salladı. "Tabii, tabii. Ben sadece boş yere vakit kaybetmemeniz için kestirmeden gitmeye çalışıyordum. Ama herhalde formalitelere uymak gerek. Adım Nigel Chapman. Yaşım yirmi beş. Nagasaki'de doğduğumu sanıyorum. Annemle babamın o sırada Nagasaki'de ne işleri varmış, bilmem.</p>

  <p class="p5">Herhalde dünyayı dolaşmaya çıkmışlardı. Ama anladığıma göre bu yüzden Japon sayılmıyorum. Londra'da Tunç devri ve Ortaçağ tarihi okuyorum. Bilmek istediğiniz başka bir şey var mı?" "Ev adresiniz. Bay Chapman?"</p>

  <p class="p5">"Ev adresim yok, efendim. Babam sağ, ama onunla kavga ettik. Bu yüzden kendisiyle oturmuyorum. Beni her zaman Hickory Sokağı 26 numarada ya da Coutts Bankası aracılığıyla bulabilirsiniz. Yolculukta tanıştığım ve bir daha karşılaşmak istediğim kimselere böyle söylerim."</p>

  <p class="p5">Müfettiş Sharpe, Nigel'in küstahlığına aldırmadı bile. O zamana kadar bir sürü 'Nigel'le tanışmıştı. Nigel'in her insan gibi cinayet yüzünden sorguya çekilmekten hoşlanmadığını, endişesini böyle küstahlıkla maskelemeye çalıştığını sezmişti. "Celia Austin'i iyi tanır mıydınız?"</p>

  <p class="p5">"Bu güç bir soru. Onu hemen her gün görürdüm. Arkadaşça ilişkimiz vardı. Ama aslında onu hiç tanımazdım. Doğrusunu isterseniz, Celia beni hiç ilgilendirmiyordu. Herhalde oda bazı huylarımdan hoşlanmamaktaydı." "Sözgelimi, hangi huylarınızdan?"</p>

  <p class="p5">"Hım... Örneğin, espri yapma merakımdan... Tabii ben Colin McNabb gibi kaba ve somurtkan bir genç değilim. O tür kabalık kadınları çeker. İyi bir usuldür bu."</p>

  <p class="p5">"Celia Austin'i en son ne zaman gördünüz?"</p>

  <p class="p5">"Dün gece yemekte. Hepimiz de onu sevgi gösterileriyle karşıladık. Sonra Colin ayağa kalkarak ağzında bir şeyler geveledi ve mahcup bir edayla nişanlandıklarını itiraf etti. O zaman kendisine biraz takıldık. İşte o kadar."</p>

  <p class="p5">"Bu yemekte mi oldu? Yoksa salonda mı?"</p>

  <p class="p5">"Yemekte... Sonra Colin bir yere gitti. Biz de salona geçtik."</p>

  <p class="p5">"Hepiniz de salonda kahve içtiniz."</p>

  <p class="p5">Nigel homurdandı. "Eğer o bulanık suya kahve adı verilirse, öyle yaptık."</p>

  <p class="p5">"Celia Austin de kahve içti mi?"</p>

  <p class="p5">"Şey... Herhalde. Yani onun kahve aldığını görmedim, ama herhalde içti."</p>

  <p class="p5">"Ona siz kahve vermediniz mi?"</p>

  <p class="p5">"Pek anlamlı bir soru bu. Ve de korkunç! Bu sözleri söylerken bana öyle dikkatli baktınız ki, bir an Celia'ya kahve vermiş, üstelik buna striknin ya da kullanılan zehir neyse ondan karıştırmışım gibi bir duyguya kapıldım. Beni ipnotize ettiniz galiba. Doğrusunu isterseniz, Bay Sharpe, ben Celia'nın yanına bile gitmedim. Üstelik onun kahve içip içmediğinin de farkında değilim. İster inanın ister inanmayın. Celia'yı derin bir ihtirasla sevmiyordum. Onun Colin'le nişanlandığını duyunca da canice bir intikam arzusuna kapılmadım."</p>

  <p class="p5">Sharpe sakin sakin, "Ben böyle bir şey söylemedim zaten," diye cevap verdi. "Yanılmıyorsam, bu cinayetin aşkla bir ilgisi yok. Sadece biri Celia Austin'i ortadan kaldırmak istedi. Neden?"</p>

  <p class="p5">"Bilmem neden, müfettiş bey? Bu çok ilgi çekici bir olay. Çünkü Celia aslında zararsız bir kızdı. Ne demek istediğimi anlıyorsunuz değil mi? Fazla zeki sayılmazdı. İnsanın içini sıkardı biraz. Çok iyiydi. Ve öyle cinayete kurban gidecek bir kız değildi."</p>

  <p class="p5">"Kaybolan eşyaları alanın Celia Austin olduğunu öğrendiğiniz zaman şaşırdınız mı?"</p>

  <p class="p5">"Emin olun, şaşkınlıktan ağzım bir karış açık kaldı. Bu, Celia'nın kişiliğine uymayacak bir şeydi."</p>

  <p class="p5">"Kızı böyle bir davranışa teşvik eden siz değil misiniz?"</p>

  <p class="p5">Nigel'in hayreti yapmacık değildi herhalde. "Ben mi? Ben mi onu teşvik ettim? Bunu neden yapayım?"</p>

  <p class="p5">"İşin önemli yanı da bu ya. Bazı kimseler acayip şeylerle eğlenirler."</p>

  <p class="p5">"Ben belki aptalım, ama o sinir bozucu hırsızlıkların eğlenceli bir tarafını görmüyorum."</p>

  <p class="p5">"Sizce hoş bir şaka değil mi?"</p>

  <p class="p5">"Şaka olduğu hiç aklıma gelmedi. Bu hırsızlığının nedeninin psikolojik olduğunu sanıyordum."</p>

  <p class="p5">"Yani Celia Austin'in kleptoman olduğuna inanıyorsunuz değil mi?"</p>

  <p class="p5">"Bu hırsızlıklar başka nasıl açıklanabilir müfettiş bey?" "Herhalde kleptomanları benim kadar tanımıyorsunuz, Bay Chapman."</p>

  <p class="p5">"Doğrusu aklıma başka açıklama tarzı gelmiyor."</p>

  <p class="p5">"Biri Celia Austin'e... sırf Bay McNabb'ın dikkatini çekebilmesi için bu şekilde hareket etmesini söylemiş olamaz mı?"</p>

  <p class="p5">Nigel'in gözlerinde hem takdir dolu, hem de alaycı bir pırıltı belirdi. "İşte bu çok hoş, müfettiş bey... Biliyor musunuz, düşündükçe bunu gayet akla yakın buluyorum. Tabii Colin bu oyunu hemen yutardı... "&nbsp;Nigel uzun uzun güldü. Sonra da üzüntüyle başını salladı. "Ama Celia böyle bir oyun oynamaya kalkmazdı. Çok ciddiydi. Colin'le de alay etmezdi. Ona tapıyordu."</p>

  <p class="p5">"Bu evde olan olaylar hakkında bir tahminde bulunabilir misiniz, Bay Chapman? Sözgelimi, genç Bayan Johnston'un kâğıtlarına mürekkep dökülmesi konusunda... "</p>

  <p class="p5">"Eğer bu işin benim başımın altından çıktığını sanıyorsanız, çok yanılıyorsunuz, Müfettiş Sharpe. Yeşil mürekkep yüzünden benden şüphelendiler tabii. Ama bana sorarsanız bunun sebebi kindi."</p>

  <p class="p5">"Neyin sebebi?"</p>

  <p class="p5">"Mürekkebimin kullanılmasının. Biri benden şüphelenilmesin istiyordu. Bu yurtta kinci insan çok." "Ne demek istiyorsunuz?"</p>

  <p class="p5">Nigel bu sözleri söylediğine pişman olmuş gibiydi. Hemen kayıtsız bir tavır takındı. "Hiç... Önemli değil... Tabii bir sürü insan bir arada yaşadılar mı, birbirlerinin sinirlerine dokunurlar."</p>

  <p class="p5">Sıra Len Bateson'a gelmişti. Nigel Chapman'dan daha da endişeliydi. Bunu o şüpheli, aksi halinden anlamak olasıydı. İlk sorulardan sonra, "Pekâlâ," diye bağırdı. "Celia'nın fincanına kahveyi ben koydum. Ve bunu ona ben uzattım. Ne olmuş yani?"</p>

  <p class="p5">"Yemekten sonra içtiği kahveyi ona siz mi verdiniz, Bay Bateson? Bunu mu söylemek istiyorsunuz?"</p>

  <p class="p5">"Evet. Daha doğrusu fincanı ibrikten doldurup yanına koydum. Ama ister inanın, ister inanmayın, içinde morfin yoktu."</p>

  <p class="p5">"Kızın kahveyi içtiğini gördünüz mü?"</p>

  <p class="p5">"Hayır, görmedim. Hepimiz odada oraya buraya gidiyorduk. O arada ben biriyle tartışmaya daldım, Celia'nın kahveyi ne zaman içtiğinin farkında değilim. Etrafında başkaları vardı."</p>

  <p class="p5">"Anlıyorum. Yani herhangi bir kimsenin fincana morfin atabileceğini söylemek istiyorsunuz."</p>

  <p class="p5">"Hah! Birinin fincanına bir şey koymaya kalkın, bakın ne olacak? Herkes sizi hemen görür."</p>

  <p class="p5">Sharpe mırıldandı. "Şart değil."</p>

  <p class="p5">Len hiddetle bağırdı. "Ben o zavallı kızı neden zehirleyeyim? Ona bir düşmanlığım yoktu ki!"</p>

  <p class="p5">"Onu zehirlemeye kalktığınızı söylemedim ki."</p>

  <p class="p5">"Celia zehiri kendisi içti. Öyle olmalı. Bu olay başka türlü açıklanamaz."</p>

  <p class="p5">"Eğer o not sahte olmasaydı, biz de öyle düşünecektik."</p>

  <p class="p5">"Not sahte miymiş? O yazmamış mı?" "Evet. Bu, Celia Austin'in o sabah yazdığı mektubun bir bölümü."</p>

  <p class="p5">"Şey... belki bunu mektuptan yırtıp intihar notu gibi kullandı." "Yapmayın, Bay Bateson. İntihar mektubu bırakmak istiyorsanız, oturur yazarsınız. Başka birine yazdığınız mektubu alıp bundan bir iki satır yırtmazsınız."</p>

  <p class="p5">"Yırtabilirim de. İnsanlar türlü acayip şeyler yaparlar." "O halde mektubun geri kalanı nerede?" "Ne bileyim? Bu sizin işiniz, benim değil." "Bunu iş edineceğimden emin olabilirsiniz. Sorularıma nezaketle cevap vermenizi tavsiye ederim, Bay Bateson."</p>

  <p class="p5">"İyi ya. Öğrenmek istediğiniz nedir? Kızı ben öldürmedim. Böyle bir şey yapmam için neden yoktu." "Ondan hoşlanır mıydınız?"</p>

  <p class="p5">Len daha yumuşak bir tavırla, "Tabii," diye cevap verdi. "Çok iyi bir kızdı. Biraz aptalcaydı, ama kötü bir insan değildi."</p>

  <p class="p5">"Bir süreden beri herkesi endişelendiren olaylara neden olduğunu, eşyaları çaldığını itiraf ettiği zaman ona inandınız tabii?" "Evet. Çünkü bunu kendisi söylemişti. Ama yine de... "&nbsp;"Celia'nın böyle bir şey yapamayacağını mı düşündünüz?" "Evet... Öyle." Len'in o sert tavırları değişmişti. Çünkü şimdi kendini savunmaya çalışmıyor, sadece ilgisini çeken bir konuyu çözümlüyordu. "Celia'da kleptoman hali yoktu. Ne demek istediğimi anlıyorsunuz, değil mi? Sonra... hırsız da olamazdı." "Bu hırsızlıkları başka bir nedenle yapamaz mıydı?" "Başka nedenle mi? Başka ne sebep olabilir?" "Diyelim ki, Colin McNabb'ın ilgisini uyandırmak istemiştir." "Pek akla yakın değil... "</p>

  <p class="p5">"Ama bu olay, Colin McNabb'ın ilgisini çekmiş." "Evet, orası öyle. Bizim Colin psikolojik anormalliklere meraklıdır."</p>

  <p class="p5">"İyi ya... Celia Austin belki bunu biliyor ve... "&nbsp;Len başını salladı. "Celia böyle bir şeyi düşünecek kadar zeki değildi. Yani öyle bir plan yapamazdı. Bir kere bilgisi yoktu." "Ama siz bu konuyu biliyorsunuz." "Ne demek istiyorsunuz?"</p>

  <p class="p5">"Yani sırf merhametinizden Celia'ya o şekilde hareket etmesini söylemiş olabilirsiniz."</p>

  <p class="p5">Len hafifçe güldü. "Benim böyle budalaca bir şey yapacağımı mı sanıyorsunuz? Siz çıldırmışsınız!"</p>

  <p class="p5">Müfettiş konuyu değiştirdi. "Elizabeth Johnston'un kâğıtlarına mürekkebi kim döktü dersiniz? Celia Austin mi, başkası mı?"</p>

  <p class="p5">"Başkası. Celia böyle bir şey yapmadığını söyledi. Ona inandım. Celia başkaları gibi Bess'e sinirlenmezdi."</p>

  <p class="p5">"Elizabeth'e kimler sinirleniyor? Bunun sebebi nedir?"</p>

  <p class="p5">"Bess, herkesi eleştirir." Len bir an düşündü. "Yani olur olmaz şeyler söyleyenleri. Masanın diğer tarafından bakar ve o ciddi tavrıyla, 'Korkarım bu sözünün gerçeklerle hiçbir ilgisi yok,' der. 'İstatistiklerin gösterdiğine göre... ' Böyle şeyler söyler işte. Tabii bu da insanın sinirine dokunur. Özellikle Nigel Chapman gibi aklına geleni söyleyiverenlerin."</p>

  <p class="p5">"A, evet... Nigel Chapman."</p>

  <p class="p5">"Mürekkep de yeşilmiş."</p>

  <p class="p5">"Demek bu işi Nigel'in yaptığını düşünüyorsunuz?"</p>

  <p class="p5">"Hiç olmazsa akla yakın bu. Kinci bir çocuktur. Ve sanırım ırk ayrımıyla ilgili bazı önyargılara saplanmış. İçimizde böyle düşünen bir o var zaten."</p>

  <p class="p5">"Elizabeth Johnston'un hatasını düzelterek kızdırdığı başka kimseler de var mı?"</p>

  <p class="p5">"Hım... Colin McNabb'ın birkaç kez tepesi attı sanırım. Sonra bir iki kez de Jean Tomlinson'un damarına bastı."</p>

  <p class="p5">Sharpe birkaç soru daha sordu. Ama Len Bateson başka bir şey bilmiyordu. Müfettiş kırmızı saçlı delikanlıdan sonra Valerie Hobhouse'la konuştu. Valerie şık, zarif, sakin ve ihtiyatlıydı. İki gencin aksine, hiç de endişeli değildi, Celia'yı sevdiğinden söz etti. Celia öyle zeki bir kız sayılmazdı. Zavallı, Colin McNabb'a âşıktı. Hali içler açışıydı.</p>

  <p class="p5">"Onun kleptoman olduğuna inanıyor musunuz, Bayan Hobhouse?"</p>

  <p class="p5">"Herhalde öyleydi. Bu konuda fazla bir şey bilmiyorum."</p>

  <p class="p5">"Biri Celia'yı böyle bir davranışa teşvik etmiş olamaz mı?"</p>

  <p class="p5">Valerie omuzlarını silkti. "Yani Colin denilen o ukala budalanın dikkatini çekmesi için mi?"</p>

  <p class="p5">"Çok anlayışlısınız, Bayan Hobhouse. Evet, ben de bunu kastediyorum. Bunu ona siz teklif etmediniz değil mi?"</p>

  <p class="p5">Valerie alaycı bir tavırla güldü. "Çok sevdiğim bir eşarbın ince ince kesildiğini unutuyorsunuz, dostum. Ben o kadar iyi kalpli değilim."</p>

  <p class="p5">"Hırsızlık etmesini ona başka birisi söylemiş olabilir, değilmi?"</p>

  <p class="p5">"Hiç sanmıyorum. Bence Celia karakterine uygun bir şekilde hareket ediyordu."</p>

  <p class="p5">"Karakterine uygun bir şekilde mi? Ne demek istiyorsunuz?"</p>

  <p class="p5">"Sally'nin ayakkabısı yüzünden yurt altüst olduğu zaman ben Celia'dan şüphe ettim. Celia, Sally'yi kıskanıyordu. Sözünüettiğim Saliy Finch... Yurttaki en hoş kız odur... Colin de onunla biraz ilgileniyordu. Parti gecesi Sally'nin ayakkabısının teki kayboldu. Kızcağız da toplantıya eski siyah elbisesi ve siyah ayakkabılarıyla gitmek zorunda kaldı. Celia ise bir şeye çok sevinmiş gibi bir tavırla ortada dolaştı durdu... Ama doğrusu ben onun hırsızlık ettiğinden, pudriyeri, bilezikleri çaldığından hiç şüphe etmedim."</p>

  <p class="p5">"Onları kimin çaldığını sanıyordunuz?"</p>

  <p class="p5">Valerie omzunu silkti. "Bilmem. Bu işi gündelikçi kadınlardan birinin yaptığını sandım."</p>

  <p class="p5">"Ya parça parça kesilen sırt çantası?"</p>

  <p class="p5">"Sırt çantasını da kesmişler miydi? Unutmuşum. Pek gereksiz bir şey yapmışlar doğrusu."</p>

  <p class="p5">"Siz uzun zamandan beri buradasınız değil mi?"</p>

  <p class="p5">"Şey, evet, Yurttakilerin en eskisi benim diyebilirim. Buraya geleli iki buçuk yıl oldu."</p>

  <p class="p5">"O halde yurdu herkesten iyi biliyorsunuz?"</p>

  <p class="p5">"Öyle sanırım."</p>

  <p class="p5">"Celia'nın ölümü hakkında ne düşünüyorsunuz. Bunun sebebi ne olabilir? Bunu biliyor musunuz?"</p>

  <p class="p5">Valerie başını salladı, iyice ciddileşmişti. "Hayır... Korkunç bir şey bu. Celia'nın ölmesini kim isteyebilir? iyi, zararsız bir kızcağızdı. Sevdiği adamla nişanlanmıştı ve... "</p>

  <p class="p5">"Evet ve?" Müfettiş bekledi.</p>

  <p class="p5">Valerie ağır ağır, "Cinayetin nedeni bu olamaz mı?" dedi. "Yani Celia nişanlanmıştı. Mutlu olacaktı. Ama bu da.. İçimizden birinin... deli... olduğunu göstermez mi?" Hafifçe titredi.</p>

  <p class="p5">Müfettiş Sharpe düşünceli bakışlarla onu süzdü. "Evet... Deliliği de unutmamalı... Peki, Elizabeth Johnston'un kâğıtlarına mürekkep dökülmesine ne dersiniz? Bu konuda bir fikriniz var mı?"</p>

  <p class="p5">"Hayır. Çirkin bir hareket bu. Celia'nın böyle bir şey yapmadığından eminim."</p>

  <p class="p5">"Peki bu kimin işi olabilir?" "Şey... Aklıma gelen pek de makul değil." "Olsun."</p>

  <p class="p5">"Benim acayip tahminlerimi öğrenmeyi herhalde istemezsiniz, müfettiş bey?"</p>

  <p class="p5">"Tersine öğrenmeyi çok isterim. Tabii bunun bir tahmin olduğunu bilir ve başkalarına da anlatmam."</p>

  <p class="p5">"Pekâlâ... Tabii yanılıyor olabilirim, ama bu bana Patricia Lane'in işiymiş gibi geliyor."</p>

  <p class="p5">"Sahi mi? Beni çok şaşırttınız, Bayan Hobhouse. Particia Lane aklıma bile gelmezdi. Bana gayet dengeli, nazik bir insan gibi gözüktü."</p>

  <p class="p5">"Bu işi onun yaptığını iddia etmiyorum. Ama... Pekâlâ da mümkün."</p>

  <p class="p5">"Peki, bunun sebebi ne olabilir?"</p>

  <p class="p5">"Patricia, Kara Bess'e sinirleniyor. Çünkü Kara Bess, Patricia'nın sevgili Nigel'ini eleştiriyor. Nigel zaman zaman gülünç iddialar ortaya atınca, onun yanlışını çıkarıyor."</p>

  <p class="p5">"Yani sizce bu işi Nigel değil de, Patricia Lane mi yaptı?"</p>

  <p class="p5">"Evet. Nigel bu zahmete katlanmaz. Herhalde böyle bir şey yapsaydı, o çok sevgili yeşil mürekkebini kullanmazdı. Nigel çok zekidir. Oysa Patricia'dan böyle budalaca bir şey beklenir. Nigel'den şüphe edecekleri aklına bile gelmemiştir."</p>

  <p class="p5">"Ya da bu işi, Nigel Chapman'a düşman olan ve ondan şüphelenilmesini isteyen biri yapmıştır."</p>

  <p class="p5">"Evet. Bu da mümkün."</p>

  <p class="p5">"Nigel Chapman'dan kim nefret ediyor?"</p>

  <p class="p5">"Hım. Örneğin, Jean Tomlinson... Sonra Len de Nigel'le sık sık tartışır... "</p>

  <p class="p5">"Bayan Hobhouse, morfin Celia Austin'e nasıl verildi dersiniz?"</p>

  <p class="p5">"Bunu çok düşündüm. Tabii önce akla kahve geliyor... O gece hepimiz salona doluşmuştuk. Celia'nın fincanı yakınındaki küçük masanın üzerindeydi. Kahvesini iyice soğutup içerdi. Cesur ve soğukkanlı biri etraftakilere belli etmeden fincana bir hap filan atabilirdi. Ama yine de tehlikeli olurdu bu. Yani... böyle bir hareket dikkati çekerdi."</p>

  <p class="p5">Müfettiş Sharpe, "Morfin hap halinde değildi," dedi.</p>

  <p class="p5">"Ya nasıldı? Toz halinde mi?"</p>

  <p class="p5">"Evet."</p>

  <p class="p5">Valerie kaşlarını çattı. "Bunu kahveye karıştırmak daha güç olmaz mıydı?"</p>

  <p class="p5">"Aklınıza kahveden başka bir şey gelmiyor mu?"</p>

  <p class="p5">"Celia bazen yatmadan önce sıcak süt içerdi. Ama o akşam böyle bir şey yaptığını sanmıyorum."</p>

  <p class="p5">"Bana o gece salonda olanları anlatır mısınız?"</p>

  <p class="p5">"Dediğim gibi, oturup konuştuk. Biri radyoyu açtı. Sanırım erkeklerin çoğu sokağa çıktı. Celia erkenden odasına çekildi. Jean Tomlinson da öyle. Şaliyle ben geç vakte kadar oturduk. Ben mektup yazıyordum. Sally ise ders notlarını okuyordu. Galiba en son ben yattım."</p>

  <p class="p5">"Yanı olağan bir geceydi?"</p>

  <p class="p5">"Evet, müfettiş bey."</p>

  <p class="p5">"Teşekkür ederim, Bayan Hobhouse. Şimdi bana Patricia Lane'i yollar mısınız?"</p>

  <p class="p5">Patricia Lane'in endişeli bir hali vardı ama öyle pek korkmadığı belliydi. Sharpe sorduğu sorular sonucunda yeni bir şey öğrenemedi. Patricia, Elizabeth Johnston'un kâğıtlarına Celia'nın mürekkep döktüğünden emindi.</p>

  <p class="p5">"Ama Bayan Lane, Celia böyle bir şey yapmadığını kesin şekilde söylemiş."</p>

  <p class="p5">Patricia başını salladı. "Tabii. Başka çare yoktu ki. Böyle bir şey yaptığı için utanıyordu... Bu diğer olaylara uyuyor, değil mi?"</p>

  <p class="p5">"Biliyor musunuz, bu olayda en çok ne dikkatimi çekti, Bayan Lane? olanların birbirini hiç tutmadığı."</p>

  <p class="p5">Patricia kızardı. "Herhalde Bess'in kâğıtlarına mürekkep dökenin Nigel olduğunu düşünüyorsunuz?... Mürekkep yüzünden tabii... Oysa bu öyle saçma ki. Yani... Nigel öyle bir şey yapsaydı, herhalde kendi mürekkebini kullanmazdı. Budala değildir. Zaten böyle şeylere tenezzül etmez."</p>

  <p class="p5">"Ama Bayan Johnston'la pek geçinemiyor, değil mi?" "Bess bazen insanın sinirine dokunuyor, ama Nigel'in aldırdığı yok." Patricia Lane heyecanla öne doğru eğildi. "Size bir iki şeyi anlatmaya çalışacağım... Nigel Chapman hakkında yani... Anlayacağınız, Nigel kendi kendisinin en büyük düşmanı. Tavırlarının hiç de hoş olmadığını herkesten önce ben itiraf ediyorum. Bu yüzden başkaları onun hakkında birtakım önyargılara saplanıyorlar. Nigel çok kaba. Herkesle alay ediyor. İnsanları kızdırıyor. Tabii onlar da Nigel hakkında kötü şeyler düşünüyorlar. Oysa aslında Nigel göründüğünün tümüyle tersidir. Herkesin kendisini sevmesini isteyen mutsuz ve çekingen tiplerden. Ama ne yazık ki, elinde olmadan düşündüğünün tersini söylüyor ya da yapıyor." Müfettiş Sharpe, "Ah," dedi. "Bu üzülecek bir şey." "Evet. Ama bu elinde değil... Her şeyin nedeni çok acı bir çocukluk dönemi geçirmiş olması. Babası çok sert ve ciddi bir adammış. Oğlunu hiçbir zaman anlamamış. Zaten Nigel'in annesine deçok kötü davranırmış... Kadın öldükten sonra Nigel babasıyla müthiş bir kavgaya tutuşmuş ve fırlayıp evden çıkmış. Babası, 'Sana bir kuruş vermem,' diye bağırmış. 'Hayatını kazanmana bak.' Nigel de, 'Senden hiçbir şey istemiyorum,' demiş. 'Zaten versen de almam.' Nigel'e annesinden biraz para kalmış. O da bununla hayata atılmış. Bir daha da babasını görmemiş, ona mektup bile yazmamış. Bir bakıma bu acı bir şey. Ama babasının kötü biri olduğu kesin. Nigel'in hayata küsmesine, başkalarıyla geçinememesine şaşmamak gerek. Annesi öldüğünden beri onunla kimse ilgilenmemiş. Çok zeki ama bünyesi zayıf. Normal bir insan olduğunu başkalarına göstermesi imkânsız." Patricia Lane sustu. Bu uzun ve heyecanlı konuşma yüzünden kızarmış ve soluk soluğa kalmıştı.</p>

  <p class="p5">Müfettiş Sharpe düşünceli düşünceli onu süzdü. O zamana kadar Patricia Lane gibilerle çok karşılaşmıştı. Kendi kendine, bu kız Nigel'e âşık, dedi. Genç adamın onu sevdiği yok, ama Patricia'nın kendisine bir anne şefkatiyle bakmasına razı oluyor. Herhalde babası aksi herifin tekiydi. Annesinin de kafasız bir kadın olduğu belli. Nigel'i şımartmış. Oğlunun üstüne düşerek, çocukla babasının arasındaki uçurumun büsbütün derinleşmesine neden olmuş... Böyle şey çok gördüm... Acaba Nigel Chapman, Celia Austin'e mi âşıktı? Hiç sanmıyorum. Ama olabilir... Eğer öyleyse... herhalde Patricia Lane buna çok kızıyor, üzülüyordu. Ama Celia'ya kötülük edecek kadar mı? Patricia bu yüzden cinayet işleyebilir miydi?... Sanmam. Zaten Celia, Colin McNabb'le nişanlanınca, bu cinayet nedeni de ortadan kalkmış oldu."</p>

  <p class="p5">Sharpe, Patricia Lane'e gidebileceğini söyleyerek Jean Tomlinson'u çağırttı.</p>

  <p class="p5">&nbsp;</p>
</body>
</html>
