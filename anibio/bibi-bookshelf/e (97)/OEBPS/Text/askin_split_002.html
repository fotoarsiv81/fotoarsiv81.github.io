<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik"><span class="idebold">ARTHUR SCHOPENHAUER</span></p>

    <p class="normal">(D. 22 Şubat 1788, Danzig – Ö. 21 Eylül 1860, Frankfurt am Main)</p>

    <p class="normal">Alman filozof. Annesi bir yazar, kız kardeşi de edebiyatçı olarak dönemlerinde ünlenmiş kimselerdi. Babası, işlerinin ters gitmesi üzerine içine düştüğü bunalım sonucu evinin önündeki kanala atlayarak hayatına son verdi; babaannesi de aklını yitirerek öldü. Ailedeki bu akli bozukluk belirtileri, Schopenhauer’in 1811-13 yılları arasında üç yıl boyunca akıl hastalarını inceleyip kendince bir teori oluşturmasının da nedenidir.</p>

    <p class="normal">Schopenhauer babasının ölümünden bir süre önce Fransa’ya gönderildi, burada birkaç yıl kalıp Fransızca öğrendi, Fransız devriminin etkilerine tanık oldu. Ardından, 1809’da tıp öğrencisi olarak Göttingen Üniversitesi’ne girdi. Hekimlikten çok, bilime duyduğu merak bu öğrenimi seçmesinde belirleyici oldu. 1810’da Kant felsefesiyle tanıştı. 1811 ile 1813 arası, Fichte’nin de yaşadığı Berlin’e geçerek burada üç yıl boyunca Berlin Chartie’de (akıl hastanesi) akıl hastalarını inceleme fırsatı buldu.</p>

    <p class="normal"><span class="ideitalik">Über die Vierfache Wurzel der Satzer vom Zureichenden Grunde</span> (Yeterli Neden Önermesinin Dört Farklı Kökü) başlıklı doktora teziyle 1813’te Jena Üniversitesi’nde beşeri bilimlere geçti ve orada felsefe doktoru unvanını aldı, Goethe ile tanışması onu renkler üzerine bir teori geliştirmeye yöneltti.</p>

    <p class="normal">Düşünürün <span class="ideitalik">Die Welt als Wille und Vorstellung</span> (İrade ve Tasarım Olarak Dünya) adlı kitabı 1819’da basıldı. Henüz otuz yaşındayken, kendi felsefi sisteminin bütün çerçevesini çizmişti. Yıllar sonra ikinci basımına ahlak felsefesiyle ilgili ekler yaptığı bu baş yapıtı, o dönemde hiç dikkate alınmadı.</p>

    <p class="normal">Mart 1820’de yaptığı ilk İtalya yolculuğunun ardından Berlin Üniversitesi’nde ders vermeye başlayan Schopenhauer üniversitede 24 dönem kaldı.</p>

    <p class="normal">İtalya’ya yaptığı bir yıllık ikinci yolculuğundan sonra hastalandı ve bir yılını Münih’te geçirdi. Üniversite profesörlüğünden ayrıldı ve kendini araştırmaya ve yazılarına verdi; kalan ömrünü geçirdiği Frankfurt’ta deneysel bilimlerdeki gelişmeleri izledi.</p>

    <p class="normal">1836’da, <span class="ideitalik">Über den Willen in der Natur</span>’u (Doğadaki İstem Üzerine) yayımladı. 1837-39 arasında Norveç ve Danimarka bilim kuruluşlarının desteklediği iki akademik yarışmaya katıldı: 1839’da sunduğu <span class="ideitalik">Über die Freiheit des enschlichen Willens</span> (İnsan İsteminin Özgürlüğü) ile birincilik ödülü kazandı. Ancak, <span class="ideitalik">Über das Fundament der Moral</span> (Ahlakın Temeli Üzerine) başarılı olamadı.</p>

    <p class="normal">Schopenhauer bu iki denemeyi daha sonra <span class="ideitalik">Die Beiden Grundprobleme der Ethik</span> (Ahlakın İki Ana Sorunu; 1841) başlığı altında birlikte yayımladı. 1851’de yayımlanan <span class="ideitalik">Parerga und Paralipomera</span> (Yarım Bırakılanlar ve Geride Kalanlar), Schopenhauer’in dünya çapında tanınmasına yol açtı.</p>

    <p class="normal">1857’de Bonn ve Breslau’da Schopenhauer’in felsefesi üzerine dersler verilmeye başlandı. Leipzig Üniversitesi ise görüşleri üzerine ilk bilimsel yarışmayı düzenledi. Yapıtları Fransızca’ya çevrildi; ünlü sanatçılar ise resimlerini yaptı.</p>

    <p class="normal">Schopenhauer son yıllarında yapıtlarının birçoğunu gözden geçirdi. 21 Eylül 1860’ta akciğer rahatsızlığı sonucu öldü. Ölümünden sonra da Julius Frauenstädt tarafından yapıtlarının genişletilmiş yeni baskıları yapıldı.</p>

    <p class="normal">Düşünürün diğer önemli yapıtları arasında <span class="ideitalik">Über das Sehen und die Farbe</span> (Görme ve Renkler Üzerine; 1816) ve <span class="ideitalik">Die Beiden Grundprobleme der Ethik</span> (Ahlakın İki Ana Sorunu; 1841) bulunur.</p>
  </div>
</body>
</html>
