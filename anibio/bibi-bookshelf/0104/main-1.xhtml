<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Ute burada tanıcına: ^er^ekten kötü&#160;bir ^oc-ukla</h2>
<p>Yeşil Balıklar Ülkesi'nde, buradan çok ama çok uzakta, Min adında bir çocuk yaşarmış ve kendisi yeryüzünde görülmüş görülecek belki de en kötü kalpli kızmış. En azından böyle düşünüyormuş tüm o eziyetlerine&#160;ve kibrine katlanmak zorunda kalan talihsiz&#160;okul ve oyun arkadaşları. Hayır, kaba kuvvet&#160;kullanan bir çocuk değilmiş Min; onun özelliği diğerlerine kötülük yapmak için dilini&#160;kullanmasındaymış. Hain, kırıcı ve acı veren&#160;şeyler söylemesindeymiş, başka bir deyişle.</p><div>
<p>Beatrice Masini EJDER ÇOCUK</p></div>
<p>Pek becerikliymiş başkalarının kusurlarını ve zayıf noktalarını bulmakta. Mesela azıcık toparlak olan Chao burnunu çekmeye görsün,&#160;Min hemen yaftalıyormuş oğlanı &quot;yağ topu,&#160;pis domuzun teki&quot; diye. Diyelim Liu ürkek ve&#160;içine kapanık bir kız olsun &quot;aptal istiridye&quot;ye&#160;dönüşüyormuş Min'in dilinde. Pin, koşuda&#160;yavaş olsa &quot;uyuşuk sümüklüböcek&quot; oluyormuş bir anda. Kimi bir köşeye kaçıp ağlayarak tepki veriyormuş, kimi benzer bir şekilde&#160;cevap vermeye kalkışarak... Ama Min ile laf&#160;dalaşma girmek de her babayiğidin harcı de</p><div><img src="main-12.jpg" alt=""/></div>
<p>ğilmiş doğrusu çünkü yeni ve en parlak hakaretleri en hızlı bulan, laf dalaşma en hazır olan yine o oluyormuş eninde sonunda.</p>
<p>Min'in annesiyle babası, diğer anne ve babaların şikâyetlerini dinliyorlarmış dinlemesine fakat bu lafları saçma endişeler&#160;olarak değerlendiriyorlarmış. Ne de olsa&#160;tüm ebeveynler, kendi çocuklarını savunmaya, kabahatlerini küçük göstermeye ve&#160;hatanın aslında başkalarında olduğunu düşünmeye meyillidirler. Gerçekten de, &quot;Ne&#160;sulugöz şu Min'in arkadaşları,&quot; diyormuş&#160;annesi. &quot;Hem de nasıl!&quot; diye katılıyormuş&#160;babası ve şöyle devam ediyormuş, &quot;Espri&#160;anlayışından nasiplerini hiç almamışlar.&quot;&#160;&quot;Bana sorarsan,&quot; diyormuş annesi, &quot;çocuklar kavga ederken kendi başlarının çaresine&#160;bakmalı, araya yetişkinleri sokmamaklar.&quot;&#160;&quot;Çok haklısın,&quot; diye cevap veriyormuş babası. &quot;Biz, başının çaresine hep tek başına&#160;bakabilsin diye yalnız bırakmıyor muyuz&#160;Min'i?&quot;</p>
<p>İşin aslı şuydu ki Min'in büyük birinden gelecek desteğe, cesaretlendirmeye ya da&#160;birinin onu savunmasına hiç ihtiyacı yok-</p><div>
<p>Beatrice Masini EJDER ÇOCUK</p></div><div>
<p>Beatrice Masini EJDER ÇOCUK</p></div><div>
<p>tu. Onun kılıç kadar keskin dili halihazırda ölümcül bir silahtı zaten. Ancak neden böyle&#160;davrandığını anlamak için dikkatli bir yetişkine ihtiyaç olabilirdi o kadar. Fakat başka&#160;zamanlardı onlar, bambaşka dünyalardı ve&#160;aslına bakarsanız kimse çocukların akıllarından ve gönüllerinden geçenleri çok fazla&#160;takmıyordu kafasına. Yazık oluyordu aslında çünkü biri kafasına takmış olsa bu öykü&#160;bambaşka bir öykü olacaktı; ama bambaşka&#160;değil bu öykü oldu işte ve onu anlatmanın&#160;vakti gelip çattı bile.</p></div><div>
<p>Birinci Bölüm</p></div><div><h2>\ş\e. burada</h2><h2>ö'fle bir şe.^ ^apar ki Kin<sub>; </sub>foktur af-fi ve u^gun .şekilde&#160;bulur oe.'zasıru</h2></div>
<p>Min, erkek çocukların arasında pek de popüler sayılmazdı; ama kızlar arasında öyleydi. Birçoğu her zaman olduğu üzere, onu&#160;taklit etmeye çalışıyordu ve onun gibi hain&#160;ve kırıcı olmak hayatlarının amacına dönüşmüştü. Zaten o da hedef tahtasına erkekleri&#160;oturtmayı tercih ediyordu. Ne de olsa erkekleri koşuda, kavgada ve benzeri faaliyetlerde&#160;yenemiyorlardı, dolayısıyla onları kelimeler&#160;gibi basit ve acı veren bir silahla aşağılama-</p><div>
<p>Beatrice Masini EJDER ÇOCUK</p></div>
<p>ya çalışmaya değiyordu. Min'in dokuzuncu doğum gününde sadece kızlara özel bir parti&#160;düzenlemesi bu nedenle son derece doğaldı.&#160;Davetli bütün kızlar da &quot;Evet, tabii ki orada&#160;olacağız, başka sözümüz olsa bile hemen&#160;iptal ederiz,&quot; diye cevap vermek için adeta&#160;birbirleriyle yarışmışlardı.</p>
<p>Min'in doğum günü partisi, evinin bahçesinde, üzerinde ahenkli meyve ağaçlarının yetiştiği uzun bir duvarla çevrili güzel bahçesinde düzenlenmişti. İlkbahar olduğu&#160;için ağaçların hepsi çiçeklere bürünmüştü&#160;ve ne zaman rüzgâr parmaklarını dalların&#160;arasında gezdirse çiçeklerin taçyaprakları,&#160;ellerini heyecanla çırpan çocukların üzerine pembe ve beyaz, zarif bir yağmur olarak&#160;düşüyordu. Daha da büyük bir heyecanla&#160;Min'in ailesinden gelen hediyelere hayran&#160;oluyorlardı: Farklı renklerde ipekten giydirilmiş ikiz oyuncak bebek, ejderha şeklinde&#160;bir uçurtma, yeşim taşından şıkır şıkır bir&#160;dizi bilezik ve anneannesinin hediye ettiği, yine yeşim taşından fakat bu defa mat,&#160;kenarları altın işlemeli, mavi ipek kordona&#160;asılı küçük balık... Min bu kolyeyi hemen</p>
<p>turuncu kıyafetinin üzerine takıvermişti. &quot;Ne güzel şeyler bunlar,&quot; diye mırıldanıyordu kızlar. Aralarından bir tanesi elini uzatıp yeşim taşından yapılma pürüzsüz balığı okşamaya cesaret etmişti. Fakat&#160;Min, &quot;Haydi, yemeğe gidelim!&quot; diye bağırarak uzaklaştırmıştı onu. Evet, kendi eşyaları konusunda çok kıskançtı küçük kız.&#160;Yemekte pirinçten tatlılar, ballı turtalar ve&#160;tebrik anlamı taşıyan kırmızı şekerli balık&#160;şeklinde tatlılar vardı; ancak etrafta doğum günü pastası görünmüyordu. Bunun&#160;nedeni o sırada o taraflarda pasta diye bir&#160;şeyin bilinmiyor olmasıydı. Bu kadar tatlı&#160;bir ortamda, taçyaprakları ve yenecek bunca güzel şey arasında, çocuklar neredeyse&#160;normal görünüyorlardı; Min bile belki de&#160;dilinin üzerinde eriyen şekerden yumuşamış olacak, istisnai şekilde herkese nazik davranıyordu. Partinin başladığı andan&#160;beri ağzından tek bir kırıcı söz çıkmamıştı.&#160;Fakat daha sonra biraz geç kalmış olan&#160;Liu gelmişti. Evet, Min'in deyişiyle hani&#160;şu &quot;aptal istiridye&quot; olan kız... Liu, aceleyle bahçeye gelip nefes nefese Min'e etrafı</p><div>
<p>Beatrice Masini EJDER ÇOCUK</p></div><div><div><img src="main-13.jpg" alt=""/></div></div>
<p>pirinç kâğıdı ile sarılmış ve kırmızı, güzel bir mühürle kapanmış bir paket vermişti.&#160;İstediği zaman iyi huylu olmayı pek iyi beceren Min, teşekkür edercesine eğilmiş ve&#160;konuğuna:</p>
<p>&quot;Pirinç tatlısı alır mısın? Yeşil çay içer misin? Hediye için teşekkür ederim, hemen açacağım,&quot; demişti. Ardından mührü kırıp&#160;hediyenin kabını çıkarmak için uğraşmaya&#160;başlamıştı.</p>
<p>Oysa beklese çok daha iyi olacaktı. Çünkü ne olduysa ondan sonra oldu ve olanlar kelimenin tam anlamıyla korkunçtu. Min mührü&#160;kırmayı başardı, paketi açtı, hediyesini elinde&#160;evirdi çevirdi ve sonra şöyle söylendi:</p>
<p>&quot;Ne saygısız bir hediye bu!&quot;</p>
<p>Herkes hediyeyi görebilmek için çevresinde toplanmıştı. Min, çerçevesiyle sapı açık renk ahşaptan çiçek ve goncalarla süslenmiş, enfes, küçük bir ayna gösteriyordu.</p>
<p>&quot;Ama... Bu bir ayna,&quot; demişti en yakınındaki kız. &quot;Ve çok güzel,&quot; demişti ikinci en yakınındaki kız.</p>
<p>&quot;İğrenç bir şey bu,&quot; diye cevap vermişti Min. &quot;Kızlara ayna hediye edilmez. Eğer be-</p><div>
<p>Beatrice Masini EJDER ÇOCUK</p></div><div><div><img src="main-14.jpg" alt=""/></div></div>
<p>nim gibi güzellerse tabii ki ihtiyaçları olmaz aynaya. Eğer aranızdaki bazı kızlar gibi çirkinse onlara o hayvan burunlarını günde yüz&#160;kere göstererek onları aşağılamak hiç yakışık almaz. Liu, seni istiridye kafalı, aptal şey.&#160;Zaten istiridyenin açıkgözünü şu ana dek hiç&#160;görmedim doğrusu.&quot;</p>
<p>Bu sözlerin ardından o kötü kahkahalarından birini koparmıştı. Ancak diğer kızlar ilk defa ona katılmamışlardı. Hepsi rahatsız&#160;olmuştu: Hediye gerçekten de çok tatlıydı ve</p>
<p>Liu onu seçip özene bezene paketlediğinde pek tabii ki Min'in ona atfettiği niyetlerden&#160;hiçbirini taşımıyordu. Hem sonra tatlı mı tatlı bir öğleden sonrayı paylaşıyorlardı, her şey&#160;iyi gidiyordu, güneş vardı, çiçekler ve leziz&#160;tatlılar vardı: Her zamanki gibi haince davranıp tüm bunları mahvetmek niyeydi? Hayır, kızlardan biri bile suç ortaklığı anlamına&#160;gelen minik bir tebessüm dahi etmemişlerdi. Böyle davrandıkları için şanslıydılar da&#160;çünkü kader ağlarını tam o sırada Min için&#160;(arayan cezasını bulur) örmeye başlamıştı.&#160;Liu'nun paketini kapalı tutan şimdi kırılmış&#160;mühürde kızın ailesinin sembolü olan bir ejderha kabartısı vardı. Ejderha aynı zamanda&#160;Liu ve tüm sevenlerinin koruyucu tanrısıydı.&#160;Ne zaman zorda kalsalar yanı başlarında belirir ve onlara dehası ve tutkusuyla yardım&#160;ederdi. Liu'nun böyle ağır bir şekilde aşağılandığını işiten ejderha, mührün parçaları&#160;arasından fışkırarak korkuyla geri&#160;çekilen çocukların ortasında&#160;korkunç formuna büründü.</p>
<p>Bedeni parlak kırmızı, kulağının uçları yeşil renk-</p><div>
<p>Beatrice Masini EJDER ÇOCUK</p></div><div><div><img src="main-15.jpg" alt=""/></div></div><div>
<p>Beatrice Masini EJDER ÇOCUK</p></div>
<p>te, gözleri ışıklar saçan yeşim taşından orta boylu bir ejderhaydı bu.</p>
<p>&quot;Sen,&quot; diye gürledi Min'e dönerek, &quot;sen ki sahibime böyle zalim davranmaya cesaret&#160;ettin, onu küçük düşürüp hediyesini reddettin, sen ki kalbinde için için yanan kötülükle,&#160;açgözlü parmaklarınla mührümü paramparça&#160;ettin, sen ki iyiliği ve nezaketi değersiz görüp&#160;zalimliğe hürmet ettin... Cezalandırılacaksın&#160;çocuk ve bütün bir yıl boyunca tüm dünyayı&#160;benim görüntümde dolaşacaksın. Gelecek&#160;doğum gününde burada yeniden görüşeceğiz,&#160;bakalım o zamana dek görüntünü değiştirmeye yetecek kadar değişmiş olacak mısın?&quot;</p>
<p>Kırmızı ejderha bir anda kaybolmuş ve yerine, Min'in siyah ve parlak, küçücük gözlerine sahip, sinirli mi sinirli biraz daha ufak&#160;bir ejderha çıkmıştı ortaya. Çığlık atıyor, duman ve alev püskürtüyor, pençeleriyle yeri&#160;eşeliyor, pütürlü derisini soymak istercesine&#160;toprakta sürünüyordu. Ama tabii ki mümkün&#160;değildi bu.</p>
<p>&quot;Ne duruyorsunuz şapşal patatesler? Şu çirkin deriden çıkartın beni, yırtıp atın şunu,&#160;yardım çağırın, bir şeyler yapın!&quot;</p><div><div><img src="main-16.jpg" alt=""/></div></div><div>
<p>Beatrice Masini EJDER ÇOCUK</p></div><div><div><img src="main-17.jpg" alt=""/></div></div><div><div><img src="main-18.jpg" alt=""/></div></div>
<p>Fakat kızlar, her hakaretinde ondan biraz daha uzaklaşıyorlardı, sonunda kaçmaya başladılar. Küçük ejderhanın karşısında bir&#160;tek Liu kalmıştı, gözlerine bakarak:</p>
<p>&quot;Üzgünüm,&quot; diye fısıldamıştı, &quot;böyle olmasını istemezdim.&quot;</p>
<p>&quot;Hem de nasıl isterdin! Bütün bunlar olduysa senin yüzünden oldu, seni çirkin,&#160;aptal istiridye seni! Şu iğrenç ejderhanı çağır hemen ve ona beni serbest bırakmasını&#160;söyle!&quot;</p>
<p>&quot;Bunun için de üzgünüm,&quot; demişti Liu. Yanakları kırmızıydı ve sesi daha yüksek ve&#160;daha kararlı çıkıyordu. &quot;Ama kendi zevkime&#160;göre çağıramam ejderhayı. Ne zaman ortaya&#160;çıkacağına ve ne yapacağına ancak o karar&#160;verir. Onun üzerinde hiçbir gücüm yok benim. Fakat o deriden çıkmak istiyorsan onun&#160;söylediklerini yapsan iyi olur.&quot;</p>
<p>Bunu söyleyip dönüp gitmişti.</p>
<p>Çocuk ejderha Min, partinin artıkları arasında, rüzgârın üflediği taçyaprakları yağmuru altında bir başına kalakalmıştı. Derken bir şeylerin üzerine basmış ve acıyla inle-mişti. Liu'nun hediye ettiği küçük aynanın</p>
<p>kalıntılarıydı bunlar. Ayna, sinir harbinin etkisiyle bin parçaya bölünmüştü. Min, üzerinde siyah kan damlalarının parladığı ayağına baktı, parmaklarının arasına, aynanın&#160;kocaman bir parçası saplanmıştı. Çıkartmaya&#160;çalışırken onu, neye benzediği birden çarptı&#160;gözüne: Kırmızı burnu, yakıcı kara gözleri,&#160;her yanı pullu vücudu... Müthiş bir sahneydi&#160;doğrusu. Yüksek se&#160;rak hizmetkârlarını&#160;&quot;Gelin, yardım&#160;yaralandım!&quot;</p><div><div><img src="main-19.jpg" alt=""/></div></div><div>
<p>Beatrice Masini EJDER ÇOCUK</p></div>
<p>Hizmetkârlar sesi duymuş fakat bahçede bir ejderha olduğunu gördüklerinde yardım&#160;çağırmak için kaçıvermişlerdi. Döndüklerindeyse sayıları iki katma çıkmıştı ve ucu sivri&#160;sopalarla silahlanmışlardı. Ejderhayı kaçırmak için merhametsizce dürtüyorlardı onu.</p>
<p>&quot;Geri zekâlılar, benim, efendiniz Min!&quot; diye bağırıyordu çocuk ejderha. Fakat kimsenin, ağzından alevlerle dumanlar çıkan&#160;kırmızı bir ejderhanın ne dediğini dinlemeye&#160;hevesi yoktu. Böylece Min, kanlar içindeki&#160;ayağı, ayna parçasının battığı yerde duyduğu&#160;büyük acıyla ve kalbinin içindeki sinirli mi&#160;sinirli karmaşayla, kanatlarını açıp el yordamıyla (aslında ilk uçuşuydu bu) uçmaya&#160;mecbur kalmıştı.</p>
<p>25</p>
<p>Ikiv\cî Bölüm \ş\e. buradia&#160;telerii ejderha Kin’i&#160;ilk ve pek de .şaşırtıcı&#160;olmadan maceralarında</p>
<p>Min, havada kendisini sarsıp dengesini kaybetmesine ve birkaç metre düşmesine neden olan sonra da kanat darbeleriyle yeniden&#160;yükselmesini sağlayan içindeki öfke ve hırsa -pek de başarılı olamadan- hükmetmeye&#160;çalışarak uçmuş, uçmuştu. Karşıdan bakınca komik görünüyordu doğrusu, gerçek bir&#160;ejderhaya atfedilen gurur ve asaletten eser&#160;yoktu onda. Neyse ki kendini göremiyordu&#160;çünkü görse daha da sinirlenecekti. Havada</p>
<p>dengesini sağlamayı öğrendiğindeyse kanatlarının enerjisinden faydalanarak süzülmeyi ve yere inmeyi denemişti; fakat nereye inmek&#160;isterse istesin hep çığlık çığlığa bağıran biri&#160;çıkıyordu:</p>
<p>“Ejderha! Uçan bir ejderha! Kırmızı bir ejderha tepemize çullanmak üzere!&quot;</p>
<p>Bu çığlığı duyan diğerleri de taşlar, kayalar, kurşun saçmalarla, ok ve yayla silahlanıyor ve onu alaşağı etmek ya da en azından kaçırmak için ejderhayı vurmaya çalışıyorlardı. Birçok kez yere inmeyi denemişti çünkü&#160;acıkmaya, susamaya başlamıştı ve ayağı gittikçe daha çok ağrıyordu. Birçok kez gelen&#160;darbeleri atlatmak için yorgun argın yeniden&#160;uçmaya devam etmek zorunda kalmıştı.</p>
<p>&quot;Ne güzel bir çocuktum ben,&quot; diye düşünüyordu acı acı. “Çocukların arasında en güzeliydim, öyle güzeldim ki bana bunu söyleyecek bir aynaya ihtiyacım yoktu. Şimdiyse</p><div>
<p>Beatrice Masini EJDER ÇOCUK</p></div><div><img src="main-20.jpg" alt=""/></div><div>
<p>Beatrice Masini EJDER ÇOCUK</p></div>
<p>herkesin uzak durmak istediği bir canavarım.&quot;</p>
<p>Ağlıyor, acıdan çok öfke gözyaşları döküyordu. Artık bitmişti Min, daha fazla kontrol edemeyecekti kendini. Köylerle şehirler uzakta kalmıştı, altındaysa kimsecikler yoktu ya da öyle görünüyordu; böylelikle&#160;riske girmeden oralarda bir yere inebileceğini düşündü. Başka da seçeneği yoktu hani;&#160;uçmaya devam edemeyecek kadar yorgun&#160;düşmüştü. Bambu ormanında tek başına yaşayan ve şifalı otlar arayıp toplayan yaşlı bir&#160;kadın, ejderhayı işte tam o sırada görmüştü.&#160;Uçmak yerine kendi çevresinde dönen şu&#160;küçük ejderhanın beklenmedik hareketlerini&#160;izlemek eğlendirmişti onu. Bir de boynuna&#160;küçük ve parlak bir şey, üzerine ışınlar geldiğinde güneşin öpüp yeniden öptüğü bir şey&#160;asılıydı. İhtiyar, &quot;Herhalde bu taraflara inecek,&quot; diye kıkırdamıştı kendi kendine ve asabiyetle kasılan, pullarla kaplı bu kırmızı virgüle bakakalmıştı. Öngörüsü doğru çıkmış,&#160;kısa süre sonra minik ejderha yere inmişti.&#160;Otların arasında perişan halde yuvarlanmış,&#160;tıpkı ters dönmüş ve tek başına doğrulma-</p><div><div><img src="main-21.jpg" alt=""/></div></div><div>
<p>Beatrice Masini EJDER ÇOCUK</p></div>
<p>yı beceremeyen iri bir böcek gibi ayakları havada sırtüstü öylece kalakalmıştı. İhtiyar&#160;ona yaklaşmış dört ayak üstünde dik durana&#160;dek itmişti onu. Dumanlar içinde, sinirinden&#160;köpüren ejderhacık aynı zamanda yorgunluktan bitap haldeydi, bu nedenle tekrar yere&#160;devrilmesi uzun sürmemişti.</p>
<p>&quot;Bakalım burada neyimiz var?&quot; demişti. &quot;Şuna da bak hele: Boynunda yeşim taşından&#160;bir balık taşıyan küçük kırmızı bir ejderha.&#160;Tebrik ifadesidir bu balık, barışın ve refahın&#160;simgesidir... Bir şey bana bunun bir hediye&#160;olduğunu; başka bir şeyse bu ejderhacığm&#160;ne böyle bir hediyeyi ne de bir başkasını hak&#160;ettiğini söylüyor.&quot;</p>
<p>Pek tabii Min cevap veremiyordu bu sözlere. Geriye kalan tüm enerjisiyle söylemeye çabaladığı şey:</p><div><img src="main-22.jpg" alt=""/></div>
<p>&quot;Çirkin ihtiyar seni, aptal şey, rahat bırak beni, pörsümüş ellerinle bana dokunma sakın, yoksa ne yapacağımı bilirim, &quot;di; fakat&#160;sadece üfleyip püflemelerle inilti sesleri çıkıyordu. Ejderha diline hükmetmek hele ki&#160;ilk defa sahip olunuyorsa hiç de kolay değildir. Sonuç olarak Min, ne en sevdiği silahını&#160;kullanabilmiş ne de bir ejderha değil çocuk&#160;olduğunu, bu cezanın kesinlikle adaletsizce&#160;verildiğini, düzeltilmesi gerektiğini ve yeniden çocuk olmak istediğini anlatabilmişti.&#160;Üstelik kendi güçsüzlüğünün daha çok farkına varıyor, daha çok sinirleniyordu. Sonuç&#160;olarak pullarının kırmızısı daha da kızarıyor,&#160;gözlerinde şimşekler çakıyor ve tüm sinir&#160;içinde kapalı kaldıkça kalbi neredeyse patlayacak gibi oluyordu. Bu da yetmezmiş gibi&#160;yorgundu, gözleri kapanıyordu ve neredeyse&#160;unuttuğu yaralı ayağı fena halde sancıyordu.&#160;Fakat yaşlı kadın fark etmişti bu ayağı ve&#160;şöyle demişti:</p>
<p>&quot;Ayl Ay! Zavallı yaratık, neden ahlayıp pufladığın şimdi anlaşıldı. Ama endişelenme,&#160;ayağını ben düşünürüm.&quot;</p>
<p>Kendinden emin, atik hareketlerle cebin-</p><div>
<p>Beatrice Masini EJDER ÇOCUK</p></div><div><img src="main-23.jpg" alt=""/></div>
<p>den ahşap, minik bir cımbız çıkardı, ejderhanın yaralı ayağını tuttu, çevirdi, ayna parçasını çekip çıkardı. Kaynamış şifalı bitkilerle yarasını temizledi ve yarayı güzel bir fiyonkla&#160;bağladığı uzun bir gazlı bez parçasıyla sardı. Min neler olduğunu fark etmemişti bile;&#160;fakat hemen bir rahatlama duymuştu. Biraz&#160;şifalı otların gücünden biraz da bizimle binlerinin ilgilenmesi her zaman güzel olduğu&#160;için duymuştu bu rahatlamayı. Böylesi hoşumuza gider, kendimizi iyi hissettirir. Böylece&#160;siniri geçti denemese de çünkü siniri kolayca kapının önüne konamayacak kadar sadık&#160;bir dosttu, en azından biraz sakinleşmişti.</p>
<p>&quot;Gel bakalım ejderhacık. Geç oldu ve ikimiz de yorulduk. Gidip dinlenelim. Evimde sana&#160;da yer var,” demişti cömert ve nazik ihtiyar&#160;kadın. Min de onu takip etmek dışında ne&#160;yapacağını bilememişti. Ne de olsa karanlık&#160;çöküyordu. Çok korkardı o karanlıktan...&#160;Yalnızdı ve tanıdıklarından fazlasıyla uzaklardaydı, üstelik geçirdiği dönüşümden ve&#160;yarasından dolayı derbeder olmuştu.</p>
<p>&quot;Nasılsa yarın uyanır uyanmaz eve dönerim, şu aptal Liu'yu bulur ona beni yeniden çocuğa döndürmesini emrederim,&quot; demişti kendi kendine. Yapılan ve söylenen bazı şeyleri geriye almanın öyle kolay olmadığını, bunların sonuçlarına katlanmak gerektiğini hâlâ anlayamamıştı.&#160;Oysa ertesi sabah hiçbir yere gitmemişti. İhtiyarın ona verdiği bisküvi ve soya sütünden&#160;oluşan zengin kahvaltıya rağmen hâlâ çok&#160;yorgundu ve ne tarafa gideceğini anlamak&#160;için yukarı baktığında sadece gökyüzünü&#160;görmüştü, ortada ne bir tabela ne bir iz ne&#160;de işaret vardı. Cesareti kırılmış, başını pençelerinin arasına sokup yere indirmişti. İhtiyar kadın şöyle demişti ona:</p><div style="border-rigth:solid;">
<p>Beatrice Masini EJDER ÇOCUK</p></div><div>
<p>Beatrice Masini EJDER ÇOCUK</p></div>
<p>&quot;Yok öyle, burada yan gelip yatılmaz, burada çalışılır. Kahvaltını yaptın, şimdi benim için çalışacaksın. Ormana ot aramaya gidiyoruz. Bana yardım edeceksin sen de.&quot;</p>
<p>Ve Min boyun eğmişti. Çünkü en isyankâr, en vahşi çocukların bile bazen tam da buna,&#160;binlerinin onlara ne yapacaklarını söylemesine ihtiyaçları vardır. Ardından söyleneni yaparlar ve böylesinin iyi olduğunu keşfederler.&#160;Min uyanık ve öğrenmeye hazır bir çocuktu,&#160;ihtiyarın derslerini dinlemiş ve acıları geçirip&#160;yeniden güçlü olmayı sağlayan iyi otlarla;&#160;acıtan, zayıflatan ve zehirleyen kötü otları&#160;ayırmayı çabucak öğrenmişti. Dinleye dinleye elinde gerekli malzemeler varsa insanlara ne büyük iyiliklerle ne büyük kötülükler&#160;yapılabileceğini fark etmişti. Yaşlı kadını izleyerek ayıklamayı, kesmeyi, doğramayı, karıştırmayı, özünü çıkarmayı anlamıştı; fakat&#160;sahip olduğu koca pençeleriyle bir sürü hata&#160;yapmadan beceremiyordu bunları yapmayı.&#160;Fakat birkaç haftaya kalmadan sık bambu&#160;ormanında, doğru otları yanlış olanlardan&#160;ayırmayı pek güzel becerir olmuştu. Bir nefesiyle sonuncuları kavuruyor, böylece kimse</p><div><div><img src="main-24.jpg" alt=""/></div></div><div>
<p>Beatrice Masini EJDER ÇOCUK</p></div>
<p>zehirli yaprakları istemeden de olsa yemek zorunda kalmıyordu. Pençesinin bir darbesiyle faydalı otları saplarından kesiyordu,&#160;daha sonra ihtiyar kadın onları toplayıp büyük bir sepete düzenlice yerleştiriyordu. Yaşlı&#160;kadının kulübesine o ya da şu hastalığa çare&#160;olacak şifalı otları aramak için ne zaman bi-rileri gelse kırmızı ejderhayı gördükleri anda&#160;hemen geri çekiliyorlardı. Fakat yaşlı kadın,&#160;&quot;Bir şey yapmaz, köpek yavrusu kadar iyi&#160;huyludur,&quot; diyordu. Böylece çocuklar bazen&#160;onu bir kerecik okşayabilmek için ellerini&#160;uzatmayı göze alıyorlardı. Min ise kısa süre&#160;önce, &quot;Çek o pis ellerini, sümüklü!&quot; diyecek&#160;olan o Min ise, bu dokunuşlarla okşayışlara&#160;bırakıyordu kendisini. Çok hoşuna gittiği&#160;için yapıyor değildi bunları; fakat yaşlı kadın&#160;kendisine nazik davranıyor, yemeğin iyisini&#160;ona veriyor, kendisiyle sürekli konuşup bir&#160;şeyler açıklıyor, dünyayı anlatıyordu. Dolayısıyla tüm bunların karşılığını kaba davranışlarla görmeyi pek tabii hiç hak etmiyordu.&#160;Bir alışkanlıktır nezaket: Eğer biri nazik&#160;davranmaya, teşekkürler, rica ederim, özür&#160;dilerim demeye, diğerlerine elini uzatmaya,</p>
<p>gülümseyişe gülümseyişle cevap vermeye ve hatta önce kendin gülümsemeye alışırsan tüm&#160;bunları yapmak yavaş yavaş doğal gelir sana.&#160;Nezaket bulaşıcıdır: Sana nazik davranan&#160;birinin yakınında olursan elin mahkûm sen&#160;de ona karşı nazik olursun, karşılığında daha&#160;azını yapamazsın. İyi gelir nezaket: Nazik&#160;olanın bu dünyadaki hali öyle olmayandan&#160;daha iyidir. Min; insanları iyileştiren, karşılığında ne para ne ödeşmek için bir şey&#160;isteyen, üstelik hep gülümseyen, güzel bir&#160;söz söyleyen ihtiyar kadının yanında sadece&#160;durarak işte bütün bunları fark etmeden öğ-renivermişti. Bu noktada Min'in asabi, küstah, can sıkıcı ve sinir bozucu olmayı kimden&#160;gördüğünü sorabiliriz kendimize. Çünkü biraz karakter meselesidir bu, nasıl olduğunla&#160;ilgilidir; biraz da çevrendeki örneklerle, kişinin neler görüp neler duyduğu ile alakalıdır.&#160;Fakat hikâye geriye değil ileriye gidiyor ve&#160;biz de Min'in yavaş yavaş değiştiği bir noktaya varmış bulunuyoruz. Haydi, bir bakalım&#160;ona, hasta bir çocuğun kendisini okşamasına&#160;izin verir ve onu ısırmazken otların efendisi&#160;ihtiyarın yanında yorulmak nedir bilmeden</p><div>
<p>Beatrice Masini EJDER ÇOCUK</p></div><div>
<p>Beatrice Masini EJDER ÇOCUK</p></div>
<p>çalışırken, akşamları yorgun argın ve huzurlu bir halde, ateşin yanında tıpkı bir kedi gibi kıvrılırken... Bilemeyiz ejderhanın kafasından neler geçtiğini; ama onu görüyor, sesini&#160;duyuyoruz ve bu Min, birkaç satır önce tanıdığımız Min'den daha çok hoşumuza gidiyor.&#160;İhtiyar kadın, kırmızı ejderhanın boynunda&#160;sallanan yeşim taşından balığı hemen fark&#160;etmişti ve ona sanki canlıymışçasına seslenmeyi alışkanlık edinmişti:</p>
<p>&quot;Evet, sevgili minik balık, sahibin olan ejderha pek iyi bir ejderhacık,&quot; diyordu. &quot;Öyle mütevazı, öyle yumuşak başlı ki artık böylesi&#160;hiç bulunmuyor,&quot;</p>
<p>Kim bilir ne kadar uzakta olan anneannesinin bu sözleri işitip belki de onunla</p><div><img src="main-25.jpg" alt=""/></div>
<p>gurur duyuyor olması Min'e mümkün gibi geliyordu. Yaşlı kadın ona, &quot;Bir balık gibi ol,&#160;ejderhacık ve öğren. Hızlı ol, sessiz ol, çalışkan ol. Böylece refah getirirsin çevrene,&quot;&#160;de diyordu. Gerçeği söylemek gerekirse Min&#160;kendini pek az balık ve hem görüntüsünden hem de başına gelen bu beladan dolayı&#160;çokça ejderha gibi hissediyordu. Hâlâ öfke&#160;nöbetlerine kapılıyor fakat böyle olduğunda&#160;bambu ormanına koşup sinirini ağaç kabuklarını pençeleriyle tırmalayarak ve bazı&#160;kuru ot yığınlarını yakarak çıkarmaya çalışıyordu. Ne yapıyorsa tek başına, kimseye&#160;zarar vermeden yapıyordu. İhtiyar kadın tüm&#160;bunları sessizce izliyor ve başını sallıyordu.&#160;Zamanla kapanır yaralar. Gönül yaralarıysa&#160;kapanmak için daha çok zamana ihtiyaç duyar. Ejderha Min'in ayağının üzerinde sadece ufak bir iz kalmıştı. Fakat yüreği ve kibri&#160;yanıyordu hâlâ. Onlarla beraber, eve dönme,&#160;önceden olduğu şey olma arzusu da yanıp&#160;duruyordu. Hayır, az biraz değişmişti; fakat&#160;eninde sonunda yine kara gözlü, çocuk yanaklı olmak istiyordu. Ve bu arzu içinde harlı&#160;bir ateş gibi yanıyor ve ona gitmeyi, gitmeyi</p><div>
<p>Beatrice Masini EJDER ÇOCUK</p></div><div>
<p>Beatrice Masini EJDER ÇOCUK</p></div><div>
<p>ve gitmeyi istetiyordu. Söylenmeyen birçok şeyi anlayan ihtiyar bunu biliyordu. Böylece&#160;günün birinde minik ejderhaya baktı ve şöyle&#160;dedi:</p>
<p>&quot;Git küçük ejderha. Buradaki zamanın doldu. Aradığın her neyse haydi git, bul onu.&quot;</p>
<p>Min pençeleriyle üç kere yeri eşeledi, selam verip havalanmaya başladı. İhtiyar&#160;kadın, ejderhacık uzaklaşırken arkasından&#160;bakıp başını yavaşça sallamıştı.</p></div><div>
<p>Öc,üv\cü Solüm</p></div><div><h2>\şte. burada Mrv &lt;^ırak bir&#160;&#160;&#160;&#160;olarak</h2><h2>^ıkar karşımıza</h2></div>
<p>Kendisine anneannesini hatırlatan ihtiyar kadından aldığı iyi derslere rağmen Min'in&#160;içi hâlâ öfke ve şiddetle doluydu. Uçmak ve&#160;özgürlük hissi, tıpkı havanın ateşi beslediği&#160;gibi besliyordu bu öfkeyi. Açlığın ısırıklarını yatıştırmak amacıyla başaklarını birbiri&#160;ardına mideye indirmeyi kafasına koyduğu&#160;tarlanın tam ortasında baskına uğradığında,&#160;işte bu yüzden debelenip boğuşmuş, oraya&#160;buraya pençe ve kuyruk darbeleri savurmuş-tu. Fakat onu bulan çiftçi, kuşları yakalamak&#160;için kullandığı ağı tepesine savurup onu hareketsiz hale getirmeyi başarmıştı.</p><div style="border-rigth:solid;"><div><img src="main-26.jpg" alt=""/></div></div>
<p>&quot;Şuna bakın hele,&quot; demişti çiftçi, Min bu sırada debelenmeye devam ediyordu. &quot;Küçük kırmızı bir ejderha... Şans getirir derler.&#160;Her neyse ne getireceğini çok geçmeden öğrenirim nasılsa. Küçük ama gücü kuvveti yerinde, nasıl idare edileceğine bakmak gerek,&#160;hepsi o kadar. Tüm bu enerjiyi iyi bir amaç&#160;uğruna harcamak için bir fikrim var...&quot;</p>
<p>Tarla işlerinde pek faydalı olan çiftçinin öküzü kısa süre önce ölmüştü. Uyanık biri&#160;olan çiftçi, minik ejderhanın boyutlarında&#160;deriden bir askı yapıvermiş ve onu göğsüne&#160;takıp ejderhayı sabana bağlamıştı. Geç kalmış bir hasat için toprağının bir bölümünü&#160;hemen altüst etmesi gerekiyordu.</p>
<p>&quot;İyi olursan ejderhacık sana da öküzüme davrandığım gibi iyi davranırım. On beş yıldır dürüstçe yaptığım şu işte bir kez olsun&#160;ne kamçımı kaldırdım ona ne de sopamı...&#160;Otun en iyisini, en tazesini, suyunu hep seve&#160;seve verdim. Dertlerimi anlatırdım ona, o da&#160;kocaman iyi huylu gözleriyle bakardı bana.&#160;O gözlerin içinde sorunlarımın çözümünü&#160;bulduğumu sanırdım.&quot;</p>
<p>Fakat ne de olsa öküz değildi ejderha;</p><div>
<p>Beatrice Masini EJDER ÇOCUK</p></div><div><img src="main-27.jpg" alt=""/></div>
<p>yine de Min bazı durumlarda isyan etmenin yeri olmadığını, uyum sağlamanın daha iyi olacağını anlamayı öğrenmişti. Askının&#160;düşüp düşmediğini görmek için birkaç kez&#160;zıplayıp sıkı ve sağlam olduğunu gördükten&#160;sonra ona ejderhalık, daha doğrusu öküzlük&#160;yapmaktan başka bir şey kalmadığına karar&#160;vermişti. Yeniden bir çocuk olmaya çalışıyordu ve öküz taklidi yaparak bunun nasıl&#160;gerçekleşebileceğini anlamıyordu; fakat ihtiyar kadından bazen olanları öylece kabul&#160;etmek ve beklemek gerektiğini öğrenmişti.</p>
<p>Tarlada işler zordu fakat iyi yürekliydi çiftçi; yorulduklarında durup bir ağacın gövdesinde dinleniyorlardı. Kırmızı ejderhanın etobur&#160;olmadığını büyük bir şaşkınlıkla fark ettikten&#160;sonra -çünkü ona ikram ettiği fare ölülerinden, örümceklerden yüz çeviriyordu- yemeğini onunla paylaşmaya başlamıştı. Öğünlerinde, yaşamı onurlandırmak için otların&#160;sadece ezilmişlerini toplayan ihtiyar kadın&#160;gibi vejetaryen beslenmeye alışmıştı Min ve&#160;bu alışkanlık yer etmişti onda. Dolayısıyla&#160;bitkisel peynir olan tofu, ekmek ve yeşillikten oluşan bir öğün, ejderha ve çiftçiye bol&#160;bol yetiyordu. Ardından biraz kestiriyorlar ve&#160;sonra yeniden işe koyuluyorlardı. Daha önceki çocuk hali yerine ejderha olmaya hâlâ&#160;tahammül edemeyen Min'in tüm o asabi&#160;enerjisi çalışırken tükeniyordu. Çiftçi de bu&#160;yeni, alışılmadık yük hayvanını, çok sevdiği ama dürüst olmak gerekirse fazla iri ve&#160;fazla yavaş olan öküzüne tercih ettiğini fark&#160;etmişti. Üstelik kırmızı ejderhacığm bekçi&#160;köpekliği yapmasını saymıyordu bile: Evin&#160;önünde zincirlenmiş duruyor ve yabancı biri&#160;yaklaştığında dört pençesi üzerinde kendine</p><div>
<p>Beatrice Masini EJDER ÇOCUK</p></div><div>
<p>Beatrice Masini EJDER ÇOCUK</p></div>
<p>has bir şekilde zıplayıp kuyruğunu sallıyor, kötü niyetlileri anında uzaklaştırıyordu. Ne&#160;de olsa şakaya gelmezdi ejderhalar... Ya alev&#160;püskürtürse ya pençeleri zehirliyse ve seni&#160;öldürmek için tek bir darbesi yeterliyse?</p>
<p>&quot;Gördün mü bey, ne acayip kolyesi var şu senin ejderhanın? Yeşim taşından bir balık...&#160;Pek de değerli görünüyor. Nasıl da isterdim...&quot; demişti çiftçinin karısı.</p>
<p>O sırada haşlanmış pirinç, tofu ve soya filizi yemek üzere akşam yemeğine oturuyorlardı.</p>
<p>&quot;Sonuçta bir ejderha o, ne işi olur kolyeyle? Yeşim taşından balıklar uğur getirir getirmesine; ama böyle canavarlara değil&#160;insanlara getirirler uğuru.&quot;</p>
<p>&quot;Rahat bırak kadın onu. Benim ejderhacı-ğım bana en büyük yardım. Onsuz ne yapardım hiç bilmiyorum. Kolye onundur, sakın dokunma ona. Ejderhalar hakkında ne biliriz&#160;ki biz? Belki hikâyelerde anlatıldığı gibi dönüşüm geçirmiş bir insandır ve belki kolyesi&#160;de geçmiş yaşamından ona kalan tek anıdır.&quot;</p>
<p>Böyle demişti çiftçi ve ardından kalkıp ejderha için bir çanak pirinç koymaya gitmişti. Her şeyi duymuştu ejderha ve o geceden başlayarak çiftçinin karısının yeşim taşından&#160;kolyeyi gerçekten almak isteyeceği korkusuyla hep bir gözü açık uyumuştu. Fakat kocası kadar iyi bir kadındı o ve eşinin sözlerini&#160;dinlemişti. Üstelik kırmızı ejderhanın insan&#160;olabileceği fikri huzursuz etmişti kadıncağızı.&#160;Öte yandan yaptıklarının karşılığı olarak&#160;çiftçinin, &quot;Bana en büyük yardım,&quot; dediğini&#160;duymak Min'in hoşuna gitmişti. Çocuk hayatında hiç olmamış bir şey olmuş, kendini&#160;yararlı hissetmişti. Halbuki genelde yararlı&#160;olmaz çocuklar, böyle olmak zorunda değildirler. Onlar neşe ve mutluluk yaymaya&#160;yararlar. Yine de hoşuna gidiyor, kendini büyük, olduğundan daha büyük hissettiriyordu.</p>
<p>Zaman geçmiş, iki mevsim geride kalmıştı. Kırmızı ejderhacık, çiftçi ve karısı için gittikçe daha faydalı bir hale gelmişti. Onlar&#160;da ejderhaya güvenmeye başlamış, kapının&#160;önünde onu zincirle bağlamaktan vazgeçmişlerdi. Yine de bekçilik yapmaya devam&#160;ediyordu ejderha ve o küçük, kara gözlerinin&#160;içinde kendileri için duyduğu sevginin parladığını hissediyorlardı. Fazlasıyla doğruydu</p><div>
<p>Beatrice Masini EJDER ÇOCUK</p></div><div><img src="main-28.jpg" alt=""/></div>
<p>bu his, Min kendine bambu ormanındaki ihtiyar kadınmkinden farklı olmayan doğal bir nezaketle davranan çiftçiye bağlanmıştı. Pek&#160;tabii karşılığında çalışması isteniyordu; fakat&#160;hepimiz diğerlerinden hep bir şeyler beklemez miyiz zaten? Mesela sevgi, dikkat, dostluk, güven, şefkat... Aslına bakılırsa doğru&#160;bir alışverişti onlarınki: O emeğini; çiftçi de&#160;bunun karşılığında yiyecek, korunma ve güven veriyordu. Belki böyle olması gerekmez&#160;bütün ilişkilerin, kimin ne alıp verdiğine hep&#160;eşit bir paylaşım mı diye bakılmaz. Tarlada&#160;geçen uzun saatlerde ya da geceleri bekçilik</p>
<p>yaptığında (kimi zaman uyuyakalıyordu; ama çok fark etmiyordu çünkü eninde sonunda&#160;ejderha ejderhadır ve uyurken bile korku&#160;salabilir) bunları düşünüyordu Min. Sonuç&#160;olarak Min çiftçiyi, çiftçi de onu yeterince&#160;seviyordu. Fakat &quot;yeterince&quot; demek biraz&#160;yeter, biraz yetmez demektir, &quot;tam&quot; anlamına gelmez. Min de kendi tamının başka bir&#160;yerde, onu olduğu gibi hatta daha önceki&#160;kaprisli ve asabi haliyle kabul ettikleri yerde&#160;olduğunu hissediyordu. Evi, annesi, babası,&#160;anneannesi... Anneannesi akima geldiğinde&#160;yeşim taşından balığını çizmemeye dikkat&#160;ederek okşuyordu. Ağlıyordu kimi zaman.&#160;Özlemden, korkudan, olup biten ya da olmamış şeylerden ötürü ağlıyordu. Ağlamayı&#160;öğrenmişti bile. Genelde diğer çocukları ağlatan o, bunun nasıl olduğunu öğrenmişti.&#160;Min'in çiftçinin verdiği kısıtlı özgürlüğü kötüye kullandığı söylenemezdi fakat çiftçi, içinde bir yerlerde ejderhanın iplerini çözmenin&#160;tehlikeli olduğunu hissediyordu. Ancak bildiği başka bir şey daha vardı: Bazen hediyeler&#160;gelir, bazen de gider. Bazen de gitmelerine&#160;izin vermek gerekir. Ona hediye edilen komik</p><div>
<p>Beatrice Masini EJDER ÇOCUK</p></div><div>
<p>Beatrice Masini EJDER ÇOCUK</p></div>
<p>kırmızı ejderha kendisine bol bol yardım etmişti ve belki de bu kadarı yeterliydi. Ejderhanın uçup gitme vakti gelmişti. Bu nedenle bir sabah evinden çıktığında kapının önündeki tozun ortasında tırnak izlerini gördüğünde ve ejderhanın artık orada olmadığını&#160;anladığında çok şaşırmamıştı. Başını yukarı&#160;kaldırmış, gökyüzünde uzaklaşan ufak ve&#160;hafif kırmızı noktayı tam zamanında görmüştü. Elini kaldırmış ve selam vermişti ona.&#160;Bu sırada insanlara yardım eden küçük kırmızı ejderhanın haberi önce otların efendisi&#160;ihtiyar kadının hastaları, sonra da çiftçinin</p><div><img src="main-29.jpg" alt=""/></div>
<p>tanıdıkları arasında yayılmaya başlamıştı. Haberlerin çok hızlı yolculuk etme ve önden&#160;gidip olacakları önceden hazırlama gibi bir&#160;alışkanlığı vardır. Sonuç olarak Min artık&#160;nerede ortaya çıksa itibarla karşılanmaya&#160;başlamıştı. Ona İyi Huylu Küçük Kırmızı&#160;Ejderha adını takmışlardı ve sırf lütufkâr&#160;varlığı için bile -çünkü zarar vermediklerinde ejderhalar tıpkı yeşim taşından balıklar&#160;gibi uğur getirirler- herkes onu çağırıyor,&#160;onu arıyordu. Her yerde, evde, tarlada onun&#160;için bir çanak pilavla tofu ve onu misafir etmek için bir yatak hazır bekliyordu.&#160;Çocuklar gülümseyerek ona minik ellerini&#160;uzatıyorlar, o da onları yaralamak yerine&#160;tıpkı küçük kelebekler gibi çevresinde dans&#160;etmelerine izin veriyor, kendini sakince okşatıyordu. Dilini ağzının içinde katlı tutuyor,&#160;onu artık kötülük yapmak için değil sadece&#160;çocukların yanaklarını yalayıp onları güldürmek, sadece güldürmek için kullanıyordu.&#160;Peki, mutlu muydu Min? Bir anlamda evet...&#160;Nezaket okulu yumuşatmıştı onu; fakat içinde eve dönmek, geriye dönmek için güçlü bir&#160;istek duyuyordu. Aslında mutlu değildi çünkü</p><div>
<p>Beatrice Masini EJDER ÇOCUK</p></div><div><img src="main-30.jpg" alt=""/></div>
<p>imkânsızdı bu. Fakat belki de durum değiştirilebilir, işlerin daha iyi gitmesi sağlanabilir, özür dilenebilirdi. Göğsünde sallanan yeşim&#160;taşından balığın ağırlığı ona tüm bunların&#160;yapılabileceğini, yaralayan ve kaba sözler&#160;yerine barış ve refah getirebileceğini söylüyordu. Sadece seçim yapması yeterliydi. O da&#160;yavaş yavaş seçim yapmayı öğrenmişti. Fakat yine de yeterli olmayan bir şeyler vardı.</p>
</body>
</html>