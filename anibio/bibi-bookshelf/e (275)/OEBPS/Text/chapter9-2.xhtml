<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Suda Bulanık Oyunlar</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter9-2">
  <div class="html5_article">
    <p class="chapter-begin"><em>beni anlayabilecek tek insana diye başlasam</em></p>

    <p><em>yok öyle demesem de yalnızca ‘sevgiliye’ diye yazsam ya da nazanım’a desem</em></p>

    <p><em>nasıl başlasam ne desem ona</em></p>

    <p><em>ben kötüyüm desem böyle başlasam hem de çok kötüyüm desem şimdi başımı göğsüne koyup korkularını yatıştırmak isteyen bir çocuk gibiyim desem</em></p>

    <p><em>çocuğum ben büyüyemeyeceğim sarhoşum ama ciddiyim desem</em></p>

    <p><em>nasıl anlatsam onu çok sevdiğimi mi söylesem kuşkulanmaz mı neden durup dururken demez mi</em></p>

    <p><em>hoşuna gider seher kadar bile tanımıyorum onu kendime yazdığım mektupları gönderiyorum onu sevdiğimi sanıyorum oysa adını nasıl okursam okuyayım hep nazan</em></p>

    <p><em>nasıl başlasam ben birkaç gün seher’i sevdim sonra ondan sıkıldım mı desem</em></p>

    <p><em>anlatmak istediğim bu değil biliyorum bizim sonumuz yok nazan.</em></p>

    <p><em>çöküyoruz bir tanem</em></p>

    <p><em>ağır ağır ve onarılması güç bir çöküş büyük çöküş</em></p>

    <p><em>en çok istek alan parçayı çalıyor radyo</em></p>

    <p><em>kan ve gül</em></p>

    <p><em>bir tanem beş kuruşluk hüzün olsa da diyorum eskisi gibi akşam saatlerinde yine dağlara baksam biraz gücüm olsa herkesin uyuduğu saatlerde bedenimi usulca kırat’ın pis sularına bıraksam</em></p>

    <p><em>biz bir araya gelemeyiz</em></p>

    <p><em>ne olacak sınavlarım geleceğim ne olacak bu ortamda</em></p>

    <p><em>ortamda yok olmak</em></p>

    <p><em>ölmek ortamda</em></p>

    <p><em>hiç yoktan</em></p>

    <p><em>diyorum ya başımı göğsüne yaslasam da doyasıya ağlasam hiç utanmadan</em></p>

    <p><em>bak biram bitti bir çift söz gerek</em></p>

    <p><em>duvarları yıkabilirim</em></p>

    <p><em>trenlere de yetişebilirim belki</em></p>

    <p><em>sarhoşum belki sen kusuruma bakma ama alkolik değilim yarın olabilirim belki bu mektubu postaya atmadan cayabilirim</em></p>

    <p><em>sokak köpeklerine bir çift sözüm var açlıktan ölmeyin ne olursunuz</em></p>

    <p><em>iyi değilim iyi değilim</em></p>

    <p><em>ayaklarımı uzattım dışarı bakıyorum ders notlarım bana bakıyor ben onlara bakmıyorum ne çok yıldız var hepsi de soğuk</em></p>

    <p><em>çözülüyor muyum trenler gidiyor duyuyorum</em></p>

    <p><em>kıştan yaza hızla eriyen yalçın kayalardaki karlar gibi</em></p>

    <p><em>ama anla beni belki biz hiçbir zaman</em></p>

    <p><em>işte bu korkutuyor beni ve buna alıştırmak için kendimi</em></p>

    <p><em>durmadan öldürüyorum seni</em></p>

    <p><em>tepkisiz ne olduğu belirsiz parçalar son derece mekanik</em></p>

    <p><em>patladı patlayacak çözüldü çözülecek</em></p>

    <p><em>kardeş kardeşe baba oğula komşu komşuya</em></p>

    <p><em>ne zor sözcük değil mi iç savaş benim içimde her şey kıran kırana</em></p>

    <p><em>herkes silahlanıyor</em></p>

    <p><em>ben hızla çözülüp dağılırken</em></p>

    <p><em>ne biçim mektup bu böyle deme ne olur az önce iyiydim şimdi yine değilim ayıp mı bunalmak</em></p>

    <p><em>basıp gidiyor trenler nazanım bunun ne demek olduğunu çok iyi biliyorum</em></p>

    <p><em>hüzün yok artık akşamüstlerinde</em></p>

    <p><em>hep korku neden sanki göz göze gelmeler</em></p>

    <p><em>silahlar mermiler zincirler bıçaklar</em></p>

    <p><em>mektup olmuyor biliyorum ama ben ben miyim bunu nasıl postalarım sana</em></p>

    <p><em>belki neron gibi</em></p>

    <p><em>yakarım roma’yı mektubun gibi</em></p>

    <p><em>bir kibrit aleviyle benim boşalmalarım cayır cayır</em></p>
  </div>
</body>
</html>
