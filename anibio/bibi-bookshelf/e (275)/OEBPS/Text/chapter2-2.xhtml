<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Suda Bulanık Oyunlar</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter2-2">
  <div class="html5_article">
    <p class="chapter-begin">Yediler’de tam bir cumartesi şenliği yaşanıyor. Kış güneşi sırtını ısıtıyor Tarık’ın. İçi ısınıyor. Eski mutsuz günleri düşünüp de şimdi duyulan mutluluklar, ileride duyulacak mutluluklar, mektuplar, kırmızı-mavi-siyah tükenmez kalemler ve daha neler neler; biralar, şaraplar, okyanuslar, silik ve karışık sözcükler, ‘abi biz de sevdik’ler, ‘yalan dünya’lar, minibüsler ve hiç gülmeyen kitaplar sayın dinleyiciler... üstelik, İsveçli Maocular smokinli yemek vermişler, ama beni davet etmediler. Oysa Jose Feliciano yürekleri fethediyordu. Ama bu yüreği kimse fethetmedi. Ve, A.A. sizler için söylüyor, benim için değil. Dilek sahipleri, Ankara Seyranbağları’ndan Fatma, Cebeci’den Esin ve Salih, Kadıköy’den Zühal, Bursa’dan Gülgün, Canan ve Ece... Tehlikeli bir yola girdim baba, farkındayım. Gösteriler, boykotlar, eylemler var. Bildiriler, duvar yazıları, kavgalar, çatışmalar var. Ölenler var baba. Ölüm tarihleri yazılmayan çok genç ölüler var. Sol yumrukların havaya kalktığı, faşizmin lanetlendiği, kurtuluşun çok yakında olduğunun söylendiği cenaze törenleri var. Başka bir parçaya geçiveriyor radyolar baba; şimdi, Neriman Altındağ Tüfekçi yönetiminde Yurttan Sesler deyiveriyorlar ve yurttan sesler dinliyoruz. Bütün bunlar olmuyormuş gibi, sokaklar kanla yıkanmıyormuş gibi bir başka parçaya geçiveriyorlar. Şarkılar, türküler, balkonda halı silkenler, sınıfta kalanlar, karısını döven kocalar, ders çalışmayanlar, cenabet sınava giren korku dolu ortaokullular, yakınmalar, bomboş salınımlar ve sinemalar, sinemalarda tükenmeler, erimeler, yok olmalar... Sinemalarda artık Belgin Doruk’un, Türkân Şoray’ın, Filiz Akın’ın, Hülya Koçyiğit’in o imkânsız aşklarını anlatan filmler yok baba. Resmen perdede düzüşüyorlar. Aç, beş parasız oldukları ve üşüdükleri için canları düzüşmek istemeyen, bu nedenle de yaptıklarının hakkını veremeyen adsız oyuncuların çok kötü filmlerini izliyor ve bütün yapaylığına karşın kendimi aldatmayı başarıyorum baba. Sonra güçlü oluyor, gözlerim çakmak çakmak yumruğumu masaya indirerek faşizmi lanetliyor ve DEVRİM diye haykırıyorum.</p>

    <p>Ben ne olacağım? Neredeyim ve nereye doğru yürümeliyim baba?</p>

    <p>Yediler’desin ve Emek Kafe’ye doğru yürüyorsun ve doğru yoldasın oğul; bugün cumartesi, eğlenmene bak.</p>

    <p>Peki baba.</p>
  </div>
</body>
</html>
