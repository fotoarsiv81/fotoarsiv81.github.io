<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cehov</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_1">ANTON PAVLOVİÇ ÇEHOV</h1>

    <p class="ortayazi">(D. 29 Ocak 1860 Taganrog, Rus Çarlığı – Ö. 14/15 Temmuz 1904 Badenweiler, Almanya)</p>

    <p class="normal1">Büyükbabası serf olan Çehov, çocukken babasının bakkal dükkânında çalıştı. Bir süre Yunanlı çocukların gittiği yerel bir okulda okudu. Ardından Yunan ve Latin klasiklerini temel alan bir lisede öğrenim gördü. Okuldaki son üç yılında, alt sınıftaki öğrencilere ders vererek geçimini sağladı. 1871’de babası iflas edince ailenin bazı üyeleri evlerini Moskova’ya taşıdı. 1879’da kendisi de Moskova’ya giderek, Tıp Fakültesi’ne girdi ve 1884’te doktor oldu.</p>

    <p class="normal1">Tıp alanındaki çalışmalarının yanı sıra gazete ve dergilere yazılar ve kısa mizah öyküleri yazdı. 1883-1886 yılları arasında <span class="ideitalik">Oskolsi</span> dergisinde takma adla 300’den fazla yazısı çıktı. 1886’dan sonra yazıları, dostluk kurduğu yayıncı Suvorin tarafından <span class="ideitalik">Novoye vremya</span> dergisinde yayımlandı. 1887’de, <span class="ideitalik">V sumerkakh</span> (Alacakaranlıkta) adlı kitabıyla Rus Akademisi’nin verdiği Puşkin Ödülü’nü kazandı. Bu tarihten itibaren mizahi kısa öykü türünü başlı başına bir sanat haline getiren bir yazar olarak ünlendi. Bir süre sonra öykülerinde yoksulluğu ve umutsuzluğu ele alan temalar belirgin bir şekilde öne çıktı, ama yapıtlarında mizah her zaman önemli bir öğe olarak kaldı.</p>

    <p class="normal1">1888’den sonra daha az, ama daha nitelikli yapıtlar ortaya koydu. <span class="ideitalik">Kasvetli Bir Öykü</span>’de (1889) ölmekte olan bir profesörün düşüncelerini çözümlerken, <span class="ideitalik">İvanov</span> (1887-1889) adlı oyunundaysa, kendisiyle aynı yaşlardaki bir gencin intiharını ustalıkla konu edindi. 1889’da ağabeyinin veremden ölmesi yapıtlarının karamsar havasını etkiledi. Bu dönemde <span class="ideitalik">Pıstrye rasskazi</span> (Karışık Öyküler; 1886), <span class="ideitalik">Nevinnye reçi</span> (Masum Masallar; 1887) ve <span class="ideitalik">Rasskazi</span> (Öyküler; 1889) yayımlandı.</p>

    <p class="normal1">Çehov’un tüm yapıtları ölümünden 40 yıl sonra, 20 cilt olarak <span class="ideitalik">Polnoye sobraniye soçineni I pisem A. P. Çehova</span> (A. P. Çehov’un Bütün Yapıtları ve Mektupları; 1944-1951) adıyla yayımlandı.</p>

    <p class="normal2">Türkçe’ye çevrilen eserlerinden bazıları:</p>

    <p class="normal1"><span class="ideitalik">Hayat Yoldaşı</span> (1935), <span class="ideitalik">Maske</span> (1938), <span class="ideitalik">Artistin Ölümü</span> (1939), <span class="ideitalik">İşler Tıkırında Gidiyor</span> (1939), <span class="ideitalik">Kadın Kalbi</span> (1939), <span class="ideitalik">Kırmızı Entarili Kız</span> (1943), <span class="ideitalik">Yalnız Adam</span> (1945), <span class="ideitalik">Memurun Ölümü</span> (1952, 1967), <span class="ideitalik">Öyle Bir Hikâye: Bir İhtiyarın Not Defterinden</span> (1956), <span class="ideitalik">Sayfiyede Yaz</span> (1966), <span class="ideitalik">Bir Taşralının Öyküsü</span> (1970), <span class="ideitalik">Önemli Bir Olay</span> (1976), <span class="ideitalik">Tek Perdelik Dokuz Oyun</span> (1984), <span class="ideitalik">Çehov’un Bütün Oyunları-I</span> (1984) ve <span class="ideitalik">Bütün Oyunları–II</span> (1991).</p>
  </div>
</body>
</html>
