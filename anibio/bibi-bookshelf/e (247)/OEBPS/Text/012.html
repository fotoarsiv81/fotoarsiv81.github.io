<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">Schuster kaderin bu ucube çocuğa daha neler hazırladığından habersiz, odasında uykuya daldı. Yukarı Silezya'nın Heisterbach köyü yakınındaki manastırın önündeki kalabalık daha da artmıştı. Kalabalığa yüksek dağ köylerinden gelenler de katılmaya başlamıştı. Çocuğun mucizeleri hakkındaki söylentiler sınırları aşmış kitlesel bir histeri yaratmıştı.</p>

  <p class="p12">Schuster sabaha karşı kapısı vurularak uyandırıldı. Gelen Kippenberg’di. Üzerinde yalnızca geceliği vardı.</p>

  <p class="p12">“Bir şey mi oldu?” diye sordu Schuster.</p>

  <p class="p12">Başrahibin yüzü bembeyazdı. Elinde bir kandil vardı.</p>

  <p class="p12">“Tanrı aşkına acele et! Manastıra saldırıyorlar,” dedi.</p>

  <p class="p12">Schuster aceleyle giyindi. Kırmızı tespihini kuşağına soktu ve sabah kalkar kalkmaz okumaya söz verdiği Rabbin Duası’nı okuyamadığı için gökyüzüne özür kabilinden kısa bir dua gönderdi...</p>

  <p class="p12">Rahip adaylarının yatakhanesinde tam bir kargaşa hâkimdi. Yarı çıplak adamlar giysilerini bulmak için koşturup duruyor, korkuyla dua ediyor, ağlayıp sızlıyorlardı. Schuster pencereden baktığında adeta donup kaldı. Dışarıda kir pas içinde, bir deri bir kemik kalmış yığınla insan vardı. Yarı çıldırmış köylü kadınlar kapılan ve duvarları yumrukluyordu.</p>

  <p class="p12">Schuster'in yanı başındaki başrahip bu gürültüde sesini duyurabilmek için avazı çıktığı kadar bağırdı:</p>

  <p class="p12">“Çocuk nerede Schuster? Onu güvenli bir yere götürmeliyiz. Görmüyor musun, bu adamlar çıldırmış!”</p>

  <p class="p12">“Hücresinde değil mi?”</p>

  <p class="p12">“Hayır. Onu bulmalarını emrettim.”</p>

  <p class="p12">Yemekhanenin olduğu taraftan felaket habercisi gibi bir cam kırılma sesi geldi. Kalabalığın uğultusu gittikçe daha fazla artıyordu.</p>

  <p class="p12">“İçeri girecekler,” diye soludu başrahip. “Çocuk onları büyülemiş.”</p>

  <p class="p12">Schuster’in sol tarafında genç bir rahip adayı, göğsüne cüppesini bastırarak iki büklüm olmuş, korkudan titriyordu. Koridorun sonunda bir grup rahip adayı, ellerinde kürekler, görünüşe göre manastırı savunmak için toplanmışlardı. Ama Schuster, “Nerede o şeytanın çocuğu? Bırakın da ondan kurtulalım,” diye kükrediklerinde ne kadar yanıldığını anladı.</p>

  <p class="p12">Başrahibe dönüp bağırdı:</p>

  <p class="p12">“Onu köylüler parçalamasa bile bizim kardeşlerimiz parçalayacak. Çocuğu bulmak zorundayız.”</p>

  <p class="p12">Kippenberg ile yatakhaneden çıkıp manastırın sol kanadına giden koridora girdiler. Gün ışıyordu, Tanrı’nın uyuklayan Amazonlara benzeterek yarattığı kalker tepelerinin ardından güneş doğuyordu. Aşağıdaki kalabalık dalgalanmaya başlamıştı. Her yer insan kaynıyordu, binayı kuşatmışlardı. Kapı ve pencereleri yumrukluyor, hep bir ağızdan çocuğu istiyor, heyecanlı çığlıklar atıyor, yoksul hayatlarına, esaretlerine, aşağılanmalarına, una taze huş ağacı kabuğu karıştırarak yaptıkları ekmeklere, sonsuz doğumlara, açlıktan gebermelerine, onları sınayan hayata, dualarını hiçbir zaman dikkate almayan kibirli Tanrı'ya lanetler yağdırıyorlardı. Schuster çocuğu niçin istediklerini şimdi çok net anlamıştı: Sersefil hayatların bir mucizeye ihtiyacı vardı.</p>

  <p class="p12">Çocuğu ne binanın batı kanadında, ne de mutfakta buldular. Depolara, tuvaletlere ve tekrar hücresine baktılar ama yoktu. Başrahibin alnında soğuk terler birikmişti. Schuster’e doğru eğildi, nefesi ateş gibiydi.</p>

  <p class="p12">“Şapel,” diye fısıldadı, “şapele bakmayı unuttum.”</p>

  <p class="p12">Kalabalık, koçbaşıyla kapıyı zorlarken koridorları hızla geçtiler; eğer bent kapağı ağırlıklarına dayanmazsa, Tanrı korusun hepsi de boğulur, diye düşündü Schuster.</p>

  <p class="p12">Bir köşeyi dönüp şapele açılan kapının önüne geldiler. İçerden bütün bu şamatada zar zor duyulan org sesi geliyordu. Melodilerde eski zamanlardan süzülüp gelen bir mutsuzluk, umutsuz bir aşkın göz yaşartıcı tonları vardı.</p>

  <p class="p12">Schuster kapıyı açtı ve koridordakinden daha koyu bir karanlığın içine daldı. Kalabalık pencereleri yumrukluyordu. Her tarafta ağızları sonuna kadar açık, gözlerinden ateş fışkıran hayaletimsi yüzler vardı. Bağırarak çocuğun kendilerine verilmesini istiyorlardı.</p>

  <p class="p12">Herkül orgun taburesinde oturuyordu. Ayakları tuşlarda, gözleri boşluğa dikilmişti. Schuster o an yaşantıların birbirlerine dokunduğunu, tıpkı yarı ömrü öncesinde Tihuan'ın kulübesinde olduğu gibi mucizelerin sonsuz bir zamanda tekrar ettiğini anlıyordu, içinde o hayalet sesi duydu, bütün gün onu izleyen o sesi, şimdi onun çocuğa ait olduğunu biliyordu:</p>

  <p class="p12"><span class="t15">Bana yard</span><span class="t15">ı</span><span class="t15">m et,</span> diye yalvardı, <span class="t15">Tanr</span><span class="t15">ı</span> <span class="t15">a</span><span class="t15">ş</span><span class="t15">k</span><span class="t15">ı</span><span class="t15">na... Beni buradan ç</span><span class="t15">ı</span><span class="t15">kar.</span></p>

  <p class="p12">Schuster bir baş dönmesiyle yere çöktü. Sanki kafasının tıpası çekilmiş bütün kanı dışarı akmış, manastırın kutsal emanet olarak sakladığı İsa'nın çarmıhından alınmış yonga kadar sararmıştı. Şimdi çocuğun onun içindeki varlığını, şaşkın bir vaziyette bilincinde nasıl dolaştığım ve düşüncelerini sanki bir kitaba yazılmış gibi nasıl açık seçik okuyabildiğini hissedebiliyordu.</p>

  <p class="p12">“Kutsal anamız,” diye mırıldandı. “Bu çocuk cinlenmiş!”</p>

  <p class="p12">Ancak daha fazla düşünmesine fırsat kalmadan korkulan oldu. Dış kapı boğuk bir gürültüyle devrildi. Sanki bir günah ırmağı, bağıran çağıran bir insan denizi şapele doldu. Kılıç gibi sallanan kolların, histerik yüzlerin arasında dehşete kapılmış çocuğu gördü. Havaya açılmış tedirgin ellerin üzerinde bir şamandıra gibi yüzüyordu.</p>

  <p class="p12"> </p>
</body>
</html>
