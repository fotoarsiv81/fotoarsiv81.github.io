<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">Yıllardır oradan oraya gezip duruyordu. Kuzeyin geniş ovalarından, ormanlardan, nehir boylarından ve Tanrı'nın unuttuğu sahillerden geçmiş, binlerce kilometre yol kat etmişti. Hangi haritayı izlerse izlesin, hep o aynı mutsuz manzarayla karşılaşıyordu.</p>

  <p class="p12">Şehirlerde, utanmadan çarpık bedenini sergileyerek dilendi, kilisenin önüne oturup gelip geçenlere ayağıyla dilenci çanağını uzattı. <span class="t15">Ne biçim bir hayvan?</span> diye düşündüklerini duydu. <span class="t15">Annesi nas</span><span class="t15">ı</span><span class="t15">l bir günah i</span><span class="t15">ş</span><span class="t15">lemi</span><span class="t15">ş</span> <span class="t15">ki Tanr</span><span class="t15">ı</span> <span class="t15">böyle cezaland</span><span class="t15">ı</span><span class="t15">rm</span><span class="t15">ı</span><span class="t15">ş</span><span class="t15">t</span><span class="t15">ı</span> <span class="t15">onu...</span></p>

  <p class="p12">Güldü onlara. Tanrılarına inanmadı. Kendisi gibi insanların tanrısı yoktu. Kendisi gibi yaratılmışlar için Tanrı yoktu. Eğer Tanrı insanı kendi suretinde yaratıyorsa, kendilerinin Tanrısı nasıl olurdu?</p>

  <p class="p12"> </p>

  <p class="p12">Bir posta arabasındaki eşyaların arasına saklanarak Brandenburg düzlüklerindeki bir şehre geldi, Berlin'deydi.</p>

  <p class="p12">Dükkânlarda çalışanların içine, depoya koşup yangın var mı diye bakmaları için, zayıf bir duman kokusu yerleştirdi. Ya da o bir parça peynir ekmek aşırırken görünmez bir ses onlara öbür tarafa bakmalarını söyledi. Bir kraliyet arabasının sokaktan geçtiğini sandırıp sokağa koşturdu onları, uzun zaman önce unutulmuş anılarla yoldan çıkarttı, bir giz ya da aritmetik problemiyle şaşırttı, aniden deniz kenarına gitme, bir kadınla kaçma ya da sömürgelerde yeni bir hayata başlama isteği uyandırdı. Öylesine derin düşüncele dalarlardı ki, Herkül bütün kasayı alıp çıksa ruhları duymazdı.</p>

  <p class="p12">Yeteneğinin bir silah olduğunu anlamıştı. İnsanları aniden âşık eden, yer ve zaman kavramlarını unutturan, hiç nedeni yokken hüzünlü gözyaşlarına boğan, kuşatan ve kılcal damarlarına kadar sızan bir kaçaktı o. Bazen de içlerini sessiz bir müzikle, harika melodilerle doldurur, gözlerini kapatıp sıkıntılarından uzaklaşmalarının keyfini yaşatırdı.</p>

  <p class="p12">Bir defa, bir içki dükkânından bir şişe brenvin çalarken suçüstü yakalandı. Dükkân sahibi, onu sıkıca tutarken polis diye bağırdı. Herkül bir kaşıntıyla karşılık verdi, kaşıntı bir saniyeden kısa zamanda adamın bütün vücuduna yayıldı, korkunç bir manzaraydı, adam ayağını yere vuruyor, korkudan çığlıklar atıyor, kollarım kanatana kadar kaşıyor ve Tanrı’ya bu işkencenin bitmesi için dua ediyordu. Adam kendini yerden yere atarken Herkül, kendi gücünden sarhoş orayı terk etmişti.</p>

  <p class="p12">Sonbaharda şehri bir söylenti sarmıştı. Batıl inançları olan halk, bir büyücünün Hohenzollem Hanedanlığı’nı devirmeye geldiğinden, Prusya'nın Yedi Yıl Savaşları sırasında işlediği günahlarını cezalandırmak için şeytanın, küçük bir kopyasını gönderdiğinden bahsediyordu. Şeytanın cüzamlı bir cüce kılığında göründüğü söyleniyordu. Ancak kimse bu söylentilerle Barfuss arasında bağlantı kurmuyordu.</p>

  <p class="p12">Şimdi, efsanevi Madam Mendelssohn’un Wilhelmstrasse'deki misafir odasında büyük bir kaptan koltuğunda gözleri bağlı oturuyordu. Odadakilere kim olduklarını, nereden geldiklerini ve en gizli düşüncelerini anlatıyordu. Herkül bir karatahtaya adlarım ve görev yaptıkları alayları yazdığında subaylar şaşırıyor, hayranlarının kimlikleri ifşa edilen kadınların yüzleri kızarıyor, akrabasına ipotek ettiği senetlerinin sahte olduğu açığa vurulan bir general öfkeyle salonu terk ediyordu. Sakladıkları eşyaların renk ve şekillerini sanki onları elinde tutuyormuş gibi yazmıştı. Yaptığı kâğıt hileleri ve akılda tutma yeteneği insanları şaşkına çevirmişti.</p>

  <p class="p12">Bir akşam karatahtaya bir şiir yazdı ve muzaffer bir edayla odadakilere dönüp baktı. Ön sıralarda oturanlardan birinin hayret çığlığı duyuldu. Bu adam şair Chamisso’ydu, Herkül'ün tahtaya yazdığı şiir sabahın düşlerle dolu saatlerinde yazmaya başladığı ve hâlâ kafasını meşgul eden epigramdı.</p>

  <p class="p12">İşte düşünce okuyucusunun ünü böyle yayıldı. Noel'e kadar Madame Mendelssohn'un evindeki kalabalık öyle büyüdü ki kadın misafir odasındaki koltukların biletleri için piyango düzenlemek zorunda kaldı. Ama Herkül artık yorulmuştu ve bir gün çekip gitti.</p>

  <p class="p12"> </p>

  <p class="p12">Onu yollara çeken özlemiydi. Henriette'ten bir iz bulurum umuduyla karşılaştığı insanların anılarını yoklayarak geziyordu. Ama hiçbir iz bulamamıştı.</p>

  <p class="p12">Bütün birikimini Hamburg'un genelevlerinde savurdu. Kızların ondan iğrendiğinin farkındaydı. Madam Schall’ın işletmesini hatırladı; kader onu bir tekrara mahkûm etmişti.</p>

  <p class="p12">Henriette'in adını bir kâğıt parçasına yazdı ve karşılaştığı insanlara gösterdi, hiç kimse görmemişti. İnsanların içine sızdı, ama yalnızca kayıplar, boşluklar, utanma duyguları, brendi ve afyonla uyuşmuş düşünceler buldu. Umutsuzlukla birkaç haftalık şefkat satın aldı. Ve parası bittiğinde sokağa atıldı.</p>

  <p class="p12">Geceleri liman çevresinde dolaştı. Kızlar ondan bir hastalıktan kaçar gibi kaçıyor, pezevenkler arkasından tükürüyorlardı. Dayak yediği de olmuştu.</p>

  <p class="p12">Serserilerle kapı önlerinde uyudu, kendi düşlerinde onların düşlerine dokundu. Dünyanın en tuhaf insanlarıyla karşılaştı, gemilerinden atılmış denizciler, maceracılar, yalnızca sarı kelebek sürülerini çizen bir ressam, aynı cinsten olduklarını fark edince kaçan deli bir kâhin. Yakında öleceğini düşünüyor, ama nerede ve nasıl olacağını bilmiyordu.</p>

  <p class="p12">Berlin'e beş parasız döndü. Berbat bir durumdaydı. Görenler hortlak görmüş gibi ürküyordu. Artık yakında sona erecek hayatından hiçbir şey beklemiyordu. Ölüm sadece bir kez ödenen bir borçtu.</p>

  <p class="p12">Sanki görünmez olmuştu, insanlar onu neredeyse fark etmiyordu. Artık ölülerin dünyasına ait olduğunu düşünerek mezarlıklarda uyudu. Dilenmeye bile gücü yoktu, halüsinasyonlar görüyor, olmayan ya da fark edemeyeceği kadar uzakta olan düşüncelerle boğuşuyordu. Julian Schuster ziyaretine geldi. Engizisyon müfettişi del Moro mezarının başında Latince bir konuşma yaptı. Kontes Tavestestierna, Swedenborg'un cennetinde kahkahalar attı.</p>

  <p class="p12">Yol kenarında bir hendekte yatarken bir arabadan bir meleğin indiğini gördü. Beyaz saten bir elbise giymişti, elinde şemsiyesi ve dirseklerine kadar çıkan keçi derisinden sarı eldivenleri vardı. Işık saçıyordu, eğildi, fısıldadı:</p>

  <p class="p12"><span class="t15">“Herkül... Gerçekten sen misin?”</span></p>

  <p class="p12">O zaman kendisini terk eden hayatın, evrenin ötesindeki bir kaynaktan geri döndüğünü hissetti. Oydu, yarı ömrünce aradığı kadın.</p>

  <p class="p12"> </p>
</body>
</html>
