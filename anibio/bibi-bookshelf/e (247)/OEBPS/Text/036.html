<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">Yıllar sonra Herkül Barfuss, Viyana’da olan bu olayı, aşkın ve hayatın dönüm noktası olarak tanımlayacaktı. Hayatının sonuna yaklaştığını düşündüğü bir anda kendini yeni bir başlangıçta bulmuştu.</p>

  <p class="p12">Herkül, hayvan dövüşlerinin olduğu alana nasıl gittiğini, Cizvit rahibi Langhans için yaptığı planları ve aşkının intikamını aldıktan sonra nasıl intihar edeceğini, son nefesine kadar en ince ayrıntılarıyla hatırladı. Aşk ölüme galip gelmişti. Henriette, bilinmeyen uzak bir diyardan ona seslenmiş ve hayatım bütünüyle değiştirmişti. Nefret etmeden, öfkelenmeden, onların türünden biri gibi, hayata, kaderine ve varoluşun sınırsız zenginliğine şükrederek, tekrar insanların arasına karışmıştı.</p>

  <p class="p12">Bütün bir gün, caddeleri, sokakları, meydanları ve parklarından geçerek imparatorluk şehrini boydan boya gezmişti. Bütünüyle görünür bir şekilde, maskesiz, bir hilkat garibesi, bir cüce ama gururlu ve inanılmaz mutlu bir insan olarak dolaşmıştı. İnsanların ona nasıl gülümsediğini, ölümün son değil yeni bir başlangıç olduğu bilmenin verdiği neşeyi insanlara nasıl bulaştırdığını fark etmişti. Hayatında ilk defa özgürlüğün nasıl bir şey olduğunu anlıyordu; varlığın kendisiydi, hiçbir sınırı yoktu, özgürlük, insanı bu dünyaya ayaklarından bağlı olan benliğinin üzerine yükseltiyordu...</p>

  <p class="p12">O sonbahar Viyana'da Barnaby Wilson’la karşılaştı. Augarten Sarayı'nın yakınında, Tuna kıyısında. Bir gösteri alanındaki kalabalığın arasına karışmış, gökyüzüne yükselen balonu seyrediyordu.</p>

  <p class="p12"><span class="t15">Sevgili efendim, bu nesneyi kald</span><span class="t15">ı</span><span class="t15">ran</span><span class="t15">ı</span><span class="t15">n uçucu bir hava oldu</span><span class="t15">ğ</span><span class="t15">unu biliyorlar m</span><span class="t15">ı</span> <span class="t15">acaba?</span></p>

  <p class="p12">Küçük tepegöz, tek gözüne bir dürbün yerleştirmiş, hemen yanında duruyordu, Herkül gözlerine inanamadı, Wilson’un öldüğünü sanıyordu.</p>

  <p class="p12"><span class="t15">Hay</span><span class="t15">ı</span><span class="t15">r, Herkül, kendimi kurtard</span><span class="t15">ı</span><span class="t15">m... Di</span><span class="t15">ğ</span><span class="t15">erleri ba</span><span class="t15">ş</span><span class="t15">aramad</span><span class="t15">ı</span><span class="t15">... Ama benim görevim, art</span><span class="t15">ı</span><span class="t15">k her neyse, henüz tamamlanmad</span><span class="t15">ı</span><span class="t15">.</span></p>

  <p class="p12">Birlikte yürümeye başladılar. Tepegöz, Herkül’e yaşadıklarından ve planlarından bahsetti. Nasıl Covour'un ve Garibaldi'nin milliyetçi düşüncelerinin esiri olduğunu anlattı. Kumpanya yok olduktan sonra, yeni ve daha iyi bir dünya düzeni için çalışmıştı. Gelecek sosyalizmde, dedi Tepegöz. Daha iyi bir dünyayı tahayyül eden düşünürler var; kendilerine komünist diyorlar. Sağır ve dilsizler için bile, dünya daha yaşanır bir yer olacak. Paris'te, diye anlattı, devletten yardım alan bir sağır–dilsizler okulu var. Wilson bizzat oraya gitmiş ve yöntemlerini araştırmıştı. Fransızca grameri üzerinden yeni bir işaret dili öğretiyorlardı. Değişik çekim ve birleştirme işaretlerinin olduğu bir kılavuz hazırlıyorlardı – ki bu tam bir dil geliştirmek için şimdiye kadar eksikliği duyulan bir şeydi. Bütün eğitim işaret diliyle veriliyordu. Herkül de mutlaka o okula gitmeliydi; düşünceler aracılığıyla konuşması, insanları korkuttuğu için tuhaf bir şeydi. Avrupa'daki cadı direkleri bütünüyle sönmüştü, ama bilim onların kendi aralarında kurduğu türden bir diyalog yöntemini kabul edemezdi. Okulu mutlaka ziyaret etmeliydi, çünkü er ya da geç başkalarının da konuşabildiği bir dil öğrenmek zorundaydı. Sağır ve dilsizlerin dili onun için uygundu, hünerli ayaklarıyla işaretleri yapabilirdi.</p>

  <p class="p12">Barnaby Wilson gülümsedi. Çok geçmeden dünyanın bir cennet olacağına yemin etti. Her şey ilerliyordu, bu gelişmeyi durdurmak imkânsızdı. Birkaç yıl içinde bütün Avrupa demir ağlarla örülecek, insanlar daha önce imkânsız olduğunu düşündükleri bu yollardan birbirlerine kavuşacaklardı. Hastalıklar yok edilecek, verem, çiçek hastalıkları gibi açlık, kıtlık ve savaş da ortadan kalkacaktı. Eğer fabrikalar ve küçük işletmeler uygun şekilde yönetilirlerse, mallar ucuza imal edilecek ve herkes ihtiyacına göre alacaktı.</p>

  <p class="p12">Wilson, Amerika'da sağır-dilsizlerin çoğunlukta olduğu ve hayatlarını özgürlük ruhuyla yönettikleri bir yerden bahsetti. Burası, Martha's Vineyard adı verilen, Massachusets açıklarında bir adaydı. Ahalisinin çoğu sağır-dilsizdi. Birbirleriyle işaret diliyle konuşuyorlardı; hatta hiçbir eksiği olmayan insanlar bile işaret dilini öğrenmişlerdi. İngilizce, işaret dilinden sonra gelen ikinci dildi. Eğer Herkül, bilet parası biriktirebilirse oraya mutlaka gitmeliydi. Belki de Martha's Vineyard onun için bu dünyadaki en özel yer olacaktı?</p>

  <p class="p12">O akşam ayrıldılar. Wilson, İtalyan milliyetçilerin bir toplantısına katılmak için Sicilya'ya gidecekti. Onlara yeni sosyalist düşünceleri anlatacak, insana verilen değerin temel olduğu daha adil bir ülke kuracaklardı. Veda ederken bir daha hiç görüşemeyeceklerini ikisi de anlamıştı.</p>

  <p class="p12"> </p>

  <p class="p12">Aynı yılın eylül ayında Herkül Barfuss, posta arabasıyla Paris'e gitti. Wilson'un bahsettiği Rue des Moulins'deki sağırlar enstitüsüne gitmeye karar vermişti.</p>

  <p class="p12">Institut National des Sourds-Muets, o zamanlar metodik işaret dilinin dünyadaki merkeziydi. Herkül eylül sonunda, elinde Barnaby Wilson’un tavsiye mektubuyla enstitünün kapısını çaldı ve hemen kaydı yapıldı.</p>

  <p class="p12">Görsel eğitimin, sözel olandan çok daha üstün olduğuna dair hayatı boyunca koruyacağı inancın temelleri Paris’te geçirdiği bu dönemde atıldı. Yalnızca ayaklarını kullanabilmesi, grameri zorlaştırsa da, Fransızca işaret dilini rekor sayılabilecek bir zaman diliminde öğrendi. Hayatı boyunca, eğitim metodunu dudak okuma ve konuşma organı üzerine inşa eden Alman ekolünün şiddetli muhalifi oldu. Yaşadığı özel bir şey onu derinden etkilemişti. Bunu yirmi yıl sonra yazıya dökmüştü:</p>

  <p class="p12">“İlk derslerden birinde şöyle bir olaya tanık oldum: Eğitimini gramerci Sicard'dan almış olan bir öğretmen, Fransız Bilimler Akademisi’nden bir temsilciye, görsel metodun üstünlüğünü ispat edecekti. Kürsünün yanında durmuş, işaret metoduyla bir şiiri dikte ettiriyordu – sanırım Hugo'nun bir şiirini. Öğrenciler birbirlerinin kâğıtlarına bakmasınlar diye salona aralıklı olarak dağıtılmışlardı. Beş kişiydiler. Dört oğlan ve olağanüstü güzellikte bir kız. Öğretmen işaret diliyle şiiri dikte ettirirken, öğrenciler onun ne dediğini 'görüp' kâğıda geçiriyordu. Her öğrenci ayrı bir dilde yazacaktı. Kız Latince, oğlanlar da Fransızca, Almanca, İtalyanca ve İngilizce yazacaklardı. Sonuç akademi temsilcisini çok şaşırttı. İşaret diliyle harf ya da sözcüğün değil kavramların dikte edildiğini elbette biliyordu ki bu kavramlar –anlaşıldığı varsayılan– hangi dilde olursa olsun yazılabilirdi. Temsilciyi –ve beni– şaşırtan şey öğrencilerin, Fransız liselerindeki ortalamanın çok üzerinde olan dilbilgisi düzeyiydi.”</p>

  <p class="p12">Yani gramerin evrensel bir şey olduğunu ve başka bir duyu organına olduğu kadar göze de uyumlu hale getirilebileceğini Paris yıllarında öğrenmişti: “Öğrenciler arasında olduğu gibi öğretmenler arasında da tasvir işaretleri (ateş ve at ilk kaptığım şeylerdi), hareket yansıtan işaretler, bildirme işaretleriyle nedensizlik işaretleri kullanılıyordu. Çoğullar, temel işaret tekrarlanarak belirtiliyordu; belirli form, işaret sonrası küçük bir noktalamayla yapılıyordu; fiil çekimleri, şimdiki zamanın sonuna değişik işaretler ekleyerek Fransızcanın bütün fiil zamanlarında yapılıyordu – bütün bunlar benim okuyarak öğrendiğim ve herkesin malumu olan gramer kurallarıydı, ama şimdi derinlemesine anlıyordum ve ufkum genişliyordu. Hatta bana konuşma dili, işaret dilinden gelişmiş gibi geliyordu, sağırların lehçesi, insanlığın çok eski zamanlardan beri düşlediği evrensel dildi.”</p>

  <p class="p12">İşaret diliyle ilk duasını da, şapel papazı ve okul müdürüyle birlikte Paris'te yaptı.</p>

  <p class="p12">Enstitüde altı ay kaldı. Ama öğretmenlerle mektup yoluyla ilişkisini sürdürdü ve hayatının geri kalan bölümünde okulun kaderi onun temel sorunu oldu.</p>

  <p class="p12">Paris'ten 1838'de ayrıldı. Artık işaret dilinin temellerini kusursuz öğrenmişti. Aşk her zaman hayatının temeli olmuştu, ama artık kalbinde özel bir yeri olan Henriette yoktu.</p>

  <p class="p12">Onu yeni bir kıta ve Barnaby Wilson'un anlattığı adada, Martha's Vineyard'da yeni bir varoluş bekliyordu.</p>

  <p class="p12"> </p>
</body>
</html>
