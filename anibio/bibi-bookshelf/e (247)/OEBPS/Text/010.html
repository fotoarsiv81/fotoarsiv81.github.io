<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">Yazın en sıcak günlerinden bir pazar ikindisi, keşiş Julian Schuster, Yukarı Silezya'nın dağlık bölgesi Heisterbach'taki Cizvit manastırının yemekhane penceresinden bakarken, derin bir şaşkınlığa kapıldı. Onu şaşırtan şey, ne bir mucizeye şahit olma umuduyla manastırın ana kapısına kamp kurmuş olan topluluk, ne de bahçede kendilerini Loyola'nın ruhsal egzersizlerine kaptırmış olan iki acemi rahipti. Schuster'in de bir parça katkısının olduğu karanlık düşünceler ve alnına yerleştirdiği kırışıklıkla koridorlarda dolaşan başrahip Johann Kippenberg de ilgisini çekmiyordu. Onun dikkatini çeken şey görsel bir şey de değil, içinde duyduğu değişik bir sesti. Daha önce hiç böyle bir şey yaşamamıştı.</p>

  <p class="p12">Schuster bu sesin umutsuz bir çocuğa ait olduğunu hissetti. Belki de bu ses, kuşatılmış karanlık anılarından konuşan kendi sesiydi.</p>

  <p class="p12"><span class="t15">Ne kadar...</span> dedi güçlükle duyulan ses, <span class="t15">ya</span><span class="t15">ş</span><span class="t15">ad</span><span class="t15">ı</span><span class="t15">m karanl</span><span class="t15">ı</span><span class="t15">k gölgeler vadisinde...</span></p>

  <p class="p12">Sonra hiçbir sözün seçilemediği uğultular arasında kayboldu.</p>

  <p class="p12">“Tuhaf,” diye mırıldandı Schuster, acemilerden birine bir şeyler fısıldayan başrahibe bakarken. “İnsanın kendi kendine konuşmaya başlaması yaşlılık belirtisidir. Bu da yetmezmiş gibi, ilgiyle dinlediğinin başka biri olduğunu sanıyor.”</p>

  <p class="p12">Schuster bütünüyle haklıydı, onun yaşadığı çağda, yaşlı sayılırdı. Adı farklı bir çağrışım yaratsa da, intizamın efendisi Ignatius Loyala gibi o da İberya doğumluydu. Ama çelik grisi yeleleri, kaslı bedeni ve macera dolu çıraklık yıllarında oluşmuş demir gibi fiziğiyle seksen dördüne geldiği tahmin edilemezdi.</p>

  <p class="p12">İçindeki sesi tekrar duydu, ne dediğini tam olarak anlayamasa da, kayıp bir şeyle ilgili olduğunu anladı.</p>

  <p class="p12">Hissetmeye başladığı amansız yaşlılığın korkusunu def etmek için, dikkatini manastırın dışında bekleyen topluluğa verdi.</p>

  <p class="p12">“Deli bunlar,” diye söylendi. “Bütün bu köylüler onu aziz ilan etmemizi bekliyor. Bu işin sonu felaket olacak.”</p>

  <p class="p12">Bir tür kehanet tınısı taşıyan sözlerinden, bir parça ürktü. Birisinin kendisiyle konuştuğunu fark etti, bu ne o hayalet ses, ne de anılarının derinliklerinden yükselen kendi sesiydi. Açık olan pencereden başrahip ona sesleniyordu.</p>

  <p class="p12">“Ne yapacağız, Schuster?” diye iç çekti Kippenberg. “Onları zorla buradan süremeyiz.”</p>

  <p class="p12">Kippenberg, Schuster'in yarı yaşındaydı. Avusturya'da doğmuş ve eğitimini Roma'da, Kardinal Teobaldi'nin denetiminde tamamlamıştı. Cizvitlerin aforoz edildiği o zor yıllarda, Prusya topraklarında Cizvit öğretisini yayanların arasında yer almıştı. Yumuşak bakışlarının ardında olağanüstü bir örgütlenme yeteneği saklıydı. Schuster, bu yeteneğinin Kippenberg'i bir gün cemaatin liderliğine taşıyabileceğini seziyordu.</p>

  <p class="p12">“Niçin çocuğun bir süre yanlarına gitmesine müsaade etmiyoruz?” diye yanıtladı Schuster. “Durumu daha da kötüleştirmez ki bu. Köylüler fazla bir şey istemiyorlar. Söz konusu olan şey ya kaybolmuş bir inek ya da bir takıdır. Bir biçimde çocuğun gaipten haber verdiğini hayal ediyorlar. Bu tür hurafeleri ancak eğitimle yenebiliriz.”</p>

  <p class="p12">“Buna hakkımız yok,” dedi Kippenberg. “Topluluk adına, biz karar veremeyiz. Özellikle manastırın topraklarında. Önce onun nasıl biri olduğuna...”</p>

  <p class="p12">Başrahip sustu ve Schuster o sesi yeniden duydu: <span class="t15">ara,</span> dedi açık bir şekilde, <span class="t15">bulmal</span><span class="t15">ı</span><span class="t15">y</span><span class="t15">ı</span><span class="t15">m...</span> Ve tekrar anlaşılmaz oldu.</p>

  <p class="p12">“Biliyor musunuz, Kippenberg,” dedi Schuster, “benim gençliğimde, Müzik ülkesinde, yerlileri yağmur ormanlarından çıkartabilmek için org çalardık. Org vahşiler için bir çeşit mucizeydi ve mucize olmadan inanmalarını sağlayamazdık.”</p>

  <p class="p12">“Ama bu insanlar vahşi değil,” dedi başrahip. “Misyonerlik yapmamız da gerekmiyor. Bu topraklar Katolik. Ben endişeliyim, sizin de endişelenmeniz gerekir, Schuster. Dün bu ayaktakımının manastıra saldıracağından korktum. Kalabalığın günden güne arttığını fark etmediniz mi? Dışarıda yüzlerce, belki de binlerce insan var... Bu arada çocuk nasıl, konuşmayı hâlâ ret mi ediyor?”</p>

  <p class="p12">“Konuşabildiğinden emin değilim,” dedi Schuster. “Ayrıca duymuyor gibi. Bir doktorun onu muayene etmesini sağlayacağım. Sağır olma ihtimalini göz ardı etmemeliyiz.”</p>

  <p class="p12">“Sağır birinin org çalması mümkün değil, Schuster, bunu bilmeniz gerekir.”</p>

  <p class="p12">“Sonradan sağır olmuş olabilir. Belki bir şok geçirmiştir. Savaştan kalma bir sefer artığı olabilir.”</p>

  <p class="p12">“Zekâsı ne durumda?” diye sordu başrahip.</p>

  <p class="p12">“Tuhaf bir şekilde söylenenlerin çoğunu anlıyor. İhtimal dudak okuyordur. Yalnızca onu niçin seçtiğimi anlayamıyorum. Org çalmanın dışında bir işe yaramıyor. Mutfak işi onun için çok ağır. O ayaklarla ne su taşıyabilir ne de şalgam ayıklayabilir...”</p>

  <p class="p12">Schuster'in düşünceleri tekrar dağıldı. Çocuğun manastıra geldiği günden beri düşüncelerini toparlamakta zorlanıyor, hastalıklı düşüncelere dalıyor, gece yarıları karabasanlarla uyanıyor ve dağın üzerinden günışığı yayılana kadar uykusuzlukla cebelleşiyordu. Artık müzik aleti de çalamıyordu; çocuk notaların dünyasına derinlemesine girmeye başladıktan sonra, yavaş yavaş müziğe olan ilgisini kaybetmişti. Nereden geldiğini ve gerisinde ne olduğunu bilmediği bir şüpheyle kıvranıyordu.</p>

  <p class="p12">“Manastırın etrafındaki bu uğursuz kuşatmadan olduğu kadar çocuk için de endişeleniyorum,” diye devam etti Kippenberg. “Ayrıca siz haklısınız, Schuster. Bu kadar kısa zamanda org çalmayı öğrenmek imkânsız. Buraya sığınmadan önce öğrenmiş olmalı. Önce bu çocuğun nereden geldiğini araştırmalıyız.”</p>

  <p class="p12">“Anlatılanlara bakılırsa akıl hastanesinin kapısına bırakılmış,” dedi Schuster. “Hiç değilse bana söylenen bu. Bir gece yarısı, karlı ve fırtınalı bir havada.”</p>

  <p class="p12">“Zavallı çocuk,” dedi başrahip alçak bir sesle. “Ayrıca rahip adayları için endişelenmemizi gerektirecek çok neden var. Dün, bir veda mektubu dışında bir şey bırakmadan biri daha kaçlı. Ve dua sırasında ne duyduğumu tahmin edemezsiniz. En temiz ruhlar bile itikadını kaybediyor... Schuster, beni dinliyor musunuz?”</p>

  <p class="p12">Schuster terlemeye başlamıştı. Ağustos ortasıydı ve müthiş bir sıcak vardı. Kuşağından bir mendil çıkartarak, özenle ensesinin terini sildi. Bir yerlerden taze ekmek kokusu geliyordu. Dışarıdaki kalabalıktan yayılan uğultu azalmış gibiydi. Başrahibin söylediği gibi rahip adayları inancını kaybetmeye başlamıştı ve henüz nasıl olduğunu anlayamasa da, bütün bunların çocuk yüzünden olduğunu biliyordu.</p>

  <p class="p12">“Müsaadenizle,” dedi hafifçe eğilerek. “Odama gitmeme izin verin. İki dua saatini ve ayini savsakladım. Tanrı'yla yalnız konuşmalıyım.”</p>

  <p class="p12"> </p>

  <p class="p12">Julian Schuster koğuşların olduğu bölüme giderken, çocuğun dilsizliğinin akıl hastanesinde geçen yıllarıyla ilgili olup olmadığını, bu sorunun cevabının onun kendi tarzıyla çaldığı orgdan yayılan umutsuz armonilerde olup olmadığını düşünüyordu. Bu hiç de olmayacak bir şey değildi. Modern zamanın kurumlarının nasıl çalıştığı belli olmuyordu. Manastırda mutfak işlerinde bir yardımcıya gerek duyulduğunda, bu Ratibor akıl hastanesindeki nispeten sağlam çocuklar arasından seçilirdi. Schuster bir ilkbahar sabahı, paskalya ekmeği yapılırken çıkan bir kavgada ölen çocuğun yerine birini bulmak için akıl hastanesine gitmişti.</p>

  <p class="p12">Deliler evinin mahzeninde çocukla karşılaştığı o ânı hiç unutmayacaktı. Tıpkı bir hayvan gibi duvardaki bir halkaya zincirlenmişti. Çocuğun yanındaki tahta bir kapta, manastırdakilerin domuzlara bile vermeye cesaret edemeyeceği yemek artıkları vardı. Üzerinde oturduğu samanlar dışkı ve sidikle karışarak topak topak olmuştu. Bitlerin bile yanaşmaya cüret edemeyeceği bir kokusu vardı. Schuster daha önce de hilkat garibeleri görmüştü. Venedik karnavalında kendi kortejlerini oluşturmuşlardı. Ege denizinde Yunanların hilkat garibelerini gönderdikleri bir ada vardı, ama bunların hiçbiri burada gördüğü kadar dehşet verici değildi.</p>

  <p class="p12">“Onu niçin zincirlediniz?” diye sormuştu. “Hastanedekileri korkutuyor,” demişlerdi. Ama Schuster bir biçimde asıl korkanların onlar olduğunu anlamıştı.</p>

  <p class="p12">Çocuğun zincirlerini çözerken kendi kendine, Tanrı'nın böyle bir yaratığı nasıl bir niyetle yarattığını sormuştu. Bedeni yamru yumruydu. Sonra çocuğun yara bere içinde olduğunu fark etti. Bedeninde derin yarıklar vardı, prangalar ayaklarında öylesine yaralar açmıştı ki neredeyse kemikleri görünüyordu. Çocuğun her gün zulme tâbi tutulduğunu anladı. Karşılaştığı vahşetle irkilerek bir Ave Maria söyledi.</p>

  <p class="p12">Neredeyse fısıldayarak, “Adın ne?” diye sordu. Çocuk yalnızca başını salladı. Schuster akıl hastanesi yönetimine sorarak çocuğun geçmişini öğrenmeye çalıştıktan sonra bunun imkânsız olduğunu anlayarak pes etti. Gezgin bir bakır ustası onu Breslau'ya giden yolda bulduğunda açlıktan ölmek üzereymiş. Usta çocuğu akıl hastanesine getirmiş.</p>

  <p class="p12">Schuster çocuğun kulak kepçelerinin olmadığım gördüğünde onun sağır olduğunu düşündü. Ama çocuk müzik yeteneğini göstermeye başladığında, bunun tam bir sağırlık olmadığım, en azından doğuştan olmadığını anladı. Hatta bu eksiklik bir avantaj da olabilirdi; o başkalarının duyamadığı şeyleri duyuyordu.</p>

  <p class="p12"> </p>

  <p class="p12">Manastırın kapılarındaki kalabalık gittikçe artarken, Schuster neredeyse bir saat Tanrısıyla yalnız başına konuştu. Konuşması bittiğinde bir parça aydınlanmış olarak yazı masasına oturdu. Dalgın bir şekilde, son zamanlarda içine daldığı menkıbeler kitabı <span class="t15">Legenda Aurea'</span>nın sayfalarım çevirmeye başladı. Derin bir iç çekerek <span class="t15">Legenda Aurea</span>'yı bir tarafa bıraktı ve kitaplığa yöneldi.</p>

  <p class="p12">Bir müddet kitapların karşısında durarak, son günlerde olanları açıklamasına yardımcı olacak bir eser aradı. Karşısında Saksonyalı Ludolf un <span class="t15">V</span><span class="t15">ı</span><span class="t15">ta Christi</span>'si<span class="t15">,</span> Thomas â Kempis'in <span class="t15">De Imitatione Christi</span> kitabı duruyordu. Ama seçimini yapmadan bedenini bir yorgunluk sardı. Kerevetin üzerine oturdu ve basit manastır hücresini incelemeye başladı: odasında yalnızca masa, tabure ve duvarda çarmıha gerilmiş İsa figürü vardı.</p>

  <p class="p12">Uzaktaki küçük kiliseden org sesi geliyordu, orgu çocuk çalıyordu. Ama akşam duasını haber veren çanları güçlükle duydu: <span class="t15">prime, tierce...</span> Çanların hangi duaya çağırdığını bile bilmiyordu.</p>

  <p class="p12">Kalktı, hücresinin penceresinin önünde durdu. Yemekhanenin önündeki düzlüğe kamp kurmuş, çocuğun kendisini göstereceği umuduyla bekleyen, kalabalık bir topluluk vardı. Çoğunluğu genç kızlardı, ama bir yaşlılar topluluğunun yanı sıra, çocuğun kehanet sahibi olduğuna inanarak buraya gelmiş olan ve ondan şifa bekleyen bir sakatlar topluluğu da vardı. Kuyunun başında çocuklar oyun oynuyordu. İpinden boşalmış bir öküz tepeden aşağı iniyordu. Köylülerin çoğu yemek sepetleriyle birlikte gelmişti. Kurdukları tezgâhlarda bira ve küçük simit satanlar da vardı. Manastır son aylarda bir tür hac yerine dönmüştü.</p>

  <p class="p12">Bu insanlar, diye düşündü Schuster –ensesinden aşağı terler akıyordu– aşkın bir tanrı kavramını anlayamazlar, inanmak için bir mucizeye ihtiyaçları var. Kendisi yıllar boyunca, çiçekleri, bir ırmağı, bir ağacı inceleyerek ruhun tanrısal olanla nasıl kaynaştığını tecrübe etmişti. Amerika'nın balta girmemiş ormanlarında Tanrı'nın sesini duymuş, termitlerin yaptığı yuvalarda, bir jaguarın gözünde, Guara yerlilerinin müzik aletlerine duyduğu hayranlıkta Tanrı'yı görmüştü. Ama bu insanlar için bir ağaçta Tanrı’yı hissetmek ya da bir derede gökyüzü krallığının izini sürmek bütünüyle imkânsızdı. Ağacı yalnızca kulübeleri için kereste olarak görüyorlardı. Irmak balık avlamak için ağ attıkları bir yerdi. Buğday tarlalarında yalnızca ekmek görüyorlardı. Onlar yalnızca okuma yazma öğretilerek ya da hasat kötü olduğu zaman karınları doyurularak kazanılabilirlerdi. Çünkü uyum yetenekleri ve gündelik alışkanlıkları ruhlarını, inançtan daha çok ele geçirmişti.</p>

  <p class="p12">Schuster, küçük hücresinin penceresi önünde dururken, öylesine bir güçle irkildi ki, neredeyse dengesini kaybediyordu. İçindeki o hayalet sesi yeniden duymuştu, her zaman olduğundan daha berraktı.</p>

  <p class="p12"><span class="t15">Henriette,</span> demişti. Yalnızca bir sözcük: <span class="t15">Henriette.</span></p>

  <p class="p12"> </p>

  <p class="p12">Julian Schuster son zamanlarda, manastırda, gözlerinin önünde olup bitenle yarım kuşak önce dünyanın en uç köşesinde şahit olduğu şeyler arasında ilişki kurmak için, sık sık gençlik yıllarına dönüyordu. Onun öyküsü, on iki yaşına bastıktan hemen sonra –Bourbon hanedanlığı yönetimindeki– İspanyanın Jerez bölgesindeki kardeşlik tarikatına katılmasıyla başlamıştı. Müzik yeteneği keşfedildikten sonra org dünyasının bilinen en iyi üstadı ünlü müzisyen rahip Santiago de Castellon tarafından koro şefi ve org ustası olarak eğitilmişti. Acemilik yıllarında, tekdüze manastır hayatından yorularak, gizlice misyonerlik için başvurmuş ve bir <span class="t15">indiaman</span><a id="a4"></a><a href="../Text/notes.html#a42"><span class="t17">{1}</span></a> ile İspanya'nın deniz aşırı sömürgelerine gönderilmişti. Ama bu yolculuğa yalnız çıkmamıştı, yanında Guarani savaşçılarının ruhlarını kazanmaları için, IV. Ferdinand'ın tarikata hediye ettiği org da vardı. On iki ses perdesi, fildişi klavyesi ve altın kaplama borularıyla eksiksiz bir org sökülüp paketlenmişti.</p>

  <p class="p12">Schuster bir sandalla ay ışığında yaptıkları yolculuğu, Asuncion'a ayak bastıkları o mayıs akşamım, yerli diliyle karışık bir İspanyolca konuşan ve ne dediklerini zar zor anladığı sarhoş kürekçileri hep hatırlayacaktı. Ateş gibi yanan ranzaları, kıvılcım gibi havaya savrulan tozları, üzerindeki kulübelerde azat edilmiş kölelerin yaşadığı bataklıktan gelen kokuyu hiç unutmayacaktı. Köpek ve akbabalar artıklar için kavga ediyordu. Fareler, Cizvitlerin manastırına girip rahip Sepp'le arkadaşlık etmek için araba tekerlerinin aralarına saklanıyordu. Viyana sarayının eski müzisyenlerinden olan Sepp –kırk yıllık misyonerlik deneyimi vardı– Schuster'e tıpkı bir balık kepçesiyle balık avlar gibi, müzikle ruhları ele geçirmenin inceliklerini öğretecekti,</p>

  <p class="p12">Schuster, org ticaret gemisinden daha küçük olan ırmak teknesine yüklenirken beş gece şehirde kalıp üç ay süren yolculuğunun yorgunluğunu attı. Önce tropik rüzgârlarla Atlantik'i geçmiş, sonra kıtanın iç kesimlerindeki İspanyol Amerika’sına –Tanrı Devleti Paraguay'a– ulaşana kadar katır kervanlarıyla yolculuk yapmışlardı.</p>

  <p class="p12">Schuster sanki başka bir gezegende olduğu duygusuna kapılmıştı, Çıraklık yıllarında evini özlediği hiç olmamıştı. Ama şimdi manastırın münzevi rahatlığın özlüyordu; rutin ayinler, Santiago de Castellon'un org harmonisi hakkındaki alçakgönüllü konferansları, bu dünyaya ait şeyler değildi. Karıncalar gecelerini kaşıntılı bir cehenneme çeviriyor, gündüzleri korkunç bir sıcak aklını başından alıyordu. Hayvanlardan ve insanlardan yayılan ve bataklıklardan rüzgârlarla taşınan çürük kokusu bütün iştahını öldürüyordu. Sonsuz yoksulluğu, hastaları, sefalet içinde can çekişenleri, cangılda vahşileşmiş İspanyolları, yerlilerin karabasanla dolu gecelerini dolduran tamtamları ve esrik çığlıklarıyla cehennemin bekleme odası gibi görüyordu şehri. Peder Sepp'le birlikte onları Rio Apa üzerinden kuzeydoğunun el değmemiş ormanlarına götürecek nehir teknesine bindiğinde, eski dünyayı bir daha göremeyeceği korkusuna kapıldı. Etrafındaki her şey; şehir, cangıl, insanlar, onu bekleyen kötü sonun habercisi gibiydiler.</p>

  <p class="p12">İlk günler, teknenin güvertesinde gerilmiş çadır bezinin altında otururken, hâlâ çevrede köyler ve insanlar görebiliyorlardı. İskelelere bağlı sandallar vardı. Kulübelerin önüne evcilleştirilmiş hayvanlar bağlanmıştı. Nehir boyunca koşuşturan çıplak çocuklar onlara el sallıyorlardı. Utanma duygusundan uzak yerli kadınlar, küçük koylarda çırılçıplak yıkanıyordu. Ama dördüncü gün insanlar birdenbire kayboldular, etrafta kocaman ağızlarını açıp kelebek avlayan ve kumda güneşlenen kaymanlardan başka canlı kalmamıştı.</p>

  <p class="p12">Maracaja dağlarının parçalı kütlesinin batısında yer alan Concepcion eyaletindeki misyoner noktasına ulaşmaları üç haftalarını almıştı. Üç tarafı balta girmemiş ormanlarla çevrili bu yerleşim yeri, çatıları muz yapraklarıyla kaplı birkaç küçük baraka ile ham hindistancevizi kerestesinden yapılmış kiliseden ibaretti. Schuster on kilo kaybetmiş, keten gömleği nemden çürümüştü.</p>

  <p class="p12">Bir rahip –Peder Leander– onları sütunlu köprüde karşıladı. Yokuşun yukarısında rengârenk bir çardağın altında bir grup yerli ellerinde ilk bakışta küçük ok atmaya yarayan kamış benzeri aletlerle duruyordu. Ama peder misyona giden yolu göstermek için onlara doğru ilerlediğinde birkaç yıl önce Avrupa'da oldukça popüler olan bir melodiyi dörtlü armoniyle çalmaya başladılar. Schuster bu küçük boruların flüt olduğunu ancak o zaman anladı. Kulaklarına inanamamıştı. Burada, Hıristiyanlığın bu ileri karakolunda müzik duymak doğaya aykırı gibi geliyordu.</p>

  <p class="p12">Aynı gün org tekneden indirildi. Ardından tekne ve ücretleri brendiyle ödenen yirmi dört kürekçisi akıntıya karşı Asuncion'a doğru gerisin geri yolculuklarına koyuldular. Pasın gadrine uğramış birkaç metal parça dışında enstrüman oldukça iyi durumdaydı. Kocaman sandıklarda iki hafta içinde monte edilerek ormanın derinliklerinde yankılanıp çığırtkan maymunları ve küstah papağanları susturacak olan orgun parçaları vardı; <span class="t15">rückpositiv</span>, ahşap rezonans kasası, <span class="t15">haupt, brust</span> ve <span class="t15">obenverk,</span> hava boruları, klavye, pedallar ve İtalyan zeytin ağacından yapılmış iki düzine körük. O sıralar Schuster yirmi yaşına basmak üzereydi. Ama –verandasında göğüslerinde sadaklarıyla çıplak yerlilerin siestaya yattıkları– bakımsız kilisenin gölgesinde, içinde Florentina bas borularının olduğu sandığın üzerinde otururken, misyona yeşil bir avcı gibi sokulan ormana bakıp hayatın hafife alınmaması gerektiğini düşündü.</p>

  <p class="p12">On mil kadar içeride son Guarani savaşçılarının denetimindeki bölge başlıyordu. Buraya ilk gelen Cizvitlerin, müzikle cezbederek yerlileri ormandan çıkarma çabalarına başlamasının üzerinden üç nesil geçmişti. Müzikten çok hoşlanan Guarani yerlileri klavsenler, kemanlar ve nefesli çalgılardan yükselen seslerle adeta büyüleniyorlardı. Bazılarının İspanyol trompetinin sesiyle kendinden geçtiği, bazı kabilelerin ise ormandaki hiçbir yaratığın taklit edemediği sesleri çıkaran enstrümanları çalan misyonerleri Tanrı gibi gördükleri söyleniyordu. Müziği tuzak olarak kullanarak, yerlilerin gökyüzünden geldiğine inandıkları çalgıları öğretmeye söz veren biraderler, onları vaftiz etmeyi ve nehir boyunca yüzlerce örnek köy kurmayı becermişlerdi.</p>

  <p class="p12">Ağaçları kesip ormanın içinde geniş alanlar açarak, ekilebilir araziler elde etmişlerdi. Her köy kendine ait –çoğunlukla da istisnai– bir orkestraya sahipti. Paraguay nehri boyunca küçük yerleşimler için açılan bu alanlar Peder Sepp ve Leander gibi inançlarından şüpheye düşme korkusunun dışında hiçbir şeyden –olağanüstü fırtınalardan bile– korkmayan cesur Cizvit misyonerlerin denetimi alımdaki kasabalara dönüşmüştü. Memlükler denen köle avcılarının okyanus boyunca uzanan misyonerlerin topraklarına ayak basmaları yasaktı. Avrupa'yı bir yüzyıl sonra etkisi altına alacak olan Louis Blanc ile Karl Marx'ın görüşleri burada, daha şimdiden hayat bulmaktaydı. Bu topraklarda özel mülkiyet yoktu. Tüm mülkiyet ortaktı.</p>

  <p class="p12">Armonileri sayesinde geri kalan vahşilerin de kendilerine katılacağı bu devasa enstrümanı çalışır hale getirmek Schuster'in göreviydi ve o kendini buna Tanrı korkusuyla olduğu kadar bu vahşi ortamın korkusuyla da beslenen bir güçle adamıştı. Schuster oraya ayak bastıktan iki hafta sonra, nehrin aşağısındaki bir günlük yoldan kanolarla gelen yerlilerin yardımıyla ormanın içinden yüksek bir platoya uzanan dört kilometrelik bir yol açıldı. Yerliler palalarını, yıldızlı gecelerde enstrüman çalarken ya da Alman tüccarlara satmak için papağanları yakalarken gösterdikleri hünerle kullanıyordu. Onların kulağa hoş gelen şarkıları ve ormanın ruhlarını uzak tutmak için yüzlerine sürdükleri kırmızı kökboyanın güzelliği Schuster'i şaşırtmaktaydı. Bölgede hâlâ yaşamakta olduğu söylenen vahşi yerliler hakkında sorduğu soruları yalnızca gizemli bir gülümsemeyle yanıtlıyorlardı.</p>

  <p class="p12">Açılan yolun sonunda genişçe bir alan ağaçlardan temizlendi. Orgun parçaları çok ağırdı. Taşırken bir kazaya uğrama riski Schuster'i endişelendiriyordu. Çözümü Peder Sepp buldu. Parçalar tekrar sandıklara konulacak ve dik yokuşlarda yere döşenen kütüklerin üzerinden halat ve palangalarla çekilecekti. Orgun parçalarının taşınması ve hasır bir gölgeliğin altında –Schuster'in gözetiminde– montajı bir haftalarını daha aldı. Orgun montajı yapılırken, ellerinde sivrisinekleri kaçırmak için salladıkları palmiye yapraklarıyla, ormanın kenarına çömelmiş olan yerlilerin sessizliği öylesine ürkütücüydü ki, onlara bakan Schuster'in içi ürperdi.</p>

  <p class="p12">Yüzyıllardır, kralın temsilcilerinin haritalarında beyaz bir leke olarak kalan şu yeşil duvarların ardında, son Guaran savaşçıları yaşıyordu. Schuster Asuncion’da sarhoş mestizolardan<a id="a5"></a><a href="../Text/notes.html#a44"><span class="t18">{2}</span></a>, Guaran savaşçılarının yaptıkları büyülerle en sert askerlerin bile akıllarını başlarından aldıklarını, insan etlerini yılan zehrine yatırarak muhafaza ettiklerini, misyonerlerin yüreklerini acı biberlere bulayarak kızartıp yediklerini duymuştu. Schuster, cangılın ürkütücü seslerle dolduğu, jaguarların gözlerinin ağaçların arasında iki kor parçası gibi yandığı ve nehir kenarlarından boğulmuş olanlara ağıtlar yükseldiği gece saatlerinin dışında, bu anlatılanlara inanmıyordu.</p>

  <p class="p12">Orgun montajının bittiği gün yerliler birdenbire kayboldu, sanki cangıl onları yutmuştu. Schuster bunun nedenini hiçbir zaman açıklayamayacaktı. Peder Sepp Vatikan'dan gelen bir heyeti karşılamak için Asuncion'a gitmiş, Leander sıtmaya yakalanmış iki kadına bakmak için misyonda kalmıştı. Papağanların çığlığı, böceklerin birbirine karışıp senfoniye dönüşen vızıltıları ve ormanda hiç durmaksızın ölüp dirilen hayatın tuhaf sesleri arasında Schuster yalnız başına kalmıştı. İşte tam o zaman... o anda, yaratılışın ihtişamıyla yüz yüze geldi ve orgun başına oturup çalmaya başladı.</p>

  <p class="p12">Saatlerce, hiç ara vermeden, ayaklarıyla borulara hava pompaladı, parmakları klavyede gezinerek fügler ve koraller üzerine doğaçlamalar yaptı. Hatta bir minuet bile çaldı. Bu tuhaf aletin, belki de hayatı boyunca beyaz adam görmemiş bir çift göze nasıl görüneceğini hayal etmeye çalıştı. Belki tuhaf bir tahta, belki de kıyametin son saatlerinde, üzerine bir insanın bindiği kükreyen bir canavara benziyordu... Çalmayı bıraktığında gece olmuş ve orman derin bir sessizliğe bürünmüştü. Cırcırböcekleri bile susmuştu.</p>

  <p class="p12">Schuster dizlerinin üzerine çöktü, tespih çekerek dua etti. Kendini Tanrı'nın ellerine emanet ettikten sonra bir testi melas şurubu içerek susuzluğunu giderdi ve iki kauçuk ağacının arasına asılmış hamakta uykuya daldı. Gözlerini açtığında gün ağarmıştı ve ağaçların üzerinde çığırtkan maymunlar iştahlı serenatlarına başlamıştı. Hamağından indi, korkusunu yenmek için diz çöküp dua etti.</p>

  <p class="p12">Orgun çevresinde ellerinde ok atan kamış borularıyla bir grup çıplak Guaran savaşçısı vardı.</p>

  <p class="p12"> </p>

  <p class="p12">Altmış yıl öncesinin o sabahı Schuster'in belleğine en ince ayrıntılarına kadar kazınacak ve hiçbir anı o ânın yerini alamayacaktı. Schuster huzur ve rahatlığa duyduğu o gizli özlemle savaşarak on beş yıl cangılda kalacaktı. Cizvit misyonerlerinin arasında bir efsane haline gelen Schuster en büyüğü üç bin kişilik dört yerleşim kurdu. Yerlilerin dilini o kadar iyi öğrenmişti ki, cemaat yönetiminin isteğiyle, en ücra bölgelerdeki yerli diyalektlerinin bile sözcüğü sözcüğüne Latinceye çevrildiği iki ciltlik sözlüğün editörlüğüne atandı.</p>

  <p class="p12">Hıristiyanlığın bu en uzak noktasındaki şartlara ancak onun yapısında bir insan dayanabilirdi, iki kolera salgını, bir kanlı yerli isyanı, bir iskorbüt atlattı. Dört kez zehirli yılanlar tarafından ısıtıldı. Son kurduğu yerleşimi ateşe veren Memlükler, yerlileri köle olarak tutsak alırken, çocukları kadar sevdiği –kendisinin hiçbir zaman çocuğu olmayacaktı– yerlilerin yanında kalabilmek için gönüllü tutsak oldu. Kardeşler, her türlü meşakkate tevazuuyla katlanarak ışık getirdikleri topraklardan sürülürken derin bir acı duydu. İktidara aç krallar onları ilkel ormanın derinliklerindeki Terra Divina'larından<a id="a6"></a><a href="../Text/notes.html#a45"><span class="t18">{3}</span></a> sürerek, insanlık ağacının taze filizlerinden yeni bir Cennet kurma çabalarına, yerlilerin ırkından yeni bir Âdem ile Havva yaratmalarına engel oldular.</p>

  <p class="p12">Schuster, Herkül'le gençliğinde karşılaştığı o yerliler arasında bir ilişki olduğunu düşünüyordu. İşte bu nedenle yazın en sıcak ayının bu pazar akşamında ayini savsaklamış, onu ziyaret eden hayalet sesi dinliyor ve ne olduğunu anlamaya çalışıyordu.</p>

  <p class="p12">Bu çocukta bir şey vardı. Halkın mucize olarak gördüğü ilk olay, Ditmar Fromm adında bir çobanla ilgiliydi, çocuğa yalnızca bakarak kaybolan koyunun nerede olduğunu anladığını iddia ediyordu. Bir kızı ziyarete giderek çobanlık görevini ihmal etmiş ve koyunu kaybetmişti. Ucubenin ona esinlediği kesin resimle koyununu, derin dar bir vadide eliyle koymuş gibi bulmuştu. “Her şey çok açık,” demişti. “O ucubeye bakarken en çok istediğim şey kaybolan koyunumu bulmaktı, birden nerede olduğunu açık bir şekilde gördüm!”</p>

  <p class="p12">Bu olaydan kısa bir süre sonra başka bir köylü, oğlanın yardımıyla otuz yıl önce kaybettiği gümüş tabağım bulmuştu. Çocuğu ziyaret etmiş ve o an kafasında bir görüntü belirmişti. Aslında yağmacılığın günlük olaylardan olduğu savaşlardan birinde tabağı bir elma bahçesine gömmüş, ama sonradan nereye gömdüğünü unutmuştu. Oğlanın içinde, tabağın gömülü olduğu yeri tam olarak gösterdiğini yeminler ederek anlatıyordu. Köylünün içindeki resme gören oğlan, elinde altın bir asa ve başında kelebeklerden bir haleyle zuhur eden Kutsal Bakire'nin koruması altındaydı ve onlardan yayılan ışık bir an için gözlerini kör etmişti.</p>

  <p class="p12">Konstantine Paul adındaki bir kadın –histerisiyle meşhurdu– çocuğun, herkesin bilinmeyen ben'ini gördüğü bir ayna olduğunu iddia ediyordu. Ayrıca yalnızca manastırın önünde oturup onun çaldığı orgu dinleyerek nedeni bilinmeyen kalp acılarından kurtulmuştu. Köyün papazı tarafından sorgulandığında, “O, kendi içimdeki beni görmemi sağladı. Tanrı onu kutsasın!” demişti.</p>

  <p class="p12">Ayrıca onun bir hipnotizmacı ve düşünce okuyucusu olduğunu iddia edenler de vardı. Bazılarına göre ise diş ağrısı, kulak çınlaması, kötü nefes kokusu, kabızlık, yürüme bozukluğu, akciğer yetmezliği gibi birçok hastalığı uzaktan iyileştirmişti. Hatta kör bir adamın gözlerini açtığı bile iddia ediliyordu, tabii Schuster bütün bunların doğruluğundan şüphe ediyordu.</p>

  <p class="p12">Ancak Schuster'i en çok endişelendirenler rahip adaylarıydı. Oğlan manastıra geldiği günden beri yedisi ortadan kaybolmuştu. İçlerinden biri, bir yetişkin tavrı ile Tanrı'nın insanları baskı altına almak için muktedirler tarafından yaratıldığını, İsa'nın çarmıha gerilmesinin ise tamamen uydurma olduğunu söylemişti. Ona göre çarmıha gerilen adam aslında Yunanlı bir hayduttu. Celileli marangozun oğlu, herkesin üzerine sahte inancını inşa ettiği adam ise, annesiyle birlikte Suriye'ye kaçmıştı ki havari Paulus'un –o zamanlar Saulus idi– Şam'a giderken onlara rastladığından söz etmesi ile bu doğrulanmaktaydı.</p>

  <p class="p12">Schuster'e göre dikkat çekici olan, bu rahip adayının, kendisiyle ağız dalaşına girmeden kısa bir süre önce, oğlana manastır mutfağındaki basit el işlerini –oğlan bu işleri ayaklarıyla yapıyordu– öğretmek için bir hafta boyunca onunla yalnız kalmış olmasıydı.</p>

  <p class="p12">Bir başka rahip adayı, günah çıkarırken, artık saflık yeminine sadık kalamadığını itiraf etmişti. İki aday herhangi bir açıklama yapmadan ve geride hiçbir mesaj bırakmadan kaybolmuştu. Açıklanamayan ağlama nöbetlerine kapılan diğer bir rahip adayı, gece yarısı uyanıyor, ağır bir günah işlemiş gibi koridorda dolaşmaya başlıyor, hıçkırarak ağlıyor ve dualar mırıldanarak belirsiz bir günah için af diliyordu...</p>

  <p class="p12">Oğlanın şeytan tarafından ele geçirildiği söylentileri dolaşıyordu. Yaşlı rahipler, başrahip Kippenberg’e bir sözcü göndererek manastırın kurallarını hatırlattılar ve “şeytanın oğlunu” tekrar tımarhaneye kapatmasını istediler.</p>

  <p class="p12">Schuster manastırda yaşanan olaylarla, gençliğinin Amerika’sı arasında bağ kurmaya çalışırken sonunda bir görüntüye ulaştı: Kırk beş yıl önce bir şafak vakti Tihuan –İspanyollar Juan diyordu– denilen adamla karşılaştığı güne döndü. Doğuştan kör olan bu adam, kuzeydeki köylerden birinin büyücü hekimiydi. Schuster'in hassas Avrupalı sindirim sistemine musallat olan dizanteriye bir çare bulması istenmişti.</p>

  <p class="p12">Deneyimleri Schuster'e yerlilerin, cangılın dayattığı zorluklarla –yılan ısırıkları, zehirli bitki dikenleri, kan emici vampir yarasalar, aç parazitler– boğuşurken geliştirdikleri tedavi yöntemlerini hafife almaması gerektiğini öğretmişti. Büyücü hekim Tihuan, İspanyolların beraberlerinde getirdikleri hastalıkların dışındaki tüm hastalıkları tedavi etmekle ünlenmişti. Schuster'in onu tercih etmesinin nedeni de buydu.</p>

  <p class="p12">Tihuan'ı köyden agave kaktüsü koruluğu ile ayrılmış bir kulübenin önünde buldu. Her ne kadar kör ise de Tihuan Schuster'i “gördü”. Şaşkınlık verici bir güvenle elini uzatıp kolunu tuttu ve kulübeye çekti.</p>

  <p class="p12">Yerde yatarken Schuster tavandan öfkeyle kendisine bakan yarım düzine kadar kurutulmuş kafayı görmezden geldi. Tihuan'ın gözleri sanki içinden gelen bir ışıkla aydınlanır gibiydi. Birçok ruhun adını saydığı –buna Meryem de dahildi– büyülü sözleri mırıldanırken, Schuster'e eziyet ettiklerini düşündüğü orman ruhlarını da sayıp döktü. Schuster hipnotize olmuş gibi gözlerini kapadı.</p>

  <p class="p12">O gün yaşadıklarını hiçbir zaman ifade edemeyecekti. Tuhaf iç yolculuğunu anlatmak için başvurduğu her sözcük kifayetsiz kalıyordu. Daha sonra bir rüzgâr ya da hava akımı formunu aldığını ve gastroskopik bir mucizeyle kendi ağzı tarafından emildiğini, dilinin ölü bir mavi balina gibi yattığı o nemli sıcak oyuktan yemek borusunun pürüzlü kuyusuna geçtiğini ve kendisini öfkeli iç denizin dalgaları arasında bulduğunu söyleyecekti.</p>

  <p class="p12">Bu doğruydu. Kendi midesine inmişti. Bulanık bir suyun yüzeyinde yarı sindirilmiş patates parçaları, mısır ekmeği ve yeni yediği nehir midyelerinden kalanlar yüzüyordu. Şaşırarak bu berbat kokulu çamurun altına daldı, sıvı o kadar karanlıktı ki sonradan kalın bağırsağının başlangıcı olduğunu anladığı gidere varana kadar bir şey göremedi. Yeni değiştirilmiş bir yılan derisine benzeyen kanlı tünellerden, çağlayan vücut sıvılarının arasından ilerledi; Tihuan'ın özel gücüyle bağırsaklarını kemiren parazit sürülerini nasıl bulup yok ettiğine şahit oldu. Bu karanlık, girintili çıkıntılı, kanayan ve tanımlanamayacak kadar ağır kokulu, kıvrılıp duran tünelin içindeki yolculuğu –sanki kilometrelerce ve saatlerce sürmüş gibiydi–vücut jeolojisinin sismik titreşimleri, sancı ve kasılmalarla makatından Tihuan'ın karanlık kulübesinin zeminine fırlatılana kadar sürdü.</p>

  <p class="p12">İliklerine kadar sarsılmış olan Schuster, dizlerinin üzerinde doğrulabildi. Gözlerini ovup açarken bir halüsinasyon gördüğüne inanıyordu. Ama şimdi büyücü hekimin, sömürgecilerin suçları nedeniyle kendisini cezalandırmak için aklını başından almış olabileceği şüphesine kapılmıştı; çünkü onun kendi bilincinde açık bir şekilde şöyle dediğini duymuştu. <span class="t15">Orman</span><span class="t15">ı</span><span class="t15">n ruhlar</span><span class="t15">ı</span> <span class="t15">Schuster'i terk ettiler, Beyaz Tanr</span><span class="t15">ı</span><span class="t15">'dan nefret ederler ama ben onlar</span><span class="t15">ı</span> <span class="t15">rahatlatt</span><span class="t15">ı</span><span class="t15">m... Hizmetleri için Tihuan'</span><span class="t15">ı</span><span class="t15">n tek istedi</span><span class="t15">ğ</span><span class="t15">i bir kupa votka...</span></p>

  <p class="p12">Ruhu çözülmüştü, ishalinin geçtiğini düşünüyordu. Ayağa kalktı, misyonerlerin koruyucu azizi kutsal Francisco Javier'e sessizce dua ettikten sonra kulübeden çıktı.</p>

  <p class="p12">Şimdi Schuster, Silezya'daki manastırda olup bitenleri düşünürken, olayların nasıl birbiriyle bağlantılı olduğunu anlıyordu: büyücü hekim ve ucube. Belki de Konstantine Paul'un bir günah çıkarma sırasında itiraf bunalımı geçirerek köyün rahibine fısıldadığı şeylerde bir doğruluk payı vardı, çocuk –tıpkı Tihuan gibi– onların ruhlarına sızabiliyor, onlarla düşünceler yoluyla konuşabiliyordu.</p>

  <p class="p12"> </p>
</body>
</html>
