<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">Henriette ile Herkül'ün kızı Charlotte Vogel yararı yüzyıl sonra, kaderin rüzgârlarıyla Stockholm'e sürüklenip, Helgeandsholmen'de dar gelirli dullar için yapılan bir eve yerleştiğinde, annesinin, Danzig'deki cezaevi olarak kullanılan iplik fabrikasında geçirdiği korkunç yılları kırık bir İsveççeyle anlatacaktı. Henriette'i Prusya adaletinin pençesine düşüren bu uzun yol, öylesine talihsizliklerle doluydu ki, zayıf bir insan daha yarı yolda bu yolculuğa veda ederdi. “Adalet duygusundan yoksun olan bu hayat,” demişti kızı, “onu, düşmanlarının hayal bile edemeyeceği kadar ağır cezalandırdı.”</p>

  <p class="p12">Hikâye insanların hemen inanamayacağı kadar gerçekdışıydı. Feminist Federika Bremer Topluluğu’nun bu öyküden haberdar olup “Bir Alman Dokuma İşçisinin Kaderi” başlıklı kitapçığı basması için epeyce yıl geçmesi gerekecekti. Kitapçığın basıldığı 1915'te, annesinin zamanında moda olan çiçekli elbiseler bile artık tarih olmuştu.</p>

  <p class="p12">Henriette'in Herkül'ü yeniden gördüğü o ikindi vakti, ayrılıklarının üzerinden on üç yıl geçmişti. Henriette'in annesiyle birlikte Sachsen'deki akrabalarının yanında yeni bir hayata başladığı söylentileri, Gabrielle Vogel'in yaşlılığındaki bakıcılardan birinin şaşkınlıkla karşıladığı gibi, rivayetten başka bir şey değil. Doğru, bir akrabalarına başvurmuşlardı, ama çok kötü koşullarda.</p>

  <p class="p12">Gabrielle Vogel'in kız kardeşi yüzyılın sonunda Danzig'de, iflasın eşiğine gelen genelevlerden birinde çalışıyordu. Madam Schall'ın evi kapandıktan sonra ana kız oraya gitmiş, ev sahibesi merhamet göstererek onları kabul etmişti. Odalarını paylaştıkları iki kız, işlerini savcıya rüşvet vererek yürüten bir votka imalatçısıyla birlikte Pomeranya'dan gelmişlerdi. Kederli bir evdi. Gece yarısı bastırdığında masaların üzerinde fareler cirit atıyor, hastalık kol geziyor ve alkolden başka tanrı kalmıyordu. Yelkenlerini indirip eve koşan denizciler, bir litre bira karşılığında birkaç dakikalık aşk satın alıyorlar, kızlar bir lokma ekmek için serserilerle yatıyor ve asıl aslan payını, evin girişinde içki satan votka imalatçısı alıyordu. Kaçınılmaz olan artık daha fazla ertelenemezdi. Danzig'e geldikleri günün haftasında Henriette fahişeliğe başladı.</p>

  <p class="p12">Onu bekâretinden yoksun bırakan adamı hiç unutmadı, çürük dişlerinden yayılan iğrenç koku ve nobranlığı aklında yer etti. İlişkiden sonra ağlamıştı. Ama annesinin ona açıklamaya çalıştığı gibi bunlar yaptıkları işe dahildi, erkeklerin iğrenç kokularına, kirli bedenlerine, terli koltuk altlarında şölen yapan bitlere, kokuşmuş ruhlarına, bayağı muhabbetlerine alışmalı ve aldırmamayı öğrenmeliydi.</p>

  <p class="p12">Bunlardan Herkül'ü düşünerek kurtulmaya çalıştı. Aslında son yıllarda Herkül'ü düşünmekten başka bir şey de yapmıyordu; varoluşun sınamalarına karşı kötü donanmış zavallı çocuk şimdi neredeydi, her şeyden önce bir yerde miydi? Henriette başına gelen onca şeye, uğradığı tüm aşağılanmalara rağmen kendini umutsuzluğun ellerine bırakmamıştı. Tam tersine, acılar hayallerini körüklemişti. Dibe battıkça sanki Herkül'e daha çok yaklaşmıştı.</p>

  <p class="p12">Çok sonra, Danzig'deki ilk yıllarını bir uyurgezer gibi geçirdiğini hatırlayacaktı. Tüm hatlar silikti, yüzler yoktu, yalnızca bedenler vardı. Bütün bu yabancı bedenler, günlerce ve günlerce yanında uyandığı, zamansız tek bir erkek bedenine dönüşmüştü.</p>

  <p class="p12">Beşinci yıl dolarken artık bir kâbustan uyanıp diğerine dalıyordu. Bir kış gecesi votka imalatçısı onu şehrin kenar mahallesinde bir otele götürdü. Üniformalı bir uşak onları Şark tarzında döşenmiş sigara odasına aldı. Yerlere Türk halıları serilmişti, koltuğun önünde bir nargile duruyordu, duvarlar çok eski denizcilik haritalarıyla kaplıydı. İmalatçı yan odaya geçip Henriette'i oraya getirten zengin müşteriyle gürültülü bir pazarlık yaptı ve ertesi sabah gelip alacağını söyleyerek otelden ayrıldı. Henriette henüz neler döndüğünün farkında değildi, bir koltuğa oturdu ve odayı incelemeye başladı, Madam Schall'ın parlak günlerinden beri böyle şaşaalısını görmemişti. Tütün kokularını soluyarak, Havana purosu kesitini gösteren bir posteri incelemeye başladı: dış sarma, iç sarma, yaprak kaplama ve <span class="t15">madurada</span> ile <span class="t15">claro</span> arasındaki farkı anlatan, anlayamadığı yabancı bir dil. Tuhaf bir sesle arkasına dönüp, bu sesin bir soluma olduğunu anlayana kadar, koltuğun arkasına gelen adamın farkına bile varmamıştı. Ve onun kim olduğunu görünce dehşete kapıldı, Madam Schall'ın işletmesini yıkıma götüren Başyargıç von Kiesingen'di.</p>

  <p class="p12">Jandarmalar onu kadınların kaldığı cezaevine attığında, yargıcın Königsberg'den beri kendisini hep takip etmiş olabileceğinden şüphelenecekti. Ama sonunda kendine karşı anlaşılmaz bir şekilde adaletsiz davranan talihi suçlayacaktı: Kiesingen ona tesadüfen rastlamıştı.</p>

  <p class="p12">Adamın o gece yaptıkları Henriette'in yalnızca ölümü dilemesine neden olmamış, gerçekten de ölümün eşiğine getirmişti; ölümden kurtulması da o belirsiz koruyucu meleğinin eseriydi. O gece olanları, Herkül'den başka hiç kimseye anlatmayacaktı. Yalnızca uğursuz detaylardan oluşan aşağılık bir olay olduğu için değil, söze dökmenin imkânsızlığı nedeniyle de kişisel tarihine kaydetmeye uygun değildi.</p>

  <p class="p12">İmalatçı ertesi sabah otele geldiğinde, Henriette berbat bir durumdaydı. Hizmetçilerin odasında bir kerevete uzanmıştı. Etrafına karşı kayıtsız, yüzü sararmış ve bedeni kan içindeydi. Ama bu yalnızca büyük bir trajedinin ilk sahnesiydi, asıl oyun bir ay sonra oynanacaktı.</p>

  <p class="p12">Henriette kendisini ancak toplamıştı ki, aynı otele, aynı adam tarafından tekrar çağırıldı. O gece olacaklar kısa zamanda duyulacak ve Danzig körfezinde aylarca konuşulacaktı. Bazıları kızın tarafını tutacak, şerefini korumak zorunda kaldığını söyleyeceklerdi. Diğerleri bunun Tanrı'nın yeryüzündeki temsilcisi kralın atadığı, Prusya adaletinin temsilcisine karşı işlenmiş ağır bir suç olduğunu iddia edecekti.</p>

  <p class="p12">Dava büyük skandallara yol açacağı için hiç açılmadı, ayrıca kızın yaşı da küçüktü. Ama yargıcın bütün çabalarına karşın, olay bütün detaylarıyla duyuldu.</p>

  <p class="p12">Bir sokak kızı üst düzey bir devlet görevlisini bıçaklamıştı, neyse ki, usta bir cerrahın müdahalesiyle adamın hayatı kurtulmuştu. Bir rivayete göre kız eline geçirdiği bir usturayla adamın şahdamarını kesmek istemiş, bir diğerine göre ise usturayı kasığına saptamıştı. Zamanla, gerçek olmamasına rağmen, ilk rivayet daha popüler oldu.</p>

  <p class="p12">Korkunç çığlıkların duyulmasıyla olay yerine ilk gelen otelciydi. Kız elinde kanlı bir usturayla odanın ortasında dikiliyordu. Çıplaktı, sararmış ve ölümün sınırına gelmiş gibiydi. Yargıç onun ayaklarının dibinde iki büklüm olmuştu. Cinsel organı kanıyordu. Olaydan sonraki soruşturmada otel sahibi kızın aklının başında olmadığını söylemişti. Neyse ki otelde bir doktor vardı, kompres yaparak yargıcın kanamasını durdurmayı ve yaralarım dikmeyi başarmıştı.</p>

  <p class="p12">Henriette mahkemeye değil, dosdoğru cezaevi gibi kullanılan iplik fabrikasına gönderildi.</p>

  <p class="p12">Kâbus gibi bir yerdi: O kadar kalabalıktı ki kızlar uyumak için nöbetleşerek yatıyorlardı. Battaniye yoktu, hela yoktu ve çorba diye dağıtılan şeyin kokusuna dayanabilmek için insanüstü bir çaba gerekiyordu.</p>

  <p class="p12">Heinrich von Below müstakbel karısı Henriette'in kaderini araştırırken, kızından dört gün sonra annesinin de, başyargıcın sözlü emriyle iplik fabrikasına gönderildiğini ve başka bir bölüme kapatıldığını anlayacaktı. Ama elinde, bütün bu olanların başarılı bir planın parçası olduğu yönündeki teorisini kanıtlayacak, hiçbir belge yoktu.</p>

  <p class="p12">Söylentilere göre yargıcın yarası oldukça ağırdı ve muhtemelen ömür boyu ağrıları olacaktı. Bazı kızlar yargıcın acayip bir şeye dönmüş olan erkeklik organım görmüş ve artık normal bir cinsel hayatının olamayacağına dair yeminler etmişlerdi. Bunun karşılığı Henriette ve annesinin yavaş bir ölüme terk edilmeleri olmuştu.</p>

  <p class="p12">Gabrielle Vogel sonbaharda beslenme yetersizliğinden öldüğünde, henüz otuz beşine bile basmamıştı. Cansız bedenini bir pencere aralığında buldular. Ölüm onu berbat bir halde yakalamıştı: paçavralara sanlı, dişleri ve saçları dökülmüş, dışkıya bulanmış, bir çocuktan daha ağır olmayan bir iskeletti.</p>

  <p class="p12">Henriette acıdan neredeyse aklını yitiriyordu. Annesinin ölüsünü bile göstermemişlerdi. Ceset gece dışarı çıkarılmış ve bilinmeyen bir yere gömülmüştü, mezarına bir haç dikmeyi bile çok görmüşlerdi. Heinrich von Below adlı genç ve başarılı işadamı hikâyesini duyup etkilenmiş olmasaydı, Henriette'in akıbeti de aynı olacaktı.</p>

  <p class="p12"> </p>

  <p class="p12">Skandal duyulduğunda von Below, sıhhi malzeme üretimine yönelen girişimcilere, yüksek riskli kredi veren bir şirkete yatırım yapmak üzere Danzig'de bulunuyordu. Almanya'da gaz lambaları henüz kullanılmaya başlamıştı, klozetler ve evlerin üst katlarına su çıkartmaya imkân veren, sadece on beş-yirmi yıl içinde, bütün Avrupa'nın hayranlık duyacağı hijyenik devrime yol açacak olan su boruları da yeni kullanılmaya başlamıştı.</p>

  <p class="p12">Bütün şehrin konuştuğu olayı bir tanıdığından duymuştu. Belki kendisi de patent sorununda yaşanan adaletsizlikler ve korkutucu rüşvet sistemiyle boğuştuğu için, bu olayı zihnine not etmişti. Bu sokak kızının bir köpek gibi gömülmesini, tarihteki ünlü davalar arasına katıyordu.</p>

  <p class="p12">Ona çok dokunan bu öyküyü zihninden atamadı. Gittikçe daha derin anlamlarının olduğunu düşündüğü bu öykü peşini hiç bırakmadı. Trajedinin öğeleri onu çok etkilemişti: yoksul zengine, mazlum zalime karşıydı, iki katlı intikam isteği ve her zaman olduğu gibi savaştan galip ayrılan kötü olmuştu.</p>

  <p class="p12">Bir tesadüf sonucu olayın olduğu otelde geceledi. Ona kızın yargıcı bıçakladığı odayı gösterdiler. Yerde hâlâ kan lekeleri vardı. Otel sahibi kızın bir haksızlığın intikamını aldığından emindi.</p>

  <p class="p12">Kısa bir süre sonra von Below şirketinin bir su kanalı projesiyle ilgilendiği Bavyera'ya gitti. Yeniden Danzig'e döndüğünde aradan iki yıl geçmişti.</p>

  <p class="p12">Şaşırtıcı bir şekilde, kızın öyküsünü hâlâ unutmamıştı. Şirketi yeni dokuma makinelerine yatırım yapmaya hazırdı, bu nedenle cezaevini ziyaret etmek için izin koparabildi. Cezaevi yöneticisine bir öneri sundu; eğer sağlık koşullarım düzeltirlerse, cezaevindeki dehşet verecek kadar yüksek ölüm oranını azaltabilirlerdi, ama bunun için kendisinin kurumu bizzat incelemesi gerekirdi.</p>

  <p class="p12">Ona kurumu gezdirdiler. Kadınların ayaklarından makinelere zincirlenip günde on altı saat çalıştırıldığı fabrikayı gördü, kantini, küçük kiliseyi, depoları ve sonra geceleri kadınların canlı canlı gömüldüğü yatakhane denilen yeraltı mezarlarını gezdi. Ona kızı göstermeleri gerekmedi, o görür görmez kim olduğunu çıkartmıştı.</p>

  <p class="p12">Hapishane müdürüne yazdığı ilk mektupta kızın serbest bırakılmasını istemişti; “Kız yargılanmamış bile, serserilik suçlaması kanıtlanamaz bir şey, ayrıca sokak kızlarının kederli hayatı zorla yaptırılan işlerle değiştirilemez.”</p>

  <p class="p12">Nasıl olduğunun açıklaması yoktu, ama görür görmez âşık olmuştu, buna verebileceği başka bir ad yoktu. Yıllar sonra, Alman Doğu Afrika’sındaki pamuk plantasyonunda, son günlerini sıtma ve vatan hasretiyle boğuşarak geçirirken, ateşler içinde, onunla ilk karşılaştığı ânı hatırlayacaktı. Henriette'i hapishane müdürünün gezdirdiği salonun en uzak köşesinde görmüştü. Kollarını göğsüne kavuşturarak oturmuş dehşetli soğuktan korunmaya çalışıyordu. Paçavralar içindeydi. Ayaklarına çaput sarmıştı, saçları darmadağınıktı. Ama bütün bu rezaletin, karanlığın, pisliğin, perişanlığın ve kirli bedenlerden yayılan iğrenç kokunun içindeki bu paramparça kadın, hayatında gördüğü en güzel kadındı. Ondan bir ışık yayılıyordu, daha sonra, bu ışığın dünyanın bütün varlığım aydınlattığım söyleyecekti.</p>

  <p class="p12">Henriette'i kadın gardiyanların kaldığı barakalara aldırmayı başardı. Cezaevi yöneticileri ona sıcak tutacak giysiler vereceklerine ve iş yükünü azaltacaklarına söz verdiler. Hemen arkasından kızın serbest bırakılması için gerekli girişimlerde bulunmaya başladı.</p>

  <p class="p12">Polis müdürüne gönderdiği mektup açılmadan geri döndü. Daha sonra şehir meclisinden bazı kişilerin tekerine çomak sokmak için ellerinden gelen her şeyi yaptıklarını fark etti. Belediye başkanına kızın bırakılması için yaptığı başvuru, hastalık bulaştırabileceği gerekçesiyle reddedildi. Asıl sorun dokuma atölyelerinde çalıştırılan kadınların çoğunun, hiçbir soruşturma ve mahkemeye tâbi tutulmadan oraya kapatılmış olmasıydı, bu yasalara aykırıydı, ama ahlaki bir boyutu da vardı. Bir memur, “Ayrıca hastalıkla ilgili bir boyutu var,” diye eklemişti. “Kızların yarısı frengili.”</p>

  <p class="p12">Heinrich aklını kıza takmıştı. St. Mary Kilisesi civarında bir daire tutup her fırsatta onu ziyaret etmeye başladı. Henriette'in onun korumasından memnun olması içini rahatlatıyordu. Cezaevi müdürünün kendisine tahsis ettiği bir odada rahatsız edilmeden görüşebiliyorlardı. Onun geldiği sosyal çevre için yasak bir meyve olan bu kıza karşı duyduğu aşk, her buluşmada daha da derinleşti.</p>

  <p class="p12">Okuduğu şairlerden, tedavisi en uzun süren şeyin yıldırım aşkı olduğunu biliyordu. Böyle bir aşkın acısını dindirecek tek şey vardı: Daha fazla sevmek. Bu onun için zor değildi, sanki böyle bir aşkı bir imkân olarak hep içinde taşımıştı ve bu imkân onu görene kadar gerçekleşmemişti. İçten içe kendini Goethe'nin <span class="t15">Gönül Ba</span><span class="t15">ğ</span><span class="t15">lar</span><span class="t15">ı</span>'ndaki Edward'a benzetiyor, tutkusunu, Edward'ın yarı yaşındaki Otilla’ya beslediği sınır tanımaz tutkusuyla kıyaslıyordu.</p>

  <p class="p12">Onu rüşvetle kurtarmaya çalıştı, ama başaramadı. Bir seferinde gardiyanlardan birine kızın kaçmasına yardım etmesi için iki yüz taler teklif etti, ama planlarını gerçekleştirmeye fırsat kalmadan gardiyan başka bir bölüme gönderildi. Yetkililere yazdığı onlarca mektup ya soğuk cevaplarla reddedildi ya da cevapsız kaldı.</p>

  <p class="p12">Henriette'in hiç değilse şimdilik güvende olduğu inancıyla Berlin'deki işlerinin başına döndü. Mart ayında cezaevinden gizlice çıkartılmış bir mektup aldı, elyazısını tamdı. Kızın durumu umutsuzdu, hiçbir neden olmadan eski hücresine konmuş, açlığa ve dondurucu soğuğa terk edilmişti ve artık öleceğinden emindi.</p>

  <p class="p12">Geri döndü. Hapishanenin yöneticileri değişmişti ve artık onu görmesine izin verilmiyordu. Şehir mahkemesine de yeni bir başyargıç atanmıştı: Klaus von Kiesingen.</p>

  <p class="p12">“Aşkın doğası bu,” diye yazar Goethe <span class="t15">Gönül Ba</span><span class="t15">ğ</span><span class="t15">lar</span><span class="t15">ı</span>'nda<span class="t15">,</span> “yalnızca kendi hakkına inanır ve diğer bütün haklar onun karşısında yok olur.” Von Below müstakbel eşiyle Berlin'e dönerken Goethe'nin bu özdeyişini düşünüyordu. İronik olan Henriette'in özgürlüğünü bir skandal sayesinde kazanmış olmasıydı.</p>

  <p class="p12">Bir bunalım anında tanıdığı bir tüccara meseleyi açmıştı von BeIow. Yargıçla daha ilk görüşmesinde adamın kızı öldürmeye kararlı olduğunu anlamıştı. Below'u açıkça tehdit etmiş, başkalarının işine burnunu sokmakta ısrar ederse başına bir bela geleceğini söylemişti. Tek bir sözüyle kıza özgürlüğünü verebilecekken, onu bilinçli bir ölüme terk eden bu adamdan iliklerine kadar nefret etmişti.</p>

  <p class="p12">Çözüm tanıdığı başka bir işadamından geldi. İş hayatında alışılmamış yöntemlere başvurmasıyla ünlü bu Polonyalı borsacı, belediye başkanının açığını keşfetmeyi başarmıştı: Başkanın birkaç yıldır İngiliz Konsolosu'nun karısıyla ilişkisi vardı. Tabii bu meselenin ortaya dökülmesi diplomatik çevrelerde hiç hoş karşılanmayacak bir rezalete neden olacaktı. Sağlam bir şantaj konusuydu; belediye başkanı ile von Below arasında geçen samimi bir sohbetten sonra Henriette, bir saat içinde serbest bırakıldı.</p>

  <p class="p12">Yıllar sonra Charlotte Vogel, Federika Bremer Topluluğu’nun temsilcisine annesinin öyküsünü anlatırken, yargıcın belediye başkanının kararını değiştirmek için elinden gelen her türlü baskıyı yaptığını, hatta Henriette'i kaçırma planları yaptığını söyleyecekti. Ama o da cezasını bulacaktı, diye eklemişti, ama çok sonra, biyolojik babası, düşünce okuyucusu Barfuss'un karıştığı olağanüstü tuhaf koşullarda.</p>

  <p class="p12"> </p>
</body>
</html>
