<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">Muayene odasının dar duvarını kaplayan ayna –eski zamanların şeytan kovucuları, cadı olduğundan şüphelendikleri kişilerin aynada görünüp görünmediğine bakarlardı– odayı olduğundan daha büyük gösteriyordu.</p>

  <p class="p12">Salondaki tek pencere İspanyol stili bir panjurla kapatılmıştı. Duvarlarda Bakire’nin tablolarının yanı sıra, La Storta'nın hemen dışında Tanrı'nın hayalini gören Loyola'nın tasvir edildiği bir tablo asılıydı. Bir de eskiden Malta Şövalyelerine ait olan bir tören haçı vardı.</p>

  <p class="p12">Bir köşede üzerinde çok çeşitli aletlerin sıralandığı bir laboratuvar masası duruyordu. Odanın ortasında bir çembalo, uzak bir köşede berber koltuğunu andıran tuhaf bir möble vardı.</p>

  <p class="p12">Herkül ve Julian Schuster'in dışında odada kardinal ve engizisyon müfettişi Sebastian del Moro vardı.</p>

  <p class="p12">Del Moro sıska bir adamdı, Dominiken rahipleri gibi giyinmişti, çerçevesiz gözlükleri ona okumuş bir adam havası veriyordu. Sorumlusu olduğu karmaşık tören, uzun zaman önce çalışılmış bir planın parçasıydı ve Martin del Rio'nun temellerini attığı öğretiye bağlı olarak birinin şeytana bağlı olup olmadığını saptamayı amaçlıyordu.</p>

  <p class="p12">“Gudubet geri zekâlı mı?” diye sordu Schuster'a dönerek.</p>

  <p class="p12">“Çocuğun kavrama yeteneği bütünüyle normal. Tabii sağırlık, aptallık olarak kabul edilmiyorsa!”</p>

  <p class="p12">Del Moro Schuster'in sesindeki alayı anlamazdan geldi. Odaya arka kapıdan, başında karanlık gizlerin halesiyle, sessizce girerken yanında getirdiği deri çantadan bir defter ve bir kurşunkalem çıkarttı, kalemin ucunu görülmemiş pembelikteki diliyle ıslattı.</p>

  <p class="p12">“Düşünce okuduğu iddia ediliyor,” diye, ahbapça devam etti. “Büyük bir olasılıkla dudak okuyordur. Siz ne düşünüyorsunuz?”</p>

  <p class="p12">Schuster iç geçirdi.</p>

  <p class="p12">“Onu muayene etme görevi size verildi, bana değil.”</p>

  <p class="p12">“Ama bir düşünce deneyimi olarak, anlaşılmaz görünüyor, değil mi? İçimizdeki düşünceleri yüce Tanrı'dan başka kimse bilemez.”</p>

  <p class="p12">“İtiraf bize, günahın hapishanesinden çıkış yolunu gösterir,” dedi Schuster.</p>

  <p class="p12">“Birtakım istisnaların olduğunu düşünenlere rastladım,” diye devam etti del Moro defterine bir şeyler yazarken. “Tanrı'dan başkalarının da düşüncelerimizi kavradığına inananlara. İlk olarak, düşünce ne? Bu konuda siz ne düşünüyorsunuz?”</p>

  <p class="p12">“Her şeyden önce Tanrı'ya erişmek için verdiğimiz uğraşların ifadesidir.”</p>

  <p class="p12">“Düşünceler vicdanımızın sesidir,” dedi del Moro. “Bilinç ruhtan doğar, bilinçten de vicdan ve vicdandan düşünce. Sanırım Almanya'da sürgündeyken yeni filozoflarla ilgilenmişsinizdir. Ne diyordu Kant? Dünyayı asla olduğu gibi idrak edemeyiz, sadece bize göründüğü gibi idrak ederiz.”</p>

  <p class="p12">Engizisyon müfettişi gizemli bir ifadeyle gülümsedi ve elindeki işe döndü.</p>

  <p class="p12">“Gudubet ne zaman doğdu?”</p>

  <p class="p12">“Tahminimize göre bin sekiz yüz onlarda. Başrahip Kippenberg'in mektubunda size bütün bilgileri verdiğini sanıyordum. Ayrıca... Çocuk sağır olduğu halde duyabiliyorsa, bir istisnaysa, <span class="t15">a priori...</span> Ondan adıyla bahsetmemiz daha iyi olmaz mı?”</p>

  <p class="p12">“Adını nereden biliyorsunuz?”</p>

  <p class="p12">Schuster iyice tartmadan bir şeyler söylememek için dudağını ısırdı.</p>

  <p class="p12">“Kendini yazarak ifade ediyor,” dedi. “Hatta gerektiği zaman Fransızca yazıyor. Geri zekâlı olduğunu dikkate alırsak şaşırtacak kadar iyi eğitim almış.”</p>

  <p class="p12">“Sakin ol Schuster,” diye araya girdi kardinal, “bırak da sorması gerekenleri sorsun. Buraya çekişmeye gelmedik.”</p>

  <p class="p12">“Ailesi Katolik mi?” diye devam etti del Mora aynı cana yakın tonla.</p>

  <p class="p12">“Çocuk yetim, ama büyük ihtimalle Katolik olarak vaftiz edilmiş. Onu tımarhaneden aldığımızda boynunda bir haç vardı.”</p>

  <p class="p12">“Komünyona katıldı mı?”</p>

  <p class="p12">“Katılmış olması gereken ilk komünyon ayininden önce tımarhaneye bırakılmış.”</p>

  <p class="p12">Engizisyon müfettişi ilk defa Herkül Barfiıss'a döndü. Yüzünde, sanki cansız bir nesneyi inceliyormuş gibi, hiçbir duygu ifadesi yoktu. Eğer bir an kendimizi Herkül'ün yerine koymamız mümkün olsaydı muhtemelen derin bir şaşkınlığa gömülürdük. Çünkü del Mora, daha doğrusu engizisyon müfettişinin içi, birkaç dakika için aşılmaz duvarlarla çevrilmişti, demonoloji metodunun bir parçası olan su sızdırmayan bir düşünce perdesiyle. Çünkü o şeytan çıkarıcı harfi harfine ritüellere göre davranıyordu; soruşturma başlar başlamaz, hiçbir düşünce ya da duyguya geçit vermeksizin, kendini Tanrı'nın elinde bir araca dönüştürmüştü, karanlık güçlerle tehlikeli karşılaşmasında, aklını daha doğrusu hayatını kaybetmek istemiyordu.</p>

  <p class="p12">Tekdüze bir sesle devam etti.</p>

  <p class="p12">“Annesi hakkında bir bilgi edinebildiniz mi?”</p>

  <p class="p12">“Hayır, ama muhtemelen askerlere aşk satan bir fahişeydi.”</p>

  <p class="p12">“Nasıl yani?”</p>

  <p class="p12">“Savaş ardında bir sürü gayri resmi çocuk bıraktı. Eğer bu çocuklar açlıktan ölmedilerse, sokağa bırakıldılar. Özellikle de geri zekâlı olanlar...”</p>

  <p class="p12">“Peki, org çalmayı nerede öğrendi?”</p>

  <p class="p12">“Manastırda.”</p>

  <p class="p12">Del Moro gözlüklerini çıkarıp bir mendille özene bezene sildi.</p>

  <p class="p12">“Çocuğun hünerlerinden bir kısmını görmemiz ilginç olurdu,” dedi. “Org çalan sağır-dilsiz bir hilkat garibesi! Gerçeği söylemek gerekirse hayatımda hiç böyle bir şeye rastlamadım.”</p>

  <p class="p12">Herkül küçük piyanonun başına geçti, engizisyon müfettişi önüne bir nota defteri koydu. İşaret ederek çalmasını istedi. Odaya girdiğinden beri tedirginliği giderek artmasına karşın Herkül, iki saniye sonra önüne konulan parçayı kusursuz çalmaya başladı.</p>

  <p class="p12">“Clementi'ydi,” diye mırıldandı del Moro. “Eşiz bir şey, hem de ayaklarıyla! Bunları kim öğretmiş olabilir?”</p>

  <p class="p12">“Ben,” dedi Schuster. “Umarım, kötü bir zevkin ürünü olarak, bu yaratığı notaların dünyasına soktuğum için kaybolmuş ruhlar listesine kaydedilmemişimdir.”</p>

  <p class="p12">Del Moro askerler gibi kısa bir gülüş bahşettikten sonra, yüz ifadesi, tekrar mesleki kişiliğine döndü. Herkül'ü ortada duran garip sandalyeye oturttu. Bir doktor edasıyla elbiselerini çıkardı. Şapkasının içindeki gri ter bandım inceledi, çamaşırlarını tersyüz etti ve topuksuz, kopçalı ayakkabılarını sanki gizli bir şifresi varmış gibi evirip çevirdi, sonra da bu şifreyi çözememiş olmanın hayal kırıklığıyla bir kenara bıraktı.</p>

  <p class="p12">“Şimdilik bu kadar,” dedi, Schuster'a dönerek. “Muayene yirmi dört saatten fazla sürmez. Ama sonuca ulaşmamız için gereken koşulları sağlamamız lazım. Sizden yarına kadar bizi yalnız bırakmanızı rica edeceğim. Demonolojinin de sonuca ulaşmak için deneysel yöntemleri var. Odanıza dönün Schuster, işimiz biter bitmez size haber veririz...”</p>

  <p class="p12"> </p>

  <p class="p12">Schuster ayrıldıktan hemen sonra, Roma güneşi bulutların arasına girdi ve uzaklardan uğursuz bir gök gürültüsü duyuldu. Herkül ne kopan gök gürültüsünü ne de engizisyon müfettişinin kuru bir sesle Kardinal Rivero'ya söylediklerini duydu:</p>

  <p class="p12">“Efendim, bu vakada başarılı olmamız için birbirimizi anlamamız çok önemli. Ben yaratığı muayene ederken kafanızdan en küçük bir düşünce bile geçmemeli. Ne olursa olsun, hiçbir şey düşünmemeyi başarabilir misiniz?”</p>

  <p class="p12">“Neden?” diye sordu kardinal.</p>

  <p class="p12">“İnanın bana Efendimiz, bu yaratığın hayal edemeyeceğiniz güçleri var.”</p>

  <p class="p12">Del Moro çantasından tuhaf biçimleri olan metal parçalar çıkarıp dikkatle birleştirdi. Ortaya bir tıp aletine benzer bir şey çıktı.</p>

  <p class="p12"><span class="t15">“Tyto alba’y</span><span class="t15">ı</span> bilir misiniz Efendim?” diye sordu.</p>

  <p class="p12">“Bir kuş mu?”</p>

  <p class="p12">“Bir gece kuşu. İki yüz metreden bir fındık faresinin kıpırdadığını, yerin bir metre altındaki bir köstebeğin nefes alışını duyar. İşitme duyusu inanılmaz gelişmiştir. Görme duyusu çok kötü olmasına karşın gece avlanır. Hiç ses çıkarmadan hareket eder, kalın tüy tabakası uçarken sessiz olmasını sağlar. Avının... Köstebek, fare... Hiç şansı yoktur, daha ne olduğunu anlamadan kendilerini onun pençelerinde bulurlar.”</p>

  <p class="p12">Engizisyon müfettişi muayene koltuğunun üstünde asılı gaz lambasını yaktı ve otoskopu ışığa tuttu.</p>

  <p class="p12">“Yarasaların da bazı duyularının fazla gelişmiş olduğu söylenir,” diye devam etti, “Kördürler, koku almazlar, dokunma duyulan azdır. Ama işitme duyuları kusursuzdur. Diyebiliriz ki, bir duyu bir başka duyunun hesabına gelişir.”</p>

  <p class="p12">Kardinal onu şaşırmış bir vaziyette izliyordu.</p>

  <p class="p12">“Çocuğun, duyu organının hesabına, başka bir duyu mu geliştirdiğini söylemek istiyorsunuz?”</p>

  <p class="p12">“Demek istediğim mümkün olduğu kadar dikkat etmemiz gerektiği. Bu canavar ruhumuzdaki en küçük zaaftan faydalanabilir. Aklınızı, yüreğinizi mühürleyin Efendimiz. Gerek duyarsanız dua edin.”</p>

  <p class="p12">Engizisyon müfettişi aleti gözüne yerleştirip Herkül'ün normalden çok büyük kulak deliğine baktı.</p>

  <p class="p12">“Tuhaf!” diye mırıldandı. “Kulak zarı yok!” Lambayı eğip ışığı daha iyi bir açıdan almaya çalıştı. “Çocuk sağır olmasına sağır, ama dengeyi sağlayan salyangoz sağlam görünüyor. Umarım otopsi yapma şansımız olur.”</p>

  <p class="p12">Aleti bir parça pamukla temizledi.</p>

  <p class="p12">“Efendimiz mutlaka haberdardır,” dedi ciddiyetle. “Evrimci denilen adamların iddialarından... İnsan ve hayvanlar denizden çıkmış ortak atalardan geliyormuş. Kanıt olarak da kulağı gösteriyorlar. Hayvanlarda da insanlarda da iç kulak sıvıyla doludur. İşitme yetimizin hâlâ su altındaki yasalara bağlı olmasını, dikkat çekici bir anakronizm olarak görüyorlar. Ses suyun fitresinden geçerek biçimleniyor ve bilinç tarafından anlaşılır hale geliyor.”</p>

  <p class="p12">Rivero ayağa kalktı, hissedilir ölçüde sinirliydi.</p>

  <p class="p12">“Nereye varmak istiyorsunuz?” diye sordu.</p>

  <p class="p12">“Özel bir şey değil. Ama bu canavarın genetik tablosu farklı olsa gerek. Kulağında hiç sıvı yok!”</p>

  <p class="p12">Del Moro bu kez çantasından bir ustura çıkardı ve alkol dolu bir kapta temizledi.</p>

  <p class="p12">“Bütün kıllarını kazıyacağım,” dedi, “Hiçbir şeyi şansa bırakmamalıyız. Sizin de bu kılları incelemenizi isteyeceğim. Özellikle düğümlere ve bükülmelere dikkat edin, tılsımları oralarda gizleniyor! Ve bu ucubenin girmemesi için, ne pahasına olursa olsun içinizi koruyun.”</p>

  <p class="p12">Del Moro alışkın ve hünerli el hareketleriyle, daha Herkül neye uğradığını anlayamadan, önce bacaklarını sonra da omuzlarındaki küçük uzantıları deri kayışlarla sandalyeye bağladı ve demonolojik muayene başladı.</p>

  <p class="p12"> </p>

  <p class="p12">Engizisyon müfettişinin, Herkül'ün bedenindeki tüm kılları kazıması bir saat sürdü. Herkül'ün kürklü sırtını tıraş etmek hiç de kolay değildi, del Moro'nun en az dört kez usturasını bilemesi gerekti. Kazıyıp bitirdiğinde gözlerine inanamadı. Sırtı nasırlarla kaplıydı, cildi gözenekliydi ve yeşile çalıyordu, sanki likenle kaplanmış gibiydi. Şaşkınlıkla kürek kemiklerinin arasında derin bir oyuk gördü, kökü göğsüne kadar uzanıyordu. Oradan buradan fırlamış kemikler derisini çadır gibi germişti. Ona özgü doğum izleri taş gibi sertleşmişti.</p>

  <p class="p12">Del Moro, Herkül'ün ince kıllı sakalıyla yanaklarının kenarındaki tüyleri tıraş ederken, büyülü kelimeler mırıldanıp durdu. Genç ucubenin fizyonomisinden o kadar etkilenmişti ki, düşünceleri ilgisinin nesnesi için kolay bir av olana kadar, bilincinin etrafına ördüğü duvarların ne zaman sızdırmaya başladığını, çitlerinin ne zaman yıkıldığını, fark edemedi.</p>

  <p class="p12">... <span class="t15">Cad</span><span class="t15">ı</span> <span class="t15">izi bulmaya çal</span><span class="t15">ı</span><span class="t15">ş</span><span class="t15">mak...</span> <span class="t15">Ş</span><span class="t15">eytan hep bizden bir ad</span><span class="t15">ı</span><span class="t15">m ileride... Belirti zamanla neden de</span><span class="t15">ğ</span><span class="t15">i</span><span class="t15">ş</span><span class="t15">mesin ki... Geli</span><span class="t15">ş</span><span class="t15">tirdi</span><span class="t15">ğ</span><span class="t15">imiz her yöntemin kar</span><span class="t15">ş</span><span class="t15">ı</span><span class="t15">s</span><span class="t15">ı</span><span class="t15">na</span> <span class="t15">ş</span><span class="t15">eytan yeni savunmayla ç</span><span class="t15">ı</span><span class="t15">k</span><span class="t15">ı</span><span class="t15">yor... Bir iki y</span><span class="t15">ı</span><span class="t15">l önce Paris'te böyle bir vakaya rastlanm</span><span class="t15">ı</span><span class="t15">ş</span><span class="t15">t</span><span class="t15">ı</span><span class="t15">... Bir çocuk çevresindeki herkesin dü</span><span class="t15">ş</span><span class="t15">üncelerini seçebiliyordu... Kaybolan e</span><span class="t15">ş</span><span class="t15">yalar</span><span class="t15">ı</span><span class="t15">n yerini biliyordu...</span></p>

  <p class="p12">Herkül bu karışık düşünce parçalarından hiçbir şey anlamadı ve demonoloji uzmanı çantasını açıp çuvaldıza benzeyen bir alet çıkardığında endişesi daha da arttı. Del Moro sihirli kelimeler mırıldanarak sanki kutsal şarap kadehini öpermiş gibi aleti öptü.</p>

  <p class="p12">... <span class="t15">Del Rio’ya göre si</span><span class="t15">ğ</span><span class="t15">iller ve do</span><span class="t15">ğ</span><span class="t15">um izleri ara</span><span class="t15">ş</span><span class="t15">t</span><span class="t15">ı</span><span class="t15">r</span><span class="t15">ı</span><span class="t15">lmal</span><span class="t15">ı</span><span class="t15">... Bu kadar deforme olmu</span><span class="t15">ş</span> <span class="t15">bir vücutta bu mümkün mü, anormallikler ve nas</span><span class="t15">ı</span><span class="t15">rlardan ba</span><span class="t15">ş</span><span class="t15">ka bir</span> <span class="t15">ş</span><span class="t15">ey yok ki... Tanr</span><span class="t15">ı</span> <span class="t15">sona erdirmeme yard</span><span class="t15">ı</span><span class="t15">mc</span><span class="t15">ı</span> <span class="t15">olsun...</span></p>

  <p class="p12">Herkül bu karmaşık düşüncelerin neyin peşinde olduğunu henüz anlamaya başlamışken, del Moro da Herkül'ün vücudunda bir şeytan işareti, görünmez bir nasır ya da doğum lekesi bulmak için hummalı bir faaliyete girişmişti. Büyük cadı avcısı Manin del Rio'ya göre, bu işaretlerin olduğu yerler acıya duyarsız olur ve buraya, ne kadar derine olursa olsun, bir şey batırıldığında kan akmazdı. Ve böylece hiçbir şüpheye yer kalmaksızın karşılarındakinin şeytanın sayısız uşağından biri olduğu anlaşılırdı.</p>

  <p class="p12">Herkül etrafında olanları bölük pörçük takip edebiliyordu, pencerenin camlarına yağmur damlaları vurmaya başlamıştı. Kardinal muayene masasının etrafına kalın bir örtü gibi yayılan, del Moro'nun kazıdığı kılların arasında bir şeyler arıyordu.</p>

  <p class="p12">... <span class="t15">bir t</span><span class="t15">ı</span><span class="t15">ls</span><span class="t15">ı</span><span class="t15">m, bir kara i</span><span class="t15">ş</span><span class="t15">aret, bir tavukpençesi, bir y</span><span class="t15">ı</span><span class="t15">lan sureti... Bana göre bu sözde hünerini, her yerden alm</span><span class="t15">ı</span><span class="t15">ş</span> <span class="t15">olabilir, ayd</span><span class="t15">ı</span><span class="t15">nlanmac</span><span class="t15">ı</span><span class="t15">lar bunu ak</span><span class="t15">ı</span><span class="t15">lla aç</span><span class="t15">ı</span><span class="t15">klay</span><span class="t15">ı</span><span class="t15">p,</span> <span class="t15">ş</span><span class="t15">eytani kötülü</span><span class="t15">ğ</span><span class="t15">ün bir hayal ürünü oldu</span><span class="t15">ğ</span><span class="t15">unu kan</span><span class="t15">ı</span><span class="t15">tlamay</span><span class="t15">ı</span> <span class="t15">ba</span><span class="t15">ş</span><span class="t15">arabilseler de, yine de bu çocu</span><span class="t15">ğ</span><span class="t15">un nas</span><span class="t15">ı</span><span class="t15">l olup da bütün bir manast</span><span class="t15">ı</span><span class="t15">r</span><span class="t15">ı</span> <span class="t15">anar</span><span class="t15">ş</span><span class="t15">iye sürükleyerek çözülmesine neden oldu</span><span class="t15">ğ</span><span class="t15">unu aç</span><span class="t15">ı</span><span class="t15">klayamazlar...</span></p>

  <p class="p12">Del Moro, tüm gücüyle Herkül'ün sırtına, koltuk altlarına, topuklarına iğneler batırıyordu. İğnelerin açtığı onlarca delikten kan akıyor, Herkül dayanılmaz acılarla kıvranıyordu. Ağlıyor ve her iğne batırıldığında sıkıca bağlandığı koltuktan kurtulmak için çırpınıyordu. Del Moro son derece sakin bir şekilde, alnından geçirdiği bir kayışla Herkül'ün başını da sandalyenin arkalığına bağladı ve sonra kardinale döndü:</p>

  <p class="p12">“Bir şey bulabildiniz mi, Rivero... Tılsımlı bir işaret, bir şeytan haçı?”</p>

  <p class="p12">“Şimdiye kadar hiçbir şey.”</p>

  <p class="p12">Herkül, uyuşturucu bir dehşet duygusuyla, engizisyon müfettişinin laboratuvar tezgâhına gittiğini gördü ve ne düşündüğünü açıkça duydu:</p>

  <p class="p12">“... <span class="t15">Birazdan bu perde de kapan</span><span class="t15">ı</span><span class="t15">r... Adamlar çok geçmeden Schuster'in yan</span><span class="t15">ı</span><span class="t15">na varm</span><span class="t15">ı</span><span class="t15">ş</span> <span class="t15">olurlar.”</span></p>

  <p class="p12">İşte o zaman her şeyi anladı. Onu öldüreceklerdi, sadece kendisini değil, onun iyiliğini düşünen Schuster'i de. Bir an kahreden bir berraklıkla her şeyi kavradı: Yeteneğinin nereden geldiğinin bir önemi yoktu, açıklanıp açıklanmamasının da. Önemli olan böyle bir yeteneğin varlığı da değildi, olma ihtimaliydi.</p>

  <p class="p12"><span class="t15">B</span><span class="t15">ı</span><span class="t15">rak beni!</span> diye haykırdı del Moro'nun açık veren zihnine.</p>

  <p class="p12">Del Moro, kafasının içinde normal bir çığlıktan yedi kat daha güçlü yankılanan, bu sessiz çığlığın şiddetiyle sendeledi. Otuz yıllık meslek hayatında –cin çıkarıcı olarak– böyle bir şeyle hiç karşılaşmamıştı. Alnından soğuk terler boşanarak, Rivero'ya döndü:</p>

  <p class="p12">“Bundan hiç kuşkum yok. Çocuk cinlenmiş! Haydi, Tanrı adına buna bir son verelim.”</p>

  <p class="p12">Aynı anda Herkül bayıldı ve bu onun hayatını kurtardı. Del Moro ve Rivero, bu fırsattan istifade ederek, bir sokak ötede gerçekleştirilmekte olan çok önemli işin ne durumda olduğunu öğrenebilmek için, kısa bir ara verdiler. Dört mürit –on sekizinci yüzyılın sonuna varmadan <span class="t15">Sapinieri</span> veya <span class="t15">Sodalitium pium</span> adını alacak olan, Vatikan gizli servisinin öncülerinden dördü– bu davanın baş tanığını susturmaya gönderilmişti.</p>

  <p class="p12"> </p>
</body>
</html>
