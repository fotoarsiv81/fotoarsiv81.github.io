<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">Erken dönem Mısır şiirinde aşk üç parçalı tuhaf bir hiyeroglifle sembolize edilir: bir kazma, bir ağız ve eliyle ağzım kapamış bir erkek figürü. İlk Mısır bilimcileri, firavunların aşkının, alet ve bahçıvan sabrı gerektiren bir çeşit iş olup olmadığım sormuşlardı. Ya da aşkın formüle edilmeden önce var olup olmadığını? İçlerinden biri şaka yollu, aşkın yoksa göğüs kafesinde mi saklandığını sormuştu. Belki de adam, dikkatsiz bir sözle aşkı kaçırma korkusuyla ağzını kapalı tutuyordu.</p>

  <p class="p12">Kim bilir, Bayan Fågel, belki de bu temsilde bir şey var, çünkü kalbi aşk işareti olarak ilk kez kullananlar da Mısırlılardı: Bir kadın şair, “Kardeşim sesiyle kalbimi baştan çıkartıyor,” diye bağırıyordu. Aşk kalpte ikamet ediyordu ve ses kalbin kapışını açan bir aletti. Topraktan yapılmış vazolarının üzerinde ve papirüs tomarlarında insanlar, kalplerim nasıl kaybettiklerini ya da karşılıksız aşklarla kalplerinin nasıl parçalandığını, acılarının ne kadar dayanılmaz olduğunu anlatıyorlardı.</p>

  <p class="p12">Herkül Barfuss, hayatının sonbaharında –onu ta Amerika'nın bağrındaki eğitim salonlarına taşıyan, uzun iç eğitim yolculuğuna son verdiğinde– Harvard Üniversitesinde klasik dil alanında lisans diploması alan torunlarından birine bir mektup yazdı: “Senin de bildiğin gibi hiyeroglif yazılı dillerin en gelişmişidir, tek bir sembol hem bir imajın yeniden üretimi hem de soyut bir açıklama olabilir. Hiyeroglifler sağırların gerçek alfabesidir.”</p>

  <p class="p12">Not defterlerinden birine, aşkın metaforu olarak hastalığın ilk önce “Neşideler Neşidesi”nde ortaya çıktığını yazmıştı: “Üzüm çörekleriyle güçlendir beni, diye sesleniyor biri. Kral Davut, beni elmayla sıvazla, çünkü aşk hastasıyım. Şiir, aşk şiirleri tarihinin içinden kızıl bir ip gibi, bu minval üzerine geçip gidiyor. Platon'un düşünceleriyle birlikte, bizim tutku deneyimimizin temelini teşkil ediyor.”</p>

  <p class="p12">Platon <span class="t15">Ş</span><span class="t15">ölen</span> adlı eserinde, aşkın kökenine dair şöyle bir öykü anlatır: Eski çağlarda ne erkek ne de kadın, ama bunların değişik karışımları varmış. Bunlar iki yüzlü, dört kollu, dört bacaklı, dört ayaklı vb. imiş. Bu yaratıklar birbirlerine sırt sırta bağlıymışlar, bu nedenle hem ileri hem de geri gidebiliyorlarmış. Bazıları iki erkekten, bazıları iki kadından, üçüncü ve en büyük grup da yarısı erkek yarısı kadından oluşuyormuş. Bu dört ayaklı ilk insanlar, diyor Platon, öylesine iktidar düşkünüymüşler ki, onların bu iktidar açlığı Tanrıları tehdit ediyormuş. Bu nedenle Zeus, güçlerini zayıflatmak için onları ikiye ayırmış. Böylece kadın ve erkek ortaya çıkmış.</p>

  <p class="p12">Ama onlar tekrar birleşip, eski biçimlerine dönmeyi özlüyorlarmış. Platon böyle diyor, sonra da Barfuss tekrarlıyordu: Aşk iç içe geçme özlemidir.</p>

  <p class="p12">“Her insan, ilk insanın yalnızca yarısı,” diye yazmıştı Barfuss. “Sevgililerin duygularının gücünü yalnızca aşkın zevkleriyle açıklayamayız. Aşk, kayıp yarının aranmasıdır ve onunla sonsuza kadar kaynaşma çabasıdır.”</p>

  <p class="p12">Bizim atamız için bu, Bayan Fågel, ancak doğa yasalarıyla karşılaşılabilecek, tartışmasız bir gerçekti: Avrupa'daki son yıllarında Henriette Vogel'in kendisiyle konuştuğunu duymuş ve bu onun hayatında bir dönüm noktası olmuştu. Aşkın ölümden sonra da devam ettiğine ikna olması onu bütünüyle değiştirmişti. Nefret ve intikam duygusu gibi, sınırsız acısı da bir gecede yok olmuştu.</p>

  <p class="p12">Babam, John Barefoot, her fırsatta bana, işaret diliyle Herkül'ün öyküsünü anlatmıştı. Aşkı anlatan işaret iki avucunun yumuşak bir şekilde kalbe bastırılmasıydı, sonsuzluk, sağ işaretparmağıyla soldan sağa yatay bir daire çizilerek anlatılıyordu. Babam, Herkül'ün, bu dünyanın dışındaki başka bir varoluş formunda, Henriette ile buluşacağına kesinlikle ikna olmuş olduğunu anlattı. Bu düşüncesini hiçbir şey sarsamazmış ve hayatının sonuna kadar aşkın da en az madde gibi yok olamayacağı inancıyla yaşamış. “Maddenin enerjiye dönüşebileceği gibi,” diye not düşmüş, “ve enerjinin maddeye, aşk da yok olmadan sonsuza kadar sürer.”</p>

  <p class="p12">Herkül, Viyana’daki deneyimine, aşkın ölümü yenebilecek güçte olduğunun ispatından başka bir anlam yüklemiyordu. Ama Henriette ile tekrar buluşacağı inancı, onun için bu dünyadaki hayatı daha önemsiz kılmamıştı. Tam tersine, herkesin yapması gerektiği gibi, kalan yıllarını bu dünyadan mümkün olduğu kadar faydalanarak geçirmişti,</p>

  <p class="p12">Başka bir dönüm noktası Avrupa'yı terk etme kararıydı. 1 Mart 1838'de buharlı bir gemiyle Calais'den Liverpool'a hareket etti. Orada, bir Belçika şirketi aracılığıyla New York'a giden St. Mary gemisinde yer ayırttı. Bilet için on üç pound ödemişti, buna üçüncü sınıfta küçük bir kamara ve yiyecek de dahildi. Seyahat gününü beklerken Duke Street'te diğer Amerika yolcularının kaldığı bir otelde kaldı.</p>

  <p class="p12">Yirmi dört nisan akşamı rıhtımda veda duasını etti ve ertesi gün şafakta gemi demir aldı. Güvertede durup önüne yayılmış İngiliz liman kentine baktı. Bu onun, gemi yelkenlerini şişirip İrlanda denizinin sisine dalmadan önce, milyonlarca insanın yaşadığı eski dünyaya son bakışıydı.</p>

  <p class="p12">Bu, ilk çarklı Atlantik buhar gemisi Great Western'in okyanusu beş gün gibi rekor bir sürede aşmasından bir yıl önce olmuştu. Samuel Cunard henüz, İngiltere ve Amerika Birleşik Devletleri arasında düzenli yolcu seferlerini başlatmamıştı. Bundan onlarca yıl sonra Avrupa'dan Amerika'ya bir göç dalgası başlayacak, Iman, Dominion, National ve White Star gemicilik işletmeleri, sahip oldukları her şeyi bırakarak “Olanaklar Ülkesi''ne doğru yolculuğa çıkan milyonlarca Avrupalı için kıyasıya bir rekabete girecekti.</p>

  <p class="p12">Ama göründüğü kadarıyla Barfuss ne gemideki konfor eksikliğinden, ne yolculuğun haftalarca sürmesinden, ne kırkıncı enlemdeki rüzgârsız havadan, ne de deniz tutması ve kötü yemeklerden şikâyetçiydi. Aksine yolculuk boyunca tuttuğu günlüklerde, gemideki hayattan coşkuyla bahseder. Denizden büyülenmiştir, geminin teknik donanımına; boğatalara, makaralara, dörtgen gabya yelkenleri ve halat takımlarına hayranlık duyar. Seren ve direklerin resmini yapar, seyir defterinin nasıl tutulduğunu, deniz haritasının nasıl yapıldığını öğrenir ve büyük bir bilgi açlığıyla seferle ilgili diğer şeyleri gözler.</p>

  <p class="p12">Herkül'ün seyahat ettiği gemi, 1800'lü yıllarda köle ticareti yapan bir firma için yapılıp Hull'da denize indirilen iki direkli bir tekneden geliştirilmişti. Şimdi dört direkliydi. İki yüz kırk kişilik yolcu kapasitesi vardı. Yolcular arasında, Avrupa'nın her köşesinden gelmiş, on yedi değişik milletten insan vardı.</p>

  <p class="p12">Kaptan seyir defterine bir sarılık ve birkaç İrlandalıda rastlanan iskorbüt hastalığı kaydetmişti. Yolcuların çoğu deniz tutmasından, uyuz ve bitten mustarip olmuştu. Gemideki fareler pervasızca çocukların ellerinden yiyecek çalıyorlardı.</p>

  <p class="p12">Anlaşıldığı kadarıyla Barfuss, St. Mary'nin doğramacısıyla arkadaş olmuştu. Herkül günlüklerinde; “Beni koruması altına alan yeni arkadaşım Richard, gemiyi gezdirdi,” diye yazıyor. Yelken ustası “Waddington”dan da merhamet görmüş. Kim bilir, belki de onu engelli bir çocuk gibi kabullenmişti. Günlüklerinde, görünüşüne, dilsizliğine, ayaklarıyla yemek yiyip, ayaklarıyla yazmasına insanların ne tür tepki gösterdiklerine dair bir şey yok. Belki de yolcular bir ucubeye dikkat edemeyecek kadar heyecanlıydılar, kim bilir?</p>

  <p class="p12">Arkalarında bıraktıkları her mil yeni ülkeye duyduğu özlemi daha da artırıyordu. Önündeki “yeni hayat”tan bahsediyor yazılarında ve “daha iyi bir gelecek” inancından.</p>

  <p class="p12">St. Mary doğudan esen rüzgârla iyi yol alıyordu. Kaptan seyir defterine maksimum hızlarının on yedi deniz mili olduğunu yazmıştı. Barfuss sık sık pupaya çıkıyor ve kendisini her taraftan kuşatan ufka bakıyordu. Denizin, çırpınan yelkenlerin, rüzgârların ve Amerika'nın doğu kıyılarına yaklaştıklarında birdenbire ortaya çıkan deniz kuşlarının sesini duymuyordu, ama diğer bütün organlarıyla hissediyordu.</p>

  <p class="p12">Gemi yirmi yedi mayısta New York limanına yanaştı. Bu süre o günün koşullarında normal sayılırdı. 240 yolcudan 238'i hayattaydı. Bir çocuk ve üç yaşlı ölmüş, buna karşılık İskandinav bir kadının ikiz bebeği olmuştu. Barfuss'un günlüğünde bundan hiç bahsedilmiyor. Ama diğer yandan seyir defterinde de bir hilkat garibesi ya da sağır-dilsizden söz edilmiyor, yalnızca ölen ve doğanlardan bahsediliyor. Bir de Güney İzlanda açıklarında, fırtınaya kapılıp denize düşen bir tayfadan.</p>

  <p class="p12"> </p>

  <p class="p12">Herkül New York'a ayak bastığında, genç Amerikan devletinin bir göçmen bürosu kurmasını gerektirecek ölçüde bir akın başlamamıştı henüz. Yeni ülkeye her gün gelen bir sürü insanın denetlenmesini kolaylaştırmak amacıyla, Castle Garden ve Ellis Adası'na göçmen bürolarının olduğu binaların yapılması için daha birkaç on yılın geçmesi gerekti. St. Mary, yirmi yedi mayısta gün ağarırken New York körfezine demir attığında, onları karşılayan hiçbir resmi memur yoktu. Yolcular küçük buharlı vapurlarla limana taşındılar, daha doğrusu, bugün Battery Park denilen, Manhattan’ın güney ucundaki küçük burna.</p>

  <p class="p12">Sıcak bir sabahtı, batıdan gelen bir sıcak hava dalgası bütün bölgeyi etkisine almıştı. O yıllarda sağlık görevlileri ve pasaport kontrolörleri yalnızca şüpheci bürokratların kafasındaki bir düştü. Ne bekleme, ne bit ayıklama salonları, ne eşyaların üzerine tebeşirle atılan çarpı işaretleri, ne de sırtlarına kâğıtlar iğneleyerek göçmenlerin sinirlerini oynatan üniformalı memurlar vardı. İskelenin etrafı birkaç kiralık evle çevrilmişti. İskeleye ayak basan yolcuların etrafı otel, nehir yolculuğu için bilet ve kuzeyin büyük göllerinin etrafındaki maden imtiyazlarım pazarlamaya çalışan simsarlarla çevrilmişti.</p>

  <p class="p12">Geminin yolcu listesi Brooklyn'deki göçmen müzesinde korunuyor. Herkul Barfuss listenin altmış yedinci sırasında kayıtlı. İsmini büyük harflerle yazmışlar, ama milliyeti yazmıyor. Herhangi bir Avrupalı makamdan verilmiş seyahat pasaportunun olmadığı, sağır ve dilsiz olduğu not düşülmüş: <span class="t15">Deaf and dumb.</span></p>

  <p class="p12">Hepsi bu. Bir yığın yolcu içinde basit, anonim bir isim. İnsan onun büyük göç sırasında Amerika'ya gitmesi durumunda kesin olarak ülkeye girişinin engelleneceğini düşünmekten kendini alamıyor.</p>

  <p class="p12">Manhattan'da birkaç gece kalmış. Günlüğünde, şehre “özgürlüğün ruhu”nun damgasını vurduğunu yazıyor. Liman makamları aracılığıyla kimlik kâğıtları edinmiş ve ismini Anglosakson bir isimle değiştirip Barefoot yapmış...</p>

  <p class="p12"> </p>

  <p class="p12">Martha's Vineyard’a 1838 Haziranının ortasında varmış. Bunu günlüklerinden ve Tisbury Country’nin nüfus kayıtlarından öğrendim, nüfusa D. H, Barefoot olarak kaydedilmiş. D harfinin ne anlama geldiği anlaşılmıyor, belki de “Deaf” anlamına geliyor. Babama, duyma problemi olan insanlarla çevrildiğinde ne kadar mutlu olduğunu anlatmış. Anlaşıldığı kadarıyla görüntüsü dikkate değer bir tepki çekmemiş. Normalde yüzünü maskeyle kapatırken, burada yalnızca yüzünün alt tarafını kapatmış. Paris'te gözlerinin çok güzel olduğunu söylemişlerdi.</p>

  <p class="p12">Institut National des Sourds-Muets'de bulunduğu yıllarda, yerel işaret dilini rekor sayılabilecek bir hızla öğlenmiş olmanın verdiği esinle, çok kısa zamanda İngilizceyi de öğrendi.</p>

  <p class="p12">Chilmark bölgesinin papazı, Robertson, ona bir sekreterlik işi verdi. Almancadan dini metinler çeviriyordu; aynı yıl Avusturya’dan adaya altmış sağır-dilsiz gelmişti. Diğer görevlerinin yanı sıra, vekil olarak koro şefliği de yapıyordu. Hiç kimse onun fiziki engellerine rağmen nasıl olup da org çaldığını ve nasıl olup da bunu ayak parmaklarıyla yaptığını merak etmiyordu.</p>

  <p class="p12">Hayatının son on yılında, kendi başına, ayaklar için bir işaret dili geliştirmişti. Bu Fransız işaret dilinin, ayaklar için basitleştirilerek geliştirilmiş bir versiyonuydu ve bu adada konuşulan lehçelerden biri olmuştu. Yakın çevresinin bu dili kısa zamanda öğrenmesi nedeniyle, bu dilin daha sonra benzer fiziksel engelleri olan insanlar arasında yayılacağım anlamıştı.</p>

  <p class="p12">Ben çocukluk yıllarımdan, onun her zaman yanında taşıdığı küçük karatahtasına tebeşirle, söylemek istediklerini nasıl yazdığını hatırlıyorum. Bir şey eklemek, bir soru sormak ya da cevaplamak istediğinde, daha önce yazdıklarını bir süngerle siler ve yeniden yazardı. Onun ayaklarını kullanırkenki hızına ve tıpkı normal bir insanın ellerinin parmaklarını kullanırken gösterdiği beceriye benzeyen ayak parmaklarını kullanma becerisine nasıl hayran olduğumu hatırlıyorum.</p>

  <p class="p12">Çevresini en çok şaşırtan şeylerden biri zenginliğiydi. Bir biçimde Avrupa'dan yüklü miktarda parayla gelmiş olmalıydı. Adadaki insanların çoğundan daha zengindi, ama ekonomik durumu hakkında hiçbir zaman yorum yapmadı. Babam paranın, Herkül gibi, sevdiği kadını trajik bir şekilde kaybetmiş olan işadamı von Below'dan miras kalmış olabileceğini tahmin ediyordu. Ya da bir ihtimal, Henriette Vogel’in yanındayken bir kenarda biriktirmişti. Yeteneğini kullanarak, hak ettiğine inandığı birini aldatıp paralarını almış olması da düşünülmeyecek bir şey değildi.</p>

  <p class="p12">1841 yılında, Chilmark'ta, papazın evine yakın bir yerde bir ev yaptırdı. O ev hâlâ ayakta, sağlam ahşaptan yapılmış iki katlı beyaz bina, sahibinin oldukça zengin olduğuna şahitlik ediyor. Evi marangoz ve el işçilerinin sağır-dilsiz olduğu yerel bir firmaya yaptırmıştı.</p>

  <p class="p12">Aynı yıl Sonya Pereira adlı bir kadınla karşılaştı. Evlenmeden aynı evde oturmaya başladılar. Bir yıldan kısa bir zaman sonra Henriette Vogel'in Barefoot'tan olan kızının anısına Charlotte adını verdikleri bir kız çocukları oldu. O zamanlar Barefoot'un Avrupa'daki kızıyla hiçbir teması yoktu. Bir tesadüf eseri, İsveç'ten gelen bir göçmen vasıtasıyla Charlotte'un izine rastlaması için 1890 yılını beklemesi gerekecekti. Kızı İsveç'e taşınmıştı.</p>

  <p class="p12">Sonya iki kız çocuğu daha doğurdu, ama ikisi de yaşını doldurmadan öldüler. Herkül o zamanlar, 1840'lı yılların sonunda, Amerika'nın işaret diliyle anlaşan çevrelerinde artık oldukça ünlüydü.</p>

  <p class="p12">Amerika'da yayımlanan ilk işaret dili gramer kitabının redaktörlüğünü yaptı. Aynı zamanda Boston Üniversitesi İngilizce öğretmenliği bölümünden yüksek lisansım aldı. Baltimore'daki J. Cooper yayınevi 1847 yılında, üç yüz sayfalık resimli <span class="t15">Sa</span><span class="t15">ğı</span><span class="t15">r-Dilsizler Tarihi</span> adlı eserini yayımladı. Bu kitapta hiyeroglif yazısından ve sağırların işaret dilinden ilk bahsedilen eser olan Platon’un <span class="t15">Kratylos</span> adlı diyalogundan başlayarak günümüze kadar uzanan bir kronoloji çıkartmıştı. Kitapta, ünlü sağır–dilsizlerin listesi de vardı; Plinius olarak bilinen Romalı Quintus Pedius, “îberya'nın Tizian'ı” olarak bilinen İspanyol saray ressamı El Mudo, D. Felipe'nin Madrid'deki sarayında herkesten daha kültürlü olarak kabul gören Lope de Vega.</p>

  <p class="p12">Musa'nın üçüncü kitabının on dokuzuncu bölümünden bir alıntı kitaba düstur olarak yazılmıştı: ''Bir sağırı asta lanetlemeyeceksin, bir körün yoluna asla bir şey koymayacaksın, yoksa düşer.” Kitabın temelinde Hıristiyan hümanizmi ve Amerikan İnsan Hakları Bildirgesinde belirtilen bütün insanların eşit olduğu tezi vardı.</p>

  <p class="p12">“Kulak selamet kapısıdır” diye iddia edip sağırları hor gören Augustinus ile Herkül'ün kendine örnek aldığı Paris'teki sağırlar okulunun kurucusu Abbe l'Epee ile çatışan Alman oralisti Samuel Heinecke, kendilerine uzun birer bölüm ayrılarak kınanmışlardı.</p>

  <p class="p12">Barefoot eski Roma'daki sağırların pantomim tiyatrosunu ve melodik eğitim veren ilk sağır-dilsiz öğretmenlerini de anlatıyordu: 700'lü yılların York Başpiskoposu John de Beverly ve Heidelberg'deki geç ortaçağ filozoflarından Gröningen'li Rudolf Agricola bu öğretmenlerdendi. Sağırların yazı yoluyla eğitilmesinin mümkün olduğunu savunan ünlü İtalyan doktoru Hieronymus Cardanus'un <span class="t15">Paralipomenon</span> adlı eserinden önemli bölümleri de çevirmişti. Jean Marc Itard’ın yazık ki zamanla unutulan “Kulak ve Duyma Rahatsızlıklarının Araştırılması” adlı eserine de müracaat ediyordu; ilk defa bu eserde duyma engelleri tıbbi olarak sınıflandırılmıştı.</p>

  <p class="p12">Kitap ahşap baskı resimlerle süslenmişti. Bunlardan biri Juan Pablo Bonet'in ünlü deri diliydi, bu eserde Bonet sağır öğrencilerine, değişik sözcükler seslendirilirken konuşma organlarının aldığı şekilleri gösteriyordu. Başka bir resim John Bulwer'in birtakım el jestlerinin resmedildiği, modern işaret dilini önceleyen “Chirologia” adlı tablosuydu.</p>

  <p class="p12">Kitap, Barefoot’un ve yayıncısının umduğunun aksine sağır-dilsizler için bir elkitabı olmadı. Üç yüz gibi mütevazı bir sayıda basılmıştı, bunun yarısı da yayıncının deposunda kaldı. Barefoot'un sahip olduğu tek kopya amcama miras kalmıştı, özellikle George Delgamo'nun “Eldiven” adlı reprodüksiyonunu hatırlıyorum – alfabe avuç içinin değişik bölgelerine resmedilmişti. Parmakla buradaki harflere dokunarak, bir sağırla pratik bir iletişim kurulabilirdi. Delgamos bunun genel kullanım için yayılacağını düşünüyordu; uzun bir pratikle harflerin yeri öğrenildikten sonra artık eldivene gerek kalmayacaktı. Yani bir çeşit organik daktilo olacaktı. Babam, Alexander Graham Bell’in bir dönem bu buluşu üretip Amerika'daki sağır-dilsiz okullarının kullanımına sunmayı düşündüğünü iddia ediyordu.</p>

  <p class="p12">Kitabın iki bölümü İsviçreli Johann Konrad Amman'ın <span class="t15">Konu</span><span class="t15">ş</span><span class="t15">an Sa</span><span class="t15">ğı</span><span class="t15">rlar</span> ve <span class="t15">Dissertatio de Loquela</span> adlı iki kitabının eleştirisine ayrılmıştı – bu iki eser sağır-dilsizlerin konuşma organlarını kullanarak ve dudakları okuyarak iletişim kurabileceğine ağırlık veren Alman oral metodunun temelini oluşturuyordu. Barefoot ölene kadar Alman oralizminin en keskin muhalifi olmuştu. Tuhaf olan, belki de onun gizli yeteneğine imada bulunduğu için, Defoe’nun, sağır kâhin Duncan Campbell hakkında yazdığı romanı eleştirmesiydi: “İkisi de,” diye nefretle solur, “bana şarlatanmış gibi görünüyor.”</p>

  <p class="p12"> </p>

  <p class="p12">1 Mart 1848'de, gelişinden on yıl sonra, birdenbire Martha's Vineyard'ı terk etti. Ne geride bıraktığı günlükleri, ne de en yakınındakiler buna bir açıklama getiremiyordu. Belki ölen iki kızının acısıyla ve belki de, kimilerinin iddia ettiği gibi, maceracı karakteri nedeniyle çekip gitmişti. Barefoot'un terzi Josephine Smith’le daha sonraki bir ilişkisinden doğan dedeme göreyse, bu işin arkasında, Barefoot'un o zamanlar işlerine bakan annesiyle yaşadığı ilişki vardı. Dedemin iddiasına göre Barefoot, bunun bir skandala yol açmasını engellemek için gitmişti. Ben Henriette Vogel ile ilgili bir neden olduğuna inanıyorum.</p>

  <p class="p12">Eğer günlüğünün o günlere ait sayfalan gözden geçirilirse, Henriette Vogel’i ne kadar sık düşündüğü görülebilir. Barefoot onun tekrar ortaya çıkmasını ve o bilinmeyen yerden tekrar kendisiyle “konuşmasını” arzular, yıllar boyunca içinde taşıdığı özlem daha önce hiç olmadığı kadar güçlüdür. Onu çocukluğundan beri sevmiştir ve son nefesine kadar da sevmeye devam edecektir. Sonradan hayatına giren diğer kadınlar, Sonya Pereira, Josephine Smith, hiçbir zaman onunla kıyaslanamazlar. Onların dostluğuna değer verirmiş, çocuklarının annesi olan bu kadınlara her zaman saygı duymuştur, ama Henriette gibi hayatının anlamı olmamışlardır. Bu tür ilişkilerin onu huzursuz etmesi, ondan bölünmez aşkım talep eden kadınlarla kurduğu ilişkinin içinde kendini kapatılmış hissetmesi anlaşılmaz değildir.</p>

  <p class="p12">Çarklı bir buhar gemisiyle, Ontario ve Sperior göllerinin üzerinden Minnesota'ya, oradan da yeni yerleşimcilerden oluşan bir kervana katılıp, Kuzey Dakota, Montana, Idaho ve Oregon üzerinden geçerek 1848 sonbaharında Kaliforniya ve Sacramento vadisine ulaştı.</p>

  <p class="p12">Altın madenleri hakkındaki efsanelere kanarak oraya gittiğini iddia edenler oldu. Çocuksu bir gururla “Forty-eighters / Kırk-sekizliler” denilen gruptan olduğunu iddia edecekti; bu grup, artık altına hücumun bir vakıa olduğu 49'lu yılların büyük dalgasından önce San Francisco'ya ilk ayak basan gruptu.</p>

  <p class="p12">Kuzey Kaliforniya'da bir yıl kaldı. Bir Danimarkalı maceraperestle birlikte, Sonora dışında bir altın madeni imtiyazı satın aldı. Ama bu ortaklık daha birkaç ay geçmeden çatırdamaya başladı. Kızına gönderdiği bir mektupta (mektup yedi yaşındaki kızının adına yazılmıştır ama asıl adres Sonya Pereira'dır) Danimarkalının, tek başına yürütmek zorunda kaldığı maden işinden, her gün daha fazla yakındığını yazıyordu. Barefoot bedensel eksiklikleri nedeniyle, kazma ve taşıma gibi ağır, bıktırıcı maden işlerinde ona fazla yardımcı olamıyordu. Ama yatırım, barınma ve yemek masraflarını o karşılıyordu. Danimarkalının onu dolandırmaya çalıştığım da yazmıştı.</p>

  <p class="p12">O kış El Dorado'nun Diamond Spring bölgesinde başka bir madenin imtiyazını satın aldı. Şimdi yanında altı yerli çalışıyordu, ama maden altın bakımından verimsizdi ve yerliler ücretleri zamanında ödenmezse madeni terk ediyorlardı.</p>

  <p class="p12">İzleyen yıllarda da kızına mektup yazmaya devam etti. Bazen Los Angeles'in kırlık bölgesinde bazen de Tennessee'de kalıyordu. Güney eyaletlerinin zalim kölelik düzeni onu rahatsız ediyor, Washington'daki tanıdıklarına gönderdiği mektuplarda, köleliğin kaldırılması için sağlam nedenler sıralıyordu. Bir süre New Orleans’ta yeni açılan, siyah çocukların da gidebildiği, sağırlar okulunda çalıştı. Çok geçmeden gözünü kuzeye çevirdi. Amerika'nın doğu kıyıları demiryollarıyla döşenmiş ve oradan diğer bölgelere doğru uzamaya başlamıştı.</p>

  <p class="p12">Herkül hayatında ikinci defa New York'a geldi ve bugün elimizde yalnızca bir parçası kalan bir aşk romanı yazmaya başladı. Romana bir isim konulmamıştı ve onun ifadesine göre, motivasyon eksikliği nedeniyle yazmayı bıraktığında, planladığı yirmi beş bölümden yalnızca beş bölüm tamamlanmıştı. Babama öykünün Henriette Vogel'in hayatından esinlendiğini, Standhal'ınkine benzer bir üslup kullandığını anlatmış, temel olarak Fransız yazar gibi billurlaşma metaforuna başvurmuş. Elimizde yalnızca iki bölümden kalan on sayfa var, bu sayfalarda kızın korkunç kaderine ilişkin bir iz yok. Daha çok, sayfaların içinden sıcaklık, dikkat, iyinin kötüyü yeneceğine ve aşka dair kör bir inanç akıyor...</p>

  <p class="p12">Beş yıl sonra, 1854 yılında, Martha’s Vineyard'a geri döndü. Ondan sonraki hayatında adadan yalnızca iki defa ayrıldı.</p>

  <p class="p12">Ben onun ölene kadar mutlu yaşadığını biliyorum. Ondan yayılan şefkat, bilgelikten olduğu kadar, kendisi ve çevresiyle kurduğu uyumlu ilişkiden besleniyordu. Etrafı aşk dolu kadınlar, çocuklar ve torunlarla çevrilmiş bir aile reisi olarak yaşlandı.</p>

  <p class="p12">Karşı cinsi ona çeken şey bir muammaydı. Çünkü görünüşünün kadınları ürkütmesi gerekirdi. Ama bilindiği gibi aşk, her kılığa bürünebilirdi. Belki kadınları ona çeken şey güven duygusuydu. Ya da bir eksikliğe duyulan özlem? Kadınlara sunamayacağı bir şey vardı, onun bütün aşkı Henriette Vogel'e ayrılmıştı...</p>

  <p class="p12">Zamanla adanın danışmanı oldu. İnsanlar onu her tür sorunları için başvurup, akıl danışacakları yaşlı bir bilge olarak kabul etmişti. Hiç kimsenin onu bir hilkat garibesi ya da canavar olarak tarif ettiğini duymadım. Bütün adadakiler için o yalnızca Barefoot' tu – öğretmen ve büyük bir diplomat.</p>

  <p class="p12">Yeteneğine gelince, bunu en yakın çevresindekilerin dışında gizli tuttu. Ayrıca bu yeteneğe nadiren başvurdu. Yeteneğini bilinçli olarak devre dışına çıkarmayı öğrenmişti. Belki de normal olabilmek, diğer insanlardan biri olabilmek için çok çaba sarf etti ve bunu Martha's Vineyard'da kendi kültürü olan bir kültürde başardı: sağırların kültürü. Adada, duyma problemi olmayanlar arasında bile, farklı olana karşı her zaman büyük bir tolerans vardı. Ayrıca Barefoot yazılı İngilizceye uzman düzeyinde hâkimdi ve işaret dilini mükemmel anlıyordu. Oturduğu yerden ayaklarıyla bu dili kullanıyordu. Bu nedenle gizli yeteneğinin artık yaşamsal bir önemi yoktu. Yeteneğine başvurmadan kendini daha iyi idare ediyordu, artık ait olduğu bir yer vardı.</p>

  <p class="p12">Ama yeteneğini kullanmasına vesile olan şeyler de oluyordu. Bazen şakayla içimizde fısıldadığı olurdu, ya da komiklik olsun diye düşüncelerimizi açığa vururdu. Onun kendini görünmez yaptığına dair söylentiler duyduğumu hatırlıyorum ama yalnızca resmi makamlara, metodist papazlara ve İrlandalı polis müdürüne karşı. Ölümünden sonra bile, tıpkı Kuzey Almanya’nın Störtebecker’i ya da İngiltere'nin Dick Turpin'i gibi birçok efsanenin konusu oldu.</p>

  <p class="p12">Onun söz konusu görünmezlik yeteneğine çocukluğumda ben de birkaç defa şahit oldum. İnanılmayacak kadar tuhaftı; bir saniye önce boş olduğuna yemin edebileceğiniz bir odada birdenbire önünüzde beliriyordu. Sanki onu ne zaman fark edeceğinize kendisi karar veriyordu. Barefoot'un orada olduğunu fark etmeden herhangi bir yerde –çalışma odasında, evinin önündeki bahçede– saatlerce zaman geçirebilirdiniz. Onun orada olduğunu ancak bir koltuktan ya da yazı masasından gelen boğaz temizleme sesiyle fark ederdiniz. Bir yolda ya da kilisenin girişinde önlerinden fark edilmeden geçip gittiğini, fark ettiklerinde çoktan gözden kaybolduğunu iddia eden bir yığın insan vardı. Bunu açıklamak imkânsız olduğu gibi, benim görüşüme göre, gereksiz de. Ama belki de yeteneğinin ona başkalarının gözündeki temsilini yok etmeyi öğrettiği bir gerçekti.</p>

  <p class="p12">Ne olursa olsun o, benim için büyükbabamın babası, oldukça sıradan bir yaşlı, kısa ve yüzünün alt kısmı maskeyle kaplı bir adamdı – ama yalnızca bizim için: O bizim gündelik hayatımızın bir parçasıydı. Onu bütün kalbimizle seviyorduk, iyi kalpliliği ve cömertliğine hayrandık ve bizim dünyamızdan çekip gitmesinin acısını duyduk. Benim karşılaştığım en arkadaş canlısı ve en aşk dolu adamdı, her zaman gülmeye hazırdı, ama aynı zamanda bu dünyanın korkunç haline kederleniyordu.</p>

  <p class="p12">Ondan kalan fotoğraflardan birini sık sık alıp, zaman dediğimiz ânın aldatıcı uzaklığından bakarım. Martha's Vineyard'da, 1908’in bir ağustos sabahında çekilmiş. Dedemin babası, Barefoot, çardağın altında, kahvaltı sofrasında oturuyor. Etrafı torunları ve torunlarının çocuklarıyla çevrili. Doğrudan kameraya bakıyor, maskesinin altında güldüğünü tahmin edebiliyorsunuz. Gözleri, o güzel siyah gözleri, ancak bakışların önemli bir ifade aracı olduğu işaret diliyle anlatılabilecek bir mutlulukla parlıyor.</p>

  <p class="p12">O bakışın ne ifade ettiğini görüyorum: aşka karşı kör bir inanç, ölümü yenebilecek bir güç ve çok geçmeden, belki de birazdan sevgili Henriette Vogel'i ile buluşma arzusu.</p>

  <p class="p5">Tisbury, 1994<br />
  Jonathan Barefoot</p>

  <p class="p8"><span class="t23">İ</span><span class="t23">çindekiler</span></p>

  <p class="p9"><a id="a21"></a><a href="../Text/006.html#a2"><span class="t24">I</span> <span class="t24">12</span></a></p>

  <p class="p9"><a href="../Text/009.html#a3"><span class="t24">II</span> <span class="t24">54</span></a></p>

  <p class="p9"><a href="../Text/013.html#a7"><span class="t24">III</span> <span class="t24">78</span></a></p>

  <p class="p9"><a href="../Text/018.html#a9"><span class="t24">IV</span> <span class="t24">117</span></a></p>

  <p class="p9"><a href="../Text/020.html#a11"><span class="t24">V</span> <span class="t24">133</span></a></p>

  <p class="p9"><a href="../Text/023.html#a13"><span class="t24">VI</span> <span class="t24">153</span></a></p>

  <p class="p9"><a href="../Text/028.html#a14"><span class="t24">VII</span> <span class="t24">191</span></a></p>

  <p class="p9"><a href="../Text/031.html#a16"><span class="t24">VIII</span> <span class="t24">217</span></a></p>

  <p class="p9"><a href="../Text/034.html#a17"><span class="t24">IX</span> <span class="t24">241</span></a></p>

  <p class="p10"><a href="../Text/037.html#a18"><span class="t26">Bayan Fågel ve di</span><span class="t26">ğ</span><span class="t26">erleri için not</span> <span class="t26">259</span></a></p>

  <p class="p12"> </p>

  <p class="p12"> </p>
</body>
</html>
