<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">Abruzzi dağının eteklerindeki Fossa köyünde bir adam elbise dolabının kapağını açtı. Elbise askılarının gerisindeki duvarda şeytansı bir yüz belirdi. Lime lime edilmiş korkunç bir yüzdü bu; burnu kesilmiş, tek gözü çıkarılmış ve her iki kulağı kökünden koparılmıştı.</p>

  <p class="p12">Adamın nefesi kesildi, dolabın kapısını kapattı, yerçekiminin karşı konulmaz gücüne yenilerek haftalarca peşini bırakmayan dehşet duygusuyla yere yığıldı. Ama <span class="t15">inanc</span><span class="t15">ı</span> ona dayanma gücü verdi. İnsanların doğmayı hiç arzu etmedikleri hayata karşı duydukları korku ve pişmanlıkla hastalıklı bir şekilde karıştırılan inanç, her şeye karşın insanı etkisi altına alıyordu.</p>

  <p class="p12">Kendisini neyin beklediğini kesin olarak bilmesine rağmen, dolabın kapağım tekrar açtı. Son aylarda hep böyle olmuştu; o kadar çok sürprizle karşılaşmıştı ki artık şaşırmıyor, yalnızca soğuk bir dehşet duygusuna kapılıyordu ve bu nedenle dolabın kapısını yeniden açarken o berbat yüzün kaybolmuş olduğunu biliyordu. Dolap, bir torba naftalin, bir alet çantası, onu geceleri soğuğa karşı koruyan palto ve korkutucu düşsel görüntüler dışında boştu.</p>

  <p class="p12">O yüzün belirdiği boş duvara bakarken çaresizce, karabasanlar, diye düşündü. Onu ziyaret eden inanılmayacak kadar gerçek karabasanlar, uykudan bir hastalıktan kaçar gibi kaçmasına neden oluyordu. Ama hiç kimse dinlenmeden yaşayamazdı. Sonunda, gün ışırken bedeni, hafif bir uykuyla onu aldatıyor, o güvenilmez beden onun isteğini hiçe sayıp düşlerine davetsizce girip çıkan cinlere teslim ediyordu.</p>

  <p class="p12">Şeytanın insanlığın günahları kadar çok hilelerine karşı, inancının düsturlarıyla kendini güçlendirmeye çalışıyordu. Artık bir tür cezaevine dönüşen odaya lanetler yağdırırken, inanç beni koruyacak diye düşündü. Cinler kapıda beklediği için, bu odayı gündüz bile terk etmeye cesaret edemiyordu. Tanrının unuttuğu bir İtalyan köyünde, seyyahları ağırlayan bu odaya, bir meydan okuyucunun izini takip ederek, daha doğrusu meydan okumak için gelmişti. Ama bu meydan okuyucu onun sandığından çok daha güçlü çıkmıştı, çünkü daha önce böylesi güçlü bir yanılsama yaşamamıştı.</p>

  <p class="p12">Kerevete oturup gözlerini kapadı. Güpegündüz ansızın beliren o görüntüleri son günlerde daha sık yaşıyordu, tıpkı düşlerinin artık düş olmaktan çıkıp korkunç bir ülkeye yapılan yolculuğa dönüşmesi gibi.</p>

  <p class="p12">O belirleyici ânın gelip gelmediğini, karanlıklar dönencesine yaptığı seyahatin sonuna yaklaşıp yaklaşmadığını merak ediyordu. Örneğin bir saat önce, odası keskin bir duman kokusuyla dolmuştu, yanık insan eti kokusuyla. Çıtırdayarak yanan bir şey vardı, ama etrafına bakındığında yanan bir şey olmadığını görmüştü. Bundan kısa bir süre sonra net bir şekilde çağrıldığını duymuştu. Artık kendini taşıyamayan sesiyle, gayri ihtiyari cevap verdiğinde, alaycı bir kahkaha kakofonisiyle karşılaşmıştı. Durmadan sınanıyordu, duvardan gelen bir ses uykusunu bölüyor, çaresiz bir şekilde “Kim o7” diye bağırdığında, ya bir iç çekme duyuyor ya da biri sinir bozucu bir fısıldamayla adını sesleniyordu.</p>

  <p class="p12">Ama yalnızca bunlar da değildi. Ne zaman olursa olsun bir müzik tarafından ele geçiriliyordu. Bedeni, birinin konser verdiği akustik bir odaya dönüşüyordu. O et ve kemikten bir orgdu ve birisi korkularının tuşlarına basarak kantat, füg çalıyor; korkularının org borularına hava pompalıyordu. Bu deneyimi tanımlayacak sözcük bulamıyordu, notalar onu havaya uçurmakla tehdit ediyordu, onu çalan, <span class="t15">içinde çalan</span>, öylesine yüksek bir sesle çalıyordu ki, kulak zarlarının patlayacağından ve kulağındaki çürümüş suyun, şeytanın diyapazonuyla akort edilmiş üç sesli bir akor olarak dışarı sıçrayacağından korkuyor, sıtmaya yakalanmış gibi titriyordu. Gördüğü hayallerin aklını başından almasından korkuyordu. Şeytan onu baştan çıkarmaya çalışıyor, kurtulmak için marazı düşlere sığınıyordu.</p>

  <p class="p12">Bunların hepsi de yalnızca bir vehim mi? diye düşünüyordu. Belki de tıpkı acı ve hastalıklarda olduğu gibi bunlar da, yalnızca Tanrı'nın yüksek katlarında anlaşılabilirdi. Eğer insan bütün bu olanlara tanrısal açıdan bakamazsa, o zaman yaratıcıyı ve eseri kötülük olarak görünürdü.</p>

  <p class="p12">Tanrı eserleriyle birdir, diye iddia ediyordu teologlar. Ama mademki kötülük yaratılmışın her şeklinde aşikârdı, o zaman Tanrı kötü müydü?</p>

  <p class="p12">Ama onu bu düşüncelere cezbeden şeytandı. Yok, eğer bu düşünceler doğruysa, o zaman insanın tapınacağı ne kalırdı? Eğer Tanrı, kurbanda olduğu kadar cellatta da mündemiçse kime tapınılacaktı?</p>

  <p class="p12">Şeytan vardı ve o onun içindeydi. Yaratılmış kusursuz değildi, dolayısıyla yaratıcı da öyle. Vatikan'daki tanıdıkları... O eğitimli teologlar... Kötünün gerçekte kötü olmadığını, kötünün alt derecede iyilik olduğunu ya da iyiliğin eksikliği olduğunu iddia ederken yanılıyorlardı.</p>

  <p class="p12">Alacakaranlık bastırıyordu. Camlarında, bir saat gibi düzenli çalışan cinlerin belirdiği pencereden dağlara baktı. Gökyüzü tek tetikti. Ağaçlar çıplak. Odadan çıkabilmeyi istiyordu, ama buna cesareti yoktu.</p>

  <p class="p12">Kötü, iyinin eksildiği miydi? – düşüncelerinin peşinden gidiyordu. Tıpkı tuzlunun tatlının eksikliği, kederin neşenin eksikliği, ya da siyahın beyazın eksikliği olması gibi bir şey miydi? Tanrı'nın onurunu kurtarma çabası birden ona gülünç geldi. Augustinus ne yazmıştı: “Kötülük, iyiliğin artık varlığından bahsedilmeyecek kadar azalmasıdır.” Peki o zaman nasıl olmuştu da bütün hayatını adadığı Tanrı onu şu an yaşadıklarını yaşamak zorunda bırakmıştı? Bunun cevabını köylerde, biraz önce elbise dolabında gördüğü hacamat edilmiş yüzde, onu daha önce hiç olmadığı kadar baştan çıkaran ve şunu kabul etmeye zorlayan şeytanda aradı:</p>

  <p class="p12">“Evet, madem ki o müdahale etmiyor, o zaman sen benim Tanrımdan daha güçlüsün.”</p>

  <p class="p12">Tanrı onun imtihan edilmesine kayıtsız mı kalıyordu? Ya da yalnızca sorumsuz muydu? Ama karışmayı ihmal etmek de bir tutumdu.</p>

  <p class="p12">Korkudan midesi bulanıyordu. Eğer dış kapıyı açarsa cehennem ateşleriyle karşılaşacaktı. Ateş niçin insanı kötürüm edecek kadar sıcak yaratılmıştı? Niçin Tanrı bir parça da olsa acıdan kurtulma <span class="t15">imkân</span><span class="t15">ı</span><span class="t15">n</span><span class="t15">ı</span> esirgemişti? Eğer Tanrı, eski rahibinin dediği gibi, acıyı dayanılamayacak ölçüde yaratmasaydı, o zaman eseri tam olmayacaktı. Mükemmel bir dünyada her şeye yer olmalıydı. Sınırlı bir dünya yaradılışın cömertliği ilkesiyle çelişirdi. Bu, dehşet için de geçerliydi.</p>

  <p class="p12">Sırtından, bir av hayvanının keskin kokusunu taşıyan soğuk terler boşandı. Yeniden duman kokusunu hissetti ve hemen ardından göğsünden yükselen o bulanık sesi duydu: <span class="t15">Sebastian, benim sevgili cad</span><span class="t15">ı</span> <span class="t15">avc</span><span class="t15">ı</span><span class="t15">m! Seni korkutmuyorum de</span><span class="t15">ğ</span><span class="t15">il mi?</span></p>

  <p class="p12">Dizleri üzerine çöktü. Vücudu sara nöbeti geçirir gibi sarsılıyordu. Sanki cehennemde akort edilmiş notalar gibi bedeninden geçen her şiddetli sarsıntı, etinde iz bırakıyordu. Görünmez cinin çaldığı orgun sesi ve sese eşlik eden kahkahalar aklını başından almak üzereydi.</p>

  <p class="p12"> </p>

  <p class="p12">Kötü anıların hücumuna uğramış olan Sebastian del Moro, Fossa'nın gezginler köyündeki odasında uykuya daldı. Bir boğaz temizleme sesiyle uyandı. Gözlerini açtığında göğsüne oturmuş çok küçük bir figür gördü. Bu bir başparmaktan daha büyük olmayan bir adamdı. Del Moro'nun küçük kıllı gövdesini incelemekle meşguldü. Figür gözlüklüydü, üzerinde Dominiken Kardeşlik Tarikatının siyah elbisesi ve kirli bir kaftan vardı. Del Moro bu figürün kendisinin bir minyatürü olduğunu anladı. Ama bu minik ikizinin –sanki del Moro'nun farkında değilmiş gibiydi– kulak ve burun ucu yoktu. Elinde bir çanta vardı. Bu, del Moro'nun dolabındaki çantanın aynısıydı.</p>

  <p class="p12"><span class="t15">Sebastian, cad</span><span class="t15">ı</span> <span class="t15">avc</span><span class="t15">ı</span><span class="t15">m benim</span>, sanki aynı anda dört bir taraftan gelen bir fısıltıydı bu. <span class="t15">Bunu beklemiyordun de</span><span class="t15">ğ</span><span class="t15">il mi? Biz senin içindeyiz, biz lejyon denilen</span> <span class="t15">ş</span><span class="t15">eyiz... E</span><span class="t15">ğ</span><span class="t15">er bizden kurtulmak istiyorsan en geli</span><span class="t15">ş</span><span class="t15">mi</span><span class="t15">ş</span> <span class="t15">dinsel törenlerine ba</span><span class="t15">ş</span><span class="t15">vurmal</span><span class="t15">ı</span><span class="t15">s</span><span class="t15">ı</span><span class="t15">n...</span></p>

  <p class="p12">Sebastian gözlerini yuvalarının içinde döndürerek odayı taradı. Hiç kimse yoktu. Rüyasında rüya mı görüyordu, ama bilinçli halinin de çok farklı olmadığını anımsadı. Son zamanlarda karabasanlar uyanık olduğu saatlere de sokulmuş ve tersine, uyanık olduğu saatlerde gördüğü karabasanlar onu uykusuna kadar izlemeye başlamıştı.</p>

  <p class="p12">Bu nedenle, hiçbir yanıt alamayacağını bile bile: “Kim var orada?” diye soruyordu.</p>

  <p class="p12">Göğsündeki ikizi, içinde cin aletlerinin olduğu minyatür çantayı açtı. Uzun süre arandıktan sonra, çantanın dış gözünden sivri bir biz çıkardı. Hâlâ del Moro'nun varlığından habersiz gibiydi. Del Moro’nun şaşkın bakışları altında, çantadan iki takma kulak ve bir burun çıkardı. Ve binbir güçlükle bunları yüzüne yapıştırdı. Bundan sonra küçük ama gerçek bir insan dili çıkardı, bir iğne ve örümcek ağı kadar ince bir iple ağzına dikti.</p>

  <p class="p12">Ses tekrar, <span class="t15">Sebastian!</span> dedi. Ama bu defa daha bir meydan okuyucuydu. <span class="t15">Ne uyurken ne de uyan</span><span class="t15">ı</span><span class="t15">kken bizi göremedi</span><span class="t15">ğ</span><span class="t15">in için nerede oldu</span><span class="t15">ğ</span><span class="t15">umuzu merak ediyorsun. Bu seni derin dü</span><span class="t15">ş</span><span class="t15">üncelere sal</span><span class="t15">ı</span><span class="t15">yor! Ve ne durumda oldu</span><span class="t15">ğ</span><span class="t15">unu merak ediyorsun! B</span><span class="t15">ı</span><span class="t15">rak sana aç</span><span class="t15">ı</span><span class="t15">klayay</span><span class="t15">ı</span><span class="t15">m, uykudas</span><span class="t15">ı</span><span class="t15">n ama uyand</span><span class="t15">ığı</span><span class="t15">nda bütün bunlar</span><span class="t15">ı</span> <span class="t15">hat</span><span class="t15">ı</span><span class="t15">rlayacaks</span><span class="t15">ı</span><span class="t15">n ve tuhaf</span> <span class="t15">ş</span><span class="t15">eylerin uyurken mi yoksa uyan</span><span class="t15">ı</span><span class="t15">kken mi oldu</span><span class="t15">ğ</span><span class="t15">unun hiçbir öneminin olmad</span><span class="t15">ığı</span><span class="t15">m anlayacaks</span><span class="t15">ı</span><span class="t15">n. Çünkü uyku ve uyan</span><span class="t15">ı</span><span class="t15">kl</span><span class="t15">ı</span><span class="t15">k ayn</span><span class="t15">ı</span> <span class="t15">madalyonun iki yüzüdür...</span></p>

  <p class="p12">Katalepsisi bir parça hafiflemişti, rahatlamış bir şekilde başını yana çevirip etrafına baktı. Birisi ranzasının yanında duran masanın üzerindeki kollu şamdanı yakmıştı.</p>

  <p class="p12">Bu arada göğsündeki ikizi, eline aldığı bizi sol göğsünün altına sokmak için hummalı bir faaliyete girişmişti. Biz ritmik bir ses çıkararak derisine saplanıyor, ama o hiç acı duymuyordu.</p>

  <p class="p12"><span class="t15">Dinle beni,</span> dedi ses yeniden. <span class="t15">Bizi görmüyorsun, ama yine de olabilecek en rasyonel aç</span><span class="t15">ı</span><span class="t15">klama, senin içinden konu</span><span class="t15">ş</span><span class="t15">abilece</span><span class="t15">ğ</span><span class="t15">imiz akl</span><span class="t15">ı</span><span class="t15">na bile gelmiyor. Belki, er ya da geç bütün kötülerin bedenini ele geçirdi</span><span class="t15">ğ</span><span class="t15">imiz gibi senin bedenini de ele geçirdik... Nas</span><span class="t15">ı</span><span class="t15">l? Kendine nas</span><span class="t15">ı</span><span class="t15">l diye soruyorsun. Ve ne zaman? Bir gaflet ân</span><span class="t15">ı</span><span class="t15">nda tabii ki... Bedeninin ilk aç</span><span class="t15">ığı</span><span class="t15">nda... Diyelim ki i</span><span class="t15">ğ</span><span class="t15">renç k</span><span class="t15">ı</span><span class="t15">ç deli</span><span class="t15">ğ</span><span class="t15">inden. Senden gerçekten nefret ediyoruz! Bizi içinden nas</span><span class="t15">ı</span><span class="t15">l atacaks</span><span class="t15">ı</span><span class="t15">n... Kutsal suyla lavman yaparak m</span><span class="t15">ı</span><span class="t15">?</span></p>

  <p class="p12">Cin alaycı bir kahkaha attı ve del Moro irkilerek sesin söylediklerinin doğru olduğunu anladı; cinler bedenini ele geçirmişlerdi.</p>

  <p class="p12">Dua etmek için düşüncelerini toparlamaya çalıştı, ama bir melodi dikkatini dağıttı. İçinde bir org çalıyordu, Clementi'den bir parçayla başlayıp Bach'tan bir parçaya geçmişti ve hemen sonra, tuhaf bir şekilde, aynı parçaları nota nota sondan başa doğru çalmaya başlamıştı.</p>

  <p class="p12">Göğsündeki ikizi, elindeki bizle derisinde küçük bir delik açmayı başarmıştı. Onun ağzına yeni diktiği dilini nasıl şaklattığını ve sonra da anlaşılmaz bir dilde nasıl uzun bir tirada başladığım duydu. Göğsünden kırmızı bir inci gibi bir kan damlası tomurcuklandı, koptu ve kaburgalarının arasından yuvarlandı. Minik ikizi üzerinde papalığın işaretleri olan bir mendille alnında biriken terleri sildi, yaptığı iş onu çok yormuştu.</p>

  <p class="p12">Del Moro büyülenmiş bir halde olup bitenleri izlerken, diğer göğüs ucundan ince bir buhar sütunu yükseldi.</p>

  <p class="p12"><span class="t15">Del Moro, göt herif,</span> dedi cin sesi. <span class="t15">Zaman</span><span class="t15">ı</span> <span class="t15">geldi! Bizi içinden atman</span><span class="t15">ı</span><span class="t15">n zaman</span><span class="t15">ı</span><span class="t15">!</span></p>

  <p class="p12">İçindeki müzik sustu ve hafif, açık yeşil bedeni tekrar şimşek hızında çıktığı göğüs ucunda kaybolmadan önce, ince buhar sütununda bir cin yüzü belirdi. Minik ikizi de kaybolmuştu, ama del Moro'nun karnında, hemen göbek deliğine yakın bir yerde, içindeki aletlerin açık bir şekilde göründüğü çanta kalmıştı.</p>

  <p class="p12">Çanta sanki biri üflüyormuş ya da del Moro göbek deliğiyle üflüyormuş gibi şişti ve gerçek boyutlarına varana kadar büyüdü.</p>

  <p class="p12"><span class="t15">Art</span><span class="t15">ı</span><span class="t15">k mesleki görevlerini yerine getirmenin zaman</span><span class="t15">ı</span>, diye fısıldadı içindeki cin sesi. <span class="t15">Elindeki bütün araçlarla içindeki bizi araman</span><span class="t15">ı</span><span class="t15">n zaman</span><span class="t15">ı</span><span class="t15">... Bu senin son</span> <span class="t15">ş</span><span class="t15">ans</span><span class="t15">ı</span><span class="t15">n.</span></p>

  <p class="p12">Del Moro gözlerini açtı ve bir düş gördüğüne hükmetti. Ama bu çok kısa sürdü, çünkü o çanta hâlâ göbeğinde duruyordu. Onu bilinçsiz bir şekilde kendisi almış olabilirdi, birisi onu uyurgezer yapmış ve gidip dolaptan çantayı aldırmış olabilirdi, sorunu daha açık görmeye başladığını düşündü; ikilem buydu ve bu nasıl çözülecekti?</p>

  <p class="p12">Ele geçirildim, diye düşündü; cinler içime girdi. Onlar içimden atılmalı...</p>

  <p class="p12"> </p>

  <p class="p12">Pencerenin yanında iyi düzenlenmiş küçük bir sunak vardı: Eşyalar beyaz bir çarşafın üzerine düzgün bir şekilde yerleştirilmişti: kutsal yağın olduğu şişe, kutsal emanetlerle kaplanmış bir haç, kutsal suyla dolu bir kap. Roma ayini, ya da demonologların deyimiyle Rituale Romane, ancak en ciddi cine kapılma hallerinde başvurulan bir cin çıkarma ayiniydi. Del Moro daha önce böyle bir ayini yönetmişti, ama şimdi söz konusu olan kendi içindeki cinlerdi. Şimdi –bu hayaletli odada– ayin için gerekli hazırlıkları yapıyordu.</p>

  <p class="p12">Tam Aziz Mikâil'e –baş melek– başlangıç duasını yapacakken, içindeki cin tekrar konuşmaya başladı.</p>

  <p class="p12"><span class="t15">Aptal! Umar</span><span class="t15">ı</span><span class="t15">m ne yapt</span><span class="t15">ığı</span><span class="t15">n</span><span class="t15">ı</span> <span class="t15">biliyorsundur... Kötü ruhlar</span><span class="t15">ı</span> <span class="t15">kovmak hayat</span><span class="t15">ı</span><span class="t15">na mal olabilir...</span></p>

  <p class="p12">Ses daha öncekilerden çok daha güçlüydü. Del Moru zamanın geçmekte olduğu duygusuyla, duayı hızlandırdı: “Baş melek Aziz Mikâil, <span class="t15">defende nos contra nequitiam et insidias diaboli esto praesidium.”</span></p>

  <p class="p12">Ayinler kitabında yazdığı gibi yere tuz serpti. Omuzlarına ipekten yapılmış mor bir örtü attıktan sonra kutsal şarap kâsesini öptü.</p>

  <p class="p12"><span class="t15">“Exorcizote,”</span> diye ayinine devam etti, <span class="t15">“omnis spirirus immunde, in nomine Jesu Christi Eilii ejus, Domini etjudicis nostri, etin virtute Spiritus Sancii.”</span></p>

  <p class="p12">Ağzına kutsal ekmeği alarak, dilinde erimesini bekledi. Kafasının arkasındaki cinler güldü ve sonra çocuksu bir ses duydu:</p>

  <p class="p12"><span class="t15">Kutsal ekmek benim kat</span><span class="t15">ı</span><span class="t15">ks</span><span class="t15">ı</span><span class="t15">z nefretime kar</span><span class="t15">ş</span><span class="t15">ı</span> <span class="t15">koyabilir mi? Sen nefretin bizi nelere k</span><span class="t15">ı</span><span class="t15">ş</span><span class="t15">k</span><span class="t15">ı</span><span class="t15">rtt</span><span class="t15">ığı</span><span class="t15">n</span><span class="t15">ı</span> <span class="t15">bilemezsin! Göze göz, di</span><span class="t15">ş</span><span class="t15">e di</span><span class="t15">ş</span><span class="t15">. Görülmesi gereken bir hesab</span><span class="t15">ı</span><span class="t15">m</span><span class="t15">ı</span><span class="t15">z var...</span></p>

  <p class="p12">Cin sesi kaybolurken, dua diye düşündü del More, dua ona güç verecekti, çünkü dua insanlara verilmiş tanrısal bir güçtü.</p>

  <p class="p12"><span class="t15">“Ut descedas ab hoc plasmate Dei</span>,” diye mırıldandı, <span class="t15">“quod Dominus noster ad templum sanctum suum vocare dignatus est, ut f</span><span class="t15">ı</span><span class="t15">at templum Dei</span> vıvı, <span class="t15">et Spiritus Sanctus habitet in eo.”</span></p>

  <p class="p12">Sanki cinler kutsal şaraptan sarhoş olmuşlar gibi, kafasının arkasında kıkırdadılar. Ama del Moro duasına devam etti:</p>

  <p class="p12"><span class="t15">“Per eumdem Christum Dominium nostrum, qui venturus est judicare vivos et mortuos, et saeculum per i</span><span class="t15">ğ</span><span class="t15">nem. Amen.”</span></p>

  <p class="p12">Oda sütliman olmuştu. Del Moro bir an, cinlerin kutsal sözlerden korkarak kaçtıklarını umdu. Ama karanlık güçlerin, duanın etkisini yok etmek için her türlü savaş hilesine başvuracağını da bilecek kadar tecrübeliydi.</p>

  <p class="p12">Bu nedenle eğildi ve haçı öptü. Sonra parmak uçlarına hafifçe tükürüp havaya haç işareti yaptı ve önce sol, sonra da sağ kulağını tükürüğüyle ıslattı.</p>

  <p class="p12"><span class="t15">“Eppheta, quod est, adaperire”</span> diye yalvardı: “Kendini aç!”</p>

  <p class="p12">Dilinin üzerinde bir parça daha kutsal ekmek eritirken, burun deliklerine dokundu.</p>

  <p class="p12"><span class="t15">“</span><span class="t15">İ</span><span class="t15">n odorem suavitatis. Tu autem effugare, diaboie; appropinquabit enim judicium Dei.”</span></p>

  <p class="p12">Cinler endişelenmeye başlamıştı. Del Moro bir şeyler mırıldandıklarını duydu, ama hiçbir sözcüğü anlamadı. Göğsünün derinliklerinden, önce yeni bir söz diye düşündüğü bir şey yükseldi, ama sonra bunun bir org müziği olduğunu anladı. Haçı yeniden öptü, iki ayin kandilini yaktı ve vakur bir şekilde kendi kendine sordu:</p>

  <p class="p12"><span class="t15">“Abrenuntias satanae</span>”: Tövbe ediyor musun şeytan?”</p>

  <p class="p12"><span class="t15">“Abrenuntio”</span> diye cevapladı: “Tövbe ediyorum!”</p>

  <p class="p12">Kutsal kadehinin gümüş yüzeyinde kendi siluetini gördü. Çökmüş avurtlarına bakarak irkildi, derisi yeşile çalıyordu ve lekelerle doluydu, kirli sakallan birbirine yapışmış saçak saçak sarkıyordu.</p>

  <p class="p12"><span class="t15">“Et omnibus operibus ejus?”</span> diye kendi kendine sordu: “Ve bütün eylem ve öğretilerine? <span class="t15">Abrenuntio!”</span></p>

  <p class="p12">Kutsal sudan alıp elbiselerinin üzerine birkaç damla serpti.</p>

  <p class="p12"><span class="t15">“Et omnibus pompis ejus?”</span></p>

  <p class="p12"><span class="t15">“Abrenuntio!”</span></p>

  <p class="p12">Cinler sessizliklerini koruyorlardı. Ama dolapta bir hışım vardı. Del Mora dağ rüzgârının şiddetini artırdığını fark etti.</p>

  <p class="p12">Kutsal yağın olduğu şişenin kapağını açtı ve alnına bir damla sürdü.</p>

  <p class="p12"><span class="t15">“Ego te linio,”</span> diye devam etti, <span class="t15">“oleo salutis in Christo Jesu Domino nastro, ut habeas vitam aeternam.”</span></p>

  <p class="p12">Ayin bitmek üzereydi. Del Moro cinlerin niçin direnç göstermediklerini merak ediyordu, öyle çekip gidecekler iniydi? Tam bitiş duasına başlayacaktı ki, cinin tekrar konuştuğunu duydu:</p>

  <p class="p12"><span class="t15">Bütün bunlar çok komik Sebastian... Beni görmüyorsun... Kendi geçmi</span><span class="t15">ş</span><span class="t15">ini de... Beni gerçekten hat</span><span class="t15">ı</span><span class="t15">rlam</span><span class="t15">ı</span><span class="t15">yor musun? Daha önce ba</span><span class="t15">ş</span><span class="t15">ka</span> <span class="t15">ş</span><span class="t15">artlarda kar</span><span class="t15">ş</span><span class="t15">ı</span><span class="t15">la</span><span class="t15">ş</span><span class="t15">m</span><span class="t15">ı</span><span class="t15">ş</span><span class="t15">t</span><span class="t15">ı</span><span class="t15">k. Ama hepimiz biliyoruz ki, körler ülkesinde tek gözlü biri kral olur...</span></p>

  <p class="p12">Del Moro sesini yükselterek duasına devam etti.</p>

  <p class="p12"><span class="t15">“Credo in Jesum Christum Filium ejus unicum...”</span></p>

  <p class="p12"><span class="t15">Sen hiç kimseye inanm</span><span class="t15">ı</span><span class="t15">yorsun, özellikle de insanlara. Ayr</span><span class="t15">ı</span><span class="t15">ca benim ölü oldu</span><span class="t15">ğ</span><span class="t15">umu san</span><span class="t15">ı</span><span class="t15">yorsun... Sen ve senin üstlerin...</span> <span class="t15">İ</span><span class="t15">nanç insanlar</span><span class="t15">ı</span> <span class="t15">aptalla</span><span class="t15">ş</span><span class="t15">t</span><span class="t15">ı</span><span class="t15">r</span><span class="t15">ı</span><span class="t15">r... Ve senin Tanr</span><span class="t15">ı</span><span class="t15">n, defalarca ihtiyaç duymama ra</span><span class="t15">ğ</span><span class="t15">men yard</span><span class="t15">ı</span><span class="t15">m</span><span class="t15">ı</span><span class="t15">ma gelmedi...</span></p>

  <p class="p12">Del Moro omuzlarındaki mor örtüyü, ruhun temizliğini simgeleyen beyaz bir örtüyle değiştirdi ve bütün gücüyle cinin cevap vermesi için yaptığı kışkırtmalara karşı koyarken –ayin cevap vermeyi kesinlikle yasaklıyordu– cinin aşağılayıcı kahkahalarını duydu ve arkasından şükretmek için diz çöktüğünde, cehennem orglarının üç sesli akoruyla yere serildi.</p>

  <p class="p12"><span class="t15">Beni gerçekten hat</span><span class="t15">ı</span><span class="t15">rlam</span><span class="t15">ı</span><span class="t15">yor musun?</span> diye bağırdı cin sesini duyurmak için. <span class="t15">Daha önce senin için org çal</span><span class="t15">ı</span><span class="t15">yordum...</span></p>

  <p class="p12">Sebastian kalkmayı başardı. İçindeki org müziği yine, inanmasının mümkün olmadığı bir şiddette, Clementi'den bir parça çalıyordu.</p>

  <p class="p12">Elbiselerini çıkartırken, <span class="t15">“Credo in Jesum...”</span> diye bağırdı ve kutsal yağla göğsüne haç çizdi.</p>

  <p class="p12">Org doğaçlama bir müziğe geçmişti. Sebastian'ın panikten iç organları düğümleniyordu. Düşünde gördüğü ikizinin göğsünde açtığı delikten, yeşilimsi bir yılan kuyruğu çıkmıştı. Göğsünü panik içinde tırmaladı, ama odayı yeni bir cin kahkahası doldururken, yılan delikten içeri kaçmıştı.</p>

  <p class="p12">Sebastian kusmak üzereydi. Göğsünün ve karnının üzerinde küçük delikler açılmış, bu deliklerden solucanlar, kurtlar ve küçük sürüngenler başlarını uzatmışlardı. Sanki çoktan ölmüş gibi bedeninden bir çürüme kokusu yayılıyordu. Cin yeniden bağırmaya başladı:</p>

  <p class="p12"><span class="t15">Gö</span><span class="t15">ğ</span><span class="t15">sünde ne kadar da günah toplanm</span><span class="t15">ı</span><span class="t15">ş</span><span class="t15">... Ne kadar kötülük, ne kadar korku... Sen de benim gördüklerimi görüyor musun? Yoksa senin görü</span><span class="t15">ş</span><span class="t15">ünü bozuyor muyum?... Hadi yapma, istersen beni hat</span><span class="t15">ı</span><span class="t15">rlars</span><span class="t15">ı</span><span class="t15">n... küçük org virtüözünü...</span></p>

  <p class="p12">İçinden <span class="t15">Bizler!</span> diye bağıran başka bir ses duydu. <span class="t15">Onu gümü</span><span class="t15">ş</span> <span class="t15">bizlerinle d</span><span class="t15">ı</span><span class="t15">ş</span><span class="t15">ar</span><span class="t15">ı</span> <span class="t15">at.</span></p>

  <p class="p12">Del Moro baş melek Mikail’in son anda imdadına yetiştiğini sandı, minnettarlıkla çantadaki bizlerden birini aldı; bu bizlerle ele geçirilmişlerin göğüs uçlarının ya da cadı lekelerinin hissedip hissetmediğini kontrol ederdi.</p>

  <p class="p12">İçindeki sesler karışmaya başlamış, bir sesler korosu, şeytanlar ve meleklerin kakofonisine dönüşmüştü, sanki şeytanlar ve melekler ruhunu ele geçirmek için kendi aralarında savaşıyordu.</p>

  <p class="p12">Bir cin, sol göğsünün hemen altındaki delikten iğrenç suratını gösterdi, ama Sebastian bizi deliğe saplarken cin tekrar içeri kaçtı.</p>

  <p class="p12">Şimdi Önünde çok tuhaf görüntüler belirmeye başlamışa, belki de bu görüntüler onun içinde, delilik sınırına gelmiş aklındaydı? Karşısında Kardinal Rivero belirdi, ama del Moro baş döndürücü bir duygu açıklığıyla düşmanının öldürücü etkisi altında olduğunu fark etti. Onu bile isteye peşine düşürmüş, hiçbir şahidin olmayacağı son savaş için dağların tepesine çekmişti. Gözlerinin önünde –ya da içinde– Cizvit rahibi Schuster de belirdi ve del Moro şimdi onun, o ölünün de, tıpkı kardinal ve onu buraya adım adım sürükleyen diğerleri gibi kozmik güçler arasındaki savaşın basit bir piyonu olduğunu anlıyordu.</p>

  <p class="p12">Göğüs ucunun altındaki delikte, cin debelenip duruyordu ve kafasını karıştıran, baş melek Mikail’e ait olduğunu sandığı o sesi yeniden duydu:</p>

  <p class="p12"><span class="t15">Cini bizle d</span><span class="t15">ı</span><span class="t15">ş</span><span class="t15">ar</span><span class="t15">ı</span> <span class="t15">ç</span><span class="t15">ı</span><span class="t15">kar Sebastian, bu senin son</span> <span class="t15">ş</span><span class="t15">ans</span><span class="t15">ı</span><span class="t15">n!</span></p>

  <p class="p12">Del Moro elindeki bizi, biraz önce cinin yüzünü gördüğü, tam kalbinin üzerine gelen deliğe saplamak üzereyken, odanın köşesinde duran dolabın kapağı açıldı. Ortaya çıkan, kandillerin aydınlattığı figürü tamdı. Bu yıllar önce Vatikan'da sorguya çektiği hilkat garibesi oğlandı.</p>

  <p class="p12">Kulakları Clementi’nin neşelendirici org müziğiyle dolarken, söz konusu olanın geç gelen bir intikam olduğunu anladı. Birinin kandillere üflemesiyle oda karardı. Cini çıkarmak için son bir çabayla, bizi kalbine sapladı.</p>

  <p class="p12"> </p>
</body>
</html>
