<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">İşte böyle; Herkül, nefretinin yardımıyla yeteneğini, fark edilmeden ortaya çıkacak kadar geliştirdi. Karşılaştığı insanların kendisi hakkındaki düşüncelerini kökünden kazımayı başardı, onların gri beyin hamurunda, kendine ait resmin oluştuğu noktayı buldu ve o resmi başka bir şeye dönüştürdü.</p>

  <p class="p12">Onun kendini “görünmez” kıldığını söyleyen birileri çıksaydı, bu yanlışı hemen düzeltmek zorunda kalırdı. Çünkü hiçbir insan kendini görünmez kılamazdı, sadece yalnız insanlarda çok sık görüldüğü gibi, fark edilmez olurdu.</p>

  <p class="p12">Örneğin mezbahada, aralarında olmasına rağmen diğer çıraklar onu fark etmediler. İhtimal varlığını ölüm meleğinin soluğu (bu tür yerlerde hep bulunurdu) ya da ölü bir hayvan bedeni gibi hissettiler, parçalanmaya hazır bir domuz ya da kafeste bir canavar da olabilirdi.</p>

  <p class="p12">Bir mezbaha çırağı, hemen yanı başında bir koyunun derisini yüzüyordu. Çırak için Herkül, belli belirsiz bir sezgiden başka bir şey değildi, zaman zaman başını kaldırıp onun olduğu tarafa gönülsüzce göz atıyordu. Ama Herkül'ü fark etmedi. Sonunda defalarca hiçbir şekil oluşturmadan devam eden sezgilerinden yoruldu, bunun yerine, kendilerini işlerine verebilmek için insanların her gün kendi kendilerini kuşattıkları, uykulu, önemsiz şeylere döndü. Her kasabın karakteristik özelliği olan düşük yoğunluklu kana susamışlıkla birleşen, boğucu bir iğrenme duygusuyla doldu. Çırak koyunun derisini, başından kanlı bir etek gibi sarkana kadar yüzdü.</p>

  <p class="p12">Koyunun iç organlarından yayılan keskin koku, Herkül'e bir an olsun görevini unutturdu. Çırak koyunun karnını yarıp, bağırsaklarını dışarı çıkartırken, Herkül büyülenmiş gibi bakıyordu. Çırak koyunun buhar çıkan karnına elini sokup ciğerini, akciğerlerini, midesini çıkardıktan sonra, çok dikkatli bir şekilde, gergin, nemli bir zar torbası çıkardı. Ve sanki içinde kırılabilir şeylerin olduğu bir bohçayınış gibi, özenle yere koydu. Bir bıçağın ucuyla zan yırttı, bohça açıldığında –önce sabah soğuğuna bir buhar yayıldı– Herkül içinde ne olduğunu anladı: Doğmamış iki kuzu, koyun bu kuzuların değerli kürkü için boğazlanmıştı.</p>

  <p class="p12">Tam da, diye düşündü, benim son düşmanımın boğazlanacağı gibi. Diğer canavarlarla birlikte, tıpkı kendi gibi canavarların...</p>

  <p class="p12"> </p>

  <p class="p12">İşte onu mezbahada denetçi olmaya sürükleyen bu meşum nefretti. Bu nefreti beslemek, körüklemek ve yüksek amaçlarına ulaşana kadar ayakta tutmak için mezbahaya gelmişti. Nefretin gücü ancak aşkla ölçülebilirdi, ama aşk onun dünyasından sonsuza kadar kaybolmuştu.</p>

  <p class="p12">Nefret onun tek arkadaşı, an be an yanında olan en güçlü dostuydu. Kadavraların, ekşimiş toprağın, soğuk terlerin kokularını taşıyordu, ölenlerin son nefeslerinin kokusuna ve boğazlanan binlerce hayvanın kanma bulanmıştı. Nefretinin sesi bile vardı: hiç bitmeyen bir çınlama. Nefretin kulak çınlaması. Bir fenerin camına saldırıp duran pervane gibi, içinde fasılasız vızıldıyor, onu hep uyanık tutuyor, hiç kesilmeyen bu ses alınması gereken bir intikam olduğunu hatırlatıyordu. Onun hayatını değil, hayatının anlamını almışlardı ve bunun bedeli aynı şekilde ödenmeliydi. İntikam nefretin karşılığıydı. Ölüm ölümle ödenmeliydi, onun denklemi böyle eşitleniyordu.</p>

  <p class="p12">Mezbahanın öteki tarafındaki meyhaneye bakarken, nefretin tadı da var, diye düşündü: ağız boşluğu, nefretin midesinde kaynamış, şekerli bir hamur kusmuğuyla doluydu, dudakları acıyla dikildiği için bu kusmuk dışarı atılamıyordu.</p>

  <p class="p12">Onun nefretine dokunulabilirdi de; ayak parmaklarının tüm gücüyle kavradığı bir jiletti ya da yutulmuş bir jilet, jiletin buz gibi ağzı boğazını ve midesini parçalıyordu, buz gibi soğuk ve kor gibi sıcaktı.</p>

  <p class="p12">Onda bu duyguları uyandıran adam, mezbahanın karşısındaki meyhanede yalnız başına oturuyordu. Pencerenin yanında bir bardak birayla oturmuş birtakım kâğıtları inceliyordu. Bu adam, onun nefretinin sonuncu ama en önemli hedefiydi – eğer Herkül'ün nefreti ölçülebilirse.</p>

  <p class="p12">Ama ölçülemezdi. Herkül, nefretinin yöneldiği nesneler arasında hiçbir fark gözetmediğini anladığında şaşırmıştı. Bu adama, diğerlerine karşı duyduğu nefretten çok daha fazlasını duymuyordu. Ona da diğerlerine karşı duyduğu sınırsız nefreti duyuyordu. Nefretin bir kronolojisi de yoktu. Her yöne, sonsuza kadar uzanıyordu. Her zaman vardı ve her zaman var olacaktı, çünkü nefret sonsuzluğun dışında başka bir perspektifte düşünülemezdi. Zaman duygusunu yerle bir ediyor, kendi başına bir mevcudiyet kazanıyordu.</p>

  <p class="p12">Ama şimdi meyhane masasındaki adama karşı dikkatli olmalıydı, çünkü onun da kendisininkine benzer bir yeteneği vardı. Ve işte bu nedenle, gözlendiğini anlamış gibi başım kâğıtlardan kaldırıp etrafına bakmaya başlamıştı.</p>

  <p class="p12">Herkül adamın içini okudu. Susuzluğu geçmişti. Sezgileri onu endişelendirmişti, birazdan kalkıp gidecekti...</p>

  <p class="p12">Bir milyon insanın yaşadığı bu şehir, bir sağır için sessizdi, arabalar tekerleri sessizlikte patinaj yapar gibi geçiyordu, mezbahadaki çıldırmış hayvanların sesleri duyulmuyordu (çığlıkları, feryatları, boğazlarını dolduran kanla boğulan hırıltıları); konuşan, kahkahalar atan çırakları anlayamıyordu; ağızları tıpkı akvaryumdaki balıklar gibi açılıp kapanıyordu.</p>

  <p class="p12">Adamı gözden kaçırmamak için mezbahadan sokağa çıktı. Onu almak için hazır bir fayton bekliyordu, arabacı, Herkül'ü görünce şahlanan atlara küfretti –onu yalnızca hayvanlar görüyordu– Beni yalnızca atlar fark etti, diye düşündü ve belki de şurada duran çocuklar, tuhaf bir sezgiyle şaşırmış onun olduğu tarafa bakıyorlardı.</p>

  <p class="p12">Güneş tıpkı bir buz kırıcı gibi bulutları parçalamıştı. Henüz sabah olmasına karşın yakıcı bir sıcak vardı. Meyhanenin kapısının açılıp düşmanının çıkmasını bekledi. Bu son adamdı, onu da ortadan kaldırıldıktan sonra, aşkının son intikamı da alınmış olacaktı...</p>

  <p class="p12">Ama nefret, bir zamanlar aşkın yaptığı gibi, onu dikkatsizleştirmişti. Johannes Langhans, hilkat garibesinin intikam arzusunun kokusunu almış, meyhanenin içinde dolanıp duruyordu. Sonunda kendini içgüdülerine bırakarak, meyhanenin arka kapısından çıktı, bir fayton çevirip sürücüden onu hemen oradan götürmesini istedi.</p>

  <p class="p12">Herkül onun kaçtığım ancak bir süre sonra anladı. Ama üzülmedi, nerede bulacağım biliyordu. Onu yalnızca kararlılığının altını çizmek için meyhaneye kadar izlemişti. Bu dilenci rahip için hazır bir planı vardı, bu planı çok geçmeden uygulayacaktı.</p>

  <p class="p12">Johannes Langhans yazıhaneye döndüğünde, yalnızca ondan bir üst rütbede olan bölüm sekreteri Wohlrat vardı orada. Diğerleri izne çıkmıştı. Langhans meyhanede gözden geçirdiği kâğıtlardaki birkaç ödemeyi kontrol ettikten sonra, karanlık bir koridorun en sonundaki kasvetli odasına gitti.</p>

  <p class="p12">Bir hafta boyunca üst üste yığılmış dokümanların yanında mühürlenmiş bir zarf duruyordu, onun adına yazılmıştı, açıp okudu:</p>

  <p class="p12"><span class="t15">Sayg</span><span class="t15">ı</span><span class="t15">de</span><span class="t15">ğ</span><span class="t15">er kalem ba</span><span class="t15">ş</span><span class="t15">kanl</span><span class="t15">ığı</span><span class="t15">na! Bu ak</span><span class="t15">ş</span><span class="t15">am imparatorluk konseyi üyesi Kollawrat hakk</span><span class="t15">ı</span><span class="t15">nda önemli bilgilerin oldu</span><span class="t15">ğ</span><span class="t15">u bir evrak b</span><span class="t15">ı</span><span class="t15">rakmak için bir ulak gelecek. Bu evraktan ilgisiz kimselerin haberdar olmas</span><span class="t15">ı</span><span class="t15">ndan kaç</span><span class="t15">ı</span><span class="t15">nmak için bizimle tarafs</span><span class="t15">ı</span><span class="t15">z bir bölgede bulu</span><span class="t15">ş</span><span class="t15">mam</span><span class="t15">ı</span><span class="t15">z</span><span class="t15">ı</span> <span class="t15">rica ediyoruz.</span></p>

  <p class="p12">Şehrin kenar mahallesinde bir adres tarif edilmişti. Mesajın altında zor okunur bir imza vardı, kimin gönderdiği belirsizdi.</p>

  <p class="p12">Langhans elinde mesaj oturdu, bu mesajda bir tuhaflık vardı. Enine boyuna tarttıktan sonra birden, zarfın üzerinde yazıhanenin giriş mührünün olmadığını fark etti. Olaya bir açıklık getirebilmek için yazıhanenin salonuna gitti, bir yığın kitaba gömülmüş bölüm sekreterini buldu.</p>

  <p class="p12">“Bunu kimin bıraktığını biliyor musunuz?” dedi zarfı uzatarak.</p>

  <p class="p12">Wohlrat, sansür kurulunun yeni bıraktığı bir kitaptan başını kaldırarak baktı.</p>

  <p class="p12">“Dahili posta,” dedi. “Bugün burada kimse yoktu. Bölüm şefi bütün bölüme izin verdi. Bu akşam İmparatorluk Konseyi'nin kapalı toplantısı var. İmparator yine rahatsızlanmış.”</p>

  <p class="p12">“Dahili postanın ne zaman geldiğini görebildiniz mi?”</p>

  <p class="p12">Wohlrat ona yorgun bir bakış fırlattı,</p>

  <p class="p12">“Zarfın üzerinde damga yok,” diye açıklık getirdi Langhans. “Özel bir ulak gördünüz mü? Ya da ziyaretçi?”</p>

  <p class="p12">“Burada ziyaretçi yasağı olduğunu benim kadar siz de biliyorsunuz. Gizlilik, Langhans, entrikalarla dolu bir ülkede tek güvencemiz! Bana inanın, bugün buraya senin, benim ve bekçinin dışında, yaşayan tek bir ruh gelmedi. Kâtip de diğerleri gibi izinli ve sabahın sekizinden beri, antreden beş metre uzakta oturuyorum. Dahili posta dokuzda geldi. Her zamanki ayak işlerine bakan çocuk. Sizin mektubunuz buraya kanatlanıp gelmiş olamaz.”</p>

  <p class="p12">“İmparator gerçekten de hasta mı?” diye sordu Langhans, şaşkınlığını gizlemek için.</p>

  <p class="p12">“Sara. Hükümdarımız bütün bürokratlara ayar getirdi, artık hiçbir şey çalışmıyor. İşte!” Wohlrat masanın üzerinden bir defter salladı. “Dinsel sorunlar konusunda eğitim aldım, ama sansürle ilgileniyorum. Bütün birikimlerim boşa gitti...”</p>

  <p class="p12">Bölüm sekreteri ağzına kadar dolu bir tükürük çanağına tükürdü ve sonra yazı masasının başına oturdu.</p>

  <p class="p12">“Ayrıca siz, kendinize en uygun gelen bir işte çalışacak yeteneğe sahipsiniz,” dedi. “Eğer gizli bir görev isterseniz, kime başvuracağınızı biliyorsunuz.”</p>

  <p class="p12">Langhans aldığı cevapla yetinerek, kafası karışık bir halde odasına döndü.</p>

  <p class="p12">Masasının başına geçti, mektubu açıp, üç cümledeki otuz beş sözcüğü bir kez daha okudu. Sonra doğru anlayıp anlamadığından emin olmak için bir kez daha.</p>

  <p class="p12">Satırlar arasında özel bir mesaj bulamadı, işinin doğasına uygun olmayan olağanüstü bir şey yoktu. Görevi gereği anonim kaynaklardan bu tür nazik mesajlar alırdı, ama son zamanlarda hissettiği izlenme duygusu onu şüpheye sevk etmişti. Memurlar, diye düşündü, saray çevresinde dönen dolapların yarattığı iktidar boşluğunda birbirlerine düşürülüyorlar; sadakat kimin güçlü olduğuna bağlı olarak yön değiştiriyordu. Onun mevkiindeki biri bile kendini güvende hissedemiyordu.</p>

  <p class="p12">Birisinin Kont Kollowrat hakkında gizli bir bilgi vermek istemesi onu şaşırtmadı. Kitabi araştırmaları kararname yazmaya, hayırseverliği savaş bütçesinin şişirilmesine tercih eden bir imparatorun olduğu bir yerde kapılar bütün dalaverelere açılırdı. Viyana dedikoduyla çalkalanıyordu, imparatorun çocuğu olmuyordu ve baldızı olacak kadın onu tahtan çekilmeye zorluyordu. Metternich'in himayesinde bir dalkavuklar grubu ülkenin dümenini ele geçirmiş işlerine geldiği gibi yönetiyorlardı. İmparatorluk Konseyi, zamanlarının büyük bir bölümünü birbirine komplo kurmaya harcayan kişilerden oluşuyordu. Kont Kollowrat, Mettemich'i gizlice görevden aldırmayı denemiş ve bunun için konseyin üçüncü etkili adamı, eski başrahip Ludwig'in desteğine başvurmuştu.</p>

  <p class="p12">Böylesi politik bir ortamda, bu mektuptan şüphelenmemeliydi. Ama şüphelendi...</p>

  <p class="p12">Günlük rutin işler hakkındaki raporunu yazdıktan sonra, dosyaları bir kenara koydu. Mektubun adsız yazarıyla buluşmak için yalnızca bir saati kalmıştı.</p>

  <p class="p12">Odadaki tek pencereden dışarıdaki akşam trafiğine baktı. Sokağın öteki tarafında bir araba duruyordu. Arabacı koltuğunda uyuyakalmıştı, ama vagonunun perdesi hafif bir şekilde oynamıştı. Langhans onu izleyenin o arabada olduğu duygusuna kapıldı ve dikkatle arabayı izlemeye başladı. Ama arabaya uzun süre baktıktan sonra kapıldığı izlenme duygusu azaldı.</p>

  <p class="p12">Çok açık, diye düşündü, ona bu mektubu gönderen, aynı zamanda soğukkanlılığını da yitirmesini istiyordu ve belki de onu meyhanede gizlice izleyen adamla, mektubu gönderen aynı adamdı. Elbette bunun nedenini ve arkasında kimin olduğunu araştıracaktı.</p>

  <p class="p12">Ama hâlâ şaşırdığı bir şey vardı, mektup nasıl olmuştu da masasına gelmişti. Gönderenin mektubu dahili postaya vermediğinden emindi, zarfın üzerinde mutlaka olması gereken alındı mührü yoktu, ayrıca bekçi zarfı numaralamamıştı. Wohlrat uçarak gelmediğini söylerken haklıydı. Ayrıca gün ortasında yazıhaneden ayrılırken o mektup orada yoktu. Diğer personel de o gün için izinliydi, görünmez bir adam da olamayacağına göre geriye bir ihtimal kalıyordu...</p>

  <p class="p12">Şüpheleri koridora yönelirken düşünceleri bölündü, odasına doğru gelen bölüm sekreterinin ayak seslerini duyduğu için değil, onun düşüncelerini sezdiği için bölündü. Sekreter bir şeyden endişelenmişti, odaya girerek bunu doğruladı.</p>

  <p class="p12">“Bir saat sonra bir randevunuz yok muydu?” dedi Wohlrat.</p>

  <p class="p12">“Benim günlük programımla pek ilgilisiniz.”</p>

  <p class="p12">“Lütfen beni iğnelemeyin. Biraz önce bakanlıktan bir rapor aldım. Gizli bir kaynaktan Kollowrat hakkında bilgi alacağınızı biliyorlar, eski başrahip buna çok sevinmiş.”</p>

  <p class="p12">“Size gösterdiğim mektupta yazıyordu,”</p>

  <p class="p12">“Hangi mektup?”</p>

  <p class="p12">“Dahili postayla geldiğini söylediğiniz...”</p>

  <p class="p12">Wohlrat imadan etkilenmemiş gibiydi, iç çekip bir sandalyeye oturdu.</p>

  <p class="p12">“Bu iş çok yorucu,” dedi. “Koşullar çok dikkat gerektiriyor. Birileriyle aramız bozulmasın diye çok çaba sarf ediyoruz, ama böyle yönetilen bir ülkede bu neredeyse kaçınılmaz.”</p>

  <p class="p12">“Yönetilmiyor,” dedi Langhans, “idare ediliyor.”</p>

  <p class="p12">“Sizin durumunuzun farkındayım. Bir yandan Mettemich'e diğer yandan Vatikan'a sadık olmak durumundasınız. İşte belki de bu nedenle çok dikkatli olmak zorundasınız.”</p>

  <p class="p12">Langhans üstünün kafasında neler olduğunun izini sürebilmek için olağanüstü gayret gösteriyordu, ama şaşkınlık, belki daha çok da ümitsizliğin dışında hiçbir şey göremedi, yalnızca işinden duyduğu boğuk bir yorgunluk, belki de hayatın kendisine karşı bir yorgunluk vardı.</p>

  <p class="p12">“Politik ortamı göz önüne alarak,” diye devam etti Wohlrat, “ve sizin nazik pozisyonunuzu, refakatçi isteyip istemediğinizi soracaktım.”</p>

  <p class="p12">Baş sekreterin kastettiği, bir süreden beri memurların hizmetine ayrılmış korumalardı. Teklif Langhans'ı bir parça sakinleştirdi. Belki, diye düşündü, mektup dahili postayla gelmiştir de yalnızca damgalamayı unutmuşlardır.</p>

  <p class="p12">Bu düşünceyle, “Gerek yok,” dedi. “Ama bir arabaya hayır demem.”</p>

  <p class="p12">Wohlrat'ın yüzüne o ender görülür gülümsemelerinden biri yerleşti.</p>

  <p class="p12">“İşiniz bittiğinde arabacıyı geri gönderin. Sonra da birkaç gün dinlenin. Çok korkunç görünüyorsunuz.”</p>

  <p class="p12">Langhans, bölüm sekreteri odasına gidip kâğıt yığınlarının başına umutsuzca çökene kadar düşüncelerini takip etti. Sekreterin kafası hâlâ iş, imparatorun rahatsızlığı ve aslında onun görevleri arasında olmaması gereken sansürle ilgili düşüncelerle doluydu.</p>

  <p class="p12"> </p>

  <p class="p12">Tarif edilen adres şehrin kuzeyinde, pazar alanına yakın bir yerdeydi. Kalaslarla çevrili bir alanın önünü tıka basa doldurmuş sarhoş insanlar vardı. Hiç kimse Langhans'ı bekler gibi değildi.</p>

  <p class="p12">Arabacıya beklemesini söyleyip arabadan indi, daha iyi görülebilmek için çeşmenin başına gitti ve bilgi verecek adamın gelmesini beklemeye başladı.</p>

  <p class="p12">Kendini güvende hissediyordu. Arabacıya eğer bir tehlike götürse onu koruması emredilmişti. Dakikalar geçmesine rağmen hiç kimse kendini göstermedi. Tam geri dönmeye karar vermişken, tekrar gözlendiği duygusuna kapıldı. Etrafına bakındı, şüphe edeceği bir şey göremedi.</p>

  <p class="p12">Bunun yerine, açıklayamadığı bir nedenle, kalasla çevrili yere doğru gitti. Hayvan dövüşünü ilan eden bir afiş vardı. Buraya geldiğinde gördüğü kalabalık –nedenini şimdi anlıyordu– gösteriyi seyretmek için düzensiz bir kuyruk oluşturmuştu.</p>

  <p class="p12">Bir bilet aldı. Bir sezgiyle kendini ikna etti; içinden bir ses, mektubu gönderenin kendini içerde tanıtacağını fısıldıyordu...</p>

  <p class="p12"> </p>

  <p class="p12">Tribünde bir yer bulup oturdu, derme çatma bir arenaydı. Kaba tahtadan yapılmış bir çit seyircileri arenadan ayırıyordu. Onun olduğu yerin hemen yakınında, içki satılan tezgâhların yanında, hayvanların kafesleri vardı. Hayvanlar çıldırmış gibiydi. Hayvanların ölüm huzursuzluğunu, tıpkı kendi huzursuzluğu gibi hissetti.</p>

  <p class="p12">Organizatör, bu kanlı kepazeliği organize ettiği için, bahisçilerle kazanacağı yüzdenin pazarlığını yapıyordu. Kalabalık gittikçe artıyordu. Tribünler neredeyse bütünüyle dolmuştu.</p>

  <p class="p12">Langhans’in bu insan denizini tarayan bakışları, defalarca hayvan kafeslerinin yakınında bir yerde durmuştu: boş bir leke, hemen hemen bir metrekare kadar, tuhaf bir şekilde orada hiç kimse yoktu.</p>

  <p class="p12">Seyircinin heyecanı iyice artmıştı. Yüzünde bir düello yarası ve tek gözünde deri bir parça olan organizatör, çitle çevrili alana kahverengi bir ayı getirdi, hayvanın burnuna demir bir halka geçirilmişti, halkanın ucunda bir metre uzunluğunda bir zincir vardı. Ayırım burnu çok duyarlı olmalı, diye düşündü Langhans, efendisini uysal bir şekilde izlemesinin başka bir açıklamasını bulamamıştı.</p>

  <p class="p12">Tek gözlü, ayıyı arenanın ortasında yere çakılı demir bir halkaya zincirledi. Zincir o kadar kısaydı ki, ayının burnuna zarar vermeden arka ayakları üzerinde durması imkânsızdı. Dört ayağının üzerinde dövüşmek zorundaydı.</p>

  <p class="p12">Başka bir adam ortaya dört buldog getirdi. Köpekler iyice çıldırmıştı, dişlerini göstererek hırlıyorlardı, adam onları zapt etmekte çok zorlanıyordu. Adam köpekleri salıverdi. Kalabalıktan müthiş bir uğultu yükseldi.</p>

  <p class="p12">Köpekler tozları savurarak saldırıya geçti. Köpeklerden biri dişlerini ayının karnına geçirdi ve kürkünden büyük bir parça kopardı. Öteki köpek ayının karşısına geçti, saldıracakmış gibi yapıp geri çekildi. Diğer iki köpek iki yandan yaklaşmaya başlamıştı.</p>

  <p class="p12">Ayı vahşi bir şekilde pençelerini sağa sola savuruyordu. Ama o pençesini bir tarafa sallarken, diğer taraftaki köpekler saldırıya geçiyordu. Köpeklerin hamlelerini defalarca savuşturdu.</p>

  <p class="p12">Bir saldırı anında köpeklerden biri dengesini kaybetti, ayı inanılmaz hızlı bir pençe darbesiyle onu yere serdi. Köpeğin karnını yırtarken, sanki bir bez parçası yırtılıyormuş gibi bir ses duyuldu. Köpek güçlükle ayağa kalktı, bağırsaklarını sürükleyerek uzaklaştı.</p>

  <p class="p12">Öfkeden ağızları köpüren köpekler, sanki ölmekte olan arkadaşlarının intikamım almak istermiş gibi defalarca saldırdılar. Ayının bir kulağı yırtılmış, karnındaki yara kanıyordu; ön pençelerinden birinde kanlı bir parça vardı.</p>

  <p class="p12">Tekrar durumu tersine çeviren bir şey oldu. Köpeklerden biri ayının arka ayaklarına saldırır gibi yapıp geri kaçtı; ayı kendini ona karşı korumaya çalışırken, önden saldıran köpeğe karşı savunmasız kaldı ve köpek bir ısırışta ayının burnunu kopardı.</p>

  <p class="p12">Yaradan, bir fıskiyeden fışkırır gibi kan fışkırıyordu. Ayı acıyla kükredi, ama kopan burnu onu zincirlerinden kurtarmıştı. Kendi kanım soluyarak, arka ayaklarının üzerine dikildi...</p>

  <p class="p12">Yaralarından kan fışkırarak saldırıya geçti. Köpekler kaçmaya çalıştı, ama arenanın kapılan kapalıydı. Her tarafı şekerli bir kan ve bağırsak kokusu sarmıştı. Ayı köpeklerden birini yere yatırdı ve pençesini çenesinin altına geçirdi. Ayı onu bırakıp diğer iki köpeğe yöneldiğinde o hâlâ can çekişiyordu.</p>

  <p class="p12">Köpeklerin sahibi bağırarak gösterinin durdurulmasını istedi, bu iş uzamış, yeterince kan akmıştı. Ama halk onu susturdu. Hepsi kana susamış, diye düşündü Langhans, başkalarının acılarına karşı iştahlı bir açlık vardı. Başkalarının acılarına şahit olmak, yüzlerinde ölümün nefesini hissetmek, hızla sönen bir hayatın dehşetini duymak istiyorlardı. Hiçbir açıklayıcı gerekçe olmadan, boş yere, bir hayatın öylesine yok olup gitmesi içlerini titretiyordu...</p>

  <p class="p12">Langhans yine birdenbire izlendiğini hissetti. Dikkatle kalabalığa baktı, ama yine ona kendini tanıtan biri yoktu.</p>

  <p class="p12">İnsanların düşüncelerini uzun zamandır çok iyi okuyabiliyordu. Hayvan kafeslerinin yanında duran tek gözlü adama baktı. Heyecandan ter içinde kalmış ve kan kokusundan başı dönmüştü. Bilinci sarhoş gibiydi, Langhans, adamın içinde birinin fısıldadığım duydu, ama ne dediğini anlayamadı.</p>

  <p class="p12">Güneş arenanın üzerine ateş saçıyordu. Langhans birden dayanılmaz bir susuzluk hissetti.</p>

  <p class="p12">İlerde içki satılan bir tezgâh vardı, ama o kadar kalabalıktı ki, kıpırdaması bile imkânsızdı. Yine tek gözlünün düşüncelerini duydu, daha doğrusu tek gözlünün içindeki başka birinin düşüncelerini ve bu her kimse, tek gözlüyü diğer vahşi hayvanların olduğu kafese yöneltti.</p>

  <p class="p12">Olan buydu. Bir vahşi hayvan koleksiyonuna sahip olan tek gözlü, açıklanamaz bir iç çağrıya uyarak hayvanların olduğu kafese gitti ve vahşi yabandomuzlarının olduğu kafesi açtı. Bütün bunları bir tur trans halinde yapıyordu, davranışlarını yönetenin kendi iradesi olmadığını, saatlerdir çok yakınında, yalnızca birkaç metre uzağında, insan denizinde bir leke olan küçük bir figürün olduğunu göremiyordu; bu figür onun attığı her adımı kontrol etmiş ve hissettirmeden büyülemişti.</p>

  <p class="p12">Tek gözlü, görünmez adamın isteğini yerine getirip, yabandomuzlarını serbest bırakırken herkes onun bir an kontrolünü kaybettiğini ya da belki çok sarhoş olduğunu düşünüyor olabilirdi... Bütün bunlar olurken, acıdan çıldırmış olan ayı çitleri devirip, yaralarından akan kanları saçarak kalabalığın arasına daldı.</p>

  <p class="p12">Langhans'ın içinden bir ürperti geçti. Arenada karınları deşilmiş, bağırsakları dışarı çıkmış, can çekişen üç köpek vardı. Bu uğursuz sahnenin üzerine yakıcı bir güneş dökülüyordu. Ayı deliler gibi dönüyor, insanlar sağa sola kaçışıyordu. Langhans bu kaosun, bu ölüm cümbüşünün ortasında, kendindekine benzer ama çok daha sınırsız yeteneği olan birinin isteklerini bir yabandomuzuna nasıl aşıladığım hissetti: domuzu kafesinden çıkarttı, kavranması zor bir güçle onu, ancak bir yabandomuzunun sahip olabileceği hızla, dehşet içinde kaçışan insanların üzerine saldırttı: Domuz, paniğe kapılmış kalabalığın bir duvara sıkıştırdığı, korkuyla titreyen Langhans'ın önüne gelip durdu.</p>

  <p class="p12"><span class="t15">İ</span><span class="t15">nsan bir hayat ya</span><span class="t15">ş</span><span class="t15">ad</span><span class="t15">ığı</span><span class="t15">n</span><span class="t15">ı</span> <span class="t15">san</span><span class="t15">ı</span><span class="t15">r,</span> diye içinden bir sesin tısladığını duydu, <span class="t15">ama hayat bizim içimizde ya</span><span class="t15">ş</span><span class="t15">ar ve biz onu tüketti</span><span class="t15">ğ</span><span class="t15">imizde, bizsiz devam eder.</span></p>

  <p class="p12">Langhans kendini korkunç sona hazırlarken, iyi bir bitiş cümlesi, diye düşündü. Kalabalık onu oturduğu yere mıhlamıştı, bu haliyle canavarın keskin dişleri için kolay bir hedefti ve bu güç karşısında yetenekleri çaresizdi.</p>

  <p class="p12">Kahverengi ayı, tek bir pençe darbesiyle efendisinin başını kopartıp, maruz bırakıldığı aşağılanmanın öcünü alırken, yabandomuzu da, düşman olarak seçtiği Langhans’a karşı saldırıya geçti. Görünmez adamın hiçlikten güç yaratma yeteneği vardı ve şimdi yeteneğinin doruklarındaydı. Bir ışık Langhans'ı başını yukarıya kaldırmaya zorladı, birdenbire alevlenen bir bağışlanma isteğine teslim olarak Viyana’nın bembeyaz gökyüzüne baktı ve boğazım domuzun dişlerine terk etti.</p>

  <p class="p12"> </p>

  <p class="p12">Orada Herkül Barfuss vardı, görünmüyordu, daha doğrusu panik içinde dağılan kalabalık için fark edilmezdi. İnsan, diye düşündü Herkül, kendi sonunu hayal etme yeteneğinden yoksun, işte bu nedenle ölümü şaşkınlıkla karşılıyor.</p>

  <p class="p12">Cizvit papazının ölümünün zevkini çıkarabilmek, bütün hayatı boyunca sevdiği tek insanın intikamını almak için Langhans’ın bilincine yerleşti. Ama son anda onu engelleyen bir şey oldu...</p>

  <p class="p12">Langhans daha sonra, yabandomuzunun, sanki biri ona dur emri vermiş gibi, nasıl birdenbire durduğunu hatırlayacaktı. Olağanüstü bir sükûnetle dönüp kafesine gitmişti. Ve hemen bir saniye sonra, hemen önünde, sanki boşluktan çıkar gibi hilkat garibesi çocuk belirmişti.</p>

  <p class="p12">Langhans hayatında ilk defa böyle bir deneyim yaşıyordu: kendini görünmez kıldığını düşündüğü çocuk, şimdi önünde beliriyordu.</p>

  <p class="p12">Birden Barfuss'un bilincinde olduğunu ve kendisi hakkında her şeyi bildiğini fark etti. Ama aynı zamanda kendisi de Barfiıss'un bilincindeydi ve o da onun hakkında her şeyi biliyordu. Birbirlerinin içinde, iç içeydiler, sanki ruhları yer değiştirmişti. Bu duygunun, bir an mı yoksa sonsuza kadar mı, ne kadar sürdüğünü hiçbir zaman bilemeyecekti. Barfuss'un içinde konuşan bir kızın sesini duydu, kız Barfuss'tan sakin olmasını istiyordu...</p>

  <p class="p12">O an Herkül Barfuss’un sonsuza kadar hayatını değiştirecek bir andı. Henriette Vogel'in içinde konuştuğunu duymuştu ve bu onun başka, yeni bir insan olmasına neden oldu.</p>

  <p class="p12">Barfuss yanılmıyordu, uçurumun kenarındayken ona ulaşan ses Henriette'in sesiydi. Daha önce hiç olmadığı kadar duygulu, sevecendi. Onunla –içinde– konuşan ses, aşkın sesiydi: insanlığa ait dilin ötesinde, ölüm ve yaşamın ötesinde, temiz, katıksız bir aşkın sesi, bu sesin taşıdığı düşünce, bu düşüncenin özü, içine sıcak bir duygu gibi yayıldı ve onu yok etmek üzere olan nefretin gücünü yok etti. Daha önce hiç yaşamadığı bir şefkat onu içine aldı, o kadar güçlüydü ki başka her şeyi sildi; nefret, kana susamışlık ve Herkül'ün hiç geçmeyeceğini düşündüğü yası yok oldu. Artık etrafındaki hiçbir şeyi fark etmiyordu, bir iç yolculukla bulunduğu uğursuz mekândan uzaklaşmıştı. Dilenci Keşiş Langhans, vahşi hayvanlar, insan kalabalığı – tertemiz bir deneyime teslim olmuştu. Doğa yasalarını altüst eden bir aşk her şeye boyun eğdirmişti. Zamanın ötesindeki bir yerden duyduğu kızın sesi, öcünün çoktan alındığını, zalimliğin insanı hiçbir yere götürmeyeceğini, kana susamışlığının eğer yok edilmezse Barfuss'un bütün benliğini zehirleyeceğini açıkladı. Barfuss, kızın sonsuz bir aşk sözü verdiğini duydu; ölüm son değil, bir araya gelecekleri yeni bir varoluşun başlangıcıydı.</p>

  <p class="p12">Kız, en büyük düşmanın insanlar değil, içindeki nefret, dedi. Hayatının yarısını nefret doldurmuştu, içini kemirmiş, bir insanın dayanabileceği en son sınıra doğru sürüklemişti. Nefret anlamsız, dedi kız, hiçbir şey vermez, yalnızca alır. Sürekli yeni istekleri olur, daha fazla enerji, kan ve iğrenme ister. Onu hiçbir şey doyuramaz. Nefretin yerini yalnızca aşk alabilir.</p>

  <p class="p12">Barfuss, can çekişen hayvanların, çığlık çığlığa kaçışan kalabalığın ve ezilmiş insanların arasında diz çöktü. Nerede olduğunun farkında değildi. Yalnızca içinde konuşan Henriette'in sesini algılıyor, insanların duyamayacağı kadar uzaktan gelen o sevgili sesi dinliyordu: <span class="t15">Yan</span><span class="t15">ı</span><span class="t15">nday</span><span class="t15">ı</span><span class="t15">m,</span> diye fısıldadı. <span class="t15">Her zaman yan</span><span class="t15">ı</span><span class="t15">nday</span><span class="t15">ı</span><span class="t15">m, yeniden kavu</span><span class="t15">ş</span><span class="t15">ana kadar...</span></p>

  <p class="p12">Bu ânı, Johannes Langhans da ömrünün sonuna kadar unutmayacaktı. Duvara iyice yapışmış, artık görünmezlikten uzaklaşan Barfuss'un siluetine bakıyordu. Barfuss'un gözlerinin kaybolan kızın aşkıyla nasıl parladığını gördü, bu ancak yaratıcının yarattığına duyabileceği kadar güçlü bir aşktı, erdem ve günahın ötesinde bir aşk, kendisi için var olan bir aşk, evren anlamını kaybetmesin diye sonsuza kadar yaşayacak bir aşk.</p>

  <p class="p12">Sonra kayboldu, artık mutluydu. Bunu anladı Langhans... Kız kendim gösterdiği, onun içindeki nefreti sonsuza kadar yok ettiği için sınırsız mutlu... Cüce ayaklarıyla, panik içinde bağıran insanların arasından geçip gitti.</p>

  <p class="p12"> </p>
</body>
</html>
