<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p12">Ev, İtalyan stilinde inşa edilmiş, gür ağaç ve bitkilerle dolu bir bahçeyle çevrelenmişti. Hafifçe yağan kar nedeniyle yerler pudralanmış gibi görünüyordu, ama Herkül –tam anlamıyla bir kedinin kürkü kadar sık tüylü– kürkü sayesinde soğuğu hissetmiyordu. Daha da önemlisi etrafa bir kedinin gözüyle bakıyordu.</p>

  <p class="p12">Pencerenin ardındaki oda karanlıktı. Ama Herkül'ün karanlık görüşü çok keskindi, her detayı görüyordu. Duvarlar maun kitaplıklarla kaplıydı. Raflarda piyano tuşları gibi sıralanmış sonsuz sayıda kitap vardı: ansiklopediler, bilimsel incelemeler, referans kitaplan, kartoteks ve mahkeme tutanakları. Dana derisi bir cildin sırtında <span class="t15">“Thierstrafe und Thierprocesse</span>” yazıyordu. Bir diğerinde ise <span class="t15">“L'Umo delinquente”.</span></p>

  <p class="p12">Kedinin bakışları, İngiliz stili koltukların, odanın tam ortasında görkemle duran büyük piyanonun ve bir yığın dokümanla dolu masanın üzerinde dolaştı. Herkül, hayvanı kontrol altında tutmak için elinden geleni yapıyordu. Bunu nefretin gücüyle yapabiliyordu. Bitimsiz gecelerde onu uykusuz bırakan, suçluluk duygusu içinde kıvrandıran, bir an olsun rahat <span class="t15">b</span><span class="t15">ı</span><span class="t15">rakmayan</span> ve diğer bütün duygularını donduran nefreti eyleme zorluyordu.</p>

  <p class="p12">Odanın en sonunda bir doğa köşesi hazırlanmıştı. Üzerine <span class="t15">Pantera unica</span> –kar leoparı– kelimeleri kazınmış pirinç bir plaket, büyük ihtimalle karı temsil etsin diye, beyaza boyanmış talaşla kaplı bir kaideye çakılmıştı: Himalaya, ya da kar Leoparı. Hayvan doldurulmuş kıymetli bir Asya kedisine, <span class="t15">Felis temminckii</span>’ye doğru alışılmadık şekilde atlarken temsil edilmişti. Benekli bir sırtlansa sözde cesedi andıran bir şeye doğru eğilmişti.</p>

  <p class="p12">Herkül'ün bedeni neredeydi? Vahşi bitkilerle dolu bahçenin en uzak köşesinde akşamın karanlığına yaslanmıştı. Maskeli yüzüne kar yağıyordu, ama uyuyan bedeni, doğa köşesindeki içi doldurulmuş hayvanlar gibi, havayı hissetmiyordu.</p>

  <p class="p12">Kitap raflarının üzerinde bir çift içi doldurulmuş çaylak vardı. <span class="t15">Milvus milvus:</span> kızılçaylak. Hemen yanında gri bir akbaba duruyordu. Hayvan postu doldurucusu tarafından yapraksız bir dala tünetilerek ölümsüzleştirilmişti. Gagasında kanlı bir et parçası vardı, Herkül onu bodrumdaki başrahibe benzetti...</p>

  <p class="p12">Odanın kapısı açıldı ve elinde parafin lambasıyla hizmetçi içeri girdi. Duvar boyunca yürüyerek, lambaları birer birer yaktı ve kiremit ocağın yanında kalçalarının üzerine tüneyerek külleri temizledi, daha fazla kömür koydu ve korun üzerine hayat üfledi, daha iyi yarısın diye ocağın önündeki sürgüyü açtı, sonra tekrar kalktı ve içindekileri merakla inceleyerek odada gezindi.</p>

  <p class="p12">Kusursuz görünen oyma masadan bir kitap aldı ve dikkatle sayfalarını karıştırdı. Uçmasın diye kâğıtların üzerine konulan porselen balerin heykelini kaldırarak hayranlıkla inceledi. Sonra birden kasıldı, kaşlarını kaldırarak kulak kabarttı ve aldıklarını aceleyle yerlerine koydu. Elbisesini düzeltti, önlüğünü kontrol etti, çabucak saçını topladı ve kapı açıldığında yüzüne tedirgin bir gülümseme takıldı.</p>

  <p class="p12">Odaya bir adam girdi. Yıllar bütün saçlarını elinden almış, geride parlak bir kafa bırakarak çekip gitmişti. Kapıyı arkasından kilitleyerek gömleğinin yakasını gevşetti ve kıza dalgın bir işaret yaptı. Herkül kızın çok genç olduğunu fark etti, on üç, en fazla on dört yaşlarındaydı.</p>

  <p class="p12">Aradığı adam bu muydu? Belleğindeki adam çok farklıydı, onunla dünya henüz beşiğindeyken, yalnızca bir kez karşılaşmışlardı. Ama yine de o olduğundan emindi. İnsanın sönmeyen, sağduyunun ötesinde kendi hayatını yaşayan tek duygusu olan nefretine güveniyordu. Hayır, onu bir başkasıyla karıştırmış olamazdı.</p>

  <p class="p12">Kız aldığı bir işaretle adamın önünde diz çöktü. Adam beceriksizce pantolonunun düğmelerini çözdü, elini pantolonunun içine daldırdı ve erkeklik organından geriye kalanları çıkarana kadar karıştırdı. Sünnet derisinin hemen altında kararmış bir dikiş izi vardı. İdrar deliğini çevreleyen deri çürüyüp nasırlaşmıştı.</p>

  <p class="p12">Kız kasılarak gözlerini kapadı. Adam kapıyı kilitlediğinden emin olmanın verdiği güvenle kalçasını ritmik olarak ileri geri salladı, kızın ağzına daha çok girdi. Kızın dudakları titriyordu, gözlerini iyice kapamıştı... Adam büyüyen organı daha güçlü bastırdı, kız kusmak üzereydi, nefesini tutmuş, gözlerinden yaşlar boşalıyordu. Adam ağzı açık soluyor, inliyordu, kızın saçlarını tuttu... Parmaklarını topuz yapılmış saçların arasına daldırdı ve gözlerini kocaman açtı. Sonra pantolonunun düğmelerini kapattı, kırışıklıklarını düzeltti ve duvar aynasına hızlı bir bakış fırlattı.</p>

  <p class="p12">Kız iki büklüm olmuş, öylece hiç kımıldamadan duruyordu. Adam bir mendil uzattı. Kız mendile tükürdü. Adam kızın ağzını kuruladı, masasına gitti ve çalışmaya koyuldu.</p>

  <p class="p12"> </p>

  <p class="p12">Kız gitmişti ve adamın yüzündeki kırmızılık yok olmuştu. Dalgın bir şekilde, mahkeme tutanaklarının yapraklarım karıştırdı, sonra açıklayamadığı bir huzursuzluğa teslim olarak masanın başından kalktı.</p>

  <p class="p12">Doğa köşesinin hareketsiz hayvanları düşüncelerini yeni bir yöne çekti ve bakıştan kitap raflarının üzerinde gezindi, biraz önce kedinin bakışlarının üzerinde durduğu kitapta durdu: <span class="t15">“Thierstrafe und Thierprocesse.”</span></p>

  <p class="p12">Şu an meşgul olduğu davanın –ertesi gün finaline şahit olacaktı– eski hayvan davalarıyla benzerlik gösterdiğini düşündü.</p>

  <p class="p12">Düşünceleri on yıl önce ölmüş olan, ama anılarındaki müstesna yerini hiç kaybetmeyen sevgili dayısı, Heidelberg bölge savcısı saygıdeğer Roes’e kaydı. Gençliğinde Erlangen Üniversitesinde hukuk okuduğu ve tatillerini onunla geçirdiği sıralar Roes dayı, otuz yıl önce bizzat yönettiği hayvan davalarını –o zamanlar hayvanlara dava açılabiliyordu– anlatmıştı. Bir keresinde dişi bir domuz ve yavruları bir bebeğin ölümüne neden oldukları için yargılanmışlardı. Roes yüzünde bir gülümsemeyle, adil bir dava oldu demişti. Domuzu, baronun en saygıdeğer avukatlarından biri savunmuş ve mahkemeye domuz kuyruğu modelli bir perukla gelmişti. Sorgulama yalnızca sembolik olarak değil, hukuki olarak da eksiksiz yürütülmüştü. Domuza özel sorular sorulmuş, tabii doğal olarak cevap alınamamışa:</p>

  <p class="p12">“Niçin bebeğin yardım çığlıklarını duymazdan geldiniz... Çocuklarınızı halka açık bir yere getirmenizin nedeni neydi? Bu davranışınızı nasıl açıklıyorsunuz? Bize herhangi bir hafifletici neden gösterebilir misiniz?”</p>

  <p class="p12">Domuz zanlıların durduğu kafesin içinde dönmüş –o da diğer bütün zanlılar gibi orada duruyordu– şaşkınlıkla, konuşmaya hazırlanan savunma avukatı Lehr'e bakmıştı.</p>

  <p class="p12">Mahkeme salonunun arka taraflarında, mahkemeyi hayretle izleyen bir topluluk vardı. Roes, domuzun sahibi çiftçiyi hatırlıyordu, çocuğunun ölümüne çok üzülmüştü: domuza küfürler yağdırmış ve yargıç bu çocuk katili domuza yasanın öngördüğü en ağır cezayı verdiğinde hararetle alkışlamıştı.</p>

  <p class="p12">Suçlu, iki gün sonra Heidelberg'in darağacı tepesine asılmıştı. Cesedini bir tarlaya gömmüşlerdi. Roes özellikle domuz yavruları hakkında verilen karan eğlendirici bulmuştu: Yaşları küçük olduğu için beraat etmişlerdi. Sonra da onlardan biri, bir akşam yemeğinde masasına gelmişti.</p>

  <p class="p12">Bu hatıralardan esinlenen adam cildi aldı, koltuğa oturdu ve sayfaları çevirmeye başladı. Bir sayfada durdu. 1601 yılında Hamburg'da bir horoz yumurtlayarak, doğadışı ve kâfirce bir suç işlediği için, direğe bağlanarak yakılma cezasına çarptırılmıştı. Halk inanışlarına göre, horoz yumurtasının üzerine bir kara kurbağası ya da bir yılanı kuluçkaya yatarsa büyük felaketlere yol açardı: Yumurtadan bir kertenkele çıkabilir, etrafa ölüm ve hastalık yayabilirdi.</p>

  <p class="p12">Musa kitabının ünlü yirmi birinci bölümünde yazdığı gibi, bir dönem, büyükbaş hayvanlar, tıpkı insanlar gibi, davranışlarından sorumlu tutuluyordu: <span class="t15">“E</span><span class="t15">ğ</span><span class="t15">er bir öküz bir kad</span><span class="t15">ı</span><span class="t15">n ya da erke</span><span class="t15">ğ</span><span class="t15">i toslayarak öldürürse, öküz ta</span><span class="t15">ş</span><span class="t15">lanarak öldürülecek ve eti yenilmeyecek; ama öküzün sahibi cezadan muaf tutulacak. Ama öküzün toslama al</span><span class="t15">ı</span><span class="t15">ş</span><span class="t15">kanl</span><span class="t15">ığı</span> <span class="t15">varsa ve sahibi daha önceden uyar</span><span class="t15">ı</span><span class="t15">lm</span><span class="t15">ı</span><span class="t15">ş</span><span class="t15">sa, buna ra</span><span class="t15">ğ</span><span class="t15">men bir önlem almam</span><span class="t15">ı</span><span class="t15">ş</span><span class="t15">sa ve öküz bir erkek ya da kad</span><span class="t15">ı</span><span class="t15">n</span><span class="t15">ı</span> <span class="t15">öldürürse, o zaman öküz ta</span><span class="t15">ş</span><span class="t15">lanacak ve sahibi de öldürülecek.”</span> Yani insan ve hayvan kanun önünde eşittiler. Musa'nın yasalarıyla Roma hukuku birleştirilerek Avrupa uygarlığının temeli atılmıştı.</p>

  <p class="p12">Atlar, boğalar, öküzler, köpekler ve hatta kediler tarafından işlenen cinayet ve tecavüz davalarının olduğu bir bölüm de vardı. Bir dipnotta, suçunu itiraf etmesi için bir aygıra nasıl işkence yapıldığı anlatılıyordu. İyi hal veya iyi bir savunma sayesinde, ya da domuz yavrularının davasında olduğu gibi suç işlendiğinde yaşları küçük olduğu için affedilen hayvanlar vardı. Köstebekler, Schwaben'daki iki kilisenin ortak kararıyla bölgeden sürülmüşlerdi ve bir keçi çit devirdiği için verilen para cezasını sütüyle ödemek zorunda kalmıştı.</p>

  <p class="p12"><span class="t15">Offensa cujus nominatio crimen est</span><a id="a15"></a><a href="../Text/notes.html#a54"><span class="t17">{7}</span></a> diye düşünen adam arkasını döndüğünde, şaşkınlıkla pencerede parlayan bir çift kedi gözü gördü. “Hayvanların girmediği yer yok,” diye mırıldandı. Tıpkı penceredeki kedi gibi. Tabii insanlara da zarar verdikleri oluyordu, istatistikler de bunu doğruluyordu.</p>

  <p class="p12">Ayağa kalktı, kitabı raftaki yerine koydu. Dikkatle pencereye yanaştı ve hâlâ pencerenin pervazında oturup patilerini yalayan kediyi seyretti. Hiç korkmuşa benzemiyordu, dönüp sakin bir şekilde adama baktı, gözlerini kırptı ve yalanmaya devam etti.</p>

  <p class="p12">Adam parmaklarıyla camı tıklattı, ama kedi hiç aldırmadı.</p>

  <p class="p12">Şaşkın bir halde masasına döndü. Kâğıtları sıraya koyarken, şu an yargıç olarak ilgilendiği tuhaf detayları olan davanın, eski zamanların hayvan davalarıyla karşılaştırılabileceğini düşündü. Davanın kapanması için sadece bir belge eksikti: sanığın Ölüm belgesi. Adamın üzerinde çalıştığı dava ve infaz, Danzig sınırlarının dışında da ilgi uyandırmıştı. Birkaç jüri üyesinin de söylediği gibi olay izah edilemezdi. Özellikle neden konusunda birbiriyle çelişen değişik görüşler vardı, yığınla yorum yapılmıştı. Masanın başındaki adam daha önce hiç böyle bir durumla karşılaşmamıştı.</p>

  <p class="p12">İki yıl önce şehir yönetimi, Cizvitlerin sınırlarında manastır kurmak için yaptıkları başvuruyu kabul etmişti. Eski manastır, yirmi yıl önce Danzig'in Alman Luthercileriyle az sayıdaki Polonyalı Katolik arasında çıkan din savaşları sırasında terk edilmişti. Manastır başvurusu, Silezya'daki manastırı yıllarca başarılı bir şekilde yönetmiş, görevine aşırı bağlığıyla tanınan Başrahip Johann Kippenberg'den gelmişti.</p>

  <p class="p12">Tarikat, eski şehir merkezinde bir bina satın almıştı. Bir yıldan daha az bir zamanda, yarısı rahip adayı olmak üzere kırkın üzerinde üye kazanmışlardı. Manastır kimsesizlerin başını sokacağı bir sığınak, yoksul çocuklar için temel bir okul ve denizcilere yönelik misyonerlik faaliyetinin merkezi olmuştu. Silezya'dan başrahiple birlikte yarım düzine yaşlı rahip de gelmişti, ama bu rahipler birer birer kaybolmuşlardı.</p>

  <p class="p12">Eğer rahip adaylarından biri gönüllü olarak jandarmaya gidip kayıpları bildirmese büyük bir olasılıkla olay açığa çıkmayacaktı –en azından uzun bir zaman geçmeden. Jandarmaya giden çocuk Fischel adında bir dönmeydi. Merak edip kayıpları sorduğunda başrahip ona, manastırın adım lekelememek için bu sorunun gizli kalması gerektiğini söylemişti. İşte o zaman Fischel, bir şeylerin ters gittiğinin farkına varmıştı.</p>

  <p class="p12">Polis şefi rutin bir araştırma başlatmıştı. Ancak Kippenberg bilgisine başvurmak için çağrıldığında psikolojik olarak çökmüş, onu buna zorlayan hiçbir neden olmamasına rağmen tarikat kardeşlerinden beşini öldürdüğünü itiraf etmişti. Aynı gün cesetlerin olduğu yeri göstermişti – daha doğrusu cesetlerden geriye kalanları. Parçalayarak manastırın küçük kilisesindeki mihrabın altına gömmüştü. Olay çok tuhaftı. Başrahip onları niçin öldürdüğüne dair anlaşılır bir neden gösteremiyordu. Yalnızca itiraftan sonra, sanki omuzlarından büyük bir yük kalkmış gibi rahatlamıştı.</p>

  <p class="p12">Masanın başındaki adam bu duruşmanın yargıcı olarak, yeni Gabelsberg sisteminde kaydedilen resmi soruşturmanın stenografi tutanaklarını ilk okuyanlardan biri olmuştu. Yaklaşık bir yıl önce, savcının tutanakları eline tutuşturduğu o aralık sabahından beri, o kadar çok okumuştu ki, artık ezbere biliyordu.</p>

  <p class="p12">En çok da Kippenberg'in bahsettiği “oğlan”a şaşmıştı. Kippenberg, itiraza tahammülü olmayan bir ses tarafından yönetildiğini iddia ediyordu. Bir ses, onu vahşice işlenen cinayetten cinayete sürüklemişti. Bütün bunların gerisinde o “oğlan” vardı. Gerçek katil, ona kardeşlerini öldürmesini emreden o “oğlan”dı. Ancak, başrahibe bu oğlanın kim olduğu sorulduğunda kaçamak cevaplar veriyor ya da gözyaşlarına boğuluyordu, çünkü “oğlan” ona bildiklerini anlatmamasını emretmişti.</p>

  <p class="p12">Bir keresinde, yargıç kılık değiştirerek hapishaneyi ziyaret etmişti. Başrahip hücresindeki kerevetin üzerinde, içine gömülmüş oturuyordu. Yüzüne embesil bir gülümseme yerleşmiş, gözlerini uzaklara dikmişti. Dudakları durmaksızın oynuyor, ama ne dediği duyulmuyordu. Tepki vermeden önce yargıcın ona birkaç kez seslenmesi gerekmişti.</p>

  <p class="p12">“Bana yardım et,” demişti en sonunda, öylesine umutsuz bir sesle söylemişti ki bunu, etrafında toplananlar irkilmişti. “Beni o oğlan zorladı. Ne yapmam gerektiğini hep o söyledi.”</p>

  <p class="p12">Cinayetler öylesine zalimceydi ki gazeteler ayrıntılarını yazmaktan imtina ediyordu. Kippenberg, rahipleri şehrin varoşlarında kiraladığı bir bodrum katına hapsetmişti. İçlerinden birini hidrosiyanik asit içmeye zorlamış ve bir diğerini çarmıha gerer gibi duvara çivilemiş, ayrıca törenlerde kullanılan haçı üzerindeki İsa'yla birlikte makatına sokmuştu. Diğer ikisinden canlı meşale yapmış ve sorgusunda gözünü bile kırpmadan, onları “baharatlayarak kızartıp” yediğini söylemişti. Beşinci rahibi –kafası hâlâ kayıptı– adam daha yaşarken dilim dilim doğramıştı: bir ayak parmağı, bir el parmağı, erkeklik organı, kulaklar. Sonra, açlıktan ölmek üzere olan bir sokak kedisini bodruma kilitlemişti. Sorgusunda, kedi ziyafet çekerken rahibin hâlâ canlı olduğunu itiraf etmişti.</p>

  <p class="p12">Bütün bu aşırılıkların nedeni sorulduğunda Kippenberg, “Bunları yapmam gerektiğini o oğlan söyledi,” diye tekrarlamış, “Oğlan hayal bile edemeyeceğiniz bir nefretle hareket ediyor. Schuster'e yaptıklarımızın intikamını alıyor,” demişti.</p>

  <p class="p12">“Hangi oğlan?” diye tekrar sormuşlardı. “Schuster kim?”</p>

  <p class="p12">Başrahip, “düşünce okuyucu” diye anlaşılması zor bir cevap vermiş, “Schuster'in himayesindeki sağır ve dilsiz oğlan,” diye ekleyip histerik bir ağlama krizine tutulmuştu.</p>

  <p class="p12">Schuster ismi sorgulamalar sırasında o kadar çok geçmişti ki, polis bu konuda araştırma yapmak zorunda kalmıştı. Anlaşıldığı kadarıyla Schuster yıllar önce, İtalya’ya yaptığı hac yolculuğunda gizemli bir şekilde ortadan kaybolan yaşlı bir Cizvit papazıydı. “Onu bile bile ölüme yolladık,” demişti Kippenberg. “Ben ve diğer beş kişi... Oğlanın öldürmemi istediği beş kişi... Oğlanı Vatikan'a biz yolladık, bu yüzden çocuk intikam alıyor...”</p>

  <p class="p12">Mahkemenin çağırdığı uzmanlardan biri Başrahip Kippenberg'in bir kundakçı olduğu hipotezini öne sürdü. Çünkü polis, başrahip ve iki din kardeşinin manastırın kitap koleksiyonunu yaktıklarını ortaya çıkartmıştı. Bir görgü tanığına göre, bu yangın Kippenberg’i “aşın derecede mutlu etmişti”. Başrahibin davranışlarının ardında bir sürü sapkınlığın olma ihtimali çok yüksekti.</p>

  <p class="p12">Bu uzman, raporunda cinsel suçluları Linnaeus'un öğretisinden esinlenerek sınıflandırmıştı. Liste, kundakçıların dışında teşhircileri, oğlancıları ve ibneleri de içeriyordu. Bunlardan başka, yalnızca telaffuz edildiğinde bile mahkeme üyelerinin tüylerini diken diken eden sapkınlıklar geliyordu: çok yaşlılarla ilişkiden hoşlanan gerontopisler, hayvanlarla ilişki kurmaktan hoşlanan zoofıller, körlere tecavüz etmekten hoşlananlar, göğsü kadın gibi gelişmiş erkeklerden hoşlananlar. Ayrıca hermafroditlerle geçirecekleri bir gece için servet ödemeye hazır olanlar da vardı. Listedeki tek eksik, rahimleri çok dar olduğu için cinsel ilişki sırasında şiddetli acı çeken kadınları tercih edenlerdi. Uzman, kuru bir sesle, başrahipte adı geçen sapkınlıklardan birkaçının olabileceğini söyledi.</p>

  <p class="p12">Masanın başındaki adam, başrahibin son kurbanını aç bir kediye yedirmesini göz önüne alarak, bu davanın, eski hayvan davalarıyla benzerlik taşıdığını düşünüyordu. Dayısının zamanında belki de kedi cinayete yardım suçundan mahkeme önüne çıkartılırdı!</p>

  <p class="p12">Kippenberg'in cinayetleri öyle korkunçtu ki, tarikat kardeşleri, infazın arifesinde günah çıkarmayı reddetti. Hatta bu işe hapishanenin papazı bile yanaşmadı. İdamda kullanılacak baltayı yapmak için en az sekiz Katolik demirci talip olmuştu. Ayrıca bir Katolik, hem de bir başrahip, kutsanmayı reddediyordu ki bu daha önce görülmüş bir şey değildi.</p>

  <p class="p12">Son haftasında başrahibin saçının tebeşir gibi beyazladığı ve “öbür tarafın” korkusundan aklını kaçırdığı söylentisi etrafa yayıldı. Hapishane yöneticisinden gelen bilgilere göre son saatlerini hücredeki duvarda asılı İsa haçına bakarak geçiriyor ve vücudu sanki cinler tarafından ele geçirilmiş gibi titreyip sarsılıyordu. Gardiyanlara dikkatli olmaları için bağırıyordu; o oğlan çok yakınlardaydı, ama kendini görünmez yapmıştı. Birkaç kere onun sesini duyup duymadıklarım sordu. Kendisi çok net duyuyordu, oğlan ona “gülüyor”, onunla “alay” ediyordu.</p>

  <p class="p12">Gardiyanlardan biri cezaevi yöneticisine, duyduğu sevinci saklamadan, “Başrahip cehenneme gitmeyecek, o zaten orda,” demişti.</p>

  <p class="p12">Masanın başındaki yargıç insanlığın ruhsal kazancı denilen şeye kesinlikle inanmıyordu. Ahlakın kendi başına bir değerinin olmadığım düşünüyordu, bir anlam kazanabilmesi için yükümlülüklere ihtiyacı vardı. Muhtemelen Cizvitler onun bu düşüncelerine katılırlardı, ama tabii onu böyle düşünmeye iten nedenleri bilmeleri halinde kınayacakları da kesindi.</p>

  <p class="p12">Kippenberg'in savunmasını üstlenen avukatın, düşünmeye değer sonsözlerini hatırladı: “Bizim bir fiil hakkındaki hükmümüzün ölçüsü, Tanrı'nın cezalandırıcı ya da ödüllendirici hükmünün ölçüleriyle asla aynı değildir.”</p>

  <p class="p12">Fiilin gerçek doğasını yalnızca Tanrı bilirdi. Ama eğer Tanrı varsa, yargıcın yalnızca görünen ahlaki kusurlarını değil, içindekileri de biliyor demekti...</p>

  <p class="p12">Dava tutanaklarını kapattığında saat on biri vurmuştu. Rüzgârda sallanan bir ağaç dalı pencereye çarptı ve dönüp baktığında kedinin hâlâ orda olduğunu göldü.</p>

  <p class="p12">Hasta olmalı, diye düşündü, ya da çok şaşkın. Yoksa pencere kenarında ne işi olacaktı?</p>

  <p class="p12">Duyduğu ürpertiyi bastırmaya çalıştı. Çapraz sorguda başrahip son kurbanını yok etmesine izin verdiği sokak kedisini anlatmıştı. Çok sevdiği bir ev hayvanından bahseder gibi, şefkatle: “Benekli bir erkek kedi,” demişti. “Bir kavgada kulağını kaybetmiş ve alnında beyaz bir leke var.”</p>

  <p class="p12">Yargıç kalktı ve pencereye doğru yürüdü. Tuhaf bir duyguyla, kedinin nasıl bir şey olduğunu merak etmeye başlamıştı. Bu yaratığın da bir kulağı yoktu, alnındaki leke beyazdan ziyade griydi.</p>

  <p class="p12"> </p>

  <p class="p12">Ertesi gün cumartesiydi. Yargıç, başrahibin infazında orada olabilmek için erken kalktı. Aristokrat bir aileden gelen karısı Rosalinda von Kiesingen –on yıl önce, kocası ayrıntıları hâlâ belirsiz olan trajik bir kazada sakat kaldığından beri cinsel yaşamları sona ermişti– yattığı yerden, uyuşuk gözlerle onun hazırlanmasını izliyordu. Emaye bir maşrapayla su döktü, sabunu köpürttü ve usturasını aldı. Tıraş olurken bir yandan da infaza giderken kolonya sürmenin uygun olup olmayacağını düşünüyordu. Kendine görevlerini hatırlattı. O da doktorla birlikte ölümün gerçekleştiğini teyit edecekti. Ölüm sertifikası imzalanacak ve mahkûmun kişisel eşyalarına ait teslim makbuzları çıkarılacaktı. Tüm bunları düşünürken tıraş losyonu sürmekten vazgeçti.</p>

  <p class="p12">Koltuk altlarını talk pudrasıyla pudralarken, kolalı gömleğini, gümüş düğmeli yakasını, yeleğini ve koyu renk resmi kıyafetini giydi. Cep saatini kurmak üzereyken karısı yataktan doğruldu.</p>

  <p class="p12">“Dışarıda biri var,” dedi. “... Biri bizi gözetliyor.”</p>

  <p class="p12">“Hayal görüyorsun,” dedi adam.</p>

  <p class="p12">Ama karısı üsteledi:</p>

  <p class="p12">“Pencerenin önünde birisi var! Lütfen git ve bir bak.”</p>

  <p class="p12">Yargıç Fransız tipi pencereye doğru gitti ve perdeyi açtı. Gördüğü şey onu o kadar sarstı ki neredeyse dengesini kaybediyordu: Göz hizasında, sadece on santim uzaklıkta o sokak kedisi dikiliyordu. Hayvanın nefesi camı buğulandırmıştı. Sessizce tıslıyordu ve dişlerini gösteriyordu. Yargıç, kalbi çılgınca çarparak kedinin iris tabakasındaki amber sarısı beneklere, badem gibi gözbebeklerine ve bir zamanlar yerinde kulak olan kıtınızı yara izine baktı. Kedi tekrar tısladı, sonra koşarak, bahçenin uzak köşesinde kayboldu.</p>

  <p class="p12">“Bunlara bir şey yapmak gerek,” dedi karısı endişeyle. “Gerçek bir kedi temizliği gerek.”</p>

  <p class="p12">“Fareler bayram eder,” dedi adam.</p>

  <p class="p12">“Onların işini fare avcıları daha iyi yapar. Nasıl bir kediydi?”</p>

  <p class="p12">Yargıç kediyi tarif etti: benekli tüylerini, alnındaki lekeyi, eksik kulağını.</p>

  <p class="p12">“Aynı kedi olmalı,” dedi kadın. “Yaklaşık bir haftadır evin etrafında dolaşıp duruyor. Dün sabah bahçıvana saldırdı.”</p>

  <p class="p12">Yargıç aynanın karşısında saçını ortadan ikiye ayırırken başını salladı.</p>

  <p class="p12">“Hizmetçiler yakalamaya çalıştılar,” diye devam etti kadın. “Ancak çok kurnaz. Bu arada Pomeranya'dan birkaç tane daha suçiçeği vakası haberi geldi.”</p>

  <p class="p12">Pencereden dışarı hızlı bir bakış fırlattı. Kedi görünmüyordu. Yağmur bulutları toplanmaya başlamıştı. Dolabı açıp şemsiye aradı.</p>

  <p class="p12">“Çok mu geç kalacaksın?” diye sordu karısı.</p>

  <p class="p12">“Akşam yemeğine kadar.”</p>

  <p class="p12">“Bir idama tanık olmak korkunç bir şey olmalı.”</p>

  <p class="p12">“İşimin bir parçası.”</p>

  <p class="p12">“Ayaktakımı için bir eğlence. Keşke Cizvit yerine o kediyi öldürseydiniz.”</p>

  <p class="p12">“Kippenberg bir katil,” dedi adam. “Cezasını hak ediyor.”</p>

  <p class="p12">“O kedinin daha berbat bir katil olmadığını kim bilebilir? Suçiçeği ciddi bir hastalık. Bahçıvana öyle bir tısladı ki adamın aklı uçuyordu. Ben kızlar için endişeleniyorum. Onları ısırırsa ne olacak?”</p>

  <p class="p12">Yargıç ciddiyetle başım salladı.</p>

  <p class="p12">“Haklısın,” dedi. “Belediye başkanıyla konuşacağım. Fare avcılarına daha fazla imkân verilmeli...”</p>

  <p class="p12"> </p>

  <p class="p12">Yargıç mutfağa indikten hemen sonra kediyi yine gördü. Mutfak kapısının hemen yanındaki bir ağaca tünemişti. Arabacı ve hizmetçilerden biri onu korkutup kaçırmaya çalışıyorlardı. Kız taş atıyordu, arabacı da tırmık sallıyordu. Ama kedide hiç korku belirtisi yoktu. Sanki saldıracakmış gibi tıslıyor ve dişlerini gösteriyordu.</p>

  <p class="p12">Son bir aydır gönül eğlendirdiği hizmetçi kız kahvaltısını hazırladı. Kız kızardı ve göz göze gelmekten kaçındı.</p>

  <p class="p12">“O serseri hakkında herhangi bir şey biliyor musun?” diye sordu pencerenin ardındaki görüntüyü kastederek.</p>

  <p class="p12">“Buraya bir hafta önce geldi, efendim,” diye yanıtladı hizmetçi–</p>

  <p class="p12">“Neden daha önce onu kovalamadınız?”</p>

  <p class="p12">“Öyle kolay korkan cinsten değil, efendim.”</p>

  <p class="p12">“Ne demek istiyorsun?”</p>

  <p class="p12">“Eğer çok yaklaşırsanız ısırıyor.”</p>

  <p class="p12">“Bahçıvanla konuş. Bir kapan kursun, ya da olmazsa vursun. Ayrıca dikkat et ben gelene kadar kızlar dışarı çıkmasın.”</p>

  <p class="p12">Tamamlanmamış ölüm sertifikasına göz atarken, bir yandan da çabucak kahvaltısını etti. İki tanık eksik, diye düşündü. Kippenberg davası kayıtlara tamamen çözülmeden geçmiş olacaktı. Cinayetlerin nedeni hâlâ anlaşılmamış, “oğlan” ve “ses” muamması çözülememişti. Düşünmeyi kısa kesti ve cep saatine baktı, eğer acele etmezse geç kalacaktı...</p>

  <p class="p12">Bahçeye çıktığında araba hazır bekliyordu. Kediyi göremedi.</p>

  <p class="p12">“Ormana doğru kaçtı,” dedi arabacı. “Ama yemin ederim efendim, her an geri dönebilir. Bana öyle geliyor ki hayvan bir şey arıyor.”</p>

  <p class="p12">“Ne arıyor olabilir?”</p>

  <p class="p12">“Bilmiyorum efendim. Ama bir şey kaybetmiş gibi, rahatsız edildiğinde de hemen tıslıyor.”</p>

  <p class="p12">Havaya yağmur bulutları asılmıştı. Yargıç, kalabalığı infaz alanından uzak tutacağını düşünerek, yağmurun kısa zamanda yağmasını diledi.</p>

  <p class="p12">“Bahçıvan icabına bakar,” dedi. “Birkaç kapan hesabını görür.”</p>

  <p class="p12">“Sanmıyorum efendim. Bu kedide bir uğursuzluk var. Bana sorarsanız bir cadının kedisi.” Yargıç tam arabaya binecekken kediyi tekrar gördü, bu sefer de bahçe kapısının önündeydi. Yargıç arabacıya beklemesini söyledi.</p>

  <p class="p12">Şemsiyesine silah gibi sarılarak, bahçe kapısının önünde, çakılların üstünde hiç kımıldamadan duran kediye yaklaştı. Birkaç taş attı, ama kedi oralı olmadı. Dün gece olduğu gibi, sakin ve gözlerini kırpmadan yargıca baktı.</p>

  <p class="p12">Aralarındaki mesafe üç metreden daha fazla değildi, kedi sırtını kamburlaştırıp, gözlerini yargıca dikti. Yargıç şemsiyesini kaldırdı. Güçlü bir darbe onu cehenneme göndermeye yeter, diye düşündü.</p>

  <p class="p12">Ama birden başka, tuhaf bir duyguya kapıldı. Kedinin ona bir mesaj vermeye çalıştığı duygusuna. Saçmaydı, ama bu duyguyu başka türlü de açıklayamıyordu, sanki ona bir şey fısıldamak istiyordu, ama yargıç ne olduğunu çözemiyordu.</p>

  <p class="p12">Aniden bir baş dönmesine tutuldu. Belki de yorgunluktandı, son günlerde infaz tutanaklarının üzerinde kesintisiz çalışmıştı. Hayvana dokunmak için karşı konulmaz bir istek duydu, sırtını okşama isteği. Durdu dinledi, bunu kedi istiyordu: <span class="t15">Bana dokun, bana dokun!</span></p>

  <p class="p12">Elini uzattı. Kedi onu izliyordu. Kendi davranışına şaşırarak elini biraz daha uzattı. Kediler konuşmaz, fısıldamaz, düşünmezdi. O anda elinin üzerinde keskin bir acı hissetti. Kedi tırmalamıştı. Korku dolu bir çığlık attı ve o canavar olağanüstü bir hızla çalıların arasında gözden kayboldu...</p>

  <p class="p12"> </p>

  <p class="p12">Yargıç infazın yapılacağı alana vardığında, büyük bir kalabalığın toplandığını gördü. Erkek, kadın, yaşlı, hatta çocuklar bile gelmişti. Hükümlü alana getirildiğinde, askerlere süngülerini takmaları emredildi. İnfaz alanlarında en çok kadınlardan korkulurdu, eğer önlem alınmazsa hayvani bir kana susamışlıkla ortalığı karıştırırlardı. Yargıç, cellat baltasını kaldırdığında bastırılmış bir ihtirasla nasıl çığlıklar attıklarını daha önce çok görmüştü. Balta düştüğünde de kusarlardı.</p>

  <p class="p12">Yargıç, tanık kürsüsündeki kamu görevlilerini selamladı. Belediye reisi sekreteri, doktor, il polis teşkilatı komiseri, kilise muhafızı ve hapishane yöneticisi.</p>

  <p class="p12">Elindeki bandajla ilgili soruları “Önemli bir şey değil,” diye mırıldanarak geçiştirdi. “Bir sokak kedisi tırmaladı.”</p>

  <p class="p12">Genç bir tıp öğrencisi, katilin boynu vurulduktan hemen sonra kafayı incelemek için izin aldı. Kafa bedenden ayrıldıktan sonra, hâlâ yaşam belirtilerinin olup olmadığını araştırmak istiyordu. Bir uzman edasıyla, “Göz kırpıyorlar,” dedi, “gözleri ve dudakları hâlâ hareket ediyor...”</p>

  <p class="p12">Cellat ve yardımcısı darağacı iskelesinin yanında vakit geçiriyordu. Yargıç cellatla sadece bir kere karşılaşmıştı, ama kolay unutulan bir yüz değildi. Bağışlanmış bir suçluydu, sığır çaldığı için iki kulağı da kesilmişti.</p>

  <p class="p12">Erler, polis müdürünün emriyle, darağacının etrafındaki halkı geriye itti. Bazı kadınların elinde bardak ve fincan vardı. Katilin kanından henüz tazeyken alabilmeyi umuyorlardı. Bu kanın egzama ve saraya iyi geldiği söyleniyordu.</p>

  <p class="p12">Aşağıdaki dönemeçte cezaevi arabası göründüğünde, kalabalık heyecanla dalgalandı. Erler tek sıra oldu ve polis müdürü aceleyle hükmü okudu. Kippenberg arabadan inerken bir sessizlik çöktü. Üzerinde hapishane kıyafeti vardı, ayak ve elleri prangalıydı, siyah bir boyun bağı vardı. Korku denge duyusunu yok etmişti. İki gardiyanın arasında yalpalayarak yürüyordu. Yargıç, söylentilerin doğru olduğunu gördü, başrahibin saçları gerçekten tebeşir gibi kırlaşmıştı.</p>

  <p class="p12">Kippenberg darağacına yaklaşırken, kalabalıktaki dalgalanma arttı. Hapishane yöneticisi ona içki sundu, ama başrahip artık etrafında olup bitenlerin farkında değildi. Sonunda olduğu yere yığıldı ve gardiyanlar darağacına doğru son birkaç metrede onu sürüklemek zorunda kaldılar. Ağlıyor, çırpınarak kaçınılmaz sondan kurtulmaya çalışıyordu. Boynunu kütüğüne zorla yerleştirip, siyah boyun bağını çıkardılar, ama hâlâ prangalıydı. Cellat incelikle bakışlarını başka bir yöne çevirmişti.</p>

  <p class="p12">“Oğlan!” diye bağırdı Kippenberg. “Oğlan gülüyor... Size de, sayın yargıç... Sıradaki sizsiniz!”</p>

  <p class="p12">Yargıç bir an o gün olanları hatırladı.</p>

  <p class="p12">Görünüşe göre cellat sarhoştu. İlk darbe mahkûmun omzunu kesti. Köprücük kemiğinin nasıl kırıldığım herkes duydu. Kippenberg çıt bile çıkartmadı, ama gözleri yuvalarında dönmüş, yalnızca beyazı görünüyordu. Cellat yeni bir darbe indirdi, bu darbe de sırtına gelmişti. Ayaktakımı ıslıkladı, cellat bir hakaret yağmuruna tutuldu. Ön sıralardan bir kadın bayıldı. Cellat üçüncü darbeyi indirmeden önce Kippenberg bilincini kaybetmişti. Eğri bir darbe kafasını ense kökünden çenesine kadar ikiye bölmüş, çenesi boynunda asılı kalmıştı. Açık ağzında mükemmel dizilmiş, at nalı gibi dişleri görülüyor, şahdamarından kan fışkırıyordu.</p>

  <p class="p12">Von Kiesingen başını başka tarafa çevirmişti. Hapishane müdürü platformun üzerinden eğilmiş kalabalığın üzerine kusuyordu. Ama genç tıp öğrencisinin neşesi yerinde gibiydi. On beş metre ileride yarım kafayı eline almış, göz kırpmasını umarak, silkeleyip duruyordu. Onun bu hali yargıca, akıl hastası Hamlet'i hatırlattı.</p>

  <p class="p12">Sokak kedisinin perspektifinden bakıldığında bahçe, yalnızca isimsiz doğanın basit bir parçasıydı. Ne ev ne de içindeki insanlar onu ilgilendiriyordu. Bir saatten fazla süredir, sınırsız ormanlara bakan yokuşta, bir köstebek yuvasının üzerine yatmış duruyordu. Son zamanlarda, canı istediği gibi içine girip çıkan belirsiz bir gücün etkisi altındaydı, iradesini yok edip, onu itaatkâr bir alete dönüştüren bir güçtü bu. Kendi içinde hapsolmuş gibiydi, sanki bedenini, nedenini sormadan belirsiz bir amacın hizmetine vermişti. Bu nedenle avlanma planından vazgeçip, bahçedeki tepeyi terk etti.</p>

  <p class="p12">Kuşburnu ve çalılıkların arasından sürünerek geçti, bahçıvanın ağaca astığı kedi kapanına aşağılayarak baktı. Birkaç saat önce deli gibi bağırarak onu kovalayan insanları kollayarak bir hendeğe indi, pusarak ilerledi ve korulukta gördüğü şeyle birdenbire durdu. Orada bir ağacın çatalında, yaprakların arasına gizlenmiş, yüzü maskeli bodur bir adam vardı. Görünüşe göre uyuyordu. Elbiselerinin üzeri yapraklarla kaplanmıştı. Ve o kadar hareketsiz duruyordu ki, ayaklarının arasına bir örümcek ağ örebilirdi... Sonra gördüğü bu şeye olan ilgisini kaybetti, evin bodrumuna açılan pencereye gitmeden önce, birkaç dakika çeşmenin yanında bekledi.</p>

  <p class="p12">Bodrumdan küf ve nem kokusu geliyordu. Patisiyle pencereyi yavaşça aralayıp içeri süzüldü ve çevik bir sıçrayışla yere atladı. Bir süre orada durdu, onu saatlerce kovalayan ve hatta silahla vurmaya çalışan insanların yaşadığı o eve iten kuvvetin ne olduğunu bilmiyordu. Fakat yabancı bir kere daha iradesini ele geçirdi ve hiçbir itiraz kabul etmeyen bu otoriteye boyun eğerek, sessizce karanlığa daldı. Gıda maddeleri, bira, ringa balığı salamurası ve domuz etleriyle dolu fıçıların arasından geçerek, çatı kirişinden sarkan çeşit çeşit jambon ve sosislerin bulunduğu yere vardığında, bu kolay avlara karşı burun kıvıracak kadar ukala olmayan zavallı sokak kedisinin ağzı sulanmıştı.</p>

  <p class="p12">Bacakları bu aşın lüks karşısında durma girişimine aldırmadı. Eğer kedilerin, hayatta kalmak için kesintisiz olarak duyusal uyarılmaya –korkudan ödü patlamış bir avın kalp çarpıntısı ya da bir tarla faresinin yerin yarım metre akındaki umutsuz titremesi gibi– ihtiyaç duymasına neden olan kısa belleği o kadar kötü olmasaydı, belleğinin tasarımındaki bu eksiklik olmasaydı, hiç kuşkusuz bu gücün onu, o leziz yiyeceklerden öteye sürmesine başkaldırırdı.</p>

  <p class="p12">Bir avcının dikkatli adımlarıyla ilerleyip bir kat yukarı çıktı.</p>

  <p class="p12">Biri, belki de hizmetçi, kapıyı tamamen kapatmayı unutmuştu. Kapı aralığından ışık sızıyordu. Patilerini dayayıp kapıyı itti.</p>

  <p class="p12">Şimdi aydınlık bir koridordaydı. Bu iki tarafında kapılar olan sonsuz bir koridordu. Bir hareket, bir yaşam işareti yoktu.</p>

  <p class="p12">Ne yapacağım bilmeden, pusarak, etrafını kollayarak, koklayarak, koridor boyunca ilerledi. Bir odadan kahkahalar yükseliyor, mutfaktan takırtılar ve o amansız iradenin, oyalanmasını engellemek için yok saydığı yemek kokuları geliyordu. Önüne, bir üst kata uzanan, normal durumda bir sokak kedisinin asla ayak basamayacağı kalın şark halılarının serili olduğu başka bir merdiven çıktı.</p>

  <p class="p12">Sonra duyulmaz bir sinyal alarak durdu. Şimdi üst katta karanlık bir fuayedeydi. Duyduğu bir sesle hemen büfenin altına daldı. Ve hiç itiraz etmeden yeni talimatları beklemeye başladı.</p>

  <p class="p12"> </p>

  <p class="p12">Yargıç akşam eve döndüğünde her kafadan çıkan bir ses kakofonisiyle karşılaştı. Salonun ortasında toplanmış hizmetçi kalabalığının ortasında karısını gördü. Bir kenara çekerek neler olduğunu sordu. Kadın heyecanla, sabah ona saldıran kedinin, bahçıvanın bir gözünün çıkarttığını söyledi. Kedi hiç şüphesiz kudurmuş bir kediydi.</p>

  <p class="p12">Bahçıvanı döşemeye yatırıp yüzünü bandajlamışlardı. Üzerine eğilmiş olan doktor, umutsuzlukla başım sallayarak: “Korkarım Jansen’in bir gözü kör olacak,” dedi. “Yapabileceğim hiçbir şey yok...”</p>

  <p class="p12">Yargıcın karısı olayı bütün detaylarıyla anlatmaya başladı; bahçıvan, yargıcın talimatlarına göre bir tuzak hazırlamış, ama kedi hiç oralı olmamıştı. Kediyi bahçeden ne kadar kovalasa da dönüp dolaşıp geri gelmişti. Tüm hizmetliler ve hatta kendisi de bu kovalamacaya katılmıştı, ama kedi onları defalarca atlatmış, ağaca çıkmış, çalıların arasına kaçmış ve bulamayacakları yerlere gizlenmişti. En sonunda bahçıvan av tüfeğini alıp çatıya çıkmış, yaşlı adam tam iki saat boyunca kedinin tekrar ortaya çıkmasını beklemişti, iki el ateş etmiş ama hedefi tutturamamış, kedi tıslayarak ağaçların arasında kaybolmuştu. Bahçıvan, artık onu korkutmayı başardığı umuduyla işinin başına dönmüştü.</p>

  <p class="p12">Ama öğleden sonra, yargıcın iki kızı bahçeye çıktığında, kedi geri dönmüştü. Yargıcın karısına göre, ağzından köpükler saçılıyor, “Kediden çok bir köpeğe benziyormuş”. Kızlara saldırmış. Kızlar kendilerini eve zor atmışlar, ama birinin dizi yüzülmüş, diğerinin ayağı burkulmuş, üstelik kaçarken gümüş takısını da kaybetmiş. Bahçıvan tekrar tüfeği almaya gitmiş, onun niyetini anlayan kedi, sanki yer yarılıp içine girmiş.</p>

  <p class="p12">Bir saat önce yeniden ortaya çıkmış, hem de evin içinde! Oraya nasıl geldiğini hiç kimse açıklayamıyordu. Kendini görünmez kılan korkunç bir hayvandı.</p>

  <p class="p12">Bütün gününü zehir eden bu beklenmedik olaydan iyice huzursuz olan yargıç, karısının peşinden ikinci kata çıktı.</p>

  <p class="p12">Sigara odası darmadağınıktı. Her tarafa cam ve kırılmış porselen vazonun parçaları saçılmıştı, bazı tablolar parçalanmış, iki koltuk yere devrilmişi. Halının üzerinde kan lekeleri vardı. Oda savaş alanına dönmüştü.</p>

  <p class="p12">Hizmetlilerden biri görmüş o canavarı, dedi karısı. Kız bir masa örtüsü almak için yukarı çıkmış, edepsizce kitaplık rafına tünemiş olan kedi, tıslayarak kızın aklını başından almış. Kız hemen bahçıvanı çağırmış, o da bir sopa kaparak sigara odasına koşmuştu.</p>

  <p class="p12">Karısı hikâyenin bu kısmına geldiğinde hıçkıra hıçkıra ağlamaya başladı. Kedi delirmiş gibiydi, diye devam etti, sırtını kamburlaştırmış ve ağzından salyalar saçarak hırlamıştı. Bahçıvan odanın bir ucundan öbür ucuna kediye kovalarken, vazolar, bardaklar, mobilyalar devrilmişti. Sonunda bir köşeye sıkışmış ve işte tam o anda inanılmaz bir sıçrayışla bahçıvanın üzerine atılıp gözünü çıkartmıştı. Bahçıvan yığılıp kalmış ve kör oldum, diye bağırmaya başlamıştı. Kedi o karışıklıkta kayıplara karışmıştı.</p>

  <p class="p12">“Şimdi nerede?” diye sordu yargıç.</p>

  <p class="p12">“Evin içinde bir yerde,” dedi karısı. Hizmetçi tavan arasından gürültüler duymuş, ama kimse gidip de oraya bakmaya cesaret edememişti, çünkü kedi çıldırmıştı.</p>

  <p class="p12">Yargıç ve karısı salona indiler. Hizmetçiler işlerinin başına dönmüşlerdi. Doktor bir sandalyeye oturmuş olan bahçıvanın nabzım ölçüyordu. Yargıç av tüfeğinin nerede olduğunu sordu, araç gereç barakasında bir çengelde asılıydı.</p>

  <p class="p12"> </p>

  <p class="p12">Kısa bir süre sonra yargıç tavan arasındaydı. Çatıdaki açıklıklardan sızan ışık ona sürekli bir görüş sağlıyordu. Ayağı eski bir bavula takıldı ve elini çatı kirişine çarptığı için küfretti. Elindeki çizik tekrar sızlamaya başladı, bu kedi kuduz diyen karısının haklı olabileceğini düşünerek ürperdi.</p>

  <p class="p12">Tavan arası sessizdi. Yalnızca alt kattan yemek hazırlayan hizmetçilerin gürültüleri geliyordu. Kedinin bir çıkış yolu bulmuş olabileceğini düşündü. Ertesi gün ormancıyı çağırtmaya karar verdi.</p>

  <p class="p12">Bir müddet orada durdu, gözlerini kapadı ve genç hizmetçi kızla orada neler yapabileceğini hayal etti. Ona ne yaparsa yapsın hiç itiraz etmeyeceğini düşündü, kız gençti, korkuyordu ve güçsüzdü. Hatta onu öldürebilirdi bile.</p>

  <p class="p12">Çatıda bir ses duyduğunda tam geri dönmek üzereydi. İlerde çatıya açılan pencerelerden biri açıktı. Hemen altında bir merdiven vardı.</p>

  <p class="p12">Tuhaf bir baş dönmesiyle çatıya tırmandı. Şehir önüne serilmişti, Maria Kilisesi, sivri kubbesiyle belediye binası, Artus Sarayı, Lange Gasse ve Langer Markt. Limandaki gemiler oyuncak gibi görünüyordu. Arka planda Wisla nehri ve deniz parıldıyordu.</p>

  <p class="p12">Sonra birdenbire içinde sesler duymaya başladı: Boğulmuş on yaşındaki bir kızın sesi, Königsberg genelevinde göğsünü kestiği bir fahişenin inlemeleri ve yıllar önce Danzig'de bir otel odasında, erkeklik organını kesen kızın hırıltıları. Sonra bir kahkaha, histerik bir gülüş, çıldırmış bir kedinin tıslaması ve idam alanında direnen başrahibin sızlanmaları.</p>

  <p class="p12">Aklını mı kaçırıyordu?</p>

  <p class="p12">Çatının en uzak köşesinde kediyi gördü. İnsanlar gibi arka ayaklarının üzerinde duruyor ve tıpkı insanlar gibi ağzı kulaklarında gülüyor, korkunç, tonsuz bir sesle onunla –içinde– konuşuyordu. <span class="t15">Yakla</span><span class="t15">ş</span><span class="t15">,</span> diyordu, <span class="t15">ne kadar yak</span><span class="t15">ı</span><span class="t15">n oldu</span><span class="t15">ğ</span><span class="t15">umu gör, yakla</span><span class="t15">ş</span><span class="t15">.</span> Yargıç sıtmaya tutulmuş gibi titriyordu. Aklımı kaçırdım, diye düşünüyordu. Kontrolümü kaybettim.</p>

  <p class="p12">Ama bir şey onu yürümeye zorladı. Beni kedi zorluyor, diye düşündü, yağmurdan kayganlaşan çatıda adım adım onu kendine çekiyordu.</p>

  <p class="p12">On beş metre aşağıda, bahçede duran karısını gördü. Dikkatli olsun ve hemen aşağı insin diye bağırıyordu. Ama artık onu içindeki ses yönetiyordu, daha doğrusu sesler. Yüzlerce ses bir araya gelip içinde kalabalık bir koro kurmuş, ileri, ne pahasına olursa olsun ileri git diye bağırıyordu. Dayanılmaz bir şeydi, susmak bilmiyorlardı, kedinin, yüzünde insanlara özgü gülümsemeyle, bir insan gibi ayaklarının üzerinde durduğu çatı kenarına sürüklüyorlardı onu.</p>

  <p class="p12">Şimdi yeni bir sorun baş göstermişti, yaralanmış erkeklik organı dayanılmaz bir şekilde kaşınıyordu. Daha önce hiç böyle bir şey yaşamamıştı, sanki binlerce bit oranın altını üstüne getiriyorlardı, kasıklarını ısırıyor ve tırmalıyorlardı; böyle bir kaşıntının olabileceğine inanamazdı.</p>

  <p class="p12">Karısı, saygıdeğer Rosalinda von Kiesingen, bahçenin parkeleri üzerinde durmuş, dehşetle kocasının dengesini korumak için nasıl çabaladığını izliyordu. Kocası, inanılmaz bir yavaşlıkla taş terasın üzerinde bir yay çizip yere çakıldıktan sonra, adamın çatıdayken sanki suyun içinde hareket ediyor, yüzerek ilerliyormuş gibi göründüğünü hatırlayacaktı.</p>

  <p class="p12">Sokak kedisinin perspektifinden, her şey daha farklı görünüyordu. Onun gördüğü, gerçek ya da hayali bir düşmandan kaçan bir av hayvanının dehşet dolu ifadesiyle ilerleyen, beceriksiz, hantal bir adamdı. Arka ayakları üzerinde duran ve bir insan gibi ağzı kulaklarında sırıtan kedi, kendi halinin şaşkınlığı içindeydi.</p>

  <p class="p12"> </p>
</body>
</html>
