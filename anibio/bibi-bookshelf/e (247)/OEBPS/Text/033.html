<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5">Borgo Santo Spirito, XX Nisan MDCCCXXXVII</p>

  <p class="p12">Sevgili Peder,</p>

  <p class="p12">Çok geçmeden Napoli'ye, sana, dolambaçlı yollardan kötü dedikodular gelecek. Bu mektubu dedikodulara karşı yatıştırıcı bir önlem olarak yazıyorum, ayrıca yeğenin Gianfiunco hakkında da güzel haberlerim var. Benim hakkımda duyduklarına inanma, Ildebrando, benim namım temiz ve temiz kalacak.</p>

  <p class="p12">Son zamanlarda yüksek mevkilerimizde meydana gelen trajik gelişmeleri bir tarafa bırakırsak –ki bunlar epeyce bir şaşkınlığa yol açtı ve bildiğim kadarıyla bu konuda yeterince bilgilendirildin– bu ilkbahar bir birleşme protokolü imzalandı. Tanrı'nın izni ve papalığın politik sorunlar konusunda şimdiye kadar çok iyi tutulmuş kayıtların sayesinde, Klerus toplantısında ve bizim sarsılmaz Cor Unum konseyimizde tartışılacak olan önemli konularda görüş birliğine vardık. Ne yazık ki, birleşme tartışmaları söz konusu olduğunda, sevgili din kardeşlerimiz her zaman Tanrı korkusuyla hareket etmiyor. Ama hiçbirimiz mükemmel değiliz.</p>

  <p class="p12">Şimdi iyi haberlere geçiyorum: Papalık Akademisi'nin yöneticisi Lorenzetti, iyice düşünüp taşındıktan sonra yeğenin Gianfranco'yu Cenevre'deki papalık elçiliği görevine önerdi, bu haberin henüz sana ulaştığını sanmıyorum. Onun şansına şans katmak için, bu yaz Ad Limina Apostolorum’a gelecek olan çok sayıda misafire ev sahipliği yapmak gibi onurlu bir görev verdim; göründüğü kadarıyla bu sene, piskoposların Roma’ya yapacakları bu zorunlu hac ziyaretinde İsviçrelilerin sayısı kabarık olacak – ki bu Gianfranco'nun işine gelecektir.</p>

  <p class="p12">Aceleyle dikte ettirdiğim bu mektuba son verirken, sana ve Campania bölgesindeki din kardeşlerimize en iyi dileklerimi sunuyor ve dedikodulara itimat etmemeni tekrar rica ediyorum. Sadık ve İtaatkâr hizmetçin A. Rivero.</p>

  <p class="p5"> </p>

  <p class="p5"> </p>

  <p class="p5"> </p>

  <p class="p5">Sant Angelo, Ischia, XXIV Nisan MDCCCXXXVII</p>

  <p class="p12">Sevgili Aurelio,</p>

  <p class="p12">Ayın yirmisinde gönderdiğin mektubun bugün bana Ischia'daki kaplıcalarda ulaştı ve beni yaşlılığın getirdiği kuruntulardan uyandırdı. Adanın sıcak kaynakları, senin de bildiğin gibi romatizmalarıma iyi geliyor, sağlığım artık çok iyi olmasa da, şimdilik muhakeme gücümü ve keyfimi koruduğu için takdiri ilahiye şükrediyorum.</p>

  <p class="p12">Tam da senin tahmin ettiğin gibi, senin yaptığın işlere dair birtakım iddiaları, her ne kadar benim dikkatime sinsi sözcükler ve muğlak kinayelerle sunulsa da, duymaktan imtina edemedim. Bunları tabii ki dikkate almıyorum, bilmediğim bir şey değil, sende düşman yaratma konusunda kıskandıracak bir yetenek var.</p>

  <p class="p12">Bunun dışında, senin de bildiğin gibi, Napoli'de oldukça mütevazı bir yaşam var. Kardinal ve Piskoposlar heyetinin yüksek katlarındaki dalavereler artık bizim için gündelik şeyler haline geldi. Roma’daki başpiskoposluk makamının ne Mandatum Docendi hakkında ne de özgür düşünürler hakkında düşündükleri bizim bilgimize sunulmuyor. Bu nedenle, kilisenin yüksek katlarında olup bitenler hakkında beni bilgilendirme güvenini gösterdiğin için sana naçizane teşekkürlerimi sunarım; verdiğin bilgiler dünyevi merakımı doyuruyor. Özellikle de kişisel günah çıkartmayla ilgili olmayan özel meraklarımı.</p>

  <p class="p12">Bazen burada olmanı o kadar çok istiyorum ki Aurelio: kütüphanedeki akşamlarımızı, dağ gezintilerimizi, yoksullarla yaptığımız çalışmaları. Şimdi, mektubunu okuduğumda, seninle geçirdiğimiz ilkyazın anılarıyla doldum. Parlak renklerle ifade edilmeyi talep eden, duygusal anılarla. İnan bana, bu tür şeyler yıllar geçtikçe daha da zorlaşır; belleğimiz bizi rahatsız edici anılardan korur, ruhumuzu dinlendirmek için en güzel anlarımızı aydınlatır. Yorgunluklar, meşakkatler, eski kıtlık yılları, hepsi kötü bir düşmüş gibi gelir.</p>

  <p class="p12">Umarım seni tekrar burada görmem çok uzun zaman almaz. Ve umarım Lateran kilisesinin gölgesinde değil, burada, güneyde, eskiden ve hâlâ senin olan evinde görürüm!</p>

  <p class="p12">Gianfranco hakkında verdiğin haber beni ziyadesiyle mutlu etti. Eğer kalenin koridorlarında onunla bir daha karşılaşma fırsatın olursa, lütfen en içten tebriklerimi ilet. Gizli din kardeşleri birliğindeki üzücü kayıplara gelince, mektubunun satır aralarındaki kaygılarına katıldığımı belirtmeliyim: Yeniden yapılanmasına karşın, biraderlerin hâlâ çok güçlü düşmanları var, işte bunun için senden çok dikkatli olmam rica ediyorum.</p>

  <p class="p12">Kısa zamanda yeniden görüşme umuduyla, yaşlı öğretmenin ve pederin.</p>

  <p class="p12">Ildebrando Montelli.</p>

  <p class="p12"> </p>

  <p class="p12"> </p>

  <p class="p5">Borgo Santo Spirito, XVI Mayıs MDCCCXXXVII</p>

  <p class="p12">Sevgili Ildebrando,</p>

  <p class="p12">Yazıdan anlayacağın gibi bu mektubu dikte ettirmiyor, aceleyle kendim yazıyorum. Son olayları, sanırım bütün ayrıntılarıyla haberdar olmuşsundur, itibarımı daha fazla tehlikeye atmamak için kesin bir gizlilikle ve hemen açıklamalıyım. Seni temin ederim ki Ildebrando, benim hakkımda duyduğun her şeyin bir açıklaması var. Düşünmeden bir sonuç çıkarma!</p>

  <p class="p12">Her şeyden önce, bana karşı yürütülen kampanyayla muhtemelen ilişkili olduğu için, yüksek mevkidekilerden bir ölüm haberi daha vermeliyim; bu defaki bizim saygıdeğer büyüklerimizden, en çok korkulan engizisyonculardan. Dönümken Rahibi S. Del Moro. Bir hafta önce Asisi bölgesinde kalbine bir biz saplanmış olarak bulundu. Bu trajik olay hakkında bilgi edinmek için bölgeye giden uşağım Silvio, düşmanlarımızın –her kimse– bu işte parmağı olduğu tezini henüz kanıtlayamadı. Ayrıca ölüm sebebi de tam olarak anlaşılmış değil. Cinayet ya da Tanrı esirgesin intihar olabilir. Senin de bildiğin gibi ben, Sebastian'ı en güvenilir meslektaşımız olarak görürdüm. Tanrı ruhuna merhamet etsin.</p>

  <p class="p12">Bu olay beni derinden endişelendiriyor, bu cinayeti birinin ya da birilerinin, topluluğumuzun iç huzurunu bozmak için işlemiş olacağından başka bir sonuç çıkartamıyorum. Belki de şimdi sırada ben varım? Ölüm ve kayıplar istisnasız olarak bizim kilit durumundaki adamlarımızı buluyor. Bir süre önce Rhine'li kardeşimiz Malitsch, hiçbir iz bırakmadan kayboldu. Geçen kış, cemaatimizin rahip sınıfı dışındaki üyelerinden sorumlu olan, başka bir sadık meslektaşımız Pirandello, Ligurya kıyılarında –belki de birileri tarafından– boğulmuş olarak bulundu. Bütün bunlar, benim içinde olduğum, ve senin Ildebrando, bir ölçüde himaye ettiğin harekete karşı planlı bir kampanya yürütüldüğünü gösteriyor.</p>

  <p class="p12">Yeni dedikodulardan büyük ihtimal haberdar olmuşsundur. Bu satırları uzun süre benim günah çıkartıcım olan sana yazıyorum ve her zaman çırağın olarak şunu söylüyorum: Bizi birbirimize bağlayan şeyi hiçbir zaman unutma. Son zamanlarda, en hafif deyimle, kendimde değildim. Belki de bunun nedeni, açıklanamayan ölüm olaylarının artık çok yakın çevreme kadar gelmiş olmasının bende yaratığı baskıdır. Günahkâr davranışlarımın bir şekilde dış güçler tarafından yönlendirildiği şüphesiyle acı çekiyorum. Ama bütün namusumla seni temin ederim ki, bütün bu olanlar göründüğünden çok daha ciddi. Dışardan bakıldığında düşüncesizce davranıyormuşum gibi görülebilir, kabul edilmez ya da katıksız bir kepazelik olarak değerlendirilebilir. Ama izin ver de bütün bunları buluştuğumuzda açıklayayım, bunları mektupta yazmak uygun düşmez.</p>

  <p class="p12">Sana bu mektubu yazmamın asıl nedeni, son günlerde yaşanan olaylarla ilgili eksiksiz bir günah çıkarma amacıyla Napoli’ye, eski pederim ve ruhumun ilacı olan sana gelmeye karar verdiğimi bildirmek. Görevlerim –ve son zamanlarda sorgulanmaya başlayan pozisyonum– nedeniyle hiç değilse bir ay ya da bu mektubu aldığın günden itibaren dört hafta daha Roma'da kalmam gerekiyor. O güne kadar, sende hayran olduğum güç ve sevgiyi bana da vermesi için Tanrı'ya dua et.</p>

  <p class="p12">Senin, Aurelio Rivero.</p>

  <p class="p12"> </p>

  <p class="p12">Not: Önümüzdeki günlerde dualarımızı merhum S. del Moro'ya adamalı.</p>

  <p class="p12"> </p>

  <p class="p12"> </p>

  <p class="p5">Napoli, XXVI Mayıs MDCCCXXXVII</p>

  <p class="p12">Aurelio,</p>

  <p class="p12">Yönetici konumdaki arkadaşlarım sayesinde, senin Roma'da yaptığın işleri sandığından çok daha iyi izleyebildim ve bana yeni ulaşan bilgiler, durumun tehlikeli bir hal almaya başladığını gösteriyor. Bana yalan söyleme! Son zamanlarda suçlusu olduğun olayların sorumluluğundan kaçmaya çalışma! Beni, mektubunda başvurduğun “kendimde değildim”, “olaylar gerçekte olduğundan daha ciddi görünüyor” , “düşüncesizlik”, “olaylar dış güçler tarafından yönetiliyor!” gibi yüreksiz bahanelerinden ve ölçüsüz hamasetlerinden esirge. Bana ulaşan bilgiler nedeniyle, ruhsal sağlığın konusunda ciddi endişelerim var. Hakkında sözcüklerle ifade edemeyeceğim dedikodular duyuyorum: Küfürler, her çeşit saygısızlık, nedensiz öfke nöbetleri; bütün bunlar düzinelerce şahidin ve saygıdeğer insanın gözlerinin önünde olmuş. Anlatılanlara göre edepsizce davranıyormuşsun ve bir kardeşimizi iki defa yumruklamışsın. Ayrıca, dürüst davranmıyor, ayinlere katılmıyormuşsun. İki rahibe yazılı olarak seni akademiye şikâyet etmişler ve –Tanrı'ya gerçek olmaması için dua ediyorum– sen Aurelio, bir zamanlar benim en gözde öğrencim olan sen, bir kilisede kutsal değerlerimize hakaret etmişsin ve şimdi benim ne sözcüklere dökebileceğim ne de dökmek istediğim pisliklere bulaşmışsın. Bunların bir açıklamasını istiyorum, yazılı, Napoli'ye gelmeden önce; ayrıca bazıları bunun bir hile olduğunu, asıl amacının ülkeyi terk etmek olduğunu iddia ediyor.</p>

  <p class="p12">Ayrıca yeğenim Gianfranco'dan da senin son zamanlarda yaptıkların hakkında bana rapor vermesini istedim. Eğer olanları doğru anladıysam, cemaat artık senin adına hiçbir riske girmek istemiyor. Sana tövbe ve dua öneriyorum; ayrıca ağır bir şekilde ihmal ettiğin görevinden izin almalısın. Belki de, düzenli bir doktor muayenesinin yanı sıra, oruç seni kendine getirir. Önümüzdeki postayla cevap göndereceğini umuyorum.</p>

  <p class="p12">Ildebrando Montelli.</p>

  <p class="p12"> </p>

  <p class="p12"> </p>

  <p class="p5">Roma, XI Haziran MDCCCXXXVII</p>

  <p class="p12">Sevgili Pederim!</p>

  <p class="p12">Sana yalvarıyorum: Elini üzerimden çekme, çaresizliğim suçlarımla beslenirken yapma bunu.</p>

  <p class="p12">Bu sabah, Ren bölgesinden arkadaşımız Malitsch hakkında bir haber aldım. Zehir içerek intihar etmiş. Ya da kazayla içmiş? Şimdi her şey bir sis perdesinin ardında: Ne bir şahit, ne bir veda mektubu... geçen paskalyadan beri gizemli bir şekilde kaybolanların, başlarına neler geldiğini hiç kimse bilmiyor. Zamanı geldiğinde benim için edeceğini umduğum gibi, onların ruhları için de dua et Ildebrando.</p>

  <p class="p12">Korkunç bir şüpheye kapıldım: Bütün bu olanlarla o hilkat garibesi oğlan arasında bir ilişki olduğunu düşünüyorum. Birinin onun intikamını aldığı düşüncesi aklımdan bir türlü çıkmıyor. Bildiğin gibi oğlan ortadan kaldırıldı ve bu olaya şu ya da bu şekilde karışan herkesin başına bir kaza geldi. Çok şaşkınım. Bunalımlı anlarımda korkunç bir hata yapıldığını düşünüyorum, önemsiz bir şeyi gözümüzden kaçırdık. Bununla ilgili olarak şimdi kayıp olan Viyana'daki arkadaşımız J. Langhans’a yazmıştım. Kasım ayındaki son toplantımızda, düşünce okuyucusunun gerçekten ortadan kaldırıldığına dair beni ikna etti. Yalan söylemesi için bir neden var mı? Ya da bilmediğimiz nedenlerle bizden saklayacağı bir şey?</p>

  <p class="p12">Bu düşünceler beynimi o kadar çok ziyaret ediyor ki, henüz davranışlarım nedeniyle beni kınadığın mektubunu cevaplamaya bile fırsat bulamadım.</p>

  <p class="p12">Sekreterim beni acil bir iş için çağırdığından, bu mektubu şimdi mühürlüyorum. Umarım hemen bu akşam, sorularını cevaplayacağım yeni bir mektup yazarım.</p>

  <p class="p12">Tanrı sağlığını korusun.</p>

  <p class="p12">Sadık hizmetkârın,</p>

  <p class="p12">Aurelio.</p>

  <p class="p12"> </p>

  <p class="p12"> </p>

  <p class="p12">Çok Sevgili lldebrando!</p>

  <p class="p12">Akşam başladığım mektuba şimdi devam ediyorum. Çok çaresizim ve sorumsuz davranışlarımla, gizli kardeşlik örgütümüze verdiğim zararlar için af diliyorum. Bütün bu olanların açıklaması çok sonra gün ışığına çıkacakmış gibi görünüyor. Ama sanki –daha önce benzeri olmayan– yabancı bir güç beni ele geçirmiş gibi ya da daha çok bu yabancı güçler beni daha önce aklıma bile getirmediğim istek ve düşüncelere sevk ediyor.</p>

  <p class="p12">Şaşırtıcı olduğu kadar korkutucu da olan bu duyguları nasıl ifade edeceğimi bilemiyorum. İrademin dışında şeyler oluyor. Saatler boyunca imanımı sorgulayıp inançlarımla ve tarikata girerken benimsediğim her şeyle boğuşuyorum. Şu an bu satırları yazarken, irademe sahip olmak için müthiş bir çaba göstermem gerekiyor. Kalemim beni dinlemiyor, fiziksel anlamda değil, ruhsal anlamda: Kalem benim istemediğim şeyleri yazmak istiyor.</p>

  <p class="p12">Evet, işte böyle: Kalem beni aşağılamak istiyor ve seni de benim sevgili Ildebrando’m. Benim sözlerimi bile bırakmayan bu güç ne? Bana yöneltilmiş suçlamalar senin de anladığın gibi doğru ve ben davranışlarımı şundan başka bir şekilde açıklayamıyorum: Bu ben değildim! Kendime, peki kim o zaman, diye soruyorum.</p>

  <p class="p12">Bu düşünceleri kâğıda dökmek için ne kadar zorlandığımı fark ediyor musun? Sanki sol elimle yazıyormuşum gibi harflerin sağa sola nasıl savrulduğunu fark ediyor musun? Mürekkep lekelerini, baş harflerin nasıl atlandığını, yazabilmek için, bütün irademi harcayarak kuş teleğine hâkim olmaya çalıştığımı, bir cümlenin sonunu getirebilmek için kendimi nasıl yıprattığımı görüyor musun? Sanki sürekli olarak benim dışımdaki bir güç bu satırları formüle etmeme zar zor izin veriyormuş gibi.</p>

  <p class="p12">Dudaklarımdan dökülen her şey dışkıya benzediği için, dikte de ettiremiyorum Ildebrando. Güzel bir şey düşünüyorum, ama ağzımdan kötü bir şey çıkıyor, çevremdekilerin ürküp kaçmasına neden olan kaba ve çirkin bir şey. Artık davranışlarımdan olduğu kadar, dilimden de sorumlu değilim. Benim için dua et Ildebrando, ciddi olarak tehdit edilen selametim için dua et.</p>

  <p class="p12">Eğer yeni işe aldığım sekreterim olmasaydı, benim durumum çok önceden kontrolden çıkardı. Gündelik programlarımın sorumluluğunu o aldı, ziyaretçileri benden uzak tutuyor, yalnızca, çok yakın meslektaşlarımı huzura alıyor.</p>

  <p class="p12">Bu mektubun sana yazdığım dördüncü mektup olduğunu söylersem bana inan Ildebrando. Öteki üçünü yaktım. Dehşetle, bana ait olmayan cümlelerle dolduklarını gördüm: Çirkin, kaba sözcükler, küfürler ve lanetlemelerle doluydu. Satırlarımın arasına bana ait olmayan cümleler sızmıştı, daha önce hiç duymadığım, telaffuz bile edemediğim sözcükler vardı. Şunu yaz Aurelio, diye düşünüyorum, ama kalemi ve hareketlerimi takip ettiğimde, kâğıtta bambaşka sözcüklerin şekillendiğini görüyorum. Yazı stili bile farklı oluyor Başka bir insanın stili.</p>

  <p class="p12">Hakkımda duyduğun her şey, Ildebrando, doğru: Bütün o ahlak dışı davranışlar, olaylar, pislikler, bayağılıklar. Sanki sarhoşmuşum gibi, kontrolüm dışında oluyor, sanki kötülük dolu bir oyuncak ustasının ürettiği basit bir oyuncağım. Yalnızca mevkiimin verdiği güç ve sekreterimin yardımıyla kepazeliklerimi bastırabiliyorum. İçimde yabancı bir ses konuşuyor, o korkunç ses bana kötülük etmek istiyor, beni bütün bunları yapmaya o sürüklüyor, kepazelikler yaptırıp hayatımı mahvetmek istiyor. Birkaç saat önce, içimdeki bu ses beni, yeni ölümcül suçlar işleyeceğime ikna etti...“</p>

  <p class="p12">Akli melekelerimi kaybetmek üzereyim Ildebrando. Kötü güçler beni ele geçirip yazdıklarımı dikte ettirmeye başlamadan önce mektubuma son veriyorum.</p>

  <p class="p12">Rivero.</p>

  <p class="p12"> </p>

  <p class="p12"> </p>

  <p class="p5">Napoli, XXH Haziran</p>

  <p class="p12">Sevgili Aurelio,</p>

  <p class="p12">Daha önceki mektubumu yanıtlamadığın için, bu mektubu sana korku ve umutla gönderiyorum. Yalnızca bir hayat işareti vermeni istiyorum. Gelecek postayla cevap gönder.</p>

  <p class="p12">Senin, Ildebrando Montelli.</p>

  <p class="p12"> </p>

  <p class="p12"> </p>

  <p class="p5">Napoli, XXII Temmuz</p>

  <p class="p12">Aurelio!</p>

  <p class="p12">Senden bir defa daha rica ediyorum: En kısa zamanda bana bir yanıt yaz. Hiç değilse sağlıklı olduğuna dair bir işaret ver! Sessizliğin beni çok kötü sezgilerle dolduruyor. Bu sabah en son gönderdiğim mektup geri geldi. Arkadaşlarımdan seni bulmalarını istedim, ama kendini ulaşılmaz kılmışsın. Gianfranco uzun zamandır ziyaretçi kabul etmediğini yazdı. Yeni sekreterin “iyi durumda” olmadığını söylemiş. Ne demek oluyor bu, Aurelio? Bu yeni sekreter kim? Sana yalvarıyorum: Bir yaşam işareti ver! Ildebrando.</p>

  <p class="p12"> </p>

  <p class="p12"> </p>

  <p class="p5">Napoli, VIII Temmuz</p>

  <p class="p12">Sevgili Aurelio!.</p>

  <p class="p12">Senden hâlâ bir haber alamadım, bir posta daha mührü açılmadan geri döndü. Bu mektubu hiç değilse sekreterine ulaştığından emin olmak için kuryeyle gönderiyorum. Duyduğuma göre sekreterin dik kafalı, gizemli biriymiş ve bizim çevrelerden değilmiş. Senin odanın önünde durup da ziyaretçileri geri çeviren bu yabancı kim, Aurelio? İnanılmaz şeyler duyuyorum. Seni bir aydan fazla süredir hiç kimse görememiş, yalnızca, o cücemsi tuhaf sekreterin yazılı olarak “uygun” olmadığını ya da “görüşecek gücünün” olmadığını bildiriyormuş. Ve hiç kimse onu –çok kısa olmasının ve tuhaf maskesinin dışında– tarif edemiyor. Bu mektuba da cevap vermeni beklemiyorum, senin dış dünyayla ilişkin bütünüyle kopmuş gibi. Ama eğer on gün içinde senden bir yaşam işareti almazsam, Roma'ya gelip seninle görüşmeye ya da neler yaptığını araştırmaya karar verdim. Gianfranco defalarca sana ulaşmaya çalıştı. Kardeşler çok endişeli. Senin düşmanlarımızın safına geçtiğin, Roma dışında bilinmeyen bir yerde olduğun ve topluluğumuza karşı dalavereler çevirdiğin söyleniyor. Seninle yüz yüze konuşmadan neye inanacağımı bilemiyorum. Şimdi asıl endişem sağlığının nasıl olduğu, hayatta olup olmadığım bile bilmiyorum. Umarım Tanrı'nın yardımıyla seni görebilir, ya da çok geçmeden yaşadığına dair bir işaret alırım.</p>

  <p class="p12">Senin Ildebrando Montelli'n.</p>

  <p class="p12"> </p>

  <p class="p12"> </p>

  <p class="p5">Sabini Dağları, San Pietro günü, MDCCCXXXVII</p>

  <p class="p12">Din kardeşlerime ve özellikle eski günah çıkarıcıma, din kardeşlerine katıldıktan sonra da akıl hocam ve kılavuzum olan çok saygıdeğer ve dindar Ildebrando Montelli'ye; yazmanlıktaki ve cemaatteki meslektaşlarıma ve kız kardeşlerim Anna ve Ricarda’ya; ve sonuna kadar yanımda olup benimle ilgilenen herkese.</p>

  <p class="p12">Bu satırlar büyük bir endişeyle yazılıyor, büyük bir çaba sarf edilerek, kontrol edemediğim güçlerin insafına terk edilmiş olarak ve artık onlara karşı direnemeyecek kadar çaresiz bir durumda yazılıyor. Artık benim için kendimi, değersiz ruhumu kabul etmesi dileğiyle, Tanrı'nın ellerine bırakmanın dışında hiçbir çare kalmadı. Ben, Aurelio Rivero, yalnızca bu mektubu birinin yorumlamasını umabilirim, çünkü bunu yazan elin efendisi ben değilim.</p>

  <p class="p12">Bu yere –terk edilmiş bir çiftlik, sanırım Sabini Dağları– haziran ayının başında, aynı zamanda özel sekreterim olan yeni kâtibim tarafından iradem dışında getirildim. Onun davranışlarım üzerinde tam bir kontrolü var, bu mektubu da onun yüksek müsaadeleriyle yazıyorum, zaten başka türlüsü de düşünülemez, çünkü benim her adımımı kontrol ediyor ve bütün ruhumu denetliyor, düşüncelerim, zihnim, hatta sayısız günahlarım bile onun kontrolü altında. Yazı stilim feci değişti, bu nedenle okuyanın sabrına sığınıyorum. Okuduğunuz sözcükler de bütünüyle benim değil! Biraderlerimizden Julian Schuster'in ölümünde parmağı olan Luca S. ve Roma'daki diğerleri hakkındaki haberler bana ulaştı. Wittold Kossak’ı iki çocuğu kullanarak tuzağa düşürmek istemişler, çocuklar onu bir hileyle Regia önlerinde bir yere götürmüşler, ama Tanrı’nın bağışıyla kurtulmayı başarmış. Bütün bunların şu anda başımda bekleyen kâtibimle ilgisi var, bu mektubun ulaştığı insanlar benim korkunç kaderimden haberdar olacaklardır!</p>

  <p class="p12">Vaftizci Yahya'nın, Aziz Luigi dei Francesi'nin kilisesi Santa Maria Maggiore'de yaptığım kötü şeyler için beni bağışlayın, bütün onları zihnim karışıkken yaptım... Şimdi bitirmek zorundayım... Sekreterim beni çağırıyor ve elimden, onun korkunç gücü karşısında, itaat etmekten başka bir şey gelmiyor.</p>

  <p class="p12"> </p>

  <p class="p12"> </p>

  <p class="p5">Sabini Dağları, Teslis Pazarı'ndan sonraki VIII. gün</p>

  <p class="p12">Bu mektup gizlice yazılıyor, bekçim bana yiyecek bulmak için köyden ayrıldı: Beni hayatta tutup eziyet etmek istiyor. Ben mahkûmum, basit bir hırsız gibi kapatıldım, benim karanlığımda artık Tanrı yok, günahların en kötüsünü işlemek için zehirden başka bir şey istemiyorum.</p>

  <p class="p12">Kendimi bu mektupta, Tanrımıza ve sevdiklerime küfretmekten, ancak olağanüstü bir çabayla alıkoyabiliyorum. Benim adımımla iki adım yüksekteki bir pencere deliğinden zayıf bir ışık sızıyor, sanırım hücrenin batıya bakan duvarında. Bunun dışında bir şey yok! Ne mobilya, ne lamba. Yerler çıplak, duvarlar taş. Kule kuzeye bakıyor olmalı, sabahları çok soğuk oluyor. Özel sekreterim ve bekçim, beni buraya hile ve desiseyle getirdi, benim zayıflığımdan faydalandı, zihin karışıklığımdan. Gençlik yıllarıma ait unutulmuş olayların anılarını kışkırttı, içimde seslerini açık bir şekilde duydum, kendimi aldattığım halüsinasyonlar. Ruhumun derinlerini görüyor, faydalandığı zayıflıklarımı, çocukluğumdan kalan, içime işlemiş ölümcül günahların korkusunu ve aldatarak, pratik imkânlarını sunarak beni kışkırttığı intiharı da. Bu hücrede mobilya ya da başka bir konfor yok, yalnızca bir kâse zehir, saf bakırdan yapılmış bir kâsede, keskin bir makas. Duvara yapışmış bir merdivenden soğuk bir koridora çıkılıyor, orada arka bahçedeki badem ağaçlarının görüldüğü bir pencere aralığı var, tahminime göre geride Sabini Dağlarının silueti, şimdi bitirmeliyim, o geri geliyor.</p>

  <p class="p12"> </p>

  <p class="p5">Sabini Dağları, Ağustos ya da Eylül</p>

  <p class="p12">Bu mektup bir Hıristiyan ruha ulaşsın! Ben, Aurelio Rivero, burada yavaş yavaş aklımı kaybediyorum, sesler peşimi hiç bırakmıyor, sekreterim ve aynı zamanda düşmanım beni kendi kendimi öldürmeye yöneltiyor. Kendini görünmez kılıp hiçlikten kahkahalarla ortaya çıktığı bile oluyor!</p>

  <p class="p12">Burası ıssız bir yer, burada hiç kimse yaşamıyor. Bütünüyle sessizleştim, dilimi kaybettim, sekreterim içeceğime zehir katıyor, halüsinasyonlar görüyorum, Dante'nin cehenneminde tasvir ettiklerinden daha kötü şeyler, burası ölü bir yer, sabah beni esir almak için dikkat çekmeden ağır ağır geliyor, yandaki kilitli odadan sesler duyuyorum; yere sürtünerek çekilen sandalyeler, müzik, biri piyano çalıyor, kâtibim, o hilkat garibesi çocuk, benimle düşüncelerim aracılığıyla konuşuyor. Tanrı hükümdarlığına gittiğimde ruhuma merhamet göstersin.</p>

  <p class="p12">Tanrı’nın merhametiyle bu mektubun benim ruhuma selamet dileyecek bir adrese ulaşması umuduyla akıbetime gidiyorum.</p>

  <p class="p12"> </p>
</body>
</html>
