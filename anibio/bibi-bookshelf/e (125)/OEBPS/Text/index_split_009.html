<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Tyanalı Apollonius</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="id_Toc398999422">1.2. Karanlık Kilise’deki Mandylion</p>

  <p class="block_22">&nbsp;</p>

  <p class="block_23">“in what concerns the State act as a king; in what</p>

  <p class="block_23">concerns yourself act as a private man.”</p>

  <p class="block_25">&nbsp;</p>

  <p class="block_23">“Devleti ilgilendiren konularda kral gibi; kendini ilgilendiren</p>

  <p class="block_23">konularda özel bir insan gibi davran.”</p>

  <p class="block_19"><i class="calibre3">Apollonius of Tyana</i><sup class="text_1"><sup class="noteref" id="back_note_24"><a class="calibre2" href="../Text/index_split_039.html#note_24" title="24">24</a></sup></sup></p>

  <p class="block_4">&nbsp;</p>

  <p class="block_5">Aya Sofya’nın ilk resmi adı <i class="calibre3">Büyük</i> <i class="calibre3">Kilise</i> (he megale ekklesia) idi. Bu görkemli yapı, sanıldığı gibi İstanbul’un kurucusu büyük Konstantin tarafından değil onun oğlu 2. Konstantius’un (337 - 361) döneminde inşa edilmişti. İlk hali günümüzde bilinen görüntüsünden çok farklıydı. Örneğin bugün hayranlıkla seyredilen o görkemli kubbesi ve yarım kubbeleri yoktu, ahşap düz bir çatısı vardı. İçi de aynı değildi, daha küçük ve düzayak girilen basit bir bazilika görünümündeydi. Model olarak Baba Konstantin’in 335 yılında Kudüs’te yaptırdığı <i class="calibre3">Holy Sepulchre</i> bazilikası örnek alınmıştı.</p>

  <p class="block_5">2. Konstanius’un Katedrali 404 yılında tanınmayacak şekilde yandı. Günümüzde o Kilisenin temellerinde kullanılmış olan bazı büyük taş bloklar halen Aya Sofya Müzesi’ nin bahçesinde durmaktadır. Binayı 2. Theodius (408450) yeniden onardı. Ancak ilk inşaat planlarına sadık kalmadı, değişiklikler yaptırdı. Katedral yeni haliyle 425 yılında yeniden Büyük Konstantin adına tescil edildi. Böylece Aya Sofya’nın Patrikliğe değil, İmparator’a ait olduğu belgelere geçmiş oldu.</p>

  <p class="block_5">Bu güzel yapıya Aya Sofya adı ise 430 yılında verildi. Yapılışından yaklaşık 90 yıl sonra (!) 2. Theodius çok zengin ve kültürlü bir ailenin kızı olan Atheis-Eudocie ile evliydi ve imparatoriçe gerçekten de son derece etkili bir kadındı. Hıristiyanlığın Dogmatik Öğretisine hiç uymayan, ona tamamen ters düşmeyi göze alan, Pagan geleneklerine inanan bir kişiydi. İstanbul’da ilk üniversite dengi okul onun girişimiyle kuruldu. Daha sonra Michael Psellus’un Konsüllüğünü yaptığı kurum, işte bu Pagan geleneklerine göre yaşamayı neredeyse Hıristiyanların İmparatoriçesi olmaya yeğlemiş olan kadın tarafından kurdurulmuştu. 2. Theodius bu kurumdan yetişen bilginlerin isteği üzerine ilk Bizans Anayasası kabul edilen belgeyi yazdırdı: <i class="calibre3">Codex Theodius</i> adıyla bilinen bu belge daha sonra 6. yy’da Jüstinyen tarafından on hukukçuya yazdırılacak olan ünlü Jüstinyen <i class="calibre3">Codex</i>’ine kadar Bizans ve Doğu Roma İmparatorluğu’nun yönetilmesinde en önemli rol oynayan yasalar-üstü ‘yasa’ statüsünde kaldı.<sup class="calibre4"><sup class="noteref" id="back_note_25"><a class="calibre2" href="../Text/index_split_040.html#note_25" title="25">25</a></sup></sup></p>

  <p class="block_5">2. Konstantinius’un Büyük Kilisesi’nin adının değiştirilerek Aya Sofya yapılmasında da Atheis-Eudocia’nın etkisi olmuştu. İmparatoriçe bu değişime itiraz etmek isteyen dinadamlarını kadınlığını ve bilgisini kullanarak devre dışı bırakmayı başardı. İ.S. 430 yılında yeniden inşa edilen Kilisenin adı tüm belgelere İmparator Kilisesi Aya Sofya olarak geçirildi. (İmparatorların taç giydikleri Kilise olduğu için aynı zamanda İmparator’u Taçlandıran Ana Kilise unvanını da taşır.)</p>

  <p class="block_5">Sözün burasında ister istemez kısaca <i class="calibre3">Sophia</i> kavramının üzerinde durmak gerekiyor. Bu sözcük ‘Hikmet=Wisdom’ anlamına gelmektedir. Nedir ki Hıristiyan öğretisinin <i class="calibre3">Synoptic</i> denilen ve İ.S. 325 yılında toplanan İznik Konsili’nde kabul edilen ilk üç <i class="calibre3">Gospel’inde</i> hiç geçmemektedir. Ve Hıristiyanlığa tamamen dışsal ve seküler bir kavramdır. (Gospel, Yeni Ahitin ilk dört kitabının herbirine verilen addır. Gospelleri yazdıkları varsayılan Markus, Matta, Luka’ya da Evangelistler denilir. İlk dört kitap bir <i class="calibre3">Evangelium’</i>dur.)</p>

  <p class="block_5">İlginçtir ki, 4. Evangelist’in Gospel’i olan <i class="calibre3">Johannah Gospel’inin</i> ilk satırı bu sözle açılmıştır. Bu Gospel ile diğerleri birbirlerinden öylesine farklıdırlar ki günümüzde bile bazı Hıristiyanlar ilk üçe önem verip 4. Gospel’i görmezlikten gelebilmekte ve/veya sadece onu okuyup ötekileri atlamaktadırlar. Nedir ki, aslolan tamamını kabullenmektir. İlahiyatçılar açısından ise bu dördüncü Gospel bir ‘<i class="calibre3">Enigma=Muamma</i>’dır. Bu nedenle ‘<i class="calibre3">Heretik’</i> sayılması gereken bir metindir.<sup class="calibre4"><sup class="noteref" id="back_note_26"><a class="calibre2" href="../Text/index_split_041.html#note_26" title="26">26</a></sup></sup></p>

  <p class="block_5">4. Gospel’i yazdığı varsayılan John adlı kişinin kimliği de meçhuldür. Bu kişinin İsa’nın öğrencilerinden ve/veya tilmizlerinden birisinin olması da pek olası değildir. Çünkü İsa’nın Havarileri olarak bilinen kişilerin -daha sonra eklenen Saul=Paul hariç- tamamı (12 kişi) cahil, yoksul ve eğitimsiz sıradan Yahudilerdi. ‘<i class="calibre3">Sofya’</i> kavramı Yahudiliğe değil Hellen Kültürüne ait bir kavramdı ve İsa’nın döneminden önce Yahudi Baş Hahamları Hellen Kültürüyle ilişkiye girilmesini kesinlikle yasaklamışlardı. Dolayısıyla Havari olarak adlandırılan bu kişilerin ‘<i class="calibre3">Sofya’nın</i> anlam ve önemini bilmeleri olası değildi. Hellenizm’de ‘<i class="calibre3">Logos’</i> (Kelam ve kelime) olarak kullanılagelmişti ve Pagan dünyasının en temel şifresi ve kavramıydı. Kim olduğu bilinmeyen kişi işte sadece Paganlara ait ve çeşitli sırların taşıyıcısı olan bu kavramı almış ve kendi Gospel’inin ilk cümlesini bununla kurmuştu: “<i class="calibre3">Başlangıçta Logos=Kelam vardı ve o Tanrıyla birlikteydi</i>.” (John, 1.1) Böylece Synoptic’e göre Tanrı’nın oğlu olduğu söylenen İsa Mesih John’un Gospel’inde Pagan’ların ‘<i class="calibre3">Logos’u</i> yapılmıştı. Kaldı ki Tanrı’yla ‘birlikte’ olmak önermesi de Yahudiliğe değil, Pagan filozoflarına aitti. John’un Gospel’inde İsa, ‘<i class="calibre3">Tanrının kelamı/hikmeti’</i> haline getirilerek Paganist Hellenlerin ‘<i class="calibre3">Sofya’sı</i> ile özdeşleştirilmişti.<sup class="calibre4"><sup class="noteref" id="back_note_27"><a class="calibre2" href="../Text/index_split_042.html#note_27" title="27">27</a></sup></sup> Nasıl olmuş da Paganlara karşı acımasızca ve hunharca düşmanlık besleyen Hıristiyan yöneticiler, rakiplerinin en temel fikrini ve kavramını alarak kendilerine mal etmişlerdi? Bu sorunun yanıtı özellikle de son elli yıldır ilahiyatçılar ve bilim adamları tarafından araştırılmaktadır.</p>

  <p class="block_5">Bu garip eklemleme gerçekte tamamen siyasi nedenlere dayanıyordu. Hıristiyanlar Anadolu’da çok etkili değillerdi. 4. yy’ın ortalarına doğru İstanbul’da etkili hale geldiler ama Anadolu’da egemen olan inanç-sistematiği hâlâ Paganist ve Hellenikti. O yüzyıllarda İstanbul’daki Kilisenin ve Patriklerin en güçlü rakibi Hellenlerdi. Bunlar özellikle Batı ve İç Batı Anadolu’da, Karadeniz’de -örneğin Sinop ve çevresinde- ve Güneydoğu Anadolu’da çok etkiliydiler. Hellenler Paganizm’e bağlıydılar ve Hıristiyan olmak istemiyorlardı. Onların Hıristiyanlaştırılması hem çok kanlı oldu hem de 8. yy’ın sonlarına hatta bazı bölgelerde 9. yy’ın ortalarına kadar sürdü. Diğer bir deyişle Anadolu’daki Paganlar ‘<i class="calibre3">Populus Romanus’</i> sayılan <i class="calibre3">Gentile’nin</i> aksine Hıristiyan olmamakta direndiler. Onların dirençleri Jüstinyen ile başlayarak -bu imparator Hıristiyan misyonerliğini teşvik amacıyla küçük bir kasabanın Hıristiyanlaştırılması için yetmiş bin altın göndermişti- kırıldı. Yine de 9. yy’ın ortalarına kadar yer yer kendi ‘<i class="calibre3">Syncretist’</i> (eklemleyici/birleştirici/aktarmacı) inanç sistemleri içinde yaşadılar. İşte Sofya bu anlayışın ürettiği bir kavramdı ve Doğuda Hellenler için ‘<i class="calibre3">Divine Wisdom’ı</i> simgeleyen ‘Kutsal İlahi Zeka/ Hikmet’i simgelemek için kullanılıyordu.<sup class="calibre4"><sup class="noteref" id="back_note_28"><a class="calibre2" href="../Text/index_split_043.html#note_28" title="28">28</a></sup></sup></p>

  <p class="block_5">Sofya’nın Hıristiyanlıkla uzlaşır bir yanı yoktu, tam tersine ona dışsal ve seküler bir anlayışın ürünüydü. Ne var ki Hıristiyanlığın Kurucu Babalar’ı bu kavramı alıp buna bir de dramatik bir efsane ekleyerek, sanki ‘<i class="calibre3">Sofya’</i> adında sofu Hıristiyan mümin bir kadın yaşamış ve Paganlar tarafından hunharca öldürülmüş gibi ona bir de “<i class="calibre3">Azizelik-Aya=Saint</i>” atfetmişlerdi. Gerçekte “<i class="calibre3">Azize Sofya</i>” diye bir kadın ne var olmuş, ne yaşamış ne de Paganlar tarafından öldürülmüştü. Bu tamamen uydurma idi. Tıpkı Kilise Babaları’nın İsa’yı “<i class="calibre3">Logos=Word</i>” (kelimetullah) yaptıkları gibi... Onların tek amacı vardı o da Hıristiyan olmamakta direnen Pagan Hellenleri bir an önce kendilerine bağımlı hale getirecek olan ve temelleri İznik Konsili’nde atılmış olan “<i class="calibre3">Yeni İsa Dini</i>”ne sokmaktı. (Bizans için... 4-9. yy’lar arasında Anadolu “<i class="calibre3">Natolia</i>” diye biliniyordu. Bu sözcük Taşra anlamına geliyordu. Çünkü henüz tam anlamıyla Ekümenlik sayılmıyordu, hâlâ yer yer Paganist inançlar vardı. 9. yy’dan sonra bunların tamamı ortadan kaldırılınca Natolia’nın başına (A) takısını getirdiler. Grekçede bu ek “olumsuzluk” ifade eden takıydı. Böylece Natolia artık taşra olmaktan çıktı, Bizans oldu. Bu yüzyıldan sonra Bizans yeni “<i class="calibre3">Ekümene</i>” olarak Slav topraklarını seçti ve iki yüzyıl içinde onları Ortodokslaştırdı.) Pagan Hellenleri için “<i class="calibre3">Dişil İlke</i>” olan Sofya-Hikmet böylece İsa’ya atfedilerek “<i class="calibre3">Logos Eril İlke”</i> yapılmış oldu. Logos, Anadolu’daki Stoacı Hellenler için “<i class="calibre3">İlahi Akıl</i>” anlamında ( Logos spermatikos) kullanılıyordu ve bu da “<i class="calibre3">Doğal Yaratılışı</i>” gösteriyordu.<sup class="calibre4"><sup class="noteref" id="back_note_29"><a class="calibre2" href="../Text/index_split_044.html#note_29" title="29">29</a></sup></sup> Oysa Snynoptic’e göre İsa “Bakire Meryem’den “<i class="calibre3">Doğal Olmayan</i>” tarzda doğmuştu!!! John’un Gospel’i gerçekte, 1. yy’da Anadolu’da egemen olan ve Tyanalı Apollonius’un da yaydığı Hermetik Gizil Öğretiyle büyük ölçüde örtüşen bir metindi.</p>

  <p class="block_5">Aya Sofya 13 Ocak 532’de başlayan “<i class="calibre3">Nika</i>” isyanı sırasında bir kez daha yıkıldı. İmparator Jüstinyen’e karşı birlikte ayaklanma başlatan “<i class="calibre3">Maviler ve Yeşiller</i>” tüm İstanbul’u kan ve ateşe boğdular. Sayısız kutsal mekan ve devlet binası yakıldı, yağmalandı. Bu ilk örgütlü sokak terörü bazı senatörlerin de desteğini alarak imparatorun ve güzel ve fettan karısı Theodora’nın sarayının kapısına dayandı. Bizans’lı bir sirk cambazının kızı olan eski fahişeler kraliçesi Theodora korkarak kaçmak isteyen Jüstinyen’i durdurdu. Asilerin liderleriyle özel bir görüşme düzenledi ve onları olabildiğince oyaladı. Jüstinyen zaman kazandı ve yabancılar lejyonunu İstanbul’a soktu. Acımasız Goth süvarilerinden kurulu olan bu ordu Hypodrom’da -bugünkü Sultanahmet Meydanı- elli bin asiyi kılıçtan geçirdi. İstanbul’da Jüstinyen’in ve Theodora’nın egemenliği yeniden tesis edildi. “<i class="calibre3">Nika</i>” sözcük anlamıyla “<i class="calibre3">Yen, zafer kazan</i>” demekti ama zaferi asiler değil fettan Theodora kazandı.</p>

  <p class="block_5">İşte Aya Sofya bu isyandan sonra bir kez daha yeniden inşa edildi. Günümüzde tüm görkemiyle seyredenlerde hayranlık uyandıran Aya Sofya bu üçüncü kez düzenlenmiş olan ibadethanedir. Jüstinyen yeni Aya Sofya’yı hem daha büyük -iç uzunluğu 135 m- hem de daha değişik bir anlayışla yaptırdı. Yeni Aya Sofya’yı inşa edenler Milet’li yaşlı Isıdore ve Lydia-Tralesli Anthemius oldular. Bu iki usta gerçekte mimar değil, mekanisyen ve teknisyendiler. “<i class="calibre3">Mechanikoi</i>” diye biliniyorlardı ve bir tür mekanik bilimcileriydiler.<sup class="calibre4"><sup class="noteref" id="back_note_30"><a class="calibre2" href="../Text/index_split_045.html#note_30" title="30">30</a></sup></sup> Yeni Aya Sofya beş yıl on ayda tamamlandı. Ünlü Chartes Katedrali’nin on iki yılda, Roma’daki St. Peter Katedrali’nin seksen yılda tamamlandıkları düşünülürse Jüstinyen bir dünya rekoru kırmıştır denilebilir. Aya Sofya’nın iç dekorasyonunda Libya’dan, Mısır’dan, İtalya’dan ve diğer uzak ülkelerden getirilen renkli mermerler kullanılmıştı. Görkemli kubbesi ise yakın zamanlara kadar -Sinan’ın kubbesi ile birlikte- dünyanın en güçlü, büyük ve görkemli üç kubbesinden biri olarak anıldı.</p>

  <p class="block_5">Jüstinyen ve Theodora Aya Sofya’da o kadar büyük değişiklikler yaptırmışlardı ki, bazı din adamları bu değişimlerin Ortodoksluk inanana ters düştüğünü söylemeden edemediler. Aya Sofya, onlara göre mimarisi, geometrisi ve matematiği ile neredeyse bir Stoacı-Hermetik Pagan Mabedi benzeri mekanlarda bulunabilecek tasarımları yansıtıyordu. Din adamları pek de haksız değillerdi.</p>

  <p class="block_5">Nedir ki, Aya Sofya’nın yarım kubbelerinden biri 558 yılında çöktü. Jüstinyen bu kez bu bölüme yeni bir ekleme yaptırdı ve Aya Sofya 24 Aralık 562’de -İsa’nın doğum günü olduğu varsayılan günde- bir kez daha imparator adına kutsandı ve tescil edildi. İç dekorasyonunda yer alan mozaikler, freskolar ve resimler daha sonraki yüzyıllarda değişik imparatorlar döneminde çoğaltıldı.</p>

  <p class="block_7">* * *</p>

  <p class="block_5">Aya Sofya’ya 13. yy’ın son çeyreğinde yapılan “<i class="calibre3">Deesis</i>” mozaiği de işte sonradan eklenen bu tip resimlerden, imajlardan biridir. Deesis sözcük anlamıyla kutsal üçleme demektir. Ancak Kutsal Üçlü olarak bilinen “<i class="calibre3">Trinité</i>”den farkı, Deesis’de, Baba, Oğul ve Kutsal Ruh’un değil “<i class="calibre3">Bakire Meryem’in, İsa’nın ve Vaftizci Yahya’nın</i>” bir arada üçlü olarak bulunmasıdır. Figüratif bir çalışmadır ve Bizans mozaik dekoru alanında uzman olan Antony White’in yazdığına göre Bizans sanatının bir harikasıdır. “Bu olağanüstü figürler, duygusal ve psikolojik açıdan tamamen yeni bir anlayışı simgelemektedir,” diyor White ve ekliyor “Batı Avrupa’nın en az yüz yıl ilerisindedirler,”<sup class="calibre4"><sup class="noteref" id="back_note_31"><a class="calibre2" href="../Text/index_split_046.html#note_31" title="31">31</a></sup></sup>.</p>

  <p class="block_5">Fatih İstanbul’u fethedince Aya Sofya’daki figürlerin üzerleri kapatılmış ve böylelikle korumaya alınmıştı. 1847’de Osmanlı yönetimi İsviçreli Gaspare ve Giuseppe Fossati biraderleri İstanbul’a getirerek mozaikleri açığa çıkarmalarını istedi. 1931’de ABD’deki Bizans Enstitüsü Thomas Whitemore Başkanlığında Mabedin tüm temizlenme işini üstlendi. 1934’te Atatürk Aya Sofya’yı müze yaptırdı. İşte Deesis Mozaiği bu temizlemeler sonunda ortaya çıktı. Yüzler hariç bazı bölümleri ne yazık ki kırılmalar ve bozulmalar nedeniyle izlenememektedir. Deesis’te sağda Meryem, solda Vaftizci Yahya vardır. Ortada ise İsa Mesih görünmektedir. Nedense Meryem’in elinde İncil yoktur -kural gereği olması gerekirdi. Bu ilginç husus, Meryem’in Oğlu İsa’yı kabul edip, İncil(ler)i umursamadığı anlamındadır. Mesih sol eliyle İncil’i tutmaktadır. Yüzler temiz bir çalışmayla ortaya çıkartıldıkları için ifadeleri gayet net görülmektedir. Meryem’in hüzünlü bakışı ve Yahya’nın çilesi gerçekten de ustaca resmedilmiştir. (Yahya, başı kesilerek idam edilmişti.) İsa Mesih ise geleneksel giysisi içinde Aya Sofya’daki diğer imajlardan çok farklı bir bakışla kendisini seyredenlere bakmaktadır. Yine ilginçtir ki, Meryem, Mesih ve Yahya aynı kadraj içindedirler- oysa kural gereği ayrı olmaları gerekirdi.</p>

  <p class="block_5">Nedir ki, konunun uzmanı olmayan kişilerin anlayabilmesi mümkün olmayan bir tür “<i class="calibre3">Gizli</i>” şifre işlenmiştir portreye. Bu şifre/ işaret İsa’nın sol kaşının üstüne çok ustalıkla, dikkat çekmeyecek şekilde işlenmiş bir “<i class="calibre3">ll=on bir sayısı</i>” dır. Sanki Mesih’in sol kaşının üstünde belli belirsiz bir yara var gibidir... Ve bu şifre (yara) dikkatlice incelendiğinde “<i class="calibre3">11 sayısı</i>” olarak algılanmaktadır. Bu sayı ve yara garip ama gerçektir ki, ünlü Tyanalı Apollonius’un en belirgin simgesi/özelliğidir. Onun hakkında yazılmış olan kitaplarda ve yapılmış olan çalışmalarda, Apollonius’un gizli bir tarikata “<i class="calibre3">inisye</i>” edilirken sol kaşının üzerine bu “<i class="calibre3">11 sayısına benzeyen yara</i>”nın işlendiği yazılıdır. Dolayısıyla Apollonius’un tüm büst ve resimlerine yara işareti konulmuştur. (İnisye edilmek çok gizli bir tarikata ölüm yemini ederek katılmaktır, üye yapılmaktır. Tüm gizli örgütler üye alacakları kişileri önce uzun sınavdan geçirirler sonra da üye yaptıkları zaman onlara kod adlar ve semboller verirler. Ayrıca bedenin bazı yerlerine özel simgeler, işaretler -dövme gibi- işletirler. Örneğin sağ ayağın üstüne üçgen, sol avucun içine (X) işareti kazımak gibi.)</p>

  <p class="block_5">Aya Sofya’daki İsa Mesih’in portresiyle ilgili bu iddia çok uzun yıllardır bilinmesine rağmen son birkaç yıldır gündeme getirilmeye başlanmıştır.<sup class="calibre4"><sup class="noteref" id="back_note_32"><a class="calibre2" href="../Text/index_split_047.html#note_32" title="32">32</a></sup></sup> İddianın sahiplerine göre Aya Sofya’daki Deesis Mozaiği’nde görülen kişi gerçekte İsa Mesih (Jesus Christ) değil, onun adı altına alınarak gerçek kimliği tarihten silinmiş olan Anadolu Ermiş’i Tyanalı Apollonius’tur! Tyanalı Apollonius genç yaşında pisagorcu (Pythagorean) bir gizli (occult) örgütüne inisye edilmişti. (Ayrıntıları kitabın ikinci bölümünde bulacaksınız.) Sayılar ve onların “<i class="calibre3">Sırları</i>” ile ilgilenen ve bunlardan yola çıkarak çeşitli öngörüler, kehanetler ve varsayımlar oluşturan bu örgütün 1. yy’daki ünlü kişisi Apollonius’tu. Sayılar ve bunlara ait “<i class="calibre3">İlim</i>” (numeroloji) aynı zamanda astroloji, alşimizm ve hermetizm ile bağlantılıydı. Sayıların ezoterik (içsel/batini) değerleri bu hermetistlere göre insanların hayatlarını yönlendirmekteydi. Sayılarla ilgili olarak Kutsal Kitap’ın eski ahit (Yahudiler için) bölümünde uzun bir yer ayrılmıştır. Cosmogony/Evrenbilim anlayışında “<i class="calibre3">Sayılar ve Sesler</i>” en önemli iletişim değerleriydiler. Sayılarla beraber ondan sonra geometri fazlasıyla önem verilen bir alandı. Tüm yapılar, başta mabedler ve ibadethaneler geometri aracılığıyla inşa edildikleri için geometri “<i class="calibre3">Kutsal Bilim”</i> olarak kabul edilmişti. (Aya Sofya’nın Geometrisi için bkz: Ek ) Geometri ve onunla ilgili açık ve gizli bilgiler günümüzde hayatlarımıza yön vermektedir. Örneğin bir piramidi alalım, bunu topluma uyguladığımız zaman toplumsal katmanların konuşlanış tarzını görürsünüz. Ya da daire veya eliptik imajlar, tümü hayatın bir alanında karşılaşacağınız formlardır. Geometrinin bir tanımı da zaten “<i class="calibre3">formların sayılarla sentezi</i>” olarak yapılmıştır.<sup class="calibre4"><sup class="noteref" id="back_note_33"><a class="calibre2" href="../Text/index_split_048.html#note_33" title="33">33</a></sup></sup></p>

  <p class="block_5">Geometri ve sayılar occult ilimlerinde öylesine önemli rol almışlardı ki Masonlar bunu kendileri için bir tür “<i class="calibre3">İlah</i>” (deity) mertebesine yükseltmişlerdi. Masonların Anayasası’nda (Anderson Yasası 1723), ilk cümle şöyle açılmaktadır: “<i class="calibre3">Tanrı her Masonun yüreğine geometriyi yazmıştır</i>.” Anderson Yasası İngiliz Masonlarının İncil’i olmuştur.<sup class="calibre4"><sup class="noteref" id="back_note_34"><a class="calibre2" href="../Text/index_split_049.html#note_34" title="34">34</a></sup></sup></p>

  <p class="block_5">Geometri İslam ve Yahudilikte de önemli yer tutar. Özellikle de İslam mimarı ve yazım tekniklerinde örneğin Kufi yazımında geometrik formlar etkili olmuştur. Benzer şekilde Gothik Katedraller’in inşasında ve her türlü kentleşme (Urbanization) projelerinde Geometri en belirleyici unsurdur.<sup class="calibre4"><sup class="noteref" id="back_note_35"><a class="calibre2" href="../Text/index_split_050.html#note_35" title="35">35</a></sup></sup></p>

  <p class="block_5">Geometri Hıristiyanlığın en önemli ve olmazsa olmaz simgesi ve sembolü olan Haç’ın şifresini taşır: Bir “<i class="calibre3">Küp</i>”ün altı kanadını açtığınızda ortaya bir “<i class="calibre3">Latin Haçı</i>” çıkar.<sup class="calibre4"><sup class="noteref" id="back_note_36"><a class="calibre2" href="../Text/index_split_051.html#note_36" title="36">36</a></sup></sup></p>

  <p class="block_5">Tyanalı Apollonius işte sayıların ve geometrinin sırlarına sahip olan Neo-Pisagorcu bir Filozof ve Hermetistti. Apollonius, Alman araştırmacı Karlheinz Deschner’in de yazdığı gibi 1. yy’da İsa ve Havarileri ile aynı yıllarda ve büyük ölçüde aynı bölgelerde ve kentlerde yaşamıştı. Var olan tüm Occult ilimlerini -Cinbilim (Demonology) Magick ve Mantik- en iyi bilen ve bu bilgisiyle ünlenmiş kişiydi.<sup class="calibre4"><sup class="noteref" id="back_note_37"><a class="calibre2" href="../Text/index_split_052.html#note_37" title="37">37</a></sup></sup> (“<i class="calibre3">Mantic</i>” ve Türkçe’de bilinen Mantık çok farklı dallardır. Mantic ilimler denildiğinde çeşitli “<i class="calibre3">Okuma</i>” biçimleri anlaşılır, örneğin Augry=Kuşların hareketlerini okuyarak Doğa’nın Dili’ni Çözme Sanatı, Hyphomancy, Stolisomancy vd. gibi)</p>

  <p class="block_5">Apollonius’un inisye edildiği gizliPisagorcu örgüt Orphic ve ondan önce var olan ve kökleri İ.Ö. 6-7. yy’lara kadar inen “<i class="calibre3">Kadmeioi ve Thelidei</i>” diye adlandırılmış olan gizli akımların sürdürücüsü konumudaki “<i class="calibre3">Synedria</i>” idi.<sup class="calibre4"><sup class="noteref" id="back_note_38"><a class="calibre2" href="../Text/index_split_053.html#note_38" title="38">38</a></sup></sup> Pisagorcu örgütler içinde Orphic geleneğe ve örgütlenme modeline (thiasoi) en yakın olan buydu. Pythagor’un kendisi (İ.Ö. 520 civ.) bu iki geleneği birleştirmişti. Orphic İnanç-Sistematiği ile Pisagorculuk el ele yürümüşlerdi. İnisyasyonları da aşağı yukarı aynıydı. Örgüte üye yapılan kişi -genellikle 6-16 yaş arasında- en az beş yıl “<i class="calibre3">Konuşmama</i>” koşulunu kabul ederdi. Bu suskunluk örgütün sırlarıyla ilgili değildi. Günlük yaşamda gerekli ve zorunlu olan sözleri de konuşamazdı, örneğin su veya yemek isteyemezdi. Bu üç aşamalı bir dönemdi ve Pisagorcular bu döneme, “<i class="calibre3">Dilin üstündeki Öküz/ Dilinde Ağırlık Var</i>” (ox on the tongue), Orphicler ise “<i class="calibre3">Dilin Üstündeki Kapı</i>” ve Anadolu’daki diğer bir gizli Okült örgütü olan Eleusien Sıraları da, “<i class="calibre3">Dilin Üstündeki Anahtar</i>” dönemi diyorlardı. Apollonius beş yıl süreyle bu koşul gereği hiç konuşmadan sadece eğitim görerek yaşamıştı. Pisagorcuların diğer koşulu ise kadınlarla ilgiliydi. Gizli Örgüte üye yapılanların kadınlarla ilişkiye girmesi kesinlikle yasaktı. (Daha sonraki yüzyıllarda ortaya çıkan Hıristiyan Monastisizm’i bu gelenekten kaynaklanmıştı. Keşişlerin ve Katolik Papazların evlenememe zorunluluğu da bu gelenekten kaynaklanarak Aziz Paul tarafından Hıristiyanlığa sokulmuştu ve tamamen Pagan Hermetizmi’nin bir unsuruydu. İlginçtir ki Papaların ve Katolik din adamlarının evlenmemelerini öngören Katolik Kilisesi’nin kurucusu Aziz Peter evli ve çocuk sahibi bir adamdı!) Pisagorcuların bir diğer koşulu saç ve sakalın kesilmemesiydi. Ayrıca vejeteryan olma zorunluluğu vardı. Bir başka koşul ise her sabah ve akşam -kış dahil- soğuk suyla günde iki kez yıkanmak zorunluluğuydu. Apollonius’un hiçbir kadınla ilişkisi olmamış ve tüm yaşamı boyunca vejeteryan kalmıştı. Bedene işlenen özel dövme veya yara izleri ise onların alameti farikası idi. Daha sonraki yüzyıllarda örneğin İtalya’da Carbonari adlı gizli örgüte üye yapılanlardan da bir parmağın kesilmesi istenmişti. Benzer şekilde Çarlık Rusya’sındaki gizli ve fanatik bir Ortodoks Tarikatına (Skoptsky) üye yapılacak olan kadınlara “<i class="calibre3">meme sünneti</i>” uygulanıyordu. Mastectomy diye bilinen bu operasyonda kadın üyenin sol meme ucu kılıçla kesiliyordu. Benzer bir uygulama Nazi SS Örgütünün “<i class="calibre3">Kara Tarikat</i>” diye bilinen en gizli ve iç örgütünde de vardı. Burada erkeklerin yüzlerinde kılıçla yaralar açılırdı. Naziler için yüzün çeşitli yerlerinde kılıç darbeleriyle açılmış olan bu yara izlerinin çok büyük önemi vardı.</p>

  <p class="block_5">Pisagorcu ve Orphic gizli örgütleri her türlü “Büyü ve Sihir Kardeşliğine” (Fraternity) dayalı örgütlenmelerdi.<sup class="calibre4"><sup class="noteref" id="back_note_39"><a class="calibre2" href="../Text/index_split_054.html#note_39" title="39">39</a></sup></sup> Bu örgütler için sayılar ve onların gizli güçleri ve değerleri en kutsal bilgilerdi. Pisagorcu örgütlerde sayılar, “<i class="calibre3">Dualist ve Monist</i>” yapılar olarak işlenmişti. Buna göre, örneğin 3, 5, 7,11,17,19, 23, 29, 31, “<i class="calibre3">İncomposite</i>” (başka sayılardan oluşmamış sayılar) karakterdeydiler.<sup class="calibre4"><sup class="noteref" id="back_note_40"><a class="calibre2" href="../Text/index_split_055.html#note_40" title="40">40</a></sup></sup> Bunlar tam olmayan sayılar (Odd/ Even) olarak “<i class="calibre3">Gnomons</i>” diye adlandırılmışlardı<sup class="calibre4"><sup class="noteref" id="back_note_41"><a class="calibre2" href="../Text/index_split_056.html#note_41" title="41">41</a></sup></sup>. Apollonius’un kaşının üstündeki Gnomon sayısı olan 11 çok ilginç bir sayıydı. Bu sayı Kabbala’ya göre çok tehlikeli kötülük yüklü bir sayıydı. On sayısı (Decad denilir) Kabbala’da en üst değer olan Sephirotic sayıyı verirken on bir onun mükemmelliğini bozan sayı olarak değerlendirilmişti.<sup class="calibre4"><sup class="noteref" id="back_note_42"><a class="calibre2" href="../Text/index_split_057.html#note_42" title="42">42</a></sup></sup> On bir sayısı günahların sayısı olarak biliniyordu. Matta İncili’nde (XII.43) İsa Mesih bu sayıda gizlenen kötülük Cini’nin tarlalara ve ekinlere zarar verdiğini söylemişti. Aynı şekilde Eski Ahit’te de on bir sayısının Psalms=Mezmurlar (CVI 37) bölümünde “<i class="calibre3">Siddim</i>” olarak kötülüğün ruhu olduğu yazılıydı. Bu nedenle İbranicede doğrudan doğruya 11 sayısı yoktur. “On ve Bir” olarak Achad Osher şeklinde telaffuz edilmektedir. Sayıların sadece kendi değerleri yoktur, bunlar aynı zamanda alfabenin harfleriyle de bağlantılıydılar. Roma İmparatorluğu’nda olsun Pagan Hellenlerin arasında olsun harfler ve sayılar birbirleriyle “Dualite” oluşturuyorlardı. İslam dininde ise örneğin I=Bir sayısı Elif olarak Allah’ı simgelerken ( Monizm=Tekçilik), 2=4ki sayısı Dualiteyi (zıtların birlikteliğini) gösteriyordu. Kur’an’da da eski Pisagorcu anlayışı yansıtan bir sure vardır: Allah, “<i class="calibre3">Biz her şeyden iki cins/tür yarattık</i>.” (LI.49). Bunun meali dişi/erkek, yer/gök vd. şeklindedir. Benzer olarak, Ibranice’nin 28 harfi de ayın 28 durağıyla bağlantılıdır<sup class="calibre4"><sup class="noteref" id="back_note_43"><a class="calibre2" href="../Text/index_split_058.html#note_43" title="43">43</a></sup></sup>. Başta Ibraniler ve Araplar olmak üzere Ortadoğu’da ve Kadim Mısır’da başlayarak gelişmiş ve daha sonra Hint ve Acem gelenekleriyle birleşerek kurulmuş çok özel ve gizli “<i class="calibre3">Harf ve Sayı</i>” tılsımları ve muskaları yazma ilmi (mantic) oluşmuştur. Tyanalı Apollonius bu gizli Mantic ilminin bilinen en ünlü ustasıydı ve bazıları ilk kez olmak üzere sayısız muska ve tılsım hazırlamıştı. Bunların çoğu günümüzde bile Türkiye dahil birçok ülkede kullanılmaktadır.</p>

  <p class="block_5">Pisagorcular ve Orpicler Hindistan’daki bilge kişilerle ve Budistlerle de yakın ilişkiler kurmuşlar ve onların bazı öğretilerini benimseyerek bunları Batı’ya aktarmışlardı. Bu nedenle Trakya’da Dionisos geleneğine göre kurulmuş ve yönetilmiş olan Pisagorculuk Öğretisinde Hint ve İran kökenli -örneğin Meccusi (Ateşgede) ve Zerdüşt=Zora-hustra- öğeler vardı.<sup class="calibre4"><sup class="noteref" id="back_note_44"><a class="calibre2" href="../Text/index_split_059.html#note_44" title="44">44</a></sup></sup> Bu bağlantıların kurulabilmesinin nedeni Pisagor’un yaşadığı dönemde İran’a ve Hindistan’a kadar gitmiş olmasıyla, Anadolu’nun büyük kısmıyla Trakya’nın Hintli Kral Cyrus’un egemenliği altında olması da Hindistan ve muhtemelen Nepal-Tibet yakınlarına gitmişti. Apollonius, bu uzak ve ücra bölgelerde konaklayan bilge kişilerden ve bunların yüzyıllardır sürdüregeldikleri “<i class="calibre3">Büyü ve Sihir Kardeşliği</i>” merkezlerinde eğitim almıştır. (19. yy’da Teosofiyi kuran Helena Petrowska Blavatsky de uzunca bir süre bu merkezlerde bulunmuş ve eğitimden geçmiştir. Apollonius, Blavatsky’nin önderi kabul edilmektedir.)</p>

  <p class="block_5">Kilise bu geziler konusunda da bazı önlemler almış ve manipülasyonlar yapmıştır. Bugün bile yaygın olan bir inanca göre İsa Mesih Çarmıh’ta ölmemiş ve bugün Pakistan ve Hindistan arasında sorun olan Keşmir’e giderek yaşamış ve burada ölmüştür. Kilise, çıkarlarına uyduğu zamanlarda ve bölgelerde misyonerlik amacıyla bu masalı kullanmaktan çekinmemiştir. Örneğin o bölgelerdeki Müslüman halklar arasında bu inanç çok yaygındır ve Kilise bunu bildiği için Müslümanları Hıristiyanlaştırabilmek için de bu masalı kullanagelmiştir. Tıpkı Polonya’da ve Almanya’da yapıldığı gibi. Polonya’da sofu Katolik yığınlar İsa’nın Yahudi değil Polonyalı olduğuna ve Filistin’de değil Lehistan’da doğduğuna inanırlar. Hatta onlara göre İsa’nın mezarı bile Polonya’da yerini sadece Papalar’ın bildikleri bir yerdedir. Almanlar ise 9-11. yy’lar arasında Avrupa’da en son Hıristiyanlaştırılan boylardı. Kilise bunlara da İsa’nın mavi gözlü, sarı saçlı, iri atletik yapılı bir Toton Prensi olduğu yalanını söylemişti. Hitler döneminde Naziler, İsa’nın Yahudi değil, Alman Prensi olduğunu düşünüyorlar ve buna yürekten inanıyorlardı.<sup class="calibre4"><sup class="noteref" id="back_note_45"><a class="calibre2" href="../Text/index_split_060.html#note_45" title="45">45</a></sup></sup></p>

  <p class="block_5">Oysa İsa bırakın Hindistan’a ve İran’a gitmeyi Yahudi -gerçekte Roma egemenliğindeki- yerleşim bölgelerindeki iki küçük Filistin kasabasının dışına bile çıkmamıştı. Ayrıca ne İran’lılarla konuşabilecek kadar yabancı dil bilgisi ne de Brahmanlar’la anlaşabilecek kadar Budizm/Hinduizm bilgisi vardı. İncil’de İsa’ya atfedilmiş olan mucizelerin tamamına yakını tarihsel belgelerle ve kayıtlarla kesin olarak belirlenmiş olduğu üzere, gerçekte, Anadolulu Asklepios, Herakles ve Dionisos’a dayanmaktaydı, onların öğretilerinden “<i class="calibre3">Plagiarism=lntihalcilik</i>” yoluyla alınmışlardı. İsa’nın gerçekte bunlarla hiçbir ilgisi yoktu.<sup class="calibre4"><sup class="noteref" id="back_note_46"><a class="calibre2" href="../Text/index_split_061.html#note_46" title="46">46</a></sup></sup> Tıpkı “<i class="calibre3">Kutsal Mandylion</i>” olayında da olduğu gibi.</p>

  <p class="block_7">* * *</p>

  <p class="block_5">Doğu Roma İmparatorluğu’nun yeni Bizans’ın tarih sahnesine çıkışı bir bakıma “<i class="calibre3">Doğulu Greklerin Latin Batı dan aldıkları rövanştı”</i>,<sup class="calibre4"><sup class="noteref" id="back_note_47"><a class="calibre2" href="../Text/index_split_062.html#note_47" title="47">47</a></sup></sup> Ve Bizans gerçekte tarih sahnesine çıkabilmek için Antikite’nin renkli kültür, sanat, felsefe ve siyaset akımlarını barındıran Anadolu’daki Pagan Hellen uygarlığını sona erdirerek “<i class="calibre3">Devlet</i>” olabilmiştir. Ordudan sanata, siyasetten ticarete kadar hemen her alanda en az 7. yy’a kadar Doğu Roma İmparatorluğu kendilerini Grek veya Hellen değil (Konstantin’in İstanbul’u Yeni Roma olarak kurduğu gerekçesiyle) Romalı kabul ve beyan eden imparatorlar ve devlet adamları tarafından yönetilmişti. (Bu durum İ.S. 578’de İmparator 2. Justin’in ölümünden sonra değişti). İlginçtir ki Grek asıllı olduğu bilinen ilk İmparator Tibere (578-582) idi ve sonraki yüzyıllarda 11. yy’a kadar yani Comnenos, Arigelos, Paleolog ve Cantacuzen hanedanlarına kadarki dönemde hiçbir Grek Bizans’ta imparatorluk yapmamıştı. Bu nedenle Bizans’ın tam anlamıyla Hıristiyanlaştırılması da gerçekleşmemişti. Öyle ki Bizans İmparatorlarının Hıristiyanlığın en üst temsilcisi olduğunu belirten “<i class="calibre3">pistos en Theo basileus</i>” (Basil Tanrı’ya sadıktır) ibaresi de ilk kez 627 yılında imparator Heraklius döneminde kullanılmaya başlanmıştı.<sup class="calibre4"><sup class="noteref" id="back_note_48"><a class="calibre2" href="../Text/index_split_063.html#note_48" title="48">48</a></sup></sup> Ondan öncesinde Bizans’ta ve büyük ölçüde Anadolu’da Hıristiyanlık ve Pagan Hellenizmi vardı -şu farklı ki, Hıristiyanlar Çok-Tanrılı Hellenlere korkunç baskı ve zulüm uyguluyorlardı, kendi Tanrıları İsa Mesih adına!</p>

  <p class="block_5">11. yy’ın ikinci yarısından itibaren (1054 olaylarından sonra) Bizans’ta Hermetik düşünce neredeyse Ortodoksluğun temel değişmezi olmuştu. Dolayısıyla birçok uydurma tören ve hurafe de üretilmiş ve bunlar da kutsanmaya başlanmıştı-ki gerçekte bu tip batıl malzemenin ne Hermetizm ile ne de Ortodoksluk ile bağı vardı. Bu çalkantılı değişim döneminde Ortodoks Kiliselerinde, Katolik Kiliselerinde görülmeyen ve görülmesi de düşünülmeyecek olan imajlar, ikonlar ve resimler yer almaya başlamıştı. Örneğin 11. yy’ın sonlarına doğru inşa edilen bazı kiliselerde kubbenin ortasına 1000 yıldır konulmamış bir mozaik konulmaya başlandı. Bu yine bir Deesis’ti. O döneme kadar kubbenin ortasına kutsal yapı geleneği dekoru olarak daima Meryem ve kucağındaki bebek İsa resmedilirken, ilk kez Anadolu’da orta kubbenin (apse) içine Meryem-Tanrı’nın Oğlu İsa- Vaftizci Yahya üçlüsü konulmaya başlamıştı. Bu sıradan bir değişiklik gibi görülmemelidir, çünkü bir anlamda Trinite’nin öneminin ikinci plana atılmasıdır ve onun yerine Deesis’in yerleştirilmesidir. Bu değişimin ilk örneği yine Anadolu’daki Göreme’de (Kapadokya) bulunan Karanlık Kilisedir (Darkchurch). Bu kilise ve ona kardeş olarak aynı yıl içinde inşa edilen Elmalı ve Tokalı Kiliseleri’ne de garip imajlar konulmuştu. Örneğin Tokalı Kilisesi’nde çıplak bedeni sadece saçlarıyla örtülü bir Meryem resmi vardır. Bu Meryem, gerçekte İsa’nın annesi ve Tanrı’nın eşi (Theotokos) değil İsa’nın Gnostik Hıristiyanların inançlarına göre evlenerek Sarah adında bir de kız çocuğu olduğu iddia edilen Maria Magdelena idi (Mecdelli Meryem/ Eski Fahişe). İlginçtir ki, Papalar, Patrikler ve tüm Kilise Babalan 1962 yılında sona eren 2. Vatikan Konsili’nin nihai oturumuna kadar bu ikinci -bu ikilinin dışında İncil’lerde başka Meryem’ler de var ama kimin kim olduğu belli değildir- Meryem’in eski bir fahişe olduğunu sonradan nadim olarak İsa’nın Havarileri’ne Havarilik yaptığını iddia ve beyan etmişlerdi. 1962 yılından sonra bu Meryem ile ilgili olarak yer alan karalayıcı ifadelerin gerçekte doğru olmadığı ve bunların 4. yy’da Kilise’nin “<i class="calibre3">Kadın Düşmanı</i>” yöneticileri tarafından uydurularak İncil’e eklenmiş ifadeler olduğu konuyu yıllardır sorgulayan ilahiyatçılar tarafından kanıtlandı.<sup class="calibre4"><sup class="noteref" id="back_note_49"><a class="calibre2" href="../Text/index_split_064.html#note_49" title="49">49</a></sup></sup> (Nedir ki Papalık bu gerçeği henüz açıkça kabullenerek resmi bir açıklama yapmamış ve İncil’de de gerekli değişiklik henüz yapılmamıştır.)</p>

  <p class="block_5">Karanlık Kilise’deki bu Deesis Hıristiyan Dogmatique’i ve “<i class="calibre3">Canonları</i>” (yönetmelik, nizamname) itibariyle bir “<i class="calibre3">Latria</i>” (sadece Tanrı’ya gösterilmesi gereken saygı ve tapınış) değil bir “<i class="calibre3">Dulia</i>” (kutsal kişilere ve Kilise’nin başına gösterilen saygı) konumundadır ve ilginçtir ki tam orta Kubbededir, yani Tanrı’nın bulunması gereken yerde. Kaldı ki Vaftizci Yahya da yine bazı iddialara göre İsa Mesih’in yol açıcısı değil tam tersine Onun “<i class="calibre3">rakibi</i>” olan kişidir!</p>

  <p class="block_5">İşte Göreme’de volkanik taşların içine oyularak yapılmış olan Karanlık Kilise’de (penceresiz öldüğü için) bir de “<i class="calibre3">Mandylion</i>” vardır. Bu sözcük Kutsal -Bez, Kutsal Örtü anlamına gelmektedir. Kilisedeki beşinci bölümde kuzey taraftaki “<i class="calibre3">Diaconicon</i>” diye bilmen duvardadır.(Bkz:Ek).<sup class="calibre4"><sup class="noteref" id="back_note_50"><a class="calibre2" href="../Text/index_split_065.html#note_50" title="50">50</a></sup></sup></p>

  <p class="block_5">Mandylion’da İsa’nın yüzünün alın, saçlar ve yanlarıyla çene kısmı görülmekte, ağız, burun ve gözleri tahrip edilmiş olduğu için görülmemektedir. Kumaş motifiyle resmedilmiş olan bölümdeki tüm simgeler ilginçtir ki, Pisagorculuğun sayılarının ve geometrisinin sembollerini yansıtmaktadırlar ve bunların diğer bir kilisede benzeri yoktur. Kumaş deseninin iki akıntısında dokuzar yarım küre ile iç bölümünde yedi adet tam küre motifi bulunmaktadır. İki akıntıda üzerleri sıva ile kapatılmış ve okunması mümkün olmayan ama görülebilen kısımlarından anlaşıldığı kadarıyla stilize edilmiş Suriye Aramicesi ile yazıldığı anlaşılan metinler vardır. Üstünde İsa’nın “<i class="calibre3">pantocrator</i>” (tipik Bizans ikonoplastik deyişi: İsa, Kadiri Mutlak Tanrıdır anlamına gelir) yazısı görülmektedir. Hıristiyan geleneğine göre bu Mandylion’un öyküsü şöyledir: Bu, İsa’nın bizzat kendisi tarafından yapılmış ve kendi yüzünü gösteren ilk ve tek “<i class="calibre3">emanettir</i>”. İsa’nın kendi portresini yapması da ilginç bir anlatımla aktarılmaktadır. Buna göre Edessa (Urfa) Kralı Abgar veba hastalığına tutulmuştur. (Bu hastalık Hıristiyan-Yahudi kutsal kitaplarında ve metinlerinde en çok başvurulan onulmaz hastalık tipidir. Musa’nın kız kardeşi Miriam da vebaya yakalanır, sonra Musa’nın Tanrı’ya rica etmesi üzerine düzelir.) Tanrının Oğlu’nun yeryüzüne indiğini duyan Kral Abgar derhal bir elçi gönderip (herhalde Nasıra’ya/ Filistin’e) İsa’dan gelip kendisini iyileştirmesini ister. Kral Abgar ekler: “Eğer işlerinin çokluğundan dolayı gelemezse gönderdiğim elçi Onun bir resmini yapıp bana getirsin. Ben o resme bakıp iyileşirim!” Ne yazık ki İsa Mesih’in daha önemli işleri vardır Nasıra ve çevresinde, dolayısıyla Tanrının Oğlu bulunduğu yerden ayrılıp Kralın ayağına gidemez(!) Ama Urfalı ressam elçi de İsa’nın portresini yapamaz. Neden? Çünkü İsa’nın yüzünde öyle bir “<i class="calibre3">Nur</i>” vardır ki elçinin gözleri geçici olarak kamaşır ve körleşir. Bunu gören Tanrının Oğlu gülümser ve kendisine su getirilmesini ister. Bu su ile yüzünü yıkar ve boynundaki atkıyı/örtüyü çıkarıp bununla yüzünü kurular, işte ne olursa o zaman olur ve İsa’nın yüzü olduğu gibi bu Mandylion’a çıkar. (Tıpkı Torino’daki kefen / Mandylion öyküsü gibi) Urfa’lı ressam-elçi bu Mandylion’u alıp Kral Abgar’a götürür. Kralın vebadan kurtulup kurtulamadığı meçhuldür, ama bu olaydan 1000 yıl sonra Mandylion’un Karanlık Kilise’nin duvarına resmedildiği kesinlikle bilinmektedir. Bu öykü Bizans ikona geleneğine uygundur ve kutsal kişiler (Azizler) de İsa’dan sonra “<i class="calibre3">Şifacı</i>” (Theumaturg) olarak hizmet vermişlerdir Bizanslılara!</p>

  <p class="block_5">Bu öyküde kendisinden söz edilen şifacı gerçekten de İsa Mesih olabilir mi? Yoksa yine tipik bir Bizantinizm sonucu gerçek bir şifacı yine İsa Mesih mi yapılmıştır Kilise tarafından? Mandylion’daki tüm desenler pisagorcu sistemin simgeleridir. Bu bir.</p>

  <p class="block_5">İsa, alt ucu olmayan bir haçın ortasında ve üstünde resmedilmiştir. Kilise’nin anlattığı masala göre İsa sağken elçiyi kabul etmiş ve konuşmuştur -Haç’a gerildiği sırada değil! Öyleyse bu Haç neyin nesidir? İsa sağlığında çarmıha gerilerek vahşice öldürüleceğini kendisi bile bilmiyordu- ya da Tanrının Oğlu olduğuna göre biliyordu ama bunu korkmasınlar diye Havarilerine söylememişti? Gerçekte bilmiyordu, neden? Çünkü İsa Yahudiydi ve öldürüleceğini bilse bile bunun Romalıların eliyle çarmıha gerilerek değil, Yahudi şeriatına göre Yahudiler tarafından taşlanarak olacağını (recm yoluyla) düşünmüştü, denilebilir. Suçu ve yargılanışı itibariyle İsa, Roma’ya karşı değil Yahudi şeriatına karşı suç işlemişti ve bunun cezası da recm idi, Yahudiler aynı dinden olan bir kardeşlerini, çarmıh ile öldürmezlerdi. Bu kesin yasaktı. Bu iki.</p>

  <p class="block_5">Ortodoks inancına göre İsa’nın başının etrafında “<i class="calibre3">Nimbus</i>” denilen ve Onun Tanrının Oğlu olduğunu simgeleyen bir “<i class="calibre3">Halo</i>” (daire) bulunması gerekirdi. Bu Nimbus’un üzerinde hiçbir desen olamazdı. Nitekim kilisedeki bütün resimlerde bu halo vardır, sadece bu Mandylion’da yoktur. Yani resimdeki kişinin en belirgin özelliği- Tanrının Oğlu olmak- nedense belirtilmemiş, dolayısıyla dünyevi/seküler bir portre çizilmiştir. Bu üç. Mandylion da ilginçtir ki yedi adet tam daire İsa olduğu söylenilen kişinin başının etrafına değil yüzünün iki yanına koyulmuştur. Bu daireler hiçbir Hıristiyan ikonografisine uygun değildir. Tamamı Hermetik Öğretiye ait sembollerdir. Pisagordan başlayarak Plato’ya kadar gelen Hermetik Gizli Öğretide bu daireler “<i class="calibre3">güneş’in</i>” ve “<i class="calibre3">ay</i>”ın yedi halini tasvir ediyorlardı. Dairelerin etrafına yerleştirilmiş olan küçük noktalar ise yıldızları gösteriyordu. Bunlar Antik Hellen dini inanç sistematiğindeki (Paganist) en bilinen en klasik simgelerdiler. Dahası Plato, kendi eseri kayıp uygarlık “<i class="calibre3">Atlantis</i>”‘de Mandylion’da görülen daireleri kullanarak bunların Atlantis’in güneşi ve ay’ı olduğunu yazmıştı. Bu dört.</p>

  <p class="block_5">Gene Mandylion’daki daireler aynı zamanda Alşimist Hermetistlerin sembolleriydi. Geleneksel olarak bir kişinin Alşimist ya da Hermetist olduğunu göstermek için yüzünün iki yanına yedi adet daire konurdu. Bu güneş ve ay’ın onu kötülüklerden koruyacağına inanılırdı. Bu beş.</p>

  <p class="block_5">Tüm Mystic akımlarda olduğu gibi Pisagorculukta ve Paganist Hermetizmde de Tanrı’nın sembolü Mandylion’da görülen daire idi. Buna göre başlangıç ve sonu olmayan geometrik yapı daire, Tanrı demekti— çünkü merkezi, başlangıcı ve sonu hem her yerde hem de hiçbir yerdeydi. Bu daireler Anadolu’daki tüm Apollo Mabedleri’nin kapılarının üstünde duruyordu. Ve bu mabedler de “<i class="calibre3">Bu</i>” işaretlerinden dolayı “<i class="calibre3">Şifahane</i>” (modern hastane) olarak biliniyorlardı. Apollo ise tüm Anadolu’daki en güçlü “<i class="calibre3">Şifacı</i>” ve ilginçtir ki “<i class="calibre3">Kurtarıcı</i>” idi. Kilise’nin İsa’ya atfettiği iki temel özellik gerçekte (şifacılık ve kurtarıcılık) Apollo’ya aitti. Bu da altı.</p>

  <p class="block_5">Dairenin karşıtı karedir. Daire Tanrısallığı simgelerken, Kare yeryüzüne ait oluşu, seküler olanı simgeler. Mandylion’da yedi daire ve üç kare vardır. Kutsal Nimbus yerine Kare/Haç konulması, İsa’yı sağken Haç’a gerilmiş göstermektir. Çünkü Haç’ın alt ucu yoktur. Bu İncil’de anlatılanlara ters düşmektedir. Dairelerin arasına konulmuş olan Haç motifleri ise on iki köşeli Haçlardır ve sekiz adettir. Bu sekiz Haç gerçekte İsa Mesih’e ait ezoterik/ Apokaliptik tek göndermedir. Şöyle ki İncil’de kötülüğün sayısı 666 olarak verilmiştir, buna karşılık iyilik İsa’da özdeşleşmiş olan 888’dir. Mandylion’daki yüzün İsa Mesih’e ait olmayacağı kesindir. Çünkü 1. yy’da Anadolu’daki en ünlü şifacı Apollonius idi, öyle ki İsa’nın adı kendi küçük Filistin topraklarında bile bilinmiyordu. Apollonius Roma İmparatorlarıyla muhatap olurken -en az 5 imparatorla- İsa’nın adını onu yargılayan Yahudi Kralı Herod bile duymamıştı! Kaldı ki Tyana, (modern Kemerhisar) Urfa’ya Filistin’den çok daha yakındı. En önemlisi Edessa Kralı’nın 1. yy’da bir yahudiden şifa umması mümkün değildi, çünkü Urfa/Harran o sırada dünyadaki en önemli Tıb ve Hermetik Bilim Merkezi konumundaydı. Abgar Hanedanı, Edessa’da İ.Ö. 2. yy’ın sonundan itibaren egemen olmuştu. Edessa, Roma Eyaleti sayılan, Suriye kökenli ‘<i class="calibre3">Osrhoene’</i> bölgesinin başkentiydi. Sanat ve kültüründe Hellenizm etkiliydi; dili Suriye Aramicesiydi.<sup class="calibre4"><sup class="noteref" id="back_note_51"><a class="calibre2" href="../Text/index_split_066.html#note_51" title="51">51</a></sup></sup> Edessa’da, tıpkı İstanbul’daki gibi büyük bir hipodrom/kenti koruyan altı büyük kale, bir geniş forum, tiyatro ve dönemin belki de en güçlü tıp merkezi olan bir hastanesi vardı.<sup class="calibre4"><sup class="noteref" id="back_note_52"><a class="calibre2" href="../Text/index_split_067.html#note_52" title="52">52</a></sup></sup> Edessa, pagan mimari anlayışına” göre kurulmuş bir kentti. İlginçtir ki, İsa’nın döneminde İsa ile mektuplaştığı - elçi aracılığı ile - söylenen Abgar, Hıristiyan değildi. Bilinen ve Bizans kaynaklarına göre belgelenmiş ilk Hıristiyan Kralı Edessa’da VIII. Abgar’dı. Bu Kral İ.S.207 yılında Roma’ya bir ziyarette bulunmuş ve bundan sonra Hıristiyanlığı Edessa’ya getirmişti.<sup class="calibre4"><sup class="noteref" id="back_note_53"><a class="calibre2" href="../Text/index_split_068.html#note_53" title="53">53</a></sup></sup> Kral’ın Roma’ya ziyareti sırasında İmparator Septim- Severus idi ve işte bu İmparator’un eşi olan İmparatoriçe Julia Domna Tyanali Apollonius’un hayatını kitaplaştırmıştı. Kral’ın Roma’yı ziyaretinden yaklaşık 20 yıl sonra, Roma’da İmparatorluk Arşivi’nde Apollonius’un kendi yazdığı kitaplardan oluşan özel bir bölüm kurulmuştu. (İ.S. 220) İmparator ve eşi Hıristiyan değil Pagandılar. “<i class="calibre3">Mandylion</i>” ve mektuplaşma öyküsü, ilk kez Sylvia Aetheria tarafından 4. yy’ın sonlarında ortaya atılmıştır. İznik Konsili’nden (325) yaklaşık 70 yıl sonra! (İsa’ya Abgar’ın elçisinin geldiği ve/veya İsa ile Abgar arasında yazışma(lar) olduğu Yeni Ahit’in hiçbir yerinde zikredilmemiştir.)<sup class="calibre4"><sup class="noteref" id="back_note_54"><a class="calibre2" href="../Text/index_split_069.html#note_54" title="54">54</a></sup></sup> Konstantin’in topladığı bu Konsil’den sonra çok güçlü bir Hıristiyanlaştırma Kampanyası ve zorlaması başlatılmıştı. Anadolu’daki tüm Pagan ve Hellenistik kültür bu kampanya sırasında ya yok edilmiş ya da Hıristiyanlaştınlarak “<i class="calibre3">Bizans</i>”ın malı yapılmıştı. Nedir ki, özellikle 5. yy’da Anadolu’da Paganist-Hermetik kültür birçok bölgede, bu meyanda Suriye ve Urfa’da direnmeye devam etmişti. W.H.C. Frend’in de belirttiği gibi, özellikle Fırat ve çevresinde, başta düş yorumculuğu ve horoskop okuması geleneği o kadar güçlü bir İnanç-Sistematiği idi ki, İ.S. 2. yy’da bu bölgede “Ölümsüz Pagan Tanrılarının” güçlerine inanmamazlık etmek “Ateizm” sayılıyordu.<sup class="calibre4"><sup class="noteref" id="back_note_55"><a class="calibre2" href="../Text/index_split_070.html#note_55" title="55">55</a></sup></sup> Urfa ve çevresinde, yine Frend’in belirttiğine göre, her evde bir horoskop takvimi vardı ve bunun aracılığıyla kimin hangi gün ve nerede ölebileceği “bile” (!) hesaplanabiliyordu.</p>

  <p class="block_5">Urfa, burası çok önemlidir ki, 1. yy’dan en az İ.S. 579 yılına kadar Apollo kültüne bağlı kalmıştı. Şöyle ki Bizans belgelerine göre, 579 yılında Urfa valisi Anatolius, bir ihbar üzerine Pagan geleneklerine bağlı olduğu ve gizlice bu dini yaydığı iddasıyla idam edilmişti.<sup class="calibre4"><sup class="noteref" id="back_note_56"><a class="calibre2" href="../Text/index_split_071.html#note_56" title="56">56</a></sup></sup> Anatolius, Bizans tarafından atanmış bir vali olmasına rağmen Zeus için törenler düzenletmiş ve bunlara bizzat katılmıştı.</p>

  <p class="block_5">Ama Vali Anatolius’a yönetilen en ağır suçlama şuydu. O dönemin Monofisit (Ermeni) tarihçisi Efesli John’un anlattığına göre Vali Anatolius, İsa’nın portrelerini yaptırmış ama bunların Apolla’ya benzetilmelerini ve onu temsil edecek şekilde sembollerle süslenmesini istemişti. Dolayısıyla da Vali ve Edessa halkı, Kilise’nin ve Bizans’ın zulmünden kurtulmak için, İsa’ya tapar gibi yaparak kendi “Öz” dinsel inançlarına olan bağlılıklarını sürdürmüşlerdi. Portrelerde görülen kişi İsa gibi dursa da gerçekte o değildi, Apollo’ydu çünkü Edessalılar kendilerine kılıç zoruyla dayatılan Tanrı’nın Oğlu’nun dini Hıristiyanlığa ve onun Tanrı’sı İsa’ya hiç bağlanmamışlardı.<sup class="calibre4"><sup class="noteref" id="back_note_57"><a class="calibre2" href="../Text/index_split_072.html#note_57" title="57">57</a></sup></sup> Vali ve Edessalılar korkudan “<i class="calibre3">Takiyeci</i>” olmuşlardı. (Edessalı İsa portresi için bkz: Ek)</p>

  <p class="block_5">Kral Abgar’ın yaşadığı dönemde gerçekten de yaşamış ve Apollo mabedlerinde gizli eğitimden geçerek Şifacı olarak kabul edildiği için kendisine “<i class="calibre3">Apollo’nun Oğlu</i>” denilen bir kişi vardı: Tyanalı Apollonius.</p>

  <p class="block_5">İsa Mesih’in ise gerçekten de yaşayıp yaşamadığı, İncil’deki o sözleri söyleyip söylemediği bile belli değildir. Tersine tüm belgeler onun hiç var olmadığını ve tüm İsa Mesih öyküsünün Kilise Babaları ve Aziz Paul tarafından uydurulduğunu göstermektedir. İki İngiliz araştırmacının yazdıkları gibi, “<i class="calibre3">Son iki bin yıldır İsa’nın dini Hıristiyanlık olacağına gerçekte Tyanalı Apollonius’un dini son ikibin yılımıza damgasını vurabilirdi ama o unutuldu”.</i><sup class="calibre4"><sup class="noteref" id="back_note_58"><a class="calibre2" href="../Text/index_split_073.html#note_58" title="58">58</a></sup></sup></p>

  <p class="block_5">Şimdi artık “<i class="calibre3">Hangi İsa</i>?” diye sorabiliriz.</p>

  <p class="block_17" id="calibre_pb_9">&nbsp;</p>
</body>
</html>
