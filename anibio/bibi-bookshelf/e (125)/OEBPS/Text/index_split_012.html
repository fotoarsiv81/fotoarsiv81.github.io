<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Tyanalı Apollonius</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_24" id="id_Toc398999425">2.1. Aldatılanlar ve Aldananlar</p>

  <p class="block_22">&nbsp;</p>

  <p class="block_23">“Your ancestors were good</p>

  <p class="block_23">men, your present estate you</p>

  <p class="block_23">may well loathe”</p>

  <p class="block_25">&nbsp;</p>

  <p class="block_23">“Atalarınız iyi insanlardı,</p>

  <p class="block_23">şimdiki halinize bakıp</p>

  <p class="block_23">yerinebilirsiniz.”</p>

  <p class="block_25">&nbsp;</p>

  <p class="block_23">Apollonius to the Melesians</p>

  <p class="block_30"><i class="calibre3">XXXIII (</i><sup class="text_1"><sup class="noteref" id="back_note_83"><a class="calibre2" href="../Text/index_split_098.html#note_83" title="83">83</a></sup></sup><i class="calibre3">)</i></p>

  <p class="block_4">&nbsp;</p>

  <p class="block_5">Garip ama gerçektir ki, Doğu Roma İmparatorluğu’nun yaklaşık 1000 yıllık varisi ve uzun bir süre de sürdürücüsü, koruyucusu ve geliştiricisi olduğu dinsel sistematik, sadece 14 yıl içinde çöktü ve yerini Hıristiyanlığa bıraktı. Tarihin belki de en ilginç gelişmelerinden biri budur. Bu 14 yıllık dönem Hıristiyanlara hoşgörü göstermeyen Galerius’un (Sezar statüsündeki Roma Yöneticisi) I.S. 311 yılında yayınladığı “<i class="calibre3">Müsamaha Fermanı</i>” (Edict of Toleration) ile Büyük Konstantin’in I.S. 325 yılında topladığı İznik Konsil’i arasında geçen dönemdir. Hıristiyanlar kendilerine “<i class="calibre3">Müsamaha</i>”<sup class="calibre4"><sup class="noteref" id="back_note_84"><a class="calibre2" href="../Text/index_split_099.html#note_84" title="84">84</a></sup></sup> gösterileceğini İmparatorluğun en üst düzey yöneticilerinden öğrenince tüm gayretlerini İmparatorluğun merkezini ele geçirmeye yönelttiler. Eğer Roma İmparatorluğu’nu yöneten “<i class="calibre3">Tetrarşi=Beşli yönetim</i>” den bir İmparatoru Hıristiyan yapabilirlerse, halkın %99’u Paganist de olsa önünde sonunda tüm İmparatorluğu ele geçirebileceklerini sezinlemişlerdi. Onların tercihi genç Konstantin oldu. Sonuçta onu zafere götürdüler ve o da Hıristiyanlığa en büyük katkıyı yaptı. İlginçtir ki Konstantin Hıristiyanlığın en belirleyici, en önemli ve ilk “<i class="calibre3">Ekümenik</i>” Konsili’ni toplayıp, buna başkanlık ettiği İ.S. 325 yılında henüz Hıristiyan olmamıştı. “<i class="calibre3">Azizler Kitabında</i>” (Book of Saints) belirtildiği üzere Konstantin, ölümünden-belki de öldükten sonra- sadece birkaç dakika önce, yatağının başında nöbet tutan kişilerin arasında bulunan bir papazın, üzerine su sıçratmasıyla- dini vecibeler yerine getirilmeden- “<i class="calibre3">Vaftiz</i>” edilmişti!<sup class="calibre4"><sup class="noteref" id="back_note_85"><a class="calibre2" href="../Text/index_split_100.html#note_85" title="85">85</a></sup></sup> Yine ilginçtir ki, bu Konsil’i topladığı için “<i class="calibre3">Vaftiz Edilmemiş Hıristiyan</i>” (bu nasıl oluyorsa) Konstantin, Doğu Kiliseleri tarafından İsa’nın 12 Havarisi’ne eklenerek -Aziz Paul’u dışlayarak - 13. Havari kabul edilmiştir. Konstantin İznik Konsili’ni 20 Mayıs 325’te toplantıya çağırmıştı ve 21 Mayıs’ta açılan Konsil’e bizzat kendisi başkanlık etmişti. Bu nedenle de gerçekte Pagan dini “<i class="calibre3">Solar Monotheizmine</i>” bağlı olan İmparator’un başkanlığında toplanan bu ilk Hıristiyan Ekümenik Konsü’i, bugün de yürürlükte olan ve vazgeçilemez ve değiştirilmesi teklif dahi edilemez kararlar almıştı. Tahmin edilebileceği üzere, 21 Mayıs tarihi de Ortodoks ve diğer Doğu Kiliseleri’nde “<i class="calibre3">Aziz Konstantin</i>” günü olarak günümüzde de kutlanmaktadır. Konstantin sadece imparator değil aynı zamanda, Hıristiyanlığın önemli Azizlerinden biri yapılmıştı.</p>

  <p class="block_5">Bu ilginç İmparatorun yaşamına kısaca göz atmakta yarar vardır. Çünkü nasıl bir egemenin yönlendirdiği, beğenmediği kararları değiştirdiği, beğendiklerini -kendisinin ve devletin çıkarlarına uyanları onaylayarak “<i class="calibre3">Hıristiyan Amentüsü</i>”ne eklediği ancak böylelikle anlaşılabilir. İsa Mesih’in ilk saf ve masum “<i class="calibre3">inançları</i>” Konstantin gibi bir adamın kesin buyrukları doğrultusunda nasıl “<i class="calibre3">Yeni Din</i>” haline gelmiştir, bu Konsil’de bunu iyi anlamadan, İmparatorluk sınırları içinde bu Konsil’den sonra yaşananları anlayabilmek de kavrayabilmek de olası değildir. Diğer bir anlatımla günümüzdeki Hıristiyanlığın özünün ve kurgusunun yapılışında kimler etkili olmuşlardı ve bu etkili kişilerin en tepesinde yer alan İmparator Konstantin “<i class="calibre3">Nasıl</i>” bir kişiydi ve “<i class="calibre3">Nasıl</i>” bir Hıristiyanlık kurdurmuştu, bunu görelim. Şunu da ekleyelim ki, Konstantin, İznik Konsili’ni toplarken, yönetirken ve kararları onaylar ya da red ederken Hıristiyan değildi ve “<i class="calibre3">Pontifex Maximus</i>” (tüm inançların ve dinlerin baş rahibi) sıfatını taşıyordu. Konstantin bu Konsil sırasında sadece Hıristiyanların değil, aynı zamanda Paganizmin de “<i class="calibre3">Baş Rahibiydi</i>”<sup class="calibre4"><sup class="noteref" id="back_note_86"><a class="calibre2" href="../Text/index_split_101.html#note_86" title="86">86</a></sup></sup></p>

  <p class="block_5">İstanbul’u (Constantinople) “<i class="calibre3">Yeni Roma</i>” olarak kuran ve tarihe I. Konstantin ya da Büyük Konstantin tanımıyla geçen İmparator, Roma İmparatorluğu’nun iki ünlü yöneticisi Diocletian ve Maximian’ın kurdukları sistemin egemenliğinin sürdüğü İ.S. 270-305 yılları arasında siyasal formasyonunu edinmişti. Geçerken belirtmekte yarar var ki, Bizans (Byzantium) Konstantin tarafından kurulmuş bir kent ya da Devlet değildi. İmparator Konstantin’den çok önce Roma İmparatorluğu’nun uzak bir ek yerleşim alanı olarak İstanbul’da Haliç ve çevresinde “<i class="calibre3">Byzantium</i>” diye bir bölge vardı. Konstantin işte var olan bu “<i class="calibre3">Byzantium</i>” bölgesini genişleterek kent ölçülerine getirdiği bu yerleşim alanını Doğu Roma İmparatorluğu’nun Başkenti olan “<i class="calibre3">Yeni Roma</i>” (Constantin’in kenti) adıyla kurdu. (Tam tarihi 11 Mayıs İ.S. 330) Diğer bir anlatımla Bizans, Doğu Roma İmparatorluğu’nun ve/veya İstanbul’un adı değildir, küçük bir yerleşim alanının “<i class="calibre3">Yeni Roma</i>”nın kurulmasından önceki adıdır. Benzer şekilde Rus Çarları da, 1453’ten sonra, ilk iki Roma’nın, yani Tiber Nehri üzerindeki Roma ile Boğaziçi’ndeki Roma’nın göçtüklerini/tarihe karıştıklarını öne sürerek Moskova’yı “<i class="calibre3">Üçüncü Roma</i>” adıyla kurmuşlar ve Ortodoksluğun “<i class="calibre3">Tek</i>” koruyucusu olduklarını ilan etmişlerdi.<sup class="calibre4"><sup class="noteref" id="back_note_87"><a class="calibre2" href="../Text/index_split_102.html#note_87" title="87">87</a></sup></sup></p>

  <p class="block_5">Diocletian dönemi, yaklaşık son 100 yıldır süren çalkantılı dinsel tartışmalar sürecinin, Paganizm lehine değiştirildiği yıllardır. Eski Tanrılar yeniden canlandırılmışlar ve Hıristiyanlara baskı uygulanmıştı. İşte Constantin bu hareketli dönemde dünyaya geldi (İ.S. 275 veya 276). Onun doğduğu yılda imparator Tacitus ölmüştü ve ondan önceki imparatorlar tarafından ilan edilmiş olan “<i class="calibre3">Güneş Tanrısı</i>” Roma İmparatorluğu’nun “<i class="calibre3">Hakimidir</i>” şeklindeki kural Tacitus tarafından da güçlendirilmişti.<sup class="calibre4"><sup class="noteref" id="back_note_88"><a class="calibre2" href="../Text/index_split_103.html#note_88" title="88">88</a></sup></sup> O dönemde Romalı senatörlere de “<i class="calibre3">Güneş Tanrısının Oğulları</i>” deniliyordu! Konstantin’in yıldızı otuzlu yaşlarındayken İ.S. 304-305 yılından itibaren parlamaya başladı. O sırada Galerius ve Maximin Hıristiyanlara karşı yeni bir baskı kampanyası başlatmışlardı. Bu tartışmalar İ.S. 310-313 yılları arasında doruğa ulaştı. Bir yandan Pagan filozofları diğer yandan da onlara karşı ve devlet içinde gizli örgütlenmeler yapmış olan Hıristiyanlar vardı. Devleti içerden ele geçirmek için her türlü Makyavelizmi, Aziz Paul’un ünlü sözüne -“<i class="calibre3">Ben bir kişiyi kazanmak için, Yahudi’yle Yahudi, Paganla Pagan, Romalıyla Romalı olurum.”-</i> dayandırarak hareket eden Hıristiyanlara Devlet katından gelen en gizli destek Konstantin’in annesi Helena’dandı, ki o da, Doğu Kilisesi tarafından ölümünden sonra Azize ilan edilmişti/tıpkı oğlunun da Aziz yapıldığı gibi. İ.S. 310-313 yılları İmparatorluk sınırları içinde çok derin dinsel ayrışmaların yaşandığı dönemdi. Bu dönemde İsa Mesih, henüz resmen Tanrı’nın Oğlu olarak tescil edilmemişti. İmparatorluk sınırları içinde yaklaşık 2500 kadar farklı İncil vardı. Henüz “<i class="calibre3">Trinite=Teslis</i>” de kabul edilmemişti. Hıristiyan yazarlar, Porphyry gibi güçlü bir Pagan filozofa karşı, kendi dinlerini savunmakta zorlanıyorlardı.<sup class="calibre4"><sup class="noteref" id="back_note_89"><a class="calibre2" href="../Text/index_split_104.html#note_89" title="89">89</a></sup></sup> Öte yandan Porphyry, gerçek bir “<i class="calibre3">İnanç</i>” isteniyorsa bunun kurucusunun ünlü “Şifacı” Tyanalı Apollonius olması gerektiğini, İsa’yı hiç tanımadıklarını ve Gospeller’in de yalan-yanlış, cahilce metinler olduklarını vurguluyorlardı. Porphyry, İsa’ya atfedilen tüm mucizelerin, gerçekte Apollonius tarafından ortaya getirilmiş olduğunu ısrarla belirtiyordu.<sup class="calibre4"><sup class="noteref" id="back_note_90"><a class="calibre2" href="../Text/index_split_105.html#note_90" title="90">90</a></sup></sup></p>

  <p class="block_5">Konstantin’in içinde yetiştiği siyasi ortam, Diocletian tarafından başlatılmış olan reform çalışmalarıyla belirlenmişti. Buna göre, Diocletian İmparatorluğun iki Augustus ve iki Sezar tarafından yönetilmesini öngörmüştü. 4. yy’da bu sisteme “<i class="calibre3">Tetrarşi</i>” (Beşliyönetim) deniliyordu. Ve bu yönetim 100 idari-alanı denetim altmda tutuyordu. O dönemde bu 100 ilde, 12 Kilise-Alanı (Diosez) vardı. İmparatorluk’ta Doğu Bölgesi (ya da Müfettişliği=Prefectura praetorio per Orientum) Mısır, Libya, Trakya, Balkanlar ve Karadeniz’i de içine alan dev bir coğrafyayı kapsıyordu.<sup class="calibre4"><sup class="noteref" id="back_note_91"><a class="calibre2" href="../Text/index_split_106.html#note_91" title="91">91</a></sup></sup> Konstantin İ.S. 306 yılında işte bu bölgenin İmparatoru yapılmıştı ve ölümüne değin (337) kendisini hep bu Doğu Bölgesiyle özdeşleştirmişti... İtalya ve diğer bölgelerin de “<i class="calibre3">Egemeni</i>” olmasına rağmen.</p>

  <p class="block_5">4. yy’da Roma İmparatorluğunda büyük bir mali çöküntü yaşanıyordu. “<i class="calibre3">Para</i>” neredeyse sıfırlanmıştı.<sup class="calibre4"><sup class="noteref" id="back_note_92"><a class="calibre2" href="../Text/index_split_107.html#note_92" title="92">92</a></sup></sup> Konstantin bunu düzeltebilmek için ilkin askeri harcamaları kıstı, sonra da yeni bir para sistemi getirdi. Fazla ayrıntıya girmeden belirteyim ki, Konstantin, bürokrasiyi güçlendirerek “<i class="calibre3">Devletçilik</i>” ilkesini hayata geçiren ilk imparator olmuştur. Ostrogorsky’nin de belirttiği üzere, Konstantin’in Devletçilik anlayışının koruyucusu Orduydu. İmparator bu orduyu Barbar olarak nitelendirilen Alman=Cermen Kabilelerinden oluşturmuştu.<sup class="calibre4"><sup class="noteref" id="back_note_93"><a class="calibre2" href="../Text/index_split_108.html#note_93" title="93">93</a></sup></sup> Ve bunların Pagan tanrılarına büyük önem veriyordu. Nedir ki, Devletçiliği yerleştirebilmek için Konstantin kendi ailesinin mensupları da dahil (oğlu ve karısı) binlerce insanı gözünü kırpmadan idama gönderdi. Konstantin gibi Maximin de Augustus unvanını taşıyordu. Bu iki rakipten Maximin Porphyry’nin İsa’ya ve onu Tanrı yapmak isteyenlere karşı yönelttiği savları destekliyordu. Maximin, Hıristiyanlar tarafından hazırlanmış sahte bir metin olan “<i class="calibre3">Acts of Pilate</i>” (İsa’yı çarmıha gönderen genel vali) adlı yazılardan yola çıkarak Hıristiyanları “<i class="calibre3">Ateist</i>” ilan etmişti. Maximin ilk öğrenim okullarında okuyan çocuklara Hıristiyanlığın “<i class="calibre3">Barbarca</i>” olduğunu ve bu propagandaya kanılmaması gerektiğini öğreten dersler konulmasını sağlamıştı. Konstantin, Maximin’in aksine Hıristiyanları kendi çıkarlarına uydukları sürece koruyacağını açıklamıştı. Konstantin’in karşı olduğu dinsel akım, ilginçtir ki, Tyanalı Apollonius’un son büyük temsilcisi olduğu Hermetizm değil, son iki yüzyıldır özellikle de Roma Lejyonlarında çok etkili olan “<i class="calibre3">Mitraizm</i>” idi. Bu İran-Hindu kökenli dinsel inanç sistematiği İ.S. 4. yy’da başta Anadolu olmak üzere tüm Ortadoğu da, Mısır’da ve Balkanlar’da çok büyük taraftar kitlesine sahip olmuştu<sup class="calibre4"><sup class="noteref" id="back_note_94"><a class="calibre2" href="../Text/index_split_109.html#note_94" title="94">94</a></sup></sup> ve Konstantin bu İran etkisinin kendi İmparatorluk Bölgesi için Hıristiyanlıktan daha tehlikeli olduğunu hesaplamıştı. Mitraizm, Doğu Roma’da öylesine etkili olmuştu ki, Konstantin’den otuz yıl sonra İmparator olan yeğeni Julian (361- Apostate diye bilinir) 363 yılında çok gizli bir Mitraist örgüte üye yapılmıştı ve İstanbul’daki ilk gizli Mitra Mabedi (mithraeum) onun isteğiyle kurulmuştu. Julian kendisinin “<i class="calibre3">reenkarne</i>” (yeniden doğmuş) olmuş Mitra olduğuna inanıyordu.<sup class="calibre4"><sup class="noteref" id="back_note_95"><a class="calibre2" href="../Text/index_split_110.html#note_95" title="95">95</a></sup></sup> Julian dayısı Konstantin’i atalarının dinini “<i class="calibre3">cahillere</i>” teslim etmekle suçlamış ve Hıristiyanları baskı altına almıştı. Özetleyecek olursak, Büyük Konstantin yeni kurduğu kentini ve İmparatorluğunu baş düşmanı ve rakibi Persler’in etkisinden kurtarabilmek için Mitraizm’e karşı mücadele ederken, Hıristiyanlığın ne olduğu ve olmadığı henüz tam bilinmeyen Tanrı’sının tuzağına düşmüştü denilebilir. Kaldı ki Mitraizm’de de Hermetik öğeler vardı. Daha sonraki yüzyıllarda Bogomilizm (Bog= Bulgarca Tanrı demektir) adıyla anılan akımlar da Mitraizm’den Hermetizm’den ve aldıkları birçok unsuru öğretilerinin içinde görüyorlar ve savunuyorlardı. Öte yandan Apollonius da Mitraizm’i kendi kaynaklarından ve yerinde öğrenmiş bir filozoftu. Dolayısıyla onun Hermetik öğretisi içinde de Mitraik unsurlar vardı. Diğer bir anlatımla “<i class="calibre3">Dualizm</i>”i esas alan Mitraik öğretinin, örneğin “<i class="calibre3">Karanlık-Aydınlık Karşıtlığı”</i> ya da iyilik- kötülük, güzellik ve çirkinlik vd. gibi zıtlıkların Diyalektiği Hermetist Apollonius’un öğretisinde de sıkça yer alıyorlardı.</p>

  <p class="block_5">Nedir ki, Mitraik öğeler İsa’ya dayandırılan Hıristiyanlıkta da vardı. Şu farkla ki; bu “<i class="calibre3">Dualizm</i>” artık bir “<i class="calibre3">Trinite</i>” ye dönüştürülmüştü. Buna göre Baba Tanrı, herşeyin üstünde (above all) Oğul-Tanrı İsa, herşeyin yanında (by all) ve Kutsal Ruh da herşeyin içinde (in all) şeklinde formüle edilmişti. Dolayısıyla “<i class="calibre3">İyilik/ Kötülük”</i> vs. Diyalektiği, bir “<i class="calibre3">Zıtlar-Arası Mücadele</i>” değil ve/fakat İsa’nın “<i class="calibre3">varlığında</i>” çözümlenen O’nunla bütünleşildiği takdirde “<i class="calibre3">çözülen</i>” bir çelişkiyi temsil ediyordu. İsa “<i class="calibre3">kurtarıcı</i>” idi, İnsanoğlu’nun Adem ve Havva’dan beri başında olan ve onu yönlendiren “<i class="calibre3">İlk Günah</i>”la başlayan “<i class="calibre3">Çelişki</i>”yi çözecek olandı. (Bu “<i class="calibre3">İlk Günah</i>” masalı da bizzat Aziz Paul tarafından uydurulmuştu.) Zaten bu nedenle de tüm insanlığı bu çelişkiden kurtarmak için Baba Tanrı, kendi öz oğlunu insan suretinde zavallı insanların arasına göndermiş ve onun öldürülmesine seyirci kalmıştı. Hıristiyanlar bu esrarengiz olaya “<i class="calibre3">Grand Mysterium</i>” (Büyük Sır) diyorlardı. Uzlaşmaz çelişkilerin mücadelesini esas alan Mitraizm’e karşı Hıristiyanlık “<i class="calibre3">Uzlaşır</i>” bir “<i class="calibre3">Çelişki</i>” koymuştu.</p>

  <p class="block_5">İşte bu husus Konstantin için çok cazip bir “<i class="calibre3">Siyasi</i>” silahtı (leverage anlamında), kaldıraçtı. Bu “<i class="calibre3">Kaldıraç</i>”ı hayata geçirmek ve “<i class="calibre3">Uzlaşmaz Çelişkileri Yok Etmek</i>” amacıyla Hıristiyan önderlerinin İsa’ya biçtikleri “<i class="calibre3">Kurtarıcılık-Uzlaştırıcılık</i>” rolünü hayata geçirmek için kendisinin bu rolü üstlenmesi gerektiğini düşündü ve ünlü İznik Konsili’ni toplantıya çağırdı. Konstantin bu role çıkarken, tıpkı Aziz Paul gibi, Güneş’e Tapanlar ile Güneş’e Tapıcı, Hermelistler’le Hermetist ve Hıristiyanlarla Hıristiyan gibi davranmayı benimsemişti. Ünlü deyişle, tam bir “<i class="calibre3">Takiyye Ustası</i>” idi Konstantin. (Benzer bir model İ.Ö. 390’lı yıllarda Plato tarafından yazılmıştı. Sokrat davasını işleyen “<i class="calibre3">Euthyphron</i>” adlı çalışmasında Plato, Atina’da yargıçların “<i class="calibre3">Dinsizlikle</i>” suçladıkları Sokrat’ın karşısına, din konusunda birbiriyle çelişir gibi gözüken argümanları savunan bu kişiyi çıkartmıştı.)<sup class="calibre4"><sup class="noteref" id="back_note_96"><a class="calibre2" href="../Text/index_split_111.html#note_96" title="96">96</a></sup></sup></p>

  <p class="block_7">* * *</p>

  <p class="block_5">18 Eylül 324’te Konstantin, Boğazın doğu yakasında son rakibi Licinius’un ordusunu bozguna uğrattı ve Roma İmparatorluğu’nun tek ve mutlak egemeni oldu. Romalı Egemenler arasındaki bu son savaş, “<i class="calibre3">Chrysopolis</i>” savaşı diye tarihe geçti. Bu savaşta Licinius, Pagan tanrılarının adına, Konstantin ise “<i class="calibre3">Yeni Bir Devlet ve Yeni Bir Din</i>” kurmak idealiyle dövüştüler. Konstantin savaşı kazandı. Eğer Licinius kazansaydı yeryüzünde Hıristiyanlık diye bilinen -bugünkü haliyle- inanç bulunmayacaktı. Tarihin garip bir cilvesidir ki, Konstantin bir yandan Licinius’un “<i class="calibre3">Pagan Tanrıları</i>”na karşı savaşıyor, diğer yandan da Doğu sınırlarına komşu olan (Hıristiyan) Monofisit-Ermeni Krallığı’nı yıkmak için uğraşıyordu. Ama gerçekte Konstantin’in daha derin bir ideali vardı, Konstantin bir “<i class="calibre3">Devlet Tipini</i>” ve bir “<i class="calibre3">Dinsel Anlayışı</i>” tarihe gömmeyi planlamıştı.</p>

  <p class="block_5">Bu devlet, Hellenler’in “<i class="calibre3">Hıristiyan Devleti</i>” (L’etat Chretien) idi. Dinsel-Anlayış ise bu devleti yöneten siyasi yapıyla belirlenmişti. Buna göre Hellen Hıristiyanlığında Devlet ve Kilise ayrı ve “<i class="calibre3">Özerk</i>” yapıda ve statüde idiler. Konstantin ise Kilise’yi kesinlikle Devletin Yönetimi ve Denetimi altına almak amacındaydı. Tarihte “<i class="calibre3">Cezaropapizm</i>” diye bilinen bu sistem, Konstantin’den bu yana “<i class="calibre3">Devlet-Denetimindeki Din</i>” olarak “<i class="calibre3">Devlet Laisizmi</i>” şeklinde sürmektedir. Uygarlık tarihçisi, Gonzague de Reynold’un da belirttiği gibi, Hellenler’in Hıristiyan-Devleti, Konstantin’in ilkin İznik Konsili’ni toplaması, ardından da İmparatorluğun “<i class="calibre3">Başkent</i>”ini Roma’dan Küçük Byzantium bölgesine taşıyarak burada “<i class="calibre3">Yeni Roma</i>”yı kurmasıyla tarihe karıştı.<sup class="calibre4"><sup class="noteref" id="back_note_97"><a class="calibre2" href="../Text/index_split_112.html#note_97" title="97">97</a></sup></sup></p>

  <p class="block_5">Chrysopolis Savaşı sırasında bile Konstantin, “Hıristiyanların Tanrısı’nı, Roma Panteonu’na kabul ettirebilmek mümkün değildir,” diye düşünüyordu.<sup class="calibre4"><sup class="noteref" id="back_note_98"><a class="calibre2" href="../Text/index_split_113.html#note_98" title="98">98</a></sup></sup> Savaşa giderken Konstantin “<i class="calibre3">Güneş Tanrısı Yoldaşım</i>” (companion) olacak demişti! İmparator Konstantin için Devlet her zaman Kilise’nin üstünde bir değer ve anlam taşımıştı. Örneğin Hıristiyanların uyguladıkları “<i class="calibre3">Celibacy</i>” (evlenmeme koşulu) yönetmeliğini 320 yılında değiştirmişti. Benzer şekilde, atanacak olan piskoposları, Kilise değil, Devlet ve İmparator seçecekti. Ayrıca Pazar gününü “<i class="calibre3">Güneşin Günü</i>” (Sun Day) ilan ederek tatil yapmıştı. O döneme kadar eski Yahudi geleneğine göre Cumartesi günü tatil yapan ve kiliseleri dolduran Hıristiyanlar, Devlet zoruyla “<i class="calibre3">Tanrının</i>” koyduğuna inandıkları kutsal takvimlerini değiştirerek, Konstantin’in koyduğu Seküler-Devlet’in takvimini “<i class="calibre3">Kutsal</i>” kabul ederek dua etmeye başladılar ve hâlâ da dualarını sürdürüyorlar! Oysa İsa eğer gerçekten de yaşadıysa, Cuma akşamından Cumartesi akşamına kadar olan “<i class="calibre3">Tanrının Dinlenmeye Çekildiği</i>” haftalık tatile uygun yaşamış ve dua etmişti! <sup class="calibre4"><sup class="noteref" id="back_note_99"><a class="calibre2" href="../Text/index_split_114.html#note_99" title="99">99</a></sup></sup></p>

  <p class="block_5">Pagan Tanrılarının koruyucusu Licinius’u Chrysopolis’te yenen Konstantin, bu savaştan 18 ay sonra terhis ettiği ordusu tarafından düzenlenen törende, “<i class="calibre3">Tanrılar seni korusun Augustus Konstantin</i>” sloganıyla selamlanmış ve uğurlanmıştı. Dikkat edilirse bu olay 20 Mayıs 325’te açılan 1. Ekümenik İznik Konsili’nden tam 10 ay sonra yaşanmıştı. Konstantin’in yeni bir “<i class="calibre3">Din ve Devlet</i>” modelini hayata geçirmek için başlattığı kampanyadan tam 10 ay sonra bile ordusu Konstantin’i Pagan tanrılarının koruyuculuğuna “<i class="calibre3">Emanet</i>” etmişti.</p>

  <p class="block_5">Birkaç yıl öncesine kadar Devlet’in ve kendisinin çıkarlarına uyduğu zaman, Hıristiyanların karşısında büyük bir alçakgönüllülük göstererek kendisini “<i class="calibre3">Tanrının Yoksul Bir Hizmetkarı</i>” olarak tanımlayan Konstantin, 20 Mayıs 325’te İznik Konsili’ne başkanlık yaparken açılış konuşmasında kendisini birdenbire “<i class="calibre3">Tanrının Baş Temsilcisi</i>” (Vicar) yapıvermişti. Buna göre yeryüzünde yaşanacak ve yapılacak olan işleri ve işlemleri, artık Tanrı (bu kez İsa) adına “<i class="calibre3">Bizzat</i>” Konstantin belirleyecekti, O’nun istemediği aynı zamanda Tanrı’nın da istemediği sayılacaktı! Günümüzde Papalar da “<i class="calibre3">Vicar</i>” statüsündedirler ve bu modelin Devlet katındaki ilk resmi uygulayıcısı kendisi vaftiz bile edilmemiş olan ve aslen Paganların Güneş-Tanrısı’na tapan İmparator Konstantin olmuştu.</p>

  <p class="block_5">İznik Konsili’ne imparatorluğun tüm bölgelerinden seçilmiş 230 piskopos katılmıştı.<sup class="calibre4"><sup class="noteref" id="back_note_100"><a class="calibre2" href="../Text/index_split_115.html#note_100" title="100">100</a></sup></sup> Konstantin yine kendi isteğine göre bir karar almış ve Konsil’de geçecek olan tüm konuşmaların ve verilecek olan tüm yazılı metinlerin, Grekçe olması koşulunu getirmişti. Oysa ki özellikle İmparatorluğun Güneydoğu sınırlarından gelenlerle Afrika’dan gelenler, Hıristiyanlığın “<i class="calibre3">Asıl</i>” dilinin Aramice olduğunu, Grekçe konuşulursa Kutsal Metinlerde anlam kaymaları olacağını öne sürüyorlardı ama Konstantin kuracağı Yeni Din’in “<i class="calibre3">Dilini</i>” Grekçe olarak tayin etmişti bile. Oysa İsa Aramice biliyordu, Grekçe bilmiyordu! İlk İncil’ler de Aramice yazılmıştı...</p>

  <p class="block_5">Konstantin’in yeni bir devlet ve yeni bir “<i class="calibre3">Devlet-Dini</i>” yaratabilmek için Grekçe’yi “<i class="calibre3">Zorunlu</i>” dil haline getirmesi sadece İznik Konsili’nin tartışmaları sırasında değil, daha sonraki yüzyıllarda ortaya çıkan ya da patlak veren isyanlarda, ayaklanmalarda ve/veya akademik ve teolojik tartışmalarda da belirleyici bir rol oynamıştır. Konsil’e katılan piskoposlardan bazılarının Aramice yerine Grekçe kullanılmasına itiraz etmeleri nedensiz ve mesnetsiz değildi. Onlara göre çevirilerde olsun, dialoglarda olsun iki dil arasında “<i class="calibre3">Anlam</i>” kaymaları olacaktı. Zaten 200 yıl içinde yapılmış olan İncil/Gospel yazımlarında, çevirilerinde ya da yorumlarında (tefsirlerde) sayısız kargaşalık ortaya çıkmıştı. Nitekim dil sorunundan kaynaklanan bu kargaşaya son vererek tüm İncil’lerden bir “<i class="calibre3">Standart</i>” İncil oluşturmak görevi de Konsil’e aitti. Konsil, sayısı binleri bulan İncil’leri tasnif edecek, sonra kodeksleyecek ve artık bir daha değiştirilmemesi kaydıyla “<i class="calibre3">Resmi</i>” bir “<i class="calibre3">Devlet-İncili</i>” oluşturacaktı. Konsil bunu yaptı ve “<i class="calibre3">Devlet İncili</i>”nin dışında bırakılanları “<i class="calibre3">Apokirif”</i> olarak nitelendirerek yasaklattı. İznik Konsili öncesine kadar Paganlardan ve onların yöneticilerinden en azından “<i class="calibre3">Tolerans</i>” beklediklerini öne sürerek daima mağduru, ezilmişi ve hakkı yenmişi oynayan Kilise yöneticileri Roma İmparatorluğu’nda iktidarı ele geçirince, kendileri gibi düşünmeyen ve kendi Tanrıları’na- tapmak istemeyen Pagan Hellenler’e ve diğer Anadolulu topluluklara “<i class="calibre3">Sıfır</i>” tolerans gösterdiler. Öyle ki Katolik ve/veya Ortodoks olmayı reddeden diğer Hıristiyanları bile (ör: Protestanları) ateşe atarak yakmaktan çekinmediler.</p>

  <p class="block_5">Grekçe ile Aramice arasındaki ifade ve anlam farklılıklarmdan doğan sorunlara kısaca değindikten sonra İznik Konsili’ne geçelim. Bu sorun Hıristiyanlık içinde inanılmayacak kadar önemli dinsel farklılıklar, tefsirler ve hizipleşmeler başlatmıştır. Bunu bazı örnekleriyle açıklamak zorunludur.</p>

  <p class="block_5">Aziz Paul’un belirttiğine göre, Musa tarafından yazılmış olduğu bilinen eski Ahit’in ilk beş kitabına “<i class="calibre3">Pentateuch</i>” denilir. (Acts,3:22) Bu beş kitabın ilkine “<i class="calibre3">Genesis</i>” adı verilmiştir fakat Aramice metinde böyle bir sözcük yoktur, bu sonradan yapılmış bir eklemedir. Genesis kitabı, Grekçeye çevrilirken ilk İbranice/Aramice sözcük- ki bu gerçekte Kutsal Kitap’ın<sup class="calibre4"><sup class="noteref" id="back_note_101"><a class="calibre2" href="../Text/index_split_116.html#note_101" title="101">101</a></sup></sup> da ilk sözcüğüdür- “<i class="calibre3">Başlangıçta</i>” (in the beginning) olarak verilmiştir. Oysa bunun özgün metindeki karşılığı “<i class="calibre3">Bara</i>” dır ve bu ilahi sözcük, birleşme -cinsel de dahil- doğmak, karşılıklı- ilişki ve ilahi müdahale gibi anlamlara gelmekteydi. Hiçbir şekilde “<i class="calibre3">mutlak</i>” başlangıç anlamına gelmiyordu. Kısaca ve teknik ayrıntılarda boğulmadan söyleyebiliriz ki, <sup class="calibre4"><sup class="noteref" id="back_note_102"><a class="calibre2" href="../Text/index_split_117.html#note_102" title="102">102</a></sup></sup>Genesis’in ilk bölümü, “<i class="calibre3">Başlangıçta Tanrı evreni ve yeryüzünü yarattı</i>” şeklindeki -günümüzde Hıristiyanlık için İznik Konsili’nden beri kabul edilen- anlatımla değil, “<i class="calibre3">Tanrının Barashet’iyle evren ve yeryüzü yaratıldı</i>” şeklinde anlaşılmalıydı. Diğer bir anlatımla Yahudiler’in Tanrısı Jahveh, bir “<i class="calibre3">Başlangıç</i>” yapıp, yeryüzünü ve evreni yaratmış değildi; eğer böyle yapsaydı - yani bir başlangıçtan yola çıksaydı- diğer Pagan tanrılarından farkı olmazdı, çünkü onlar önce “<i class="calibre3">Başlangıç</i>” yaparak yeryüzünü vd. yaratıyorlardı. Ama bu söylenen Paganları yumuşatmış ve onlara kendi tanrılarının yaptıklarını başka bir tanrı da yapıyormuş gibi bir izlenim edindirmişti.</p>

  <p class="block_5">İznik Konsili’ne 230 piskoposla birlikte, daha alt düzeyde Kilise yöneticisi olan daha yüzlerce din adamı da katılmıştı. Konsil’e katılan din adamları çeşitli hizipler oluşturmuşlardı. Örneğin; Kudüs’ten gelenler Filistinli (Caesaera) din adamlarına, Fenike’den gelenler Kilikyalı Ariuscularla birlikte, Libyalı ve Antakyalılara karşıydılar.<sup class="calibre4"><sup class="noteref" id="back_note_103"><a class="calibre2" href="../Text/index_split_118.html#note_103" title="103">103</a></sup></sup> Bitniyalı Hıristiyanlar ise Galatia Kilisesi’ne ateş püskürüyorlardı. Aralarında bağımsız kalmak isteyenler de vardı, örneğin; kavgayı yumuşatmak isteyen İskenderiyeli Alexander gibi... Ki daha sonra o da Roma Başpiskoposu Sylvester (Papa) ile tartışmaya başladı. Kısacası Konsil’de yaşanan tartışmalar ve kargaşa İmparator Konstantin’in önceden planladığı gibi, kendisine son ve bitirici sözü söyleyebilmek olanağını sağlamıştı. İmparator, her kafadan ayrı sesin çıktığı, kimin neyi, niçin savunduğunu bilmediği bu tartışma ortamını bir emirle sona erdirerek tüm kavgayı “<i class="calibre3">Tek Sözcüğe</i>” indirgeyebileceğini ve bunu da isteseler de istemeselerde “<i class="calibre3">Nihai Senede</i>” koyduracağını biliyordu. Ve öyle de yaptı.</p>

  <p class="block_5">İmparator Filistinli din adamlarına öncelik tanıdı ve onların hazırladıkları “<i class="calibre3">Amentü</i>”nün Konsil’de genel kabul görmesini perde arkasından destekledi. Buna göre İsa Mesih Logos yapılmak isteniyordu, oldu; İsa Mesih, Babanın “<i class="calibre3">Edindiği</i>” Oğul deniliyordu, bu da kabul edildi ama Ariuscular bu iki “<i class="calibre3">Ön-Kabule</i>” karşı çıktılar. Ariuscular burada sadece Babanın gerçek Tanrı olduğunu, İsa’nın Logos olamayacağını ve onun sadece İnsan olduğunu vurguladılar. Tartışmalar aylarca sürdü ve özellikle dil anlaşmazlıkları Konsil’in kaderini belirledi. (Konsil’den sonra da İsa, Ariuscular için hala bir “<i class="calibre3">creature</i>” mahluk, yaratılmış varlık olarak kaldı. Ariuscular Konsil’de yenilmelerine rağmen görüşlerinden vazgeçmediler).</p>

  <p class="block_5">İşte bu atmosferde artık sabrı taşmak üzere olan Konstantin’in imdadına, Filistin’li Eusebius yetişti. Tüm tarafları birleştirecek bir “<i class="calibre3">Sözcük</i>” ürettiğini ve bunu İmparator gündeme getirirse tüm tartışmaların biteceğini açıkladı. Konstantin bu fırsatı kaçırmadı. Eusebius ve taraftarlarının buldukları sözcük, daha önce de değindiğimiz “<i class="calibre3">homoiusion</i>” idi.<sup class="calibre4"><sup class="noteref" id="back_note_104"><a class="calibre2" href="../Text/index_split_119.html#note_104" title="104">104</a></sup></sup> Konstantin bu sözcüğe bağlı kalınarak nihai bir çözüm bulunmasını yoksa Konsil’i dağıtacağını bildirdi. Konsa” in hiçbir sonuç elde edemeden dağılması demek, İmparator’un Hıristiyanları bir daha bu denli önemsemeyeceği anlamına geliyordu. Hıristiyan din adamları bu sözcüğün “<i class="calibre3">Amentü</i>”deki belirleyici kavram olmasını isteksizce de olsa kabullenmek zorunda kaldılar. Nedir ki; Ariuscular bu sözcüğün Amentü’ye konulmasına karşı çıktılar. Karşı çıkarken de çok haklı bir gerekçeleri vardı. Konsil’de kabul edilen ve tüm din adamlarının onayıyla tartışılan “<i class="calibre3">Ortak İncil</i>” metninin Kutsiyeti ile bağdaşmıyordu. Çünkü Kutsal Metinler’de “<i class="calibre3">homoiusion</i>” diye bir sözcük yoktu, yer almamıştı ve daha önemlisi onun adına hareket edilen İsa Mesih, bu kavramı ne duymuş ne de bilmişti. Kutsal Metin’de yer almayan, insanlar tarafından uydurulmuş bir sözcüğün “<i class="calibre3">Amentü</i>” de bulunması düşünülemezdi. Ama oldu. Konstantin bu sözcüğün Amentü’ye konulmasına karar verdi. Böylece İsa ile Baba Tanrı, “<i class="calibre3">Aynı Türden</i>” oldular. Bunu kabul etmeyenlere Konstantin “<i class="calibre3">Kılıçla</i>” cevap verecekti. İznik Konsili’nde ilk kez özgün metinlerin dışında kavramlar İncil’e sokuldu ve ilk kez “<i class="calibre3">Heretic</i>” (sapkın) üretme süreci başlamış oldu.</p>

  <p class="block_5">Konstantin’in, Eusebius’tan devralarak, kendi görüşüymüş gibi İncil’e sokturduğu<sup class="calibre4"><sup class="noteref" id="back_note_105"><a class="calibre2" href="../Text/index_split_120.html#note_105" title="105">105</a></sup></sup> “<i class="calibre3">homousios</i>” (derivative) kavramı aynı zamanda “<i class="calibre3">Ortodoksluğu</i>” da tayin eden kavram oldu. Daha sonra 382 yılında toplanan 2. Ekümanikal Synod’da (İstanbul’da yapıldı) İznik Konsili’nin “<i class="calibre3">Amentüsü</i>” esas alınarak bazı değişiklikler yapıldı ve Romalı Katolikler, Ortodokslar, 16. yy’dan sonra da Anglikanlar için Dogmatik kabul edildi, diğer birçok kilise ise doğrudan doğruya ilk Amentü sayılan İznik Konsili’nde kabul edilen metne sadık kaldılar.</p>

  <p class="block_5">Arius ve Konsil’in iki önemli adı, Eusebius ve İznikli Theognis sürgüne gönderildiler. Ve uzunca bir süre için kiliseler arasındaki kavga biraz da Konstantin’den korkulduğu için küllendi. Hemen ekleyelim ki, bu kavga hiç bitmedi ve 1453’e kadar zaman zaman alevlenerek ve başka kalıplara dökülerek sürdü.</p>

  <p class="block_5">İznik Konsili’ni izleyen yıllarda Konstantin “<i class="calibre3">Yeni Dini</i>” yerleştirmek ve temellerini sağlamlaştırmak için kanlı bir dönem başlattı. Kendisine bağlı olan din adamları en hafif ceza olan sürgüne gönderilirken, daha tehlikeli saydığı bazı kişileri doğrudan ölüme gönderdi. Bunların arasında en yakın arkadaşları ve karısı İmparatoriçe Fausta da vardı. İmparatoriçe sadece Konstantin’in annesi Helen gibi Hıristiyanlara sempati duymamış, kendi başına bazı “<i class="calibre3">lütuflarda</i>” bulunmuş ve geniş araziler, binalar bağışlayarak, kiliseyi güçlendirmişti. Nedir ki Konstantin kendisini bilgilendirmeden hareket eden herkesi ölüme gönderdiği için eşi Fausta da Trier’deki büyük hamamda yıkanırken, imparator tarafından görevlendirilmiş kişilerce boğularak öldürüldü. Konstantin Konsil’den bir yıl sonra, 326’da kendisine en büyük desteği vermiş olan oğlu Veliaht Crispus’u da sarayında öldürttü.</p>

  <p class="block_5">Ana hatları Aziz Paul tarafından hazırlanan ve ondan sonraki iki yüz yıl içinde çeşitli biçimlerde “<i class="calibre3">Terminolojik</i>” değişimlere uğratılan Kutsal Metinler<sup class="calibre4"><sup class="noteref" id="back_note_106"><a class="calibre2" href="../Text/index_split_121.html#note_106" title="106">106</a></sup></sup> Konstantin’in elinde ve dilinde tam bir “<i class="calibre3">Yasaklar</i>” kitabına dönüşmekte gecikmedi. İznik Konsil’i kararlarını öne sürerek Konstantin, ilkin Yahudilere karşı baskı siyaseti uygulamaya başladı. Nedir ki, Konsil’den birkaç yıl sonra, geniş halk yığınlarından gelen itirazları dikkate alarak bu kez de Konsil’deki en “<i class="calibre3">Uyumlu</i>” kişilere saldırdı. Kimisini sürgüne gönderdi, kimisini hapse attırdı.</p>

  <p class="block_5">Konstantin’in zulmü kısa bir süre sonra Paganlara yöneldi. Pagan Tapınakları müze yapıldı; Roma’da Pagan Senatörlerin Meclis’teki Kutsal Mimberi bile kaldırıldı ve kendilerinden “<i class="calibre3">Devlet-Dini</i>”ne inanmasalar bile saygı göstermeleri istendi. Anadolu’da ve Ortadoğu’da ise Paganizm ve Hermetizm hâlâ güçlüydü. Oralarda henüz “<i class="calibre3">Tek Tanrı, Tek Din, Tek Dil</i>” yerleştirilememişti. Tyanalı Apollonius’un adı ve anısı hâlâ canlıydı. Öyle ki İ.S. 302’de Bitniya Valisi Hierocles (Sossius) onu öven konuşmalar yapıyor ve anısının yol gösterici olduğunu açıkça beyan ediyordu. Bu görüşlere karşı Eusebius iki kitap yazmış (Against Hierocles) ve İsa’nın sadece Musa’dan değil, Apollonius’tan da üstün olduğunu, çünkü kutsal Hıristiyan Metinlerine göre “<i class="calibre3">Yahudi</i>” değil “<i class="calibre3">İbrani</i>” (Hebrew) olduğu için evrenin yaratıldığı döneme kadar giden bir geçmişe sahip olduğunu vurguluyordu. Eusebius inanılmayacak kadar entrikacı bir adamdı,<sup class="calibre4"><sup class="noteref" id="back_note_107"><a class="calibre2" href="../Text/index_split_122.html#note_107" title="107">107</a></sup></sup> ve en az onun kadar “Entrikacı” olan İmparator Konstantin’le birlikte “<i class="calibre3">Yeni İsa Dininin</i>” temellerini atan kişi o oldu.</p>

  <p class="block_5">Biri vaftiz bile olmamış ve/fakat Hıristiyanlık hakkında her din adamından daha fazla yetkiye ve söze sahip, karısını ve öz evladını öldürtecek kadar zalim ve gaddar bir İmparator ile, tüm yaşamı entrika ve desise ile geçmiş, ne verdiği sözü tutmuş ne de birlikte hareket ettiği kişileri savunmuş bir din adamı, birbirlerini destekleyerek tüm Pagan (ki bu sözcük o dönemde “<i class="calibre3">Uygar Kentli</i>” anlamına geliyordu),<sup class="calibre4"><sup class="noteref" id="back_note_108"><a class="calibre2" href="../Text/index_split_123.html#note_108" title="108">108</a></sup></sup> uygarlığının, edebiyatının, sanatının, kültürünün ve en önemlisi “<i class="calibre3">Dinsel Sistematiğinin</i>” hunharca yok edilmesi için gerekli olan yıkıcılık görevini üstlenmişlerdi.<sup class="calibre4"><sup class="noteref" id="back_note_109"><a class="calibre2" href="../Text/index_split_124.html#note_109" title="109">109</a></sup></sup></p>

  <p class="block_5">Gerçekte bu iki adamın da geçmişleri tahmin edilemeyecek kadar karanlıktı. Konstantin’in şaibeli ve bilinmeyen geçmişi ile ilgili bir “Sır” günümüzde de tartışma konusudur. Eşi Fausta’yı bu “<i class="calibre3">Sırrı</i>” açıklayabileceği kuşkusuyla öldürttüğü de iddia edilmiştir. Bu “<i class="calibre3">Sır</i>” her neyse günümüzde bilinmiyor. Ama bilinen şudur, İznik Konsili’nin sonunda Konstantin’in annesi Helena İsa’nın yaşadığı topraklara gitti ve nasılsa yaklaşık 300 yıldır toprağın altında-ve gizli bir yerde gömülü bulunan İsa’nın gerildiği “<i class="calibre3">Çarmıhı</i>” buluverdi. Tarih 3 Mayıs 328!<sup class="calibre4"><sup class="noteref" id="back_note_110"><a class="calibre2" href="../Text/index_split_125.html#note_110" title="110">110</a></sup></sup> Bunun bir bölümünü Konstantin’e yolladı ve böylece günümüz Hıristiyanlarının kullandıkları Haç bizzat Konstantin tarafından yaptırılarak her Hıristiyanın boynuna asıldı. O zamana kadar kullanılan Haç, gerçekte Mısır’ın Güneşe Tapan Firavun’u Akheneton’un sembolü olan “<i class="calibre3">Ank</i>”tı. İlginçtir ki Helena, ne hikmetse hem İsa’nın çarmıha gerildiği Haç’ı, hem de Pagan Tanrıçası Afrodit’in mabedini aynı anda ve yan yana bulmuştu!</p>

  <p class="block_5">Konstantin-Eusebius ikilisinin başlattıkları yeni dinin ilk kurbanları Yahudiler ve Paganizm’e ve Hermetizm’e bağlı Paganlar oldu. Ama onlardan sonra gelenler de boş durmadılar. Başta Tyanalı Apollonius olmak üzere birçok “<i class="calibre3">Gerçek</i>” filozof ve şifacının hayatlarını “<i class="calibre3">Çalarak</i>” onların bilgi ve mucize kabul edilen marifetlerini/yeteneklerini yeni tanrı İsa Mesih’e atfetmekten geri durmadılar.<sup class="calibre4"><sup class="noteref" id="back_note_111"><a class="calibre2" href="../Text/index_split_126.html#note_111" title="111">111</a></sup></sup> Başına gelenleri eğer Tanrı-Babası’nın yanından izliyorsa İsa Mesih, kim bilir ne kadar üzülüyor ve şaşırıyordur. Ve iddia edildiği gibi bir gün geri dönerse, bugün hangi Kilise’den onu içeri sokarlar, Vatikan’ın neresinden girebilir, doğrusu meraka değer!</p>

  <p class="block_5">Tyanalı Apollonius’un başına gelenler de İsa’nınkinden az değildir. Onun tüm eserleri yasaklanmış, büstleri parçalatılmış ve adma yapılmış olan tapınaklar ya yıkılmış ya da toprakla örtülmüştür. Tyana’da Apollonius diye biri yaşamamış ve/veya yaşadığı kabul edildiği zaman da “<i class="calibre3">Büyücü</i>” olarak reddettirilmişti. Nedir ki 325’ten sonra başlatılan “<i class="calibre3">Conspiration=Susarak yoksaymak</i>” ilkin 11. yy’da Michael Psellus’un tüm Hermetica’yı Grekçeye çevirmesiyle bozulmaya başladı. Psellus ve öğrencileri Plato’yu, Proclus’u ve Plotonius gibi Hermetik çalışmaları yakından tanıyan kişileri yeniden Batılı aydınlara tanıttılar.<sup class="calibre4"><sup class="noteref" id="back_note_112"><a class="calibre2" href="../Text/index_split_127.html#note_112" title="112">112</a></sup></sup></p>

  <p class="block_5">Ve 1501’de Venedik’te ilk kez Tyanalı Apollonius’un hayatını anlatan ve Imparatoriçe Julia Domna tarafından Flavius Philostratus’a yazdırılmış olan “<i class="calibre3">Apollonius’un Hayatı</i>”<sup class="calibre4"><sup class="noteref" id="back_note_113"><a class="calibre2" href="../Text/index_split_128.html#note_113" title="113">113</a></sup></sup> adlı kitap yayınlandı. Bu Grekçe orijinal yayınlanınca, başta Kilise olmak üzere tüm Katolikler dehşete kapıldılar. Artık kilisenin iç yüzü görülmeye başlanmıştı.</p>

  <p class="block_17" id="calibre_pb_12">&nbsp;</p>
</body>
</html>
