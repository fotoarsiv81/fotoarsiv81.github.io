<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Tyanalı Apollonius</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_24" id="id_Toc398999421">1.1. Aya Sofya’daki Deesis Mozaiği</p>

  <p class="block_22">&nbsp;</p>

  <p class="block_23">“I had rather be killed Today</p>

  <p class="block_23">than go into voluntary Exile</p>

  <p class="block_23">tomorrow.”</p>

  <p class="block_25">&nbsp;</p>

  <p class="block_23">“Yarın gönüllü olarak sürgüne gitmektense</p>

  <p class="block_23">bugün öldürülmeyi yeğlerim.”</p>

  <p class="block_19"><i class="calibre3">Phrasea Paetus</i><sup class="text_1"><sup class="noteref" id="back_note_1"><a class="calibre2" href="../Text/index_split_016.html#note_1" title="1">1</a></sup></sup></p>

  <p class="block_20">&nbsp;</p>

  <p class="block_5">İ.S. 1054 yılı Batı Hıristiyan aleminde (Christendome) bir dönüm noktası olmuştur. O dönemde birbirlerinin ırksal özelliklerinden nefret eden bir Papa ile bir patrik ve onların emrindeki güçler Hıristiyan aleminde tam 911 yıl sürecek bir ‘mezhepler arası diyalogsuzluğu’ başlatmışlardı. Roma Kilisesi’nin başında Başpiskopos (gündelik dildeki adıyla Papa=Peder) IX. Leo vardı. Gerçek adı Bruno idi ve Lorraine piskoposu iken Fransa İmparatoru III. Henry tarafından Papalık Tahtı’na oturtulmuştu (1049). Bruno, İtalyan asıllı olmayan üçüncü Papa’ydı<sup class="calibre4"><sup class="noteref" id="back_note_2"><a class="calibre2" href="../Text/index_split_017.html#note_2" title="2">2</a></sup></sup>. Alsace’li soylu bir ailenin oğlu olan Bruno, bilgili, görgülü ve üstün erdemleri olan bir kişilik olarak ünlenmişti. Ayrıca kendi ordusuna başkomutanlık yapabilecek kadar da gözü pek bir din adamıydı. Papa olduktan sonra Güney İtalya’da saldırılar düzenleyen Norman kabilelerine karşı 1054’te savaş açmış ve ordusunun başında yer almıştı.<sup class="calibre4"><sup class="noteref" id="back_note_3"><a class="calibre2" href="../Text/index_split_018.html#note_3" title="3">3</a></sup></sup></p>

  <p class="block_5">IX. Leo’nun mahiyetine alarak yüksek sorumluluklar verdiği en güvenilir üç kişi ise birbirlerinden daha kurnaz, daha acımasız ve daha takıntılı adamlardı. Bunlar sırasıyla Silva Candida piskoposu Hildebrand, Monte Casino Abbot’u Humbert ve Ostia’nın kardinal-piskoposu Peter Damiani idi. Üçü de çok yetenekli konuşmacı ve tartışmacıydı. Çağın en geniş bilgi ve kültürüyle donanımlı fakat ihtiraslı kişilerdi. Bunlardan Hildebrand, Papa’dan daha fazla Papa’cıydı (Papist). Ne var ki ailesi, geçmişi ve nereden nasıl geldiği belli değildi. Yahudi kökenli olduğuna dair söylentiler vardı; 1054 yılında Papalık IX. Leo’dan çok işte bu adamdan soruluyordu.</p>

  <p class="block_5">Humbert de ondan aşağı değildi. Toul yakınlarındaki Moyen Mouttier’de basit bir köylü ailesinin çocuğu olarak dünyaya gelmiş ve küçük yaşında yöredeki manastıra alınarak keşiş (monk) yapılmıştı. Kurnaz ve işbitirici bir adam olarak tanınan Humbert daha sonra, o sıralarda Lateran’da (Roma’nın bir semti) bulunan Papalık binasında kütüphane sorumlusu olarak görev yapmıştı. Bu görevi sırasında ünlü Loraine Dükü’nün kardeşi Liege (Belçika) egemeni Frederick’in mahiyetine girmeyi başarmıştı.</p>

  <p class="block_5">Peter Damiani ise çok entelektüel bir din adamıydı. O yıllarda tartışılan manastırların reforme edilmesi girişimini yönetiyordu.<sup class="calibre4"><sup class="noteref" id="back_note_4"><a class="calibre2" href="../Text/index_split_019.html#note_4" title="4">4</a></sup></sup> Bu girişim 910 yılında Dük William of Aquitaine’in kurmuş olduğu Clunny Manastırı tarafından başlatılmıştı. Damiani, bu ünlü ve esrarengiz manastıra mensuptu. Hıristiyan aleminde Cistercian diye bilinen bu tarikat tüm Avrupa’da ve Türkiye’de en az rakipleri Cizvitler kadar önemli rol oynamıştı. Şu kadarını belirterek geçelim ki, Tapınak Şövalyeleri (Knights Templar) tarikatının resmi kurucusu ve yönetmeliğini yazmış olan kişi Aziz Bernard Clairveux bu tarikatın başı idi.<sup class="calibre4"><sup class="noteref" id="back_note_5"><a class="calibre2" href="../Text/index_split_020.html#note_5" title="5">5</a></sup></sup> İlginçtir ki, Papa gibi bu üç yardımcısı da İtalyan asıllı değildi.</p>

  <p class="block_5">Bu Papalık cephesinin karşısında İstanbul’da Patrik Michael Cerularius ve ekibi vardı. 1054’te Doğu Roma İmparatorluğu IX. Konstantin Monomachos tarafından yönetiliyordu. İmparator, Cerularius’u bilge bir din adamı olduğu için değil, becerikli bir siyasetçi olduğu için Patrik yapmıştı. Gerçekten de Cerularius önceki imparator IV. Michael’in darbe ile devrilmesinde, perde arkasında önemli rol oynamıştı.<sup class="calibre4"><sup class="noteref" id="back_note_6"><a class="calibre2" href="../Text/index_split_021.html#note_6" title="6">6</a></sup></sup> Bu olaydan sonra Cerularius siyasetten çekilmiş ve keşiş olmuştu. Yeni İmparator bu eski dostunu unutmamış ve kendisine çok yararlı olacağını umarak Patrik yapmıştı (1045). Ayrıca Cerularius İstanbul’un en eski ve soylu ailesine mensuptu. Bu husus da İmparator için önemliydi. Yeni Patrik siyasi konulardaki maharetini hemen göstermiş ve 1047 yılında patlak veren ve doğrudan imparatoru hedef alan Leo Tornikios adlı sokak eşkiyasının yönettiği kanlı ayaklanmayı kısa sürede bastırmıştı.<sup class="calibre4"><sup class="noteref" id="back_note_7"><a class="calibre2" href="../Text/index_split_022.html#note_7" title="7">7</a></sup></sup></p>

  <p class="block_5">Cerularius’un en ilginç siyasi taktiği Patrikhane’ye özel ve tamamen sokak kabadayılarından kurulu bir vurucu güç oluşturmuş olmasıydı. Patrik’in ne zaman imparatorla ya da başka bir güç odağıyla başı derde girse, gizlice oluşturduğu ve perde arkasından yönettiği <i class="calibre3">pleps sanda</i> (kutsanmış köleler) denilen bu vurucu gücü bir ayaklanma veya isyan başlatmaları için harekete geçirir ve rakiplerine gözdağı verirdi.<sup class="calibre4"><sup class="noteref" id="back_note_8"><a class="calibre2" href="../Text/index_split_023.html#note_8" title="8">8</a></sup></sup></p>

  <p class="block_5">11.yy’da Doğu Roma İmparatorluğu’nda, Roma’da olduğu gibi yönetimsel ve siyasal sorunlar doruktaydı. İmparatorluğun topraklarında Kilise’nin öğretisine tamamen karşı ve fakat ‘gerçek’ Hıristiyanlar olduklarını öne süren birçok gizli tarikat kurulmuştu. Bunlardan bir kısmı Fransa’daki Clunny Manastırı ile onun Portekiz’deki kolu Alçoboça Manastırı’yla bağlantılıydılar. Bunlardan en güçlüsü <i class="calibre3">Phounoloagiagitai</i> diye bilinen <i class="calibre3">Gizli Yasak Kilise</i> idi.<sup class="calibre4"><sup class="noteref" id="back_note_9"><a class="calibre2" href="../Text/index_split_024.html#note_9" title="9">9</a></sup></sup> Merkezi kuzey-batı Balkanlar’daki Apollonnia ve Opsikon Manastırlarında olan bu gizli kilise Tzourillo adlı muhtemelen İspanyol-Portekiz asıllı biri tarafından kurulmuştu ve bunlar ileriki tarihlerde Bizans belgelerinde <i class="calibre3">Bogomiller</i> diye tanımlandılar. Bogomolizm, kökleri 1.yy’a inen aykırı bir kiliseydi ve 8-9.yy’da Anadolu’da, 11. yy’dan sonra Balkanlar’da ve 13-14.yy’da da Fransa’da çok etkili oldular. Gerek Bizans gerekse Papalık bunlara karşı <i class="calibre3">Haçlı Seferleri</i> düzenlediler ve yaklaşık 3 milyon Bogomil (Fransa’da Beguin ve Beguardlar, Cathareler, Albigenseler vd.) vahşice öldürüldü.<sup class="calibre4"><sup class="noteref" id="back_note_10"><a class="calibre2" href="../Text/index_split_025.html#note_10" title="10">10</a></sup></sup> Diğer aykırı kiliseler ise, Yakubiler, Nasruriler, Suriye Monofisitleri’ydi. İstanbul’daki Patrik bunlarla da kavgalıydı.</p>

  <p class="block_5">Patrik Cerularius kendisinin imparatorluğun dini önderi olduğunu ve İmparator Konstantin’in de İstanbul’u sadece <i class="calibre3">Yeni Roma</i> olarak değil, aynı zamanda <i class="calibre3">Yeni Israel ve Yeni Sion</i> olarak kurduğunu öne sürerek Papa’dan üstün ve güçlü olduğunu söylüyordu. Patrike göre Tanrı’nın gerçek seçkin kulları Yahudiler değil Bizanslılar’dı. Bizans’ta Yahudiler ve Monofosit Ermeniler Patrik için Latinler’den daha tehlikeli ve zararlıydılar. Papalık ile Patrikhane arasında yüzyıllardır süren <i class="calibre3">filioque</i> sorunu diye bilinen bir sorun vardı. Cerularius papalık ile arasındaki gerginliği biraz daha arttırmak için iki eski sorunu daha gündeme getirdi. Bunlar, Papaların asla kabullenmedikleri ve geçmişi 6.yy’a inen <i class="calibre3">ekümeniklik</i> sorunu ile yine yüzlerce yıldır tartışılan “<i class="calibre3">Patrik mi üstün Papa mı</i>?” şeklinde özetlenecek olan egemenlik hakkı sorunu idi.</p>

  <p class="block_5">Şimdi ilkin kısaca filioque sorunu nedir? Bunu görelim.</p>

  <p class="block_5">Hıristiyanlığın ilk önemli ekümenik, yani Cihanşümul-Evrensel kiliseler konseyi, bugün İznik dediğimiz eski Nicaea’da İ.S. 325 yılında toplandı. Bu konseyi bizzat İmparator Konstantin hazırladı ve yönetti. Bu konseyde <i class="calibre3">Doktriner Tanım</i> diye bilinen bir yöntemle Hıristiyanlığın amentüsü belirlendi. Buna göre <i class="calibre3">Tek-Tanrı</i> inancı yerleştirildi ve bu Tanrı’nın Baba olduğu vurgulandı.</p>

  <p class="block_5">İznik konseyinin en önemli duyurusu <i class="calibre3">Trinite-Teslis</i> idi. Buna göre Hıristiyanlık’ta <i class="calibre3">‘Üç Varlık Bir Arada’</i> bulunacaktı. Ama bu formülde yer alan baba-oğul ve kutsal ruh üçlüsünün birbirleriyle olan ilişkilerinin nasıl düzenleneceği tartışmayı başlatmıştı. İznik’te Grekçe olarak yazılan metinde Baba, Oğul ve Kutsal Ruh <i class="calibre3">Hupostaseis</i> kelimesi ile karşılanmıştı. Diğer deyişle 3 hupostaseis bir <i class="calibre3">Ousia</i> (Tek Varlık) içindeydi. Ama Latince’ye çeviride bu metinde değişiklik yapılmıştı. Grekçe’de üç hupostaseis tek varlığın (Ousia) içindeyken, Latince’de Tanrı, <i class="calibre3">‘Bir Öz veya Cevher İçinde Üç Şahıs’</i> olarak verilmişti (<i class="calibre3">tres personae in una substantia</i>).</p>

  <p class="block_5">Daha sonra Hıristiyanlık içinde ortaya çıkan tartışmalarda bu iki metin çok önemli rol oynamışlardı. Filioque sorunsalı da işte bu bağlamda ortaya çıktı. Baba ile Oğul ve Oğul ile Kutsal Ruh arasındaki bağlantının nasıl olacağı <i class="calibre3">filioque</i> problemini başlattı.<sup class="calibre4"><sup class="noteref" id="back_note_11"><a class="calibre2" href="../Text/index_split_026.html#note_11" title="11">11</a></sup></sup></p>

  <p class="block_5"><i class="calibre3">Filioque</i> kelime anlamıyla <i class="calibre3">‘Ve Oğuldan’</i> demektir. Bu kelime gerçekte kutsal metinlerde bu şekliyle geçmemekteydi. Sevilla’nın sevilen piskoposu Isidor tarafından Hıristiyan amentüsüne sokulmuştu. İznik-İstanbul Konseyi’nin kabul ettiği metnin sonuna, tek kelime olarak eklenmişti. İznik-İstanbul Konsey’inde kabul edilen metinde şöyle denilmişti: <i class="calibre3">Credimus... et in Spiritum sanctum, dominum et vivificantem ex</i> <i class="calibre3">Padre</i> (Baba’dan gelen Kutsal Ruh’a inanıyorum). Toledo’da bu amentüye <i class="calibre3">‘et</i> <i class="calibre3">exfilio’</i> ibaresi eklenmişti. Buna göre Kutsal Ruh, hem Baba’dan hem de Oğul’dan geliyordu.</p>

  <p class="block_5">Bizans Toledo’da yapılan bu girişimi duyunca kızılca kıyamet koptu. İspanyollar’ın kendi başlarına böyle bir girişimde bulunmaları Bizans/Konstantinopol ile Roma arasında tarihi bir tartışmayı başlattı. Bizans bu eklemeyi kabul edemeyeceğini ve İznik Konseyi’nde yapılmış olan formülasyona bağlı kalacağını açıkladı. Roma ise filioque’a sahip çıktı.</p>

  <p class="block_5">Böylelikle Hıristiyan amentüsünde iki ayrı yorum çıkmış oldu.</p>

  <p class="block_5">Birincisine göre Kutsal Ruh, Baba’dan ve Oğul’dan neşroluyordu. Onların devamı, sürdürücü olarak anlaşılıyordu.</p>

  <p class="block_5">İkincisine göre, bu şekilde yapılan amentü Trinite’deki dengeyi bozmuştu.</p>

  <p class="block_5"><i class="calibre3">Doğu</i> Ortodoks Kilisesi’nin ruhani önderleri olan patrikler bu görüşteydiler.</p>

  <p class="block_5">Doğu Ortodoks Kilisesi’ne göre Teslis’te (Trinite) bir uyum bir denge vardı. Bu da şöyle olmuştu; Baba ebediyen Oğul’a kaynaklık etmekteydi. Kutsal Ruh ise Oğul’dan neşrolmaktaydı. Dengeyi kuran Baba’ydı.</p>

  <p class="block_5">Katolikler bu amentülerden birincisini, Doğu Ortodoksları ise ikincisini benimsemişlerdi. Böylelikle 589 yılında başlayan <i class="calibre3">filioque</i> tartışması günümüze kadar sürmüştür.</p>

  <p class="block_5">Ama filioque’un sadece ilahiyat açısından değil, bir de siyasal iktidar açısından yarattığı sorunlar vardır.</p>

  <p class="block_5">Bizans’a göre <i class="calibre3">filioque’unun</i> kabul edilemeyişindeki en önemli husus bu eklemenin Bizans’taki patriğe danışmadan doğrudan Roma’daki Papa tarafından kutsal metne ekletilmiş olmasıydı. Papa bu eklemeyi yaptırırken patriği kasten atlamış ve Hıristiyanlık dininde en üst otoritenin kendisi olduğunu göstermek istemişti. Papa’ya göre Hıristiyanlık, Katolik dininin evrenselliğini savunan ve onu temsil eden kendisinden sorulmalıydı. Bizans’a göre ise İmparator Konstantin, durup dururken imparatorluğun başkentini Roma’dan alıp Konstantinopol’e getirmemişti. Bizans’a göre İstanbul, tüm Hıristiyanlığın merkeziydi. Nitekim bu nedenle Konstantinopol’ün yerlisi olanlara imparator <i class="calibre3">Populus Romanus</i> adını vermişti. Türkçe’ye İstanbullu diye çevirebileceğimiz bu deyime göre, Konstantinopol halkı gerçek Roma’nın ‘halkı’ durumundaydılar. Bizans’a göre sadece Roma piskoposu olan Papa, kendi başına Hıristiyanlığa yeni doktrinler sokmaktaydı. Oysa böyle bir değişikliği yapmak yetkisi tüm Kiliselerin ortak katılımlarıyla yapılacak olan bir Ekümenik konseyde alınabilirdi. İşte o günlerden bugüne kadar Katolik Papalar ile Ortodoks Patrikler arasında biri ilahiyat diğeri otorite açısından doğmuş ve <i class="calibre3">filioque</i> diye anılan bu uzlaşmaz çelişki vardır.<sup class="calibre4"><sup class="noteref" id="back_note_12"><a class="calibre2" href="../Text/index_split_027.html#note_12" title="12">12</a></sup></sup></p>

  <p class="block_5">Şimdi de kısaca <i class="calibre3">‘Ekümenik</i> nedir?’ bunu görelim. Ekümenik(lik) kavramının <i class="calibre3">corralative</i> (koşut çağrıştırıcı) karşılığı İslami literatürde Dar-ül İslam’dır. Kuşkusuz bu tanımlama sadece konuya giriş anlamında bir değer taşımaktadır. Bunun dışında işlevsellik bakımından iki kavram arasındaki temel farklılık kalıcıdır. Şimdi kelimenin anlamsalını açıklamaya geçelim.</p>

  <p class="block_5"><i class="calibre3">Ekümene</i> (Gr. Oikoumene, oikoumenos) eski Grekçe’de ‘sürekli yerleşim alanı’ anlamına gelir. Ara sıra yaşanılan ya da hiç yerleşim görmemiş coğrafi alanları değil, kalıcı yerleşim görmüş toprak bütünlüğünü anlatır. Bu nedenle de uygarlık kavramıyla bağlantılıdır. Kelime bu anlamıyla İslamiyet’teki <i class="calibre3">‘Medine Uygar Şehir’</i> kavramıyla yakınlık göstermektedir. Aynı zamanda üstün bir kültürün ifadelendirilişi <i class="calibre3">Ekümene</i> kavramıyla anlatılır. Şöyle ki; <i class="calibre3">Ekümene</i> sayılan bir bölgede kültürel gelişmişlik, <i class="calibre3">Ekümene</i> bölgesinin çevresinde kalan diğer kültürleri kendisine silah zoruyla olmasa da, hayranlık aracılığıyla bağlamıştır. Dolayısıyla çevre kültürlerin yarı bağımlı oldukları üstün kültürel alan, şehir ya da bölge anlamında kullanılır.</p>

  <p class="block_5"><i class="calibre3">Ekümenik</i> (Gr. Oecumenicus) kelime anlamıyla <i class="calibre3">Ekümene’den</i> türetilmiştir. Cihanşümul, Evrensel dünya çapında anlamında kullanılır. 20.yy’da ise Protestan ve Doğu Ortodoks kiliselerinin kurdukları ve mezhepler arası farklılıkları mahfuz tutarak Hıristiyanlığı yaymak amacına yönelik olan Kiliselerarası Birliği ifade eder. Bu <i class="calibre3">ekümenik</i> hareketin merkezi İsviçre’nin Cenevre şehrindedir. Cenevre’de egemen olan Protestan Etiğinin Calvinist Kilisesi’yle bağlantılıdır. Almanya’da ise yine Protestan Kiliseleri’nden olan Lutheran Kiliseleri’yle bağlantılıdır. Fener Rum Patrikhanesi de bu hareketin öncülerindendir.</p>

  <p class="block_5"><i class="calibre3">Ekümenik</i>, bu kilise hareketi içinde <i class="calibre3">‘strateji’</i> anlamında kullanılır. Kilise sayesinde çok önemli rol oynayan strateji kavramı, ilahiyata değil, dünyevi (Seküler) yönetim literatürüne aittir. Dolayısıyla kilise siyasetinde <i class="calibre3">‘strateji’</i>, siyaset aracılığıyla Hıristiyan <i class="calibre3">‘misyonerliğini’</i> özellikle yabancı gençler arasında yaygınlaştırmaktır. Bu hareketin içinde fiilen yer alan ve bu stratejiyi icra eden şahıslara <i class="calibre3">Ekümenist</i> denir. Bu Ekümenik <i class="calibre3">‘ideolojiye’</i> de Ekümenikalizm denir.<sup class="calibre4"><sup class="noteref" id="back_note_13"><a class="calibre2" href="../Text/index_split_028.html#note_13" title="13">13</a></sup></sup></p>

  <p class="block_5">Ekümenik Patrik nitelemesini ilk kullanan Patrik Johan’dır. İstanbul Patriği, kendi topladığı bir Synod’da (Din Meclisi) kendisine <i class="calibre3">‘Ekümenik Patrik’</i> denilmesini karara bağlatmıştır. İ.S. 587-588 yıllarında, İstanbul’da toplanan bu Synod’da Patrik Johan (Hıristiyan ilahiyatında Acul diye tanınır) o sırada papa olan 2. Pelaguis’a karşı kendisine bu sıfatı yakıştırmış ve güç yarışma girmiştir. Papa, Acul (hızlı davranan) Johan’ın kendisine bu sıfatı aldığını duyunca derhal harekete geçmiş ve Bizans’taki delegesine (apocrisiarius) emir vererek Hıristiyanlığın en önemli töreni olan Eucarist’a (şarap ve ekmek) katılmasını yasaklamış ve kendisine <i class="calibre3">Ekümenik</i> diyen patriğin yöneteceği ayinlerin Hıristiyanlığa aykırı (bir anlamda Şirk) olacağını söylemiştir.</p>

  <p class="block_5">Pelagius’tan sonra papa seçilen Gregory de Acul Johan’ın bu sıfatı kullanmasına şiddetle karşı çıkmıştır. Şu ünlü söz Gregory tarafından Patrik Johan için söylenmiştir: “Patrik lakabına uygun olarak hızla sıskalaşırken, kibri de hızla büyüyor.”</p>

  <p class="block_5">Gregory, Patriğin bu sıfatı kullanmasının Hıristiyanlığa karşı ve Canon denilen kilise konseylerinin yasalarına aykırı olduğunu vurgulamıştır. Roma Kilisesi’nin Başpiskoposu Patrik Johan’ı İsa’nın yolundan çıkmış olmakla suçlamış ve kendisinin ‘Anti Christ’in (Deccal) öncüsü olduğunu söylemiştir.</p>

  <p class="block_5">Gregory tezini imparator Maurice’e de anlatmıştı. İmparator bunun üzerine kiliseyi çok umursamadığını belirtmiş ve aynen, “Böyle budalaca bir kelime uğruna iki kilisenin arası bozulmamak,” demiştir. Bunun üzerine Acul Johan, Roma tarafından kabul edilmeyen bu sıfatı taşımayı sürdürmüştür. Johan, 595’ te ölünce yerine patrik yapılan Cyricus (595-603) da aynı sıfatı kullanmış ve Kadıköy Konseyi diye bilinen din meclisinin kararlarına sadık kalan patrikler tarafından bu sıfatla anılmıştır.</p>

  <p class="block_5">Katolikler ise <i class="calibre3">Ekümenik</i> kavramını, çeşitli zaman aralarıyla toplanan konsiller için kullanmaktadırlar patriğin şahsı için olmaktan çok. Örneğin Hıristiyanlık tarihinde çok önemli rolleri ve anlamı olan Toledo konsillerinden 4. (634), 6. (638), 11. (675) ve 15. (693) konsillerde Bizans’ın ruhani önderleri sadece İstanbul Kilisesi’nin başpiskoposları olarak anılmışlardı, kendilerinden patrik diye de söz edilmemişti.<sup class="calibre4"><sup class="noteref" id="back_note_14"><a class="calibre2" href="../Text/index_split_029.html#note_14" title="14">14</a></sup></sup></p>

  <p class="block_7">* * *</p>

  <p class="block_5">1054 yılında Papa Normanlar’a karşı savaşa gittiğinde Lombard Kardinai’i Humbert, Papa’nın baş delegesi ve tam yetkili vekili olarak İstanbul’daydı. Latinler’den nefret eden bir Patrik’in karşısında Bizans’tan nefret eden bir Kardinal vardı. Patrik nefretini göstermek için 1049 yılında İstanbul’daki tüm Latin manastırlarını kapatmış ve mallarına el koymuştu. Kardinal Humbert bu gasbın hesabını sormak için İstanbul’a yollanmıştı ama onun aklında başka bir çözüm vardı. Humbert aklındaki çözümü uygulamaya sokmaktan hiç çekinmedi...</p>

  <p class="block_5">Kardinal Humbert’e göre <i class="calibre3">ekümenik</i> olan Patrik’in kendisi değil, Papa tarafından temsil edilen Roma Kilisesi idi. Papa ile Patrik arasındaki en önemli sorunlardan bir tanesi buydu. Ayrıca dini törenlerde kullanılan mayalı/mayasız ekmek sorunu vardı. İki kilise arasındaki başka bir sorun da Patrik’in Papa’yı küçümseyerek ona yazdığı mektuplarda sürekli olarak “Kutsal Peder” diyeceğine “Kardeşim” diye hitap etmesiydi. Bir diğer husus da Humbert’e göre Bizans’taki kilisenin giderek daha yoğun bir şekilde <i class="calibre3">hermetik</i> (dolayısıyla Hıristiyanlığa kökten karşı) akımlara ve görüşlere yönelmekte olduğuydu. Papalık baştemsilcisi Humbert’e göre bu ‘sapkınlığın’ sorumlusu Patrik ve <i class="calibre3">Filozofların Konsülü</i> unvanını taşıyan tarihçi ve felsefeci Michael Psellus ve yardımcısı John İtalos idi.</p>

  <p class="block_5">Bu ve benzeri suçlamalarla Patrik’e karşı mücadele eden Kardinal Humbert 1054 yılında artık kopma noktasına gelmiş olan İstanbul-Roma kavgasına son noktayı koyan kişi oldu. 16 Temmuz 1054 sabahı kutsal ayin sırasında Aya Sofya’yı bastı ve töreni yönetmekte olan Patrik’in önüne bir <i class="calibre3">bull</i> bıraktı. (Bull, Papa’nın fetvası gibi bir metindir.) Patrik ve çevresindekiler önlerindeki mihrabın üzerine bırakılan metni büyük bir şaşkınlık içinde okudular. Buna göre Papa IX. Leo, Patrik Cerularius’u ve yanındakileri ‘aforoz’ etmiş, diğer bir deyimle Hıristiyanlık aleminden kovmuştu.<sup class="calibre4"><sup class="noteref" id="back_note_15"><a class="calibre2" href="../Text/index_split_030.html#note_15" title="15">15</a></sup></sup></p>

  <p class="block_5">İlk şaşkınlığı atlatan Patrik de aynı şekilde Papa’yı Hıristiyanlıktan kovduğunu açıkladı. Ve daha sonra bunu yazılı hale getireceğini bildirdi. Olay derhal imparatora intikal ettirildi. O da tarafları barıştırma gayreti içine girdi. Patrik İmparator’a göre de yetkilerini aşmış gibiydi. Patrik Cerularius İmparator’un Roma’dan yana tavır koyacağını anlayınca hemen <i class="calibre3">pleps sanctayı</i> harekete geçirdi. İstanbul, “Ortodoksluk elden gidiyor,” nidalarıyla çınlamaya başladı, bazı zengin Latinler öldürüldü, bazı Ermeni ve Yahudilerin malları gasp edildi, canlarına kast edildi. İmparator isyanın büyüyeceğinden korkarak Patrik’ten ayaklanmayı bastırmasını istedi. Patrik Cerularius da İmparator’un ricasını kırmadı ama bir şartı vardı; Ortodoksluk korunacak ve Papa’nın hükmü geçersiz sayılacaktı. İmparator bu şartı hemen kabul etti ve isyan Cerularius’un yaptığı kısa bir konuşmadan sonra başladığı gibi bir anda sona erdi. 1054 yılında Bizans’ta en güçlü kişi Patrik Cerularius’tu.</p>

  <p class="block_5">İlginçtir ki bu isyanın yaşandığı sıralarda imparator Papa’ya bir elçi göndererek ondan yardım istemişti. Elçi Roma’ya vardığında ne yazık ki Papa’nın huzuruna çıkamamıştı, çünkü Papa üç gün önce ölmüştü! İki Kilisenin işbilir dinadamları Kardinal Humbert ve Patrik Cerularius, Hıristiyan Alemini bölen bu olayda Papa’nın müdahalesi olmasın diye ondan boşalmış olan Taht’a yeni Papa atanmadan bu kopuşu gerçekleştirmemişlerdi. Katolik Kilisesinin uyguladığı bir geleneğe göre Papalar’ın ölümü üç tam gün gizli tutuluyordu. Papa’nın öldüğünü Humbert ve Cerularius biliyordu ama askeri hareketleri yönetmekte olan İmparator henüz duymamıştı...</p>

  <p class="block_5">İki Kilise arasındaki bu kopukluk tam 911 yıl sürdü ve Katolik ve Ortodoks Kiliseleri -İstanbul’daki günümüzde Fener Patrikhanesi olarak bilinen merkez- ilk kez 1965 yılında bir araya gelebildiler. Bu ayrılığın baş mimarlarına neler oldu derseniz; uyanık keşiş Humbert daha sonra IX.Stephan adıyla Papa oldu. Patrik Cerularius ise ‘aforoz’ olayından kısa bir süre sonra ölen imparatorun eşi İmparatoriçe Theodora ile ters düştü. Papa’yı ve imparatoru yenen Patrik, kadının fendine yenildi ama yılmadı. Doğu Roma’yı bir süre için Theodora’nın gözdesi ve imparator yaptığı VI. Michael yönetti. Ne var ki bu kez de sahneye filozofların başı Michael Psellus çıktı. Bizans’a Hermetizm’i sokmakla suçlanan bu tarihçinin hazırladığı bir plan Cerularius tarafından uygulandı ve VI. Michael bir yılın sonunda devrildi. Theodora da öldü. İmparatorluk Cerularius ve Psellus’un isteğiyle asi general Isaac Commenus’a verildi. Nedir ki bir süre sonra Psellus yeni imparatorun desteğiyle Cerularius’u tutuklattı ve Bizans’ın tanıdığı en hırslı Patrik 21 Ocak 1059’da daracık bir hücrede ölünceye kadar gözaltında tutuldu.<sup class="calibre4"><sup class="noteref" id="back_note_16"><a class="calibre2" href="../Text/index_split_031.html#note_16" title="16">16</a></sup></sup></p>

  <p class="block_26">* * *</p>

  <p class="block_5">1054’te meydana gelen olaylarda ilk sıralarda görev ve sorumluluklar yüklenen tarihçi-felsefeci Michael Psellus, gerçekte çok esrarengiz bir adamdı. Güçlü bir felsefeci ve bilgili bir tarihçi olmasının yanı sıra usta bir tartışmacı ve ‘monarşist’ bir bürokrattı. Aya Sofya Kilisesi’ni merkez alan gizli bir filozoflar örgütü kurmuştu. Bu örgüt çeşitli dillerde yazılmış, çok eski bazı metinleri Kilise yönetiminin haberi ve bilgisi olmadan tercüme ederek kendi aralarında tartışıyordu. Bu tartışma konularının neredeyse” tamamı Hıristiyanlığın dogmalarıyla ters ve ona karşı olan fikirler ve görüşler üzerine kurulmuş tezlerdi. Psellus sofu bir Platonist’ti, İsa’cı değildi. Kendi yazdığına göre insan tıpkı antik çağın filozoflarının yazdıkları gibi ‘Toplumsal Varlık’tı Kilise ise bunun tam tersine inanıyordu ve insanları da buna inandırmaya çalışıyordu. Psellus Kilise’nin dogmalarına karşı ‘akıl’ı savunuyordu- ‘iman’ı ikinci plana atmıştı. Pagan filozoflara Hıristiyanlığın kutsal ermişlerinden ve azizlerinden daha fazla atıflarda bulunuyor, onların geleneklerini övüyordu. Psellus’un kendi gizli çevresine aktardığı gizli bilgiler Kilise yönetimi tarafından duyulsa herhalde hemen <i class="calibre3">pleps sanctanın</i> önüne atılırdı.</p>

  <p class="block_5">Psellus’un Bizans’ın gündelik hayatına kattığı bazı gelişmeler onun nasıl düşünüp davranmış olduğunu açıklıyordu. Örneğin 11. yy’ın ortalarında İstanbul’da sadece dokumacı kadınlara özgü olan ve <i class="calibre3">Agatha Günü</i> diye adlandırılan özel toplantılar ve törenler yapılmaya başlanmıştı. Oysa Kilisenin takviminde böyle bir ayin yoktu, hiç kimse kilisenin takviminin dışındaki bir ayini düzenleyemezdi. Psellus bu konuda devreye girdi ve gerçekte tam bir Pagan Ayini şeklinde düzenlenen ve en aşırı cinsel gösterilerin yapıldığı bu özel günü, kitaba uydurup yasaklatmayıp kökleşmesini sağladı.</p>

  <p class="block_5">Psellus’un yetkili olduğu dönemde İstanbul garip düşünceleri, inançları ve görüşleri olan bir takım esrarengiz adamların ve onların yönettikleri örgütlerin başkenti olmuştu. Bunlara iki örnek verelim: Calabriali Neilos adlı cahil bir köylü, kendisine gaipten mesajlar geldiğini öne sürerek İsa’nın Tanrı’nın oğlu olmadığını vaaz ediyordu. Neilos’a göre Bakire Meryem’e de <i class="calibre3">Theotokos</i> (Tanrı’nın Annesi) denilmesi gülünçtü.<sup class="calibre4"><sup class="noteref" id="back_note_17"><a class="calibre2" href="../Text/index_split_032.html#note_17" title="17">17</a></sup></sup> Neilos, Kilise’nin kabul ettiği İncil’den değil, İ.S. 325’deki İznik Konsili’nde yasaklanmış olan ve Apokirif diye bilinen İnciller’den atıflar yapıyordu. Bir de söylem geliştirmişti: “Biz O’nu (Bakire Meryem) evlendirmedik ama O karşımıza gebe çıktı!”</p>

  <p class="block_5">Tam bir rasyonalist olmasına rağmen Psellus “cinlere” (Demonia) inanan bir bilim adamıydı. Ona göre, örneğin kırsal alanlarda <i class="calibre3">Babo</i> adıyla anılan bir kötülük cini vardı. Psellus bundan yola çıkarak <i class="calibre3">Baboutzikarioi</i> diye bir tür cin çarpması hastalığı tanısı oluşturmuştu.</p>

  <p class="block_5">İlginçtir ki Psellus babasından değil ama annesinden çok etkilenmiş olduğunu ve onun çok “garip” bir kadın olduğunu yazmış ve söylemişti. Gerçekten de Psellus’un annesi Bizans’taki kadınların evliyası gibiydi. Öldüğü zaman cenazesine binlerce kadın katıldı ve son giydiği rahibe giysisi (Habit) 1000 parçaya bölünerek, koruyucu olacağı varsayılarak kadınlara dağıtılmıştı.</p>

  <p class="block_5">Nedir ki Psellus’un, Kilise’nin dini ve Kutsal saydığı metinlerden çok “gizli ve yasak öğretilere” büyük bir merakı vardı. Bunların başında da <i class="calibre3">Hermetizm</i> geliyordu. Bu, Hıristiyan babaları tarafından kesinlikle yasaklanmış bir öğretiydi. Bu konuda Psellus ve Cerularius birbirlerini suçlamaya kadar varan tartışmalar yapmışlardı. Psellus Kilise’ye bildirmeden <i class="calibre3">Corpus Hermetica</i> diye bilinen ve sadece birer nüshaları bulunan kitapları Grekçeye çevirmiş ve bazılarını da çevresindekilere çevirtmişti. Bununla kalmamış, bu gizli ve yasak öğretileri kimseye fark ettirmeden hem Kilise’nin Liturgy’sine (ayin töreni vb.) sokmuş hem de halkın gündelik yaşamına aktararak onların farkında olmadan Kilise’nin koyduğu ve ön gördüğü ilkeler doğrultusunda değil Hermetik ilkeler doğrultusunda yaşamalarına aracı olmuştu. Buna Hıristiyan literatüründe <i class="calibre3">inculturation</i> deniliyordu. Ve bu da bir tür misyonerlik faaliyeti idi. -ancak Psellus’un uyguladığı inculturation tamamen Hıristiyan dogmalarına karşı olan bir misyonerlikti. Psellus’un bu gizli çalışmaları fark edilseydi önce Yedikule Zindanları’na, oradan da ipe giderdi.</p>

  <p class="block_5">Psellus, Hermetik gizli metinlere 1050 yılında -1054’teki olaylardan dört yıl önce- Harran’daki (Urfa) son <i class="calibre3">Sabii</i> Maabedi yıktırılınca sahip olmuştu, kitapları ve diğer kutsal metinleri kaçıranlar bunları niçin Psellus’a getirmişlerdi, bilinmiyor. (Sabiiler, İncil’de ve Kuran’da adlarından söz edilen ve Subba diye bilinen Gnostik-Hıristiyanlardır. Bunlar Vaftizci Yahya’ya bağlıdırlar ve İsa’yı önemsemezler. Ayrıca Bakire Meryem’e saygı duymazlar. Mecdeli Meryem’i ve Sofya dedikleri Hikmeti -dişil prensibi- yüceltirler.)</p>

  <p class="block_5">Aya Sofya’da kurduğu gizli hücrede Psellus işte bu metinleri kendi seçtiği kişiler aracılığıyla hayata aktarıyordu. Tilmizleri arasında Araplar ve Keltler de vardı.<sup class="calibre4"><sup class="noteref" id="back_note_18"><a class="calibre2" href="../Text/index_split_033.html#note_18" title="18">18</a></sup></sup> (Katolik dini metinlerinde Sofya <i class="calibre3">‘Divine Wisdom</i>= İlahi Hikmet’ olarak tesmiye edilmiştir. Gerçekte olmayan bir azizedir.) Urfa yakınlarındaki Harran gerek dinler tarihinde gerekse toplumsal tarihte çok belirleyici ve önemli bir merkez olagelmişti. Antik Çağ’da Abraham (Hz. İbrahim) burada doğmuş ve üç monotesit (tek Tanrıcı) dinin başlatıcısı olmuştu. Ayrıca ilk üniversite dengi okul da İ.Ö. 1000 yıllarında burada kurulmuştu. Harran, gizli ilimlerin (Occult) ve onun Alşimizm ve astrolojiyle birlikte en önemli kolu olan Hermetizm’in merkezi konumundaydı. Hermetizm, Harran’da yaşayan Sabiiler ile Mardin çevresindeki Yezidiler için resmi din mertebesindeydi. Bu Sabii versiyonunda Hermetizm özellikle Astroloji (İlm-i-Nucüm), el okuma (Palmistry), tılsım (Talisman) ve muska=Vefk (Amulet) yazma dallarında çok derin gelişme göstermişti. Sabiilerin bir de Hermetizm -büyü, karabüyü, fal, sihir vd.- öğreten tüm dinlerce yasaklanmış kitabı vardı. Batı dünyası işte bu <i class="calibre3">En Yasak ve En Gizli kitabı</i> Psellus’un çevirisiyle öğrendi. <i class="calibre3">Psellus</i>, İncil’den çok önce yazılmış olduğu bilinen bu kitaba <i class="calibre3">Picatrix</i> adını koymuştu, sonraki yüzyıllarda hep bu adla anıldı. Oysa kitabın gerçek adı başkaydı: <i class="calibre3">Ghayatal Hakim</i>” (Hikmet Sahibi Olanların Tanrısı). Psellus İstanbul’da hermetizmi yayarken ona bu gizli faaliyetlerinde en çok yardımcısı John Italos adlı filozof destek olmuştu. İtalos Psellus’tan sonra <i class="calibre3">Filozofların Konsülü</i> yapıldı ve İtalos da aynı yoldan gitti. Ve O da Psellus gibi ileriki yıllarda ‘<i class="calibre3">Heretik ve Sapkın’</i> olarak yargılandı ve cezalandırıldı. Psellus Bizans’ı Hermetizm ile tanıştırırken Fransa’da da şaşırtıcı gelişmeler yaşanmaya başlanmıştı. İnsanlar hiç alışmadıkları bilgileri içeren kitaplar okumaya başlamışlar ve yaşam tarzlarında köklü değişiklikler yapmaya koyulmuşlardı. Avrupa’da ki ilk ‘romanlar’ işte bu dönemde yazılmaya başlandı. İlkin Marie de France kadın duygusallığını anlatan uzun şiir denilebilecek bir eser yazdı. Sonra Chretien Troyes, 1170’lerde ünlü Lancelot ve Parceval efsanelerini Yuvarlak Masa Şövalyeleri’ni yazdı. Aynı yıllarda ona rakip bir romancı daha vardı: Bogomil/Cathare bölgesinde doğup büyümüş olan Gautier d’Arras. Hermetizm ve Occult bilgilerine sahip bir kişiydi d’Arras. Eski soylu ve zengin bir aileden geldiği biliniyordu. 1160’ta şaşırtıcı bir roman yazdı. O günlere değin tabu sayılan ve hakkında Kilise tarafından çıkartılmış nice kötü söylenti bulunan bir ermişin hayatıydı bu. Gautier d’Arras romanında bu kişiyi yüceltmiş, neredeyse İsa’nın eşiti mertebesine çıkarmıştı. Gautier d’Arras’ın kahramanının adı Tyanalı Apollonius idi. Katolik Kilisesi’nin ‘baş’ düşmanı olarak işaretlediği Anadolulu Pagan ermiş...<sup class="calibre4"><sup class="noteref" id="back_note_19"><a class="calibre2" href="../Text/index_split_034.html#note_19" title="19">19</a></sup></sup></p>

  <p class="block_5">11. yy’ın ikinci yarısından itibaren İspanya’da da garip gelişmeler olmaya başlamıştı. İlkin Psellus’un Grekçeye çevirdiği Picatrix İspanyolca’ya çevirildi. Bunu Hermetizm’in en önemli kitaplarından ve belgelerinden olan <i class="calibre3">Emerald Tablet</i> (Zümrüt Metin) çevirisi izledi. İslam okültist ve Kabbalist’i İbn-i-Masarra (883-931) bir <i class="calibre3">Magi</i> olarak yazdıklarıyla adından en çok söz edilen kişilerden biri oldu.<sup class="calibre4"><sup class="noteref" id="back_note_20"><a class="calibre2" href="../Text/index_split_035.html#note_20" title="20">20</a></sup></sup> Onu İbn-i- Arabi izledi (1165). Ünlü Nostradamus’un Kehanetlerinin tamamına yakını Arabi’nin çalışmalarından yola çıkılarak kurgulanmıştır. Bunlara ek olarak Antik Yunan ve İyonya, Mısır ve Mezopotamya uygarlıklarının yazar ve filozofları da Batı’ya yeniden giriş yaptılar. Plato, Aristo, Empedokles, Sokrat ve Homer okunmaya ve okutulmaya başlandı.</p>

  <p class="block_5">Hermetizm’in bilime, sanata ve kültüre doğrudan ve/veya dolaylı olarak katılmasıyla birlikte katı ve kendi içinde kapalı devre işlenen Hıristiyan Alemi’nde ilk Rönesans hareketleri filizlenmeye başladı. Sanıldığının tersine Rönesans 14. yy’da değil 11. yy’da başlamıştı! Örneğin Kur’an’ın ilk Latince çevirisi bile 1143’te İspanya’da yapılmıştı. Benzer şekilde Pisagor’un sayılara dayalı gizli öğretisi ilk kez 11. yy’da Bizans’ta yeniden ortaya çıkmıştı. Bu yeni fikirlerin, görüşlerin ve inanç sistemlerinin tamamı istisnasız Hıristiyan <i class="calibre3">dogmaticque’ine</i> aykırı, ona kesinlikle karşı yorumlardı.</p>

  <p class="block_5">Batı Avrupa Rönesans’a yönelirken Bizans bambaşka bir yola saptı. Aynı şekilde Roma Kilisesi de artık iyice düşmanı gibi gördüğü Bizans’a karşı bambaşka bir strateji geliştirdi. Madem ki Bizans neredeyse Hermetizm’le özdeşleşmişti, Roma da yaklaşan bu tehtide karşı önlemler almaya karar verdi. İlk Haçlı Seferi’ni (1090) örgütleyerek hem yeniden bir ‘iman’ tazeletmeyi hem de rakipleri İslamiyet ve Ortodoksluktan kurtulmayı planladı ve bunları hayata geçirdi. Avrupa’da bir yanda Rafızi/sapkın inanç sistemleri, diğer yanda imanlarını Roma’ya gösterebilmek ve İslam Alemi’nin ve Doğu’nun dillere destan servetini paylaşabilmek için yanıp tutuşan yoksul düşmüş şövalyeler ve aç köylüler arzularına bir an önce kavuşabilmek için birbirleriyle yarışıyorlardı.</p>

  <p class="block_7">* * *</p>

  <p class="block_5">Roma Kilisesi’nin I. Haçlı Seferi’ni örgütlemeye başladığı sıralarda İspanya’da Cadiz ve Granada kentlerinde vaazlar veren, kitaplar yazan kim olduğu ve nereden geldiği bilinmeyen bir adam dikkatleri üzerinde toplamaya başlamıştı. Adamın adı Artephius idi. Bu adın ne anlama geldiği bilinmiyordu ama Artephius bu adı gündelik hayatında sadece kolaylık olsun diye kullandığını, gerçek adının ise Apollonius olduğunu öne sürüyordu. Nasıl olmuşsa 1. yy’da yaşamış olan Apollonius, 1000 yıl sonra çıkagelmiş ve Katolik Kilisesi’nin karşısına dikilivermişti. Artephius’un dediğine göre o Apollonius’un <i class="calibre3">reincarnation’u</i> (yeniden canlanmış) idi.</p>

  <p class="block_5">Tyanalı Apollonius’un hayatı ilk kez, Roma İmparatoru Septimus Severus’un bilge eşi İmparatoriçe Julia Domna tarafından yazdırılmış ve İmparatorluk arşivine konulmuştu. 3. yy’ın başlarında (İ.S. 220 yıllarında) yazılan bu kitap Kilise için ‘en tehlikeli’ kitap sayılmıştı. İ.S. 325’te Konstantin tarafından toplanan İznik Konsili’nde Apollonius’un tüm kitaplarının yok edilmesine, büstlerinin kırılmasına, mabetlerinin yıkılmasına yol açan kararlar alınmıştı. Şimdi Artephius’un ortaya çıkması Kilise’de şok yarattı. Artephius on kitap yazdı. Bunların hepsinde de aynı cümle vardı: “Arthepius, Tyanalı Apollonius’un bilgilerini aktarmaktadır.” Kitaplarda o güne kadar hiçbir filozofun veya okültistin bilmediği duymadığı büyü, sihir, astroloji ve tılsım formülleri vardı. Kilise onu yakmadan önce Arthepius ortaya çıktığı gibi yine esrarengiz bir şekilde kayboldu. Tıpkı 1000 yıl önce Cadiz ve Granada’da bulunmuş olan Tyanalı Apollonius’un ortadan kaybolduğu gibi...</p>

  <p class="block_7">* * *</p>

  <p class="block_5">Psellus’un Bizans’ta başlattığı değişim onun ölümünden sonra da yardımcıları, öğrencileri ve tilmizleri tarafından sürdürüldü. Bunların en ünlüsü 13. yy’ın sonlarında ünlenen Pleton’du. Onun gayretli çalışmalarıyla Hermetizm neredeyse Bizans Kilisesi ile özdeşleşti. Papalık bu gelişmeye kayıtsız kalamazdı. Papalık Avrupa’da güçlenmiş ve düzenlediği Haçlı Seferleri ile maddi olanaklarını da arttırmıştı. Onlara göre sıra Bizans’ın cezalandırılmasına gelmişti. Papalık en uygun ortamı 4. Haçlı Seferi sırasında elde etti. Kudüs’e ulaşmak için yola çıkan Haçlılar 1204 baharında İstanbul’a varmışlardı. İmparator bazı kuşkulara kapılarak Haçlılar’ın karşıya geçmelerini engelleyince Haçlılar da Papa’dan izin alarak İstanbul’u kuşattılar ve 13 Nisan 1204’te kente girerek yağmalama soygun ve tecavüz eylemlerine başladılar. İstanbul, Cerularius’un o çok korktuğu sona duçar olmuş ve Latinler’in eline düşmüştü.<sup class="calibre4"><sup class="noteref" id="back_note_21"><a class="calibre2" href="../Text/index_split_036.html#note_21" title="21">21</a></sup></sup> İstanbul’un tüm zenginlikleri yağmalandı, en değerli eserler, bu arada tüm el yazması kitaplar Batı’ya kaçırıldı. Ortodoks Kilisesi hukuken varlığını sürdürdü ama fiilen tüm etkisini ve gücünü Roma’ya devretti. İstanbul’da bir Katolik Katedral’i açıldı.</p>

  <p class="block_5">Latinler’in işgali sırasında, Ermeniler başdüşmanları Ortodoks Rumlar’dan intikam alabilmek için Latinler’le işbirliği yaptılar. Ama 1261’de İmparator Bizans’ı geri alınca İstanbul’da ilk katliam Latinler’e değil Ermeniler’e uygulandı. Binlerce Ermeni Bizans kılıcıyla yok edildi.</p>

  <p class="block_5">Bizans yeniden kuruldu, Kilise yeniden güçlendirildi.<sup class="calibre4"><sup class="noteref" id="back_note_22"><a class="calibre2" href="../Text/index_split_037.html#note_22" title="22">22</a></sup></sup> Bütün bu olaylara sessizce tanıklık eden Aya Sofya’da da bazı değişiklikler yapılmaya başlandı. Bizans’ın Latinler’den kurtarılmasını simgeleyen yeni bir mozaik Aya Sofya’ya konuldu. Nedir ki bu daha önce hiç görülmemiş duyulmamış tarzda yapılmış ‘yeni’ bir İsa üçlemesi (Trinité) idi. Bu yeni mozaik Deesis diye adlandırıldı (bkz: Ek). Bu betimlemede İsa Mesih iki yanında da Sabiilerin taptığı Vaftizci Yahya ile Meryem vardı. Bu mozaik İmparator’un isteği ile ama eski Patrik Blemmydes ile yeni Patrik Arsenius Autoreianos’un itirazlarına rağmen Aya Sofya’ya yerleştirilmişti. İmparator kendisinin <i class="calibre3">Epistemonark</i> (Kilise’nin Başı Olan Egemen) olduğunu, Ortadoksluğun esasta ondan sorulması gerektiğini bildirmişti. Patriklerin yapabileceği hiçbir itiraz kalmamıştı. Ne var ki yıllar süren bu tartışmalar sırasında başta İstanbul’da sonra da Anadolu’nun <i class="calibre3">Ekümenik</i> alanlarında Aya Sofya’daki diğer kutsal ikonlar ve resimlerle hiçbir benzerliği olmayan bu mozaikle ilgili çok garip iddialar kulaklara fısıldanmaya başlamıştı. Bu söylentileri çıkartanlara göre mozaikte resmedilmiş olan kişi Yüce Rab İsa Mesih değildi. Ya kimdi? Tyanalı Apollonius adlı bir Pagan’dı... Ama söylentiler bu kadarla da kalmamıştı. Dahası ve daha vahim olanları da vardı. İddia sahiplerine göre Deesis Mozaiğindeki kişi gerçekten de Tynalı Apollonius’tu çünkü İsa Mesih (Jesus Christ) diye bir kişi aslında hiç yaşamamış ve var olmamıştı... İsa Mesih İznik Konsil’i sırasında Kilise’nin yöneticilerinin uydurdukları bir ‘Resimli roman kahramanıydı’, tamamen sanal bir kişilikti, ne yaşamış ne de İncil’de anlatılan mucizeleri yaratmıştı. Dahası, var olduğu söylenen 12 Havarisi de hiçbir zaman var olmamıştı. İsa Mesih’in Tanrı’nın oğlu olduğu ve bakireden doğduğu iddiası ise Kilise Babaları’nın uydurdukları koskoca bir yalandan ve ürkütücü bir masaldan öte anlam taşımıyordu...<sup class="calibre4"><sup class="noteref" id="back_note_23"><a class="calibre2" href="../Text/index_split_038.html#note_23" title="23">23</a></sup></sup></p>

  <p class="block_17" id="calibre_pb_8">&nbsp;</p>
</body>
</html>
