<html xmlns="http://www.w3.org/1999/xhtml">
	<head>
		<title>4-18.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-18.html" xml:lang="tr-TR">
			<div class="Basic-Text-Frame-2">
				<p class="split" xml:lang="en-GB"/>
				<p class="x2" id="toc_marker-3-2"><span class="kisim-baslik-sipsak" style="font-size:1.07em;" xml:lang="tr-TR">Requiem </span></p>
				<p class="metin-sipsak-1"><span class="metin-sipsak-1" xml:lang="tr-TR">Mozart hakkında yazılan birçok kitapta, bu requiem’in sipariş edilişine ve ortaya çıkışına ilişkin birçok gizemden bahsedilir. Aynı şekilde </span><span class="metin--tal-k-sipsak" xml:lang="tr-TR">Amadeus</span><span class="metin-sipsak-1" xml:lang="tr-TR"> filminde de ölümü öngören anonim bir “kötü haberci” klişesi kullanılmıştır. Filmde Mozart </span><span class="metin--tal-k-sipsak" xml:lang="tr-TR">Requiem</span><span class="metin-sipsak-1" xml:lang="tr-TR">’i bu gizemli habercinin siparişi üzerine besteler. Gerçekte ise ona bu siparişi veren kişi Stuppach Kontu Franz</span><span class="metin-bold-sipsak" xml:lang="tr-TR"> </span><span class="metin-sipsak-1" xml:lang="tr-TR">Walsegg’dir. Kont Walsegg, Mozart’tan, genç yaşta ölen karısı için bir requiem yazmasını ister ve Mozart’ın ölümünden sonra </span><span class="metin--tal-k-sipsak" xml:lang="tr-TR">Requiem’</span><span class="metin-sipsak-1" xml:lang="tr-TR">in partisyonunun basım hakkının kimde olduğu tartışılmaya başlayınca Kont Walsegg avukatı aracılığıyla eserin mülkiyet hakkının kendisinde olduğunu açıklar. Kont ile Mozart’a kimin aracılık ettiğini ve işin gidişatını kimin takip ettiğini bilmek elbette mümkün değil. Bu kişi büyük olasılıkla kontun Franz-Anton Leitgeb isimli kâhyasıydı. Bu konudaki gizem saçmalığı da aracılık yapan kişinin, işvereninin ismini ifşa etmemekle yükümlü olmasından kaynaklanır.</span></p>
				<p class="metin-sipsak-1"><span class="metin--tal-k-sipsak char-style-override-11" xml:lang="tr-TR">Requiem</span><span class="metin-sipsak-1" xml:lang="tr-TR"> siparişi Mozart’a iletildiğinde işi başından aşkındır, bir sürü yükümlülüğü ve bitirmesi gereken siparişleri vardır. Bu nedenle örneğin II. Leopold’ün taç giyme töreni için yazdığı </span><span class="metin--tal-k-sipsak" xml:lang="tr-TR">Titus </span><span class="metin-sipsak-1" xml:lang="tr-TR">operasının 6 Eylül 1791 tarihindeki prömiyerine katılmak üzere Prag’a gidecektir. Bir yandan da 30 Eylül 1791 tarihinde Viyana’da prömiyeri yapılması planlanan </span><span class="metin--tal-k-sipsak" xml:lang="tr-TR">Sihirli Flüt</span><span class="metin-sipsak-1" xml:lang="tr-TR">’ü bitirmeye çalışır. Bunların yanı sıra bir de Anton Stadler’in klarnet konseri, bir kantat ve </span><span class="metin--tal-k-sipsak" xml:lang="tr-TR">Ave verum corpus </span><span class="metin-sipsak-1" xml:lang="tr-TR">gibi daha birçok iş onu bekler. </span></p>
				<p class="metin-sipsak-1"><span class="metin-sipsak-1" xml:lang="tr-TR">1791 yılı Kasım ortasında Mozart iyice güçten düşer. Yatakta yatmaktan başka bir şey yapamaz hale gelir.</span><span class="metin--tal-k-sipsak" xml:lang="tr-TR"> Requiem</span><span class="metin-sipsak-1" xml:lang="tr-TR">’i bitiremez. Ondan on yaş küçük olan öğrencisi Franz Xaver Süssmayr, bu eserin oluşum sürecini onunla birlikte yaşamış, eserin birçok bölümünü Mozart ile tartışmış ve icra etmiştir. Mozart’ın 5 Aralık 1791 tarihindeki ölümünün ardından başka bestecilerin </span><span class="metin-sipsak-1 char-style-override-7" xml:lang="tr-TR">Requiem</span><span class="metin-sipsak-1" xml:lang="tr-TR">’i tamamlama girişimleri başarısızlıkla sonuçlanınca Constanze, Süssmayr’dan bu işi sonuçlandırmasını rica eder. Tamamlanan </span><span class="metin--tal-k-sipsak" xml:lang="tr-TR">Requiem</span><span class="metin-sipsak-1" xml:lang="tr-TR">’i</span><span class="metin--tal-k-sipsak" xml:lang="tr-TR"> </span><span class="metin-sipsak-1" xml:lang="tr-TR">işverene Mozart’ın otantik eseri olarak lanse eden Constanze’nin aksine Süssmayr kendisine ait bölümlerin belirtilmesini ister; amacı böbürlenmek değildir, aksine şöyle düşünür: “Çıkardığım işin o büyük adamınkine layık olmadığından eminim.”</span></p>
				<p class="metin-sipsak-1"><span class="metin-sipsak-1" xml:lang="tr-TR">Sonuç:</span><span class="metin--tal-k-sipsak" xml:lang="tr-TR"> Requiem</span><span class="metin-sipsak-1" xml:lang="tr-TR">’in bir bölümü, Introitus ve Kyrie başlıklı ilk iki bölüm, orijinal Mozart bestesidir. Diğer birkaç bölüm Mozart-Süssmayr ortak çalışmasının ürünüdür, ancak bu kısımda Süssmayr’ın tam olarak nerelere katkıda bulunduğunu bilemiyoruz, çünkü Süssmayr Mozart’ın taslaklarını kullanmıştır, ancak taslakların yazılı olduğu “kâğıtlar” günümüzde kayıptır. Üçüncü kısmı ise büyük olasılıkla tamamıyla Süssmayr’ın kaleminden çıkmıştır. Dinlerken bu bölümleri birbirinden ayırt etmek mümkün değildir. Bu noktada Süssmayr’ın bir açıklaması yararlı olacaktır: “Mozart’ın besteleri öyle emsalsiz ki sanırım şu kadarını söyleme cesaretini gösterebilirim; bugün yaşayan bestecilerin çok büyük bir kısmı için erişilmezdir, onu taklit etmeye, özellikle de yarım kalan bir eserine devam etmeye kalkışanlar, tavus kuşunun tüyleriyle süslenmeye çalışan bir kargadan bile daha beter hale gelirler... Mozart’ın hayattayken bazı kısımların ezgilerini sıklıkla onunla birlikte çalıp söylediğim, bu eserin düzenlemesi hakkında sık sık konuştuğumuz, eserin gelişimi ve enstrümanlara uygulanışı hakkında konuştuğumuz biliniyordu. Benim tek arzum, en azından bu işten anlayanların onun unutulmaz öğretilerinin hiç değilse izlerini bulabilecekleri şekilde bir çalışma ortaya çıkarmış olmaktır. Mozart</span><span class="metin--tal-k-sipsak" xml:lang="tr-TR"> Requiem</span><span class="metin-sipsak-1" xml:lang="tr-TR">’in Kyrie, Dies Irae, Domine Jesu Christe bölümlerini içeren kısmını dört sesli şarkılar, sürekli bas ve sıralamasıyla birlikte tamamen bitirmiştir. Ancak eserin orkestrasyonuna ilişkin sadece motifi belirtmiştir. Dies Irae’da yazdığı son dörtlük </span><span class="metin-sipsak-1 char-style-override-7" xml:lang="tr-TR">qua resurget ex favilla</span><span class="metin-sipsak-1" xml:lang="tr-TR"> olmuştur... ve ilk eserlerindeki gibi bir iş çıkarmıştır. O dörtlükten sonrasını </span><span class="metin-sipsak-1 char-style-override-7" xml:lang="tr-TR">Judikandus homo reus</span><span class="metin-sipsak-1" xml:lang="tr-TR"> vb. gibi Dies Irae’yi ben tamamladım. </span><span class="metin--tal-k-sipsak" xml:lang="tr-TR">Sanctus, Benedictus</span><span class="metin-sipsak-1" xml:lang="tr-TR"> ve </span><span class="metin--tal-k-sipsak" xml:lang="tr-TR">Agnus Dei</span><span class="metin-sipsak-1" xml:lang="tr-TR">’i yeni baştan yaptım.”</span></p>
				<p class="metin-sipsak-1"><span class="metin-sipsak-1" xml:lang="tr-TR">Şipşakçılar ve meraklısı için </span><span class="metin--tal-k-sipsak" xml:lang="tr-TR">Requiem</span><span class="metin-sipsak-1" xml:lang="tr-TR"> kısa bölümleriyle son derece uygundur. On dört bölüm on beş dakikaya yayılır, yani her bir kısım yaklaşık dört dakika sürer. Aşağıda verilen üç örnek temsil süreleri göz önünde bulundurularak seçilmemiştir. 1., 8. ve 11. numarada iki eser sahibinin de bölümleri vardır. Ayrıca, farklı motifleri ve akor düzenlerini içerdiğinden melodileri son derece ilginçtir. İlk örnek, ölü için yapılan dini törene giriştir, kabir müziğidir. İkinci örnek –çalarken Mozart’ın bile ağladığı söylenir– kesintisiz bir inilti, aralıksız bir ağlamadır. Üçüncü örnekte ise kutsal olan, yoğun seslerle enstrümanlar aracılığıyla müziğe dönüştürülerek vurgulanır, sonra da sakin üç dörtlük ölçüde “Osanna in Excelsis” halini alır ve genel itibariyle zaman zaman masif akorlu, zaman zaman sanki bir haber yayılıyormuş hissi veren çoksesli bir methiyedir.</span></p>
				<p class="metin-sipsak-1"/>
				<p class="metin-sipsak-20"><span class="metin--tal-k-sipsak" xml:lang="tr-TR">Introitus (No. 1)</span><span class="metin-sipsak-1" xml:lang="tr-TR">: Hüzünlü bir ses. Tüm enstrümanlar derin bir tonda çalarlar ve ölçü ölçü, adım adım yavaşça süzülür. Minör mod çok sayıda disonansla daha da hüzünlü hale gelir, hatta insana acı verir. Orkestranın açılış müziği, Bach’ın koro girmeden önce giriş müziğinin bir tril ile sonlandığı </span><span class="metin--tal-k-sipsak" xml:lang="tr-TR">Aziz Matta Pasyonu</span><span class="metin-sipsak-1" xml:lang="tr-TR">’nu andırır. Mozart’ta trilin yerini davul sesine eşlik eden üç güçlü orkestra akoru almıştır. Sonrasında bas “Requiem aeternam dona eis, Domine” diye girer. Yarım vuruşlarla tenor, alto ve soprano katılırlar. On beş ölçü sonra doruk noktasına ulaşırlar: “</span><span class="metin-sipsak-1 char-style-override-7" xml:lang="tr-TR">Et lux perpetua</span><span class="metin-sipsak-1" xml:lang="tr-TR">.”</span></p>
				<p class="metin-sipsak-1"/>
				<p class="metin-sipsak-20"><span class="metin--tal-k-sipsak" xml:lang="tr-TR">Lacrimosa (No. 8)</span><span class="metin-sipsak-1" xml:lang="tr-TR">: Aralıksız bir inilti. Tam yüz on altı kez eşit aralıklarla. Kemanlar tüm on iki sekizlik ölçüyü sızlamayı andıran sesler ve vurgusuz vuruşlara eşlik ederler. Tıpkı dua silindiri gibi orkestra ölçünün dört ağırlık noktasını uzun süreli vurmalı sesiyle belirginleştirir. Orkestranın bu sabit temelinde koronun ilk sekiz ölçüsünü Mozart’ın yazdığı “Lacrimosa dies illa”sı duyulur. O arkasında yeterince taslak bırakmış mıydı yoksa Süssmayr eserin geri kalanını kendisi mi yazdı, bilemiyoruz. Hem bu da zaten üç dakika boyunca bu muhteşem müziğin –iyisi mi gözlerini de kapatarak– tadını çıkarmak isteyen dinleyicilerden çok, müzikbilimcileri ilgilendiren bir konudur. </span></p>
				<p class="metin-sipsak-1"/>
				<p class="metin-sipsak-20"><span class="metin--tal-k-sipsak" xml:lang="tr-TR">Sanctus (No. 11)</span><span class="metin-sipsak-1" xml:lang="tr-TR">: “Sanctus” üç kez yinelenir. Işıl ışıl re majör </span><span class="metin-sipsak-1" xml:lang="tr-TR">ve koronun görkemli sesi eşliğinde. Sakin adagioda her “Sanctus” bir ölçüyü doldururken soprano her defasında bir ses yukarıdan söyler. Süssmayr burada ağır bir inanışı yüksek sesle ve homofonik cümlenin ahengiyle bestelemiştir. On ölçünün ardından bitiş çizgisi. Derken hem tempo değişir (allegro) hem de birim zaman (üç dörtlük) ve koro ruhani bir biçimde “Osanna” demeye başlar. Bu kez –çok daha dünyevi ve yoğun olan “Sanctus”un aksine– yükseklere çıkan “Osanna” gelmiştir. Burada sesler dört vuruşluk aralıklarla birbirini izler.</span><span class="metin-sipsak-1" xml:lang="tr-TR"> </span></p>
			</div>
		</div>
	</body>
</html>