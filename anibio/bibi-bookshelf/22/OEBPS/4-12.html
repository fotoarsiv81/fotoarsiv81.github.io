<html xmlns="http://www.w3.org/1999/xhtml">
	<head>
		<title>4-12.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-12.html" xml:lang="tr-TR">
			<div class="Basic-Text-Frame-2">
				<p class="split" xml:lang="en-GB"/>
				<p class="x2" id="toc_marker-2-12"><span class="kisim-baslik-sipsak" style="font-size:1.07em;" xml:lang="tr-TR">Così fan tutte</span><span class="dipnot-numarasi-sipsak" style="font-size:0.57em;"><a class="footnote-link" href="#footnote-225-8" id="footnote-225-8-backlink">8</a></span><span class="kisim-baslik-sipsak" style="font-size:1.07em;" xml:lang="tr-TR"> (1790)</span></p>
				<p class="metin-sipsak-1"><span class="metin-sipsak-1" xml:lang="tr-TR">Güney İtalya’da deniz kenarında bir kafede üç adam oturmuş kahvaltı ederler. Bir yandan da kadınlardan bahsederler. Kardeş olan Ferrando ve Guglielmo, sözlülerinin özelliklerini ballandıra ballandıra anlatırlar. Göz kamaştırıcı bir güzellikleri vardır, inanılmaz çekicidirler, sadık ve uysaldırlar, aynı zamanda sıcakkanlı ve zengin. </span></p>
				<p class="metin-sipsak-1"><span class="metin-sipsak-1" xml:lang="tr-TR">Masadaki diğer adam, Marchese Don Alfonso büyük bir dikkatle sohbete dahil olur. Don Alfonso ikisinin de öğretmenidir, aynı zamanda babalarının da arkadaşıdır. Adam kadınların başka özellikleri de olduğunu belirterek, özellikle kadınların sadakatine hiç mi hiç güvenmediğini söyler. Bunu söylemesiyle birlikte iki kardeş hakarete uğradıklarını düşünerek ayağa fırlayıp, (subay oldukları için her daim yanlarında bulundurdukları) kılıçlarını çekerler. Büyük bir kavga çıkmak üzereyken filozof kılıklı Don Alfonso bu iki sinirli adama şu soruyu sorar: “Peki o halde, şimdi sinirlenmeden beni dinleyin. Güzel sözlülerinizin sadakatini kanıtlamak için elinizde delil var mı? Asla yoldan çıkmayacaklarından bu kadar emin olmanızı sağlayan nedir?” Kardeşlerin verdiği zayıf yanıtlar Don Alfonso’yu tatmin etmeye yetmez. Her iki taraf da kendi görüşüne sıkı sıkıya bağlıdır. Kardeşler sözlülerinin kendilerine sadık kalacağından emindirler, Don Alfonso ise bunun aksini savunur. Alfonso bahse girmeyi teklif eder, taraflar yüz altınına bahse girerler. Alfonso kardeşlere 24 saat içinde sözlülerinin onlara sadık kalmayacağını ispatlayacaktır.</span></p>
				<p class="metin-sipsak-1"><span class="metin-sipsak-1" xml:lang="tr-TR">İki kız –Fiordiligi ve Dorabella kardeşler– sabırsızlıkla subay olan sözlülerinin gelmesini beklerler, ancak karşılarında yolunu gözledikleri sevgililerini değil de nefes nefese kalmış yorgun Don Alfonso’yu görünce şaşırırlar. Adam onlara kötü bir haber getirmiştir; iki erkek kardeş kraliyetten gelen celp emriyle “savaş meydanına” gideceklerdir. Kısa bir vedadan sonra duyulan davullar sözümona askerlerin gemiye binmesi gerektiğini bildirmektedir. Olayın şokunu atlatan kız kardeşler ayrılık acısından dert yanmaya başlarlar. Don Alfonso mutludur, planı tıkır tıkır işler. </span></p>
				<p class="metin-sipsak-1"><span class="metin-sipsak-1" xml:lang="tr-TR">Despina, iki kız kardeşin hizmetçisidir ve erkekler konusunda deneyimlidir. Ağlayıp sızlanarak dolaşan ve başlarına gelen bu felakete dayanamayacaklarını söyleyerek zehir ve hançer arayan kızları başını sallayarak izler. Derken kızlara çıkışır: “Bu neyin yasıdır böyle? Savaşa giden iki bey de kendilerini teselli edecek bir şeyler bulacaktır ve eğer öldürülecek olurlarsa sadece iki erkeği kaybetmiş olacaksınız, ancak diğer erkeklerin hepsi size kalacak!” </span></p>
				<p class="metin-sipsak-1"><span class="metin-sipsak-1" xml:lang="tr-TR">Hizmetçi feleğin çemberinden geçmiştir ve gerekirse rüşvet de almaya razıdır. Don Alfonso’ya şöyle der: “Altın için yapmayacağım şey yoktur.” Don Alfonso hizmetçi hakkında yanılmadığını görür. Adam kadına para verip kızları baştan çıkarmak üzere yaptığı planı anlatır ve ondan aracılık yapmasını ister. O andan sonra Alfonso ve Despina’nın arasından su sızmaz. </span></p>
				<p class="metin-sipsak-1"><span class="metin-sipsak-1" xml:lang="tr-TR">İki kardeş (savaştan en ufak iz bile yoktur) çoktan geri dönmüşlerdir. Üstelik sözlülerini test etmek için bıyık takıp kılık değiştirmişlerdir. Don Alfonso’nun “eski dostları” olarak kızların evine gireceklerdir. İki kardeşin tuhaf kılığını gören Despina kendini tutamayıp kahkahalarla gülmeye başlar. Yaban görünüşlü “Arnavutlara” bakar, “Âşık olunacak tipler değiller!” der ve oyun başlar. Eve misafir olarak gelen “Arnavutlar” (ve Don Alfonso) kızlarla tanışırlar. Ne var ki adamların kızlarla yakınlaşma girişimleri sonuç vermez. Yabancılar hem patavatsızdırlar, hem de sakız gibi yapışkandırlar. Kızlar adamlara ilanı aşk etmemelerini söyler ve “Biz sözlüyüz. Boşuna çabalıyorsunuz!” derler. Sonra da bu küstah taliplerini evden kovarlar.</span></p>
				<p class="metin-sipsak-1"><span class="metin-sipsak-1" xml:lang="tr-TR">Kılık değiştiren iki kardeş, Ferrando ve Guglielmo, sadık sözlüleriyle gurur duyarlar. Kıs kıs gülerek Don Alfonso’ya yol yakınken iddiadan vazgeçmek isteyip istemediğini sorarlar. Alfonso başını iki yana sallar. Zamana bırakacaktır. Kızların tavrı karşısında şaşkındır. Yeryüzünde iki kadının birden nasıl olup da sadakat gösterdiğini kafası almaz. Böyle bir şey mümkün değildir! Bu başarısız girişimin ardından Despina ile kafa kafaya verip kızları yoldan çıkarmak için ne yapacaklarını konuşurlar. Despina iyimser bir tavır sergiler, bir sonraki eylem için heyecanlıdır, çünkü “Despina bir işe el attı mı, amaca ulaşmak işten bile değildir!”</span></p>
				<p class="metin-sipsak-1"><span class="metin-sipsak-1" xml:lang="tr-TR">Sahne değişir. Köşkün bahçesinde iki kız kardeş dolaşmaktadır. Ansızın bir gürültü gelir. “Arnavutlar”ın kendilerine doğru yaklaştığını görürler. Kızlar, aşk acısına dayanamayan Ferrando ve Guglielmo’nun giriştikleri sözde intihara şahit olurlar. Kılık değiştiren kardeşler sözüm ona arsenik şişelerini çıkarıp içerler ve ansızın yere yığılırlar. Böyle yaparak kızlarda acıma duygusu uyandıracaklardır! Oyunları işe yarar. Bir doktor çağırırlar (üçkağıtçı Despina bu kez de doktor önlüğüyle gelir). Zehirlenmeye karşı ne yapılacağını gayet iyi bilmektedir; bunun için mıknatıs kullanır.</span></p>
				<p class="metin-sipsak-1"><span class="metin-sipsak-1" xml:lang="tr-TR">Kızlar zehirlenen adamlara yaklaşırlar. Hareket ettiklerini görünce rahatlarlar. Doktor kızlardan yardım ister. Adamları içeri taşıyacaklardır. Ölümden dönen adamların başlarını dikkatlice tutmalıdırlar. İki çift böylece yakınlaşır. Kızlar merhamet gösterirler. Despina hemen teşhisi koyar: “Ateş bacayı sarıyor, anlaşılan!”</span></p>
				<p class="metin-sipsak-1"><span class="metin-sipsak-1" xml:lang="tr-TR">Fiordiligi ve Dorabella gösterdikleri iyi niyetin doğuracağı sonuçları düşünürler. Bu “Arnavutları” köşke alacak olurlarsa âlem ne diyecektir? Despina tam da bu noktada devreye girer, “Beni ziyarete geldiklerini söylerim” der. Ayrıca tedirgin kızları, daha özgüvenli hareket etmeleri için yüreklendirir. Neticede onlar Eva’nın kızlarıdır; ne istediklerini ve neler yapabileceklerini gayet iyi bilirler. Ayrıca kızlara, yabancı bir adamla ilgilenmenin sadakatsizlik sayılmayacağını da söyler. Şunu unutmamaları gerekmektedir: “İnsan aldatmadan, tatlı yalanlar söylerse, o zaman kraliçedir.” İkiz kız da cesaret bulur. Dorabella hiç vakit kaybetmez, utanıp sıkılmadan kızlara sarışın olanı mı, yoksa esmeri mi istediklerini sorar.</span></p>
				<p class="metin-sipsak-1"><span class="metin-sipsak-1" xml:lang="tr-TR">Kız kardeşleri karşılaştırmak yerinde olacaktır, çünkü ilk bakışta birbirine çok benzerler. İkisi de tiz bir sesle, hızlı hızlı konuşur. Gururludurlar. </span></p>
				<p class="metin-sipsak-1"><span class="metin-sipsak-1" xml:lang="tr-TR">Mozart her birini iki arya ile takdim eder ve ikisi için de aynı durum söz konusudur: Önce erkeklerin küstahlıklarına kızarlar. İkinci aryada ise erkekler tarafından baştan çıkarılmaya çalışılırlar. Buraya kadar kız kardeşler neredeyse ikiz gibi birbirlerine benzerler.</span></p>
				<p class="metin-sipsak-1"><span class="metin-sipsak-1" xml:lang="tr-TR">İlk aryada yalan dolan yoktur. Kız yalnızdır, etrafta başka oyuncu yoktur. Karakter kendi ruhsal durumundan bahseder. Aryasıyla göz boyamaktan uzaktır, sanki röntgen ekranının ardında durmaktadır ve onu açık seçik görmek, içini dışını okuyabilmek, hakkında net kararlar alabilmek mümkündür. Biz de şimdi birbirine ikiz kadar benzeyen bu iki kız kardeşi Mozart müziğinin röntgen ışığına tutacak ve onlara çok daha yakından bakacağız. Mozart’ın bu karakterlere uygun gördüğü ses rengini ve melodileri inceleyeceğiz. Orkestra olaylara sadece ek bilgi sunduğundan ona fazla yer verilmeyecektir.</span></p>
				<p class="metin-sipsak-1"><span class="metin-sipsak-1" xml:lang="tr-TR">Mozart’ın müziğine bir göz atacak olursak, incelemeyi daha da karmaşıklaştırmamak için, bu röntgen sürecinde şarkı söylerken kullanılan sesler ritim, ses aralığı, duraklar ve tempolar bakımından yapmak yerinde olacaktır. Dinamikler, atrikülasyon, yoğunluk ve ses araçları gibi unsurlara değinilmeyecektir. </span></p>
				<div class="footnotes">
					<div class="footnote">
						<p class="dipnotlar-sipsak"><a class="footnote-anchor" href="#footnote-225-8-backlink" id="footnote-225-8">8</a><span class="dipnotlar-bold-sipsak" style="font-size:1em;" xml:lang="tr-TR">.</span><span class="dipnotlar-sipsak" style="font-size:1em;" xml:lang="tr-TR"> </span><span class="dipnotlar-sipsak" style="font-size:1em;" xml:lang="tr-TR">Kadınlar Hep Böyledir. (ç.n.)</span></p>
					</div>
				</div>
			</div>
		</div>
	</body>
</html>