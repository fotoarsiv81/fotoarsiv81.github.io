<html xmlns="http://www.w3.org/1999/xhtml">
	<head>
		<title>4-23.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-23.html" xml:lang="tr-TR">
			<div class="Basic-Text-Frame-2">
				<p class="split" xml:lang="en-GB"/>
				<p class="x2" id="toc_marker-3-7"><span class="kisim-baslik-sipsak" style="font-size:1.07em;" xml:lang="tr-TR">Oda Müziği </span></p>
				<p class="metin-sipsak-1"><span class="metin--tal-k-sipsak" xml:lang="tr-TR">Bir Müzikal Şaka, K. 522 (14 Haziran 1787):</span><span class="metin-sipsak-1" xml:lang="tr-TR"> Kelimenin tam anlamıyla gerçek bir şakadır. Mozart amatörlerle, meslektaşları arasında beste yapan, icra eden yeteneksizlerle resmen dalga geçer. Hemen iki örnek verelim: </span></p>
				<p class="metin-sipsak-1"><span class="metin-sipsak-1" xml:lang="tr-TR">1. Bölüm, allegro: Daha başlangıçtaki sekiz ölçü bile bir sağa bir sola yalpalar. Dört artı dört olarak simetrik biçiminde değil, dört artı üç biçiminde bestelenmiştir. Ardından dört ölçülük bir şaşkınlık yaşanır. Her ölçü boyunca dört kez aynı melodi tekrarlanır, önce dört kez dördüncü derecede, sonra birinci derecede, sonra beşinci derecede ve sonra tekrar birinci derecede. Bir sonraki “buluş” fon figürleri de bulunan dört ölçüdür. Çiğ bir melodidir. Tamamı anlamsız ses yükselip alçalmalarıyla tatlandırılmaya çalışılmıştır.</span></p>
				<p class="metin-sipsak-1"><span class="metin-sipsak-1" xml:lang="tr-TR">2. Bölüm, menuetto maestoso: İşte, diye düşünür programı okuyan biri, belki de peruklu, pudralı ve ışıltılı Barok tarzındadır. Başlangıçta kazara yer verilen dört ölçülük trionun ardından bitiş çizgisinden sonra hızla konuya girilir. Yirmi kez gümbür gümbür do notası seslendiren iki kornonun liderliğinde şiddetli bir forte, sonra hızlıca dolce’ye tatlı geçiş yapılır. Ardından gelen paralel kornolar ve yaylılar arasındaki ürkütücü uyumsuzluk insanı ister istemez güldürür. Bestecilik namına bu kadar aptallık ve acemi sözde icracı bir araya gelmiş, işte yeteneksizleri yerden yere vuran W. A. Mozart’ın silah deposuna bir göz atmış bulunuyorsunuz. </span></p>
				<p class="metin-sipsak-1"/>
				<p class="metin-sipsak-1"><span class="metin--tal-k-sipsak" xml:lang="tr-TR">Küçük Bir Gece Müziği, K. 525 (10 Ağustos 1787</span><span class="metin-sipsak-1" xml:lang="tr-TR">): K. numarası bu iki oda müziğinin ne kadar kısa aralıklarla bestelendiğini gösterir. Bir acemi işi bestenin hemen ardından, sayısız klasik müzik CD’ sinde yer almış oda müziğinin en parlak örneğini vermemiz son derece isabetli bir seçimdir. Bu eserde her şey yerli yerindedir. Dört bölümü –allegro, romanze, menuetto, rondo– betimlemek saçmalık olurdu. Tanınmış melodilerin piyano, gitar, blok flüt, sintesayzer, org, koro, üflemeliler gibi daha birçok biçimde düzenlenmesine şaşmamak gerekir. </span></p>
			</div>
		</div>
	</body>
</html>