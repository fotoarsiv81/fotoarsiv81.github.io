<html xmlns="http://www.w3.org/1999/xhtml">
	<head>
		<title>4-26.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-26.html" xml:lang="tr-TR">
			<div class="Basic-Text-Frame-2">
				<p class="split" xml:lang="en-GB"><span class="metin-sipsak-1" style="font-size:0.96em;" xml:lang="tr-TR"> </span></p>
				<p class="x2" id="toc_marker-4-2"><span class="kisim-baslik-sipsak" style="font-size:1.07em;" xml:lang="tr-TR">İlk Aşk</span></p>
				<p class="metin-sipsak-1"><span class="metin-sipsak-1" xml:lang="tr-TR">O yirmi bir yaşında, ilk aşkı ise on dokuzundadır. Mozart’ın babası Leopold Mozart Salzburg’da yaşarken, ciltçilik yapan erkek kardeşi Franz Alois Mozart Augsburg’da yaşar ve Mozart’ın ilk aşkı onun kızıdır. Mozart’ın babası ile amcası arasında güven temeline dayalı son derece iyi bir ilişki vardır. Mesleki anlamda da birlikte çalışırlar. Augsburg’daki “Franz Amca”, Leopold Mozart’ın yazdığı ünlü </span><span class="metin--tal-k-sipsak" xml:lang="tr-TR">Temel Keman Öğretimi Üzerine</span><span class="metin-sipsak-1" xml:lang="tr-TR">’nin buradaki satışını üstlenir. Kısaca “Bäsle” diye de hitap ettikleri kızı Maria Anna Thekla hiç de utangaç biri değildir, aksine hareketli bir kızdır. Tutku dolu bir aşk hayatı yaşamayı tercih eden kız, imla konusunda pek iyi değildir. Wolfgang Amadeus annesiyle birlikte 11 Ekim 1777’de Augsburg’a geldiğinde ikili birbirlerini görür görmez âşık olur. Ondan çok etkilenen Mozart, Thekla’nın da kendisine benzediğini, “birazcık fena” olduğunu belirtir. </span></p>
				<p class="metin-sipsak-1"><span class="metin-sipsak-1" xml:lang="tr-TR">On dört gün sonra Augsburg seyahati son bulur. Seyahatin ardından gelen artçı sarsıntılar mektuplara yansır. Bu mektuplar elbette kamuoyu önünde sergilenmek üzere kaleme alınmamıştır. Mektuplarda dikkati çeken noktalar; Mozart’ın sözcük dağarcığı, cümle kuruş tarzı, tersten anlamaları ve tuhaf düşünceleri, bir de olaylar ile düşüncelerin karmaşık bir biçimde iç içe geçmiş olmasıdır. Sözcük kullanımının dilin en alt düzeyinde sürmesi ve fazlasıyla açık olması çoğu kişiyi ürkütür. Bu nedenle “Bäsle” vakası ya atlanır ya da –bir çeşit cilveleşme, gençlik eğlencesi ya da aşırıya kaçan bir şakalaşma olduğu söylenerek– küçümsenir. Aralarındaki ilişkiyi betimlemektense onun bir mektubunu kısaltmadan aktarmayı tercih ettik. Böylece ilişkiye bir nevi tanıklık etmenizi sağlamayı amaçladık. Mozart mektupları eğlenceli ve ciddi olmak üzere ikiye ayırır. 13 Kasım 1777’de yani Bäsle’nin yanından ayrıldıktan yaklaşık bir ay sonra “ciddi bir mektup” yazar. Bu, gerçekten de ölçülü ve neredeyse masum bir mektuptur. Mozart literatüründe çoğunlukla mektuplarından pasajlara yer verilmiştir. Bu kısa pasajlar art arda gelerek bir Mozart imgesi oluşturur. Mozart ile Bäsle arasındaki aşka ilişkin bu tür alıntılar okumak isteyenler için aşağıda küçük bir çeşitleme sunacağız. Fakat önce Mozart’ın 13 Kasım 1777 tarihli mektubunun tam metnini veriyoruz: </span></p>
				<p class="alinti-sipsak- para-style-override-21"><span class="alinti-sipsak char-style-override-8" style="font-size:1em;" xml:lang="tr-TR">Ma trés chére Niéce! Cousine! fille!</span></p>
				<p class="alinti-sipsak- para-style-override-20"><span class="alinti-sipsak char-style-override-8" style="font-size:1em;" xml:lang="tr-TR">Mére, Sœur, et Epouse!</span></p>
				<p class="alinti-sipsak- para-style-override-20"><span class="alinti-sipsak char-style-override-8" style="font-size:1em;" xml:lang="tr-TR">Amman Tanrım Lanetler olsun! Şeyitan, cadılar, haçlı taburu ve sonsuz! Lanet olsun ellemantlere, havaya, suya, topuraka ve ateşe, Avrupa, asya, Afrika, Amerika’ya, cizviitlere, Augustin tarikatı mensuplarına, benediktenlere, kapüsenlere, minoritlere, dominikanlar, fransiskenlere, ve yaşasın: haçlı komutanları, Canonici regulares ve irregulares ve tüm miskinler, üçkağıtçılar, it oğlu itler, taşaklar ve erkeklik organları, eşekler, mandalar, deliler, geri zekâlılar ve tilkiler! Bu nasıl bir tutumdur, 4 asker ve 3 omuz askısı? Böyle bir paket ama içinde resim yok? Çok heveslenmiştim –geleceğinden hiç şüphem yoktu– çünkü siz bana daha geçenlerde yakında hem de çok yakında elimde geçeceğini yazmıştınız. Yoksa benim de sözümü tutacağım konusunda endişe mi duyuyorsunuz? – böyle bir endişe yaşadığınızı düşünmek bile istemiyorum! Şimdi sizden rica ediyorum, lütfen onu bana gönderin, ne kadar çabuk olursa, o kadar iyi. Umarım rica ettiğim şekilde, yani Fransız kıyafetleri içinde olur. </span></p>
				<p class="alinti-sipsak- para-style-override-20"><span class="alinti-sipsak char-style-override-8" style="font-size:1em;" xml:lang="tr-TR">Mannheim’ı nasıl mı buldum? – insan bääsle’siz bir yeri ne kadar beğenebilirse o kadar beğendim işte. Yazımın kötü oluşunu bağışlayın, tüy kalem çok eski, ben de yirmi iki yıla yakın bir süredir aynı delikten dışkılıyorum, ama o hâlâ yerli yerinde! –o kadar çok dışkıladım ki– ve dişlerimde pisliği ısırdım. </span></p>
				<p class="alinti-sipsak- para-style-override-20"/>
				<p class="alinti-sipsak- para-style-override-21"><span class="alinti-sipsak char-style-override-8" style="font-size:1em;" xml:lang="tr-TR">Umarım, benim aksime, gönderdiğim tüm mektuplar elinize geçmiştir. Bir tane hohenaltheim’dan, 2 Mannheim’dan yazdım ve şimdi de bu; takdir edersiniz ki bu size Manheim’dan yazdığım üçüncü, ama genel itibariyle dördüncü mektup, takdir edersiniz ki. Artık son vermek zorundayım, takdir edersiniz ki, çünkü henüz üstümü giymedim, ve birazdan yemek yiyeceğiz, yeniden dışkılayabilmek için, takdir ettiğiniz gibi; beni hâlâ, beni sizi sevdiğim kadar çok sevin, böylece birbirimizi sevmekten asla vazgeçmeyiz, etraftaki duvarların içinde aslan dolandığında, zorlu zafer konusundaki tereddütler sürdüğünde, öfkenin zorbalığı yanlış yola girdiğince, bilge filozof Codrus Habermuss için sümük yer, ve Romalılar, onlar kıçımı destekler, her zaman ama her zaman hazırdırlar, ve her zaman öyle olacaklardır –sınıfsız–</span></p>
				<p class="alinti-sipsak- para-style-override-20"><span class="alinti-sipsak char-style-override-8" style="font-size:1em;" xml:lang="tr-TR">Adieu, j’espére que vous aurés deja pris quelque lection dans la langue francaise, et je ne doute point, que – Ecoutés: que vous saurés bientôt mieux le francais, que moi ; car il y a certainement deux ans, que je n’ai pas ecrit und môt dans cette langue. adieu cependant. je vous baise vos mains, votre visage, vos genoux et votre – afin, tout ce que vous me permettés de baiser. </span></p>
				<p class="alinti-sipsak- para-style-override-22"><span class="alinti-sipsak char-style-override-8" style="font-size:1em;" xml:lang="tr-TR">je suis de tout mon cœur votre trés affectioné Neveu et Cousin Wolfg: Amadé Mozart</span></p>
				<p class="metin-sipsak-1"><span class="metin-sipsak-1" xml:lang="tr-TR">Baba Leopold hayatı boyunca oğlunu koruyup kollar. Oğlu Augsburg’a gider gitmez Salzburg’dan bir mektup yazar ve onu hareketli Thekla karşısında dikkatli olması için uyarır. Bunu son derece politik bir biçimde yapar, önce Bäsle’yi bir güzel över, onun “güzel, akıllı, sevimli, becerikli ve esprili” biri olduğunu söyler. Ondan hoşnut olduğunu, “ona karşı bir şeyi olmadığını” belirtir. Hah, işte tam bu noktada ifadesi değişmeye başlar. Önce şüphe duyduğundan ötürü peşinen özür diler ve gerekirse “dizlerinin üzerinde af dilemeye” hazır olduğunu söyler, ancak bunu ona söylemek zorundadır. Bäsle’nin “din adamlarıyla fazla içli dışlı olduğu” kulağına gelmiştir. Bunun ardından endişeli babadan üçüncü hamle gelir. “Onun fena olduğu doğru, ama din adamları daha da fenadır” der. Bunu işin içinde olan biri, otuz yılı aşkın süredir başpiskoposluk sarayında memuriyet yapan, üstelik de prens başpiskoposa aşırı bağlı olan biri söylemektedir. Bu noktadan sonra yapılacak tek şey, uyanık Leopold Mozart’a verdiği güvenilir bilgiler ve hassas ifadeleri için derin bir saygı duymaktır. Bu adam neredeyse her şeyin içyüzünü görebilmektedir.</span></p>
				<p class="metin-sipsak-1"><span class="metin-sipsak-1" xml:lang="tr-TR">Söz verdiğimiz gibi aşağıda Mozart ve kuzeninin mektuplaşmalarından iki pasaja yer vereceğiz – zevkli bir okuma diliyoruz:</span></p>
				<p class="alinti-sipsak- para-style-override-12"/>
				<p class="alinti-sipsak-"><span class="alinti-italik-sipsak-" style="font-size:1em;" xml:lang="tr-TR">23 Aralık 1778 (Mozart’tan “Bäsle”ye): </span></p>
				<p class="alinti-sipsak-"><span class="alinti-sipsak char-style-override-8" style="font-size:1em;" xml:lang="tr-TR">... demek kesin geliyorsunuz, yoksa boktan olurdu; geldiğinizde sizi şahsen ben iltifatlar edeceğim, kıçınıza bir tokat atacağım... sağınızdan solunuzdan cimcikleyeceğim, size borçlu olduğum her şeyi son kuruşuna kadar ödeyeceğim, ve bir de okkalı bir osuruk atacağım, hatta belki sıçarım bile –Şimdilik adieu– meleğim, yüreğim, yüreğimde acıyla sizi bekliyorum, bana yazın ve Münih’e gönderin. </span></p>
				<p class="alinti-sipsak-"/>
				<p class="alinti-sipsak- para-style-override-12"><span class="alinti-italik-sipsak-" style="font-size:1em;" xml:lang="tr-TR">28 Şubat 1778 (Mozart’tan “Bäsle”ye): </span></p>
				<p class="alinti-sipsak-"><span class="alinti-sipsak char-style-override-8" style="font-size:1em;" xml:lang="tr-TR">.... kıçımız barış sembolü olmalı! – bana uzun süre tahammül edemeyeceğinizi biliyordum. Evet, evet, kendimin farkındayım ben, bugün tırt atsam da 14 gün içinde Paris’e gideceğim. Bana yanıt vermek istersiniz, Augsburg şehrinden yazmayı dilerseniz, bana yazınız, yollayınız, ben de mektubu alayım, gitmeden okuyayım, yoksa gidersem eğer, elime geçecek tek şey pislik! – o pislik! Ne tatlı bir söz</span><span class="alinti-sipsak char-style-override-8" style="font-size:1em;" xml:lang="tr-TR">cük pislik! – tadına bak – bu da güzel! pislik, tadına bak! – pislik! – y</span><span class="alinti-sipsak char-style-override-8" style="font-size:1em;" xml:lang="tr-TR">ala! – o büyüleyici – pislik, yala! – harika! – pislik, tadına bak ve yala – tadına bak pislik! tadına bak ve yala! – Şimdi başka bir konudan bahsedelim; karnaval için tuhaf şeyler giydin mi? Augsburg’da insan buradakinden daha eğlenceli şeyler giyebiliyor. Sizinle birlikte hoplayıp zıplayabilmek için yanınızda olmayı isterdim. </span></p>
				<p class="metin-sipsak-1"/>
				<p class="metin-sipsak-1 para-style-override-12"><span class="metin-sipsak-1" xml:lang="tr-TR">Yukarıdaki bölümlerin ikisi de farklı mektuplardan alınmıştır, ancak dil kullanımı açısından ikisi de birbiriyle neredeyse aynıdır. İkisinde de daha önce bahsettiğimiz artçı sarsıntıların izlerini görebiliriz. Mozart büyük bir iştahla ve cümle yapısına dikkat etmeden yazmaz. Sözcükleri yanlış yazar, noktalama işaretlerini de kafasına göre kullanır ya da kimi zaman hiç kullanmaz. Yaptığı sözcük oyunu ona çocuksu bir neşe verir. Bäsle’nin hatırasıyla başka bir dünyada yaşar. </span></p>
			</div>
		</div>
	</body>
</html>