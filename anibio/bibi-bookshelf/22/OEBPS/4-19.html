<html xmlns="http://www.w3.org/1999/xhtml">
	<head>
		<title>4-19.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-19.html" xml:lang="tr-TR">
			<div class="Basic-Text-Frame-2">
				<p class="split" xml:lang="en-GB"/>
				<p class="x2" id="toc_marker-3-3"><span class="kisim-baslik-sipsak" style="font-size:1.07em;" xml:lang="tr-TR">Liedler</span></p>
				<p class="metin-sipsak-1"><span class="metin-sipsak-1" xml:lang="tr-TR">Mozart sayıları otuzu bulan liedlerini pek önemsememiştir. Neredeyse tümünü boş zamanlarında yapmıştır ve sadece yedisi yaşadığı dönemde dinleyici önüne çıkmıştır. Operaları, senfonileri ve oda müzikleriyle karşılaştırıldığında liedler sadece ikinci derece önem arz eder. Lied sözcüğüyle kastedilen, onun piyano eşliğindeki eserleridir. Burada aralarından öne çıkan üç tanesine kısaca değineceğiz.</span></p>
				<p class="metin-sipsak-1"/>
				<p class="metin-sipsak-20"><span class="metin--tal-k-sipsak" xml:lang="tr-TR">Gesellenreise, K. 468: </span><span class="metin-sipsak-1" xml:lang="tr-TR">Bu lied Mozart’ın mason locası için yazdığı ilk eseridir. Bu eserinde Mozart, ikinci dereceye kabul edilen mason arkadaşlarını selamlar. Babası Leopold 1785 Mar</span><span class="metin-sipsak-1" xml:lang="tr-TR">tında Viyana’da masonluğa kabul edilir. Joseph Franz von Ratschky’nin metninden birkaç madde yeterlidir. Masonların öğretisi şöyledi</span><span class="metin-sipsak-1" xml:lang="tr-TR">r: “bilginin derecesi”, ”bilgelik yolu” ve “ışığın kaynağı”dır. Bu lied, babasının “teşvikiyle” hazırladığı bir hediyedir.</span></p>
				<p class="metin-sipsak-1"><span class="metin-sipsak-1" xml:lang="tr-TR">Şarkı sesi dominanttır. Neredeyse sürekli piyano eşliğinde söylenir ve sekiz ölçülük bir giriş müziği ve bitiş müziği vardır. Bölümler net biçimde birbirinden ayrılmıştır. Bütün itibariyle hızlı bir biçimde icra edilir, dört dörtlük ölçüde, alla brave bir larghetto’dur. Genel itibariyle iyimser ve canlı bir tarikat liedidir. </span></p>
				<p class="metin-sipsak-1"/>
				<p class="metin-sipsak-20"><span class="metin--tal-k-sipsak" xml:lang="tr-TR">Die Alte, K. 517</span><span class="metin-sipsak-1" xml:lang="tr-TR">: Mozart’ın yorumculara verdiği direktifler, “biraz ağzında gevelese de”, mizahi bir hikâyeye işaret eder. O, kendini kaybetmiş biçimde gençliğinde ne kadar kusursuz olduğundan bahsederek ahlak dersi veren yaşlılarla eğlenir. Elbette her şey eskiden daha güzeldir, şimdi kirlenmiştir. Her dörtlük “Bizim zamanımızda, bizim zamanımızda” diye başlar. Hiç şüphesiz ki o zamanlarda erken yaşta evlenmeyen iffetli genç kızlar, terbiyeli, ağzı sıkı delikanlılar vardı, karılarına sahip çıkarlardı, o zaman evlilikler evlilikti. Her şeyin bir düzeni vardı. Her daim güncel bir konu.</span></p>
				<p class="metin-sipsak-1"><span class="metin-sipsak-1" xml:lang="tr-TR">Tamamına bakıldığında bu eserin eski tarz bir bas lied olduğu söylenebilir. Bazı bölümlerde şarkının sesine piyanoda sağ elle eşlik ediliyor. Minör mod belli bir uzaklığa ve ciddiyete işaret ediyor. İki dörtlük ölçüde küçük adımlarla ilerleyen sesler dingin bir biçimde, ağır ağır (portato) icra edilmelidir. Böylece anlamlı bir etki yaratıyorlar.</span></p>
				<p class="metin-sipsak-1"/>
				<p class="metin-sipsak-20"><span class="metin--tal-k-sipsak" xml:lang="tr-TR">Das Veilchen, K. 476</span><span class="metin-sipsak-1" xml:lang="tr-TR">: Mozart’ın notalara döktüğü liedler arasında en bilineni aslında bir Goethe metnidir. Ancak besteci bunun bilincinde değildir. Onu ilgilendiren, sadece öykünün kendisidir. Aylardan yazdır, çimlerin ortasında duran bir menekşe vardır. Genç çoban kız hoplaya zıplaya şarkılar söyleyerek çimlerin üzerinde dolaşır. Menekşe büyülenir. Şöyle düşünür: “Keşke daha dikkat çekici olsaydım, dünyanın en güzel çiçeği olsaydım, o zaman bu kız beni koparır ve severdi.” Ancak menekşe küçük ve dikkat çekmeyen bir çiçektir. Ve böylece genç kız zavallı menekşeyi görmez ve üzerine basar. Menekşe de, “Olsun, eğer öleceksem onun güzel ayaklarının altında can vereyim” diye geçirir içinden.</span></p>
				<p class="metin-sipsak-1"><span class="metin-sipsak-1" xml:lang="tr-TR">Mozart metni tüm detaylarıyla yansıtır: İlk kıtada hafif sol majör ile çoban kızın “yumuşak adımlarını” (staccato), onun şarkısını daha da hafif dominant re majör ile ifade eder, ardından da piyanonun ara nağmesi girer o da re majördür ve yine tiz ses bölgesindedir. Kulağa, kızın şarkısının yankısı gibi gelir. İkinci kıta sol minördür, armonik bir biçimde hızlıca renkleri değiştirir. Fa majör ve si majör “güzel çiçeği”, mi bemol majör de kızın gelişini ifade eder. Güçlü bir biçimde ve eksilmiş yedili akorda kız “zavallı menekşe”nin üzerine basar. Sessizlik olur, uzun bir durak gelir. Son düşünce uzlaştırıcı ve bağışlayıcıdır: “Yeter ki ölümüme o sebep olsun.” Bu nedenle de ince sol majördeki üç sesli akora geri döner. </span></p>
			</div>
		</div>
	</body>
</html>