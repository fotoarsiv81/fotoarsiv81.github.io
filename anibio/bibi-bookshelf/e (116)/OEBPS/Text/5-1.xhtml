<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>5-1</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x5" xml:lang="tr-TR">
  <div class="Basic-Text-Frame">
    <p class="arabaslik_sol ParaOverride-11" id="_idParaDest-2"><span class="bolditalik _idGenCharOverride-1">1952-1953-1954 yılları</span></p>

    <p class="paragraf"><span class="CharOverride-17">1950’de Demokrat Parti iktidara gelince yurt yüzeyine yaygın çok önemli yatırım faaliyetinin başladığını yukarda belirtmiştim. Nitekim 1953 yılında üniversiteden mezun olduğumda Türkiye’de o zamana kadar görülmemiş yatırım gayretine bizzat tanık oldum. Karayolları Ankara-İstanbul’un dışındaki illere kadar da örgütlü bir şekilde götürülüyor, elektrikli tren projesi ele alınmış, hava meydanları yapılıyor, sulama kanalları açılıyor, şehir merkezlerinde ve büyük kasabalarda içme suyu tesislerinin genişletilmesi için çalışılıyordu. Barajların yapımı başlamış ve taş kömürüne veya linyite dayalı santraller kurulması için uluslararası anlaşmalar gerçekleştirilmişti.</span></p>

    <p class="paragraf"><span class="CharOverride-17">O yıllardaki durumu anlatmak için birkaç örnek vermek yeterlidir. Ankara-İstanbul arasında tek şeritli asfalt kaplama yoldan başka Türkiye’de sorunsuz asfalt yol yoktu. Büyük merkezler de dahi güvenilir elektrik dağıtımı söz konusu değildi. Birçok kasaba da içme suyu yoktu. Unutmamak gerekir ki Cumhuriyet kurulduğunda bir yandan silahlı kuvvetlerin vurucu gücünü daha da yükseltmek öte yandan Ankara’yı başkent olarak inşa etmek, imtiyazlı yabancı şirketleri satın alarak ulusallaştırmak yanında demiryolları yapılmıştı. Her ile vilayet konağı inşa edilerek devletin gücü her ilde belirgin hale getirilmeye çalışılmış. Çeşitli iktisadi devlet teşekkülleri fabrikalar kurarak dokuma sanayii, kâğıt sanayii, maden cevheri çıkartma ya da maden cevheri zenginleştirme tesisleri kurulmuştu. Ancak 1950’den sonra ülke yüzeyine yaygın yatırım hamlesi çok daha belirgin olarak göze çarpıyordu.</span></p>

    <p class="paragraf"><span class="CharOverride-17">1950’ye gelindiğinde Cumhuriyet kurulalı 27 yıl olmuştu. Bunun ilk yılları yeni bir yapılanma ve eski alışkanlıkları terk ederek ve eskiden kalma borçları ödeyerek yatırımlar yapabilme başarısı ile göz kamaştıracak seviyededir. Bu dönemin beş yılı ise İkinci Dünya Savaşı yıllarıdır. Dolayısı ile 1950’ye gelindiğinde çok özveri ile yapılan pek çok yatırım artan nüfusun ve gelişen ülkenin gerektirdiğinden az idi. Savaş sonrası yeni olanaklar ve yeni anlayış ülkede kendini gösteriyordu.</span></p>

    <p class="paragraf"><span class="CharOverride-17">1951 yılında yaz stajımın bir kısmını Ankara EGO’ya</span><span class="dipnot"><a class="_idFootnoteLink" href="5-1_split1.xhtml#footnote-225-23" id="footnote-225-23-backlink">23</a></span> <span class="CharOverride-17">ait elektrik santralinde yaptığımda mevcutlardan çok büyük yeni bir buhar kazanı kurulmakta idi ve ben de orada büyük modern bir kazanın nasıl monte edildiğini görmek şansını elde etmiştim. 1952’de stajımı Ankara’da inşa edilmekte olan Esenboğa sivil havaalanında yaptığımda da ülke yüzeyinde birçok havaalanı ve akaryakıt boru hatlarının ve ilgili tesislerin yapılmakta olduğunu öğrenmiştim. O kadar çok iş vardı ki teknik eleman, özellikle deneyimli mühendis sıkıntısı çekiliyordu. Mühendislik ve hekimlik 1930’lu ve 1940’lı yıllarda çok tercih edilen meslekleri idi; fakat 1950’lerde mühendislik özellikle çok revaçta hale gelmişti. Birinci sırada inşaat mühendisleri çok aranıyor ve çok iyi maddi imkânlar verilerek gerek devlette gerekse özel inşaat f</span><span class="CharOverride-18">i</span><span class="CharOverride-17">rmalarında iş buluyorlardı.</span></p>

    <p class="paragraf"><span class="CharOverride-17">Daha önce devlet örgütlerinde mühendisler de diğer memurlar gibi aylık maaş ile çalışırlardı. Barem Cetveli’ ne göre kıdem alır ve o kıdemlere göre terf</span><span class="CharOverride-18">i</span><span class="CharOverride-17">leri yapılarak ücretleri artırılırdı. Önce Karayolları Genel Müdürlüğü en iyi mühendisleri bünyesine katmak için barem dışına çıkacak bir yol buldu ve mühendisleri gündelikle çalıştırma sistemini getirdi. Gündelik normal koşullarda amele ve düz işçilere, süreli çalışmalarda uygulanan bir sistemdi. Gündelikle işçi çalıştırma konusunda ülke çapında ücret kuralları yoktu, kime ne kadar gündelik (yevmiye) verileceğine o işin başındaki karar verme yetkisine sahipti. O yıllarda çalışanlar sendikalaşmamışlardı. Verilecek gündeliğin belli bir skalası veya uyulması gereken sınırları yoktu. Karayolları Genel Müdürlüğü’nün bu uygulaması ile mühendisler, hukuki olarak amele statüsüne tabi oluyorlar fakat devlet memuru olsalardı ellerine geçecek aylık gelirin dört beş katından da fazla para kazanıyorlardı. Devletin istihdam kurallarının bozulması için adım atılmış oluyordu fakat konunun üzerine giden yoktu. Bu sistem başlangıçta sadece şantiyelerde, yatırım yerlerinde uygulanırken zamanla merkez örgütlerine de hile-i şerriye ile uygulanır hale getirilmişti. Bir mühendis şantiyeye tayin ediliyor fakat ona merkezde geçici görev veriliyordu. Yetişmiş, bilgili mühendis bulmak için kurumlar arasında yarış başlaması gecikmedi ve kuralların suç olmayacak biçimde dışına çıkma yolları arandığı örnekler her geçen gün arttı.</span></p>

    <p class="paragraf"><span class="CharOverride-17">O yıllara kadar kamu görevlilerinin istihdamı memurin kanununa göre yapılıyor ve yüksek eğitim görmüş kişi belli bir kademeden başlayarak sicilinde bir aksaklık yoksa üç yılda bir terf</span><span class="CharOverride-18">i</span> <span class="CharOverride-17">ediyor baremin en üst noktasına kadar geliyordu.</span></p>

    <p class="paragraf"><span class="CharOverride-17">Tekaüt Sandığı’na</span><span class="dipnot"><a class="_idFootnoteLink" href="5-1_split1.xhtml#footnote-225-24" id="footnote-225-24-backlink">24</a></span> <span class="CharOverride-17">maaşından kesilen primler yatırılıyor ve emekli olduğu zaman emekli aylığı bağlandığı gibi eline toplu bir para da veriliyordu. Buna paralel olarak bir de ücretli istihdam adı altında sistem devlette uygulanıyordu. Bu daha çok özel bilgi ve beceri isteyen işlerde çalıştırılacak örneğin tercüman gibi özel vasıflı kişilerin tabi oldukları sistemdi. Bunun da kapsamı zorlanmış ve genç mühendislerin uzman gibi ücret almaları yolu açılmıştı. Örneğin genç bir mühendis devlet memurları gibi eğitiminin karşılık geldiği en alt kademeden başlatılmıyor fakat uzman olarak gösterilerek baremin üst kademelerine eş değer gelecek bir aylık maaş seviyesinden işe başlatılıyordu. Bu daha çok iktisadi devlet teşekküllerinde uygulanan bir sistemdi. Yatırım ile ilgili bazı devlet kurumlarında da mühendisleri istihdam edebilmek için giderek “ücretli istihdam” uygulanması da yaygınlaşmıştı.</span></p>

    <p class="paragraf"><span class="CharOverride-17">İşçilerin sosyal güvenliği ile ilgili kurum yeni kurulmuş ve işçiler sosyal güvenceye kavuşmuş idi. İşçi Sigortaları Kurumu adlı bu yeni örgüt tüm işçileri kapsama gayreti içinde idi. Sosyal güvenlik sadece emekli olunduğunda bir aylık alabilmek için değil çalışırken de çalışanın ve ailesinin sağlık yardımı almasını kapsayacak şekilde oluşturulmuştu. Bu sistem yeni başladığı için İşçi Sigortaları Kurumu’nun elinde çok para birikiyordu.</span></p>

    <p class="paragraf"><span class="CharOverride-17">Bunun bir kısmı ile hastaneler, sağlık tesisleri inşa ederken diğer kısmı ile taşınmaz mallar</span><span class="dipnot"><a class="_idFootnoteLink" href="5-1_split1.xhtml#footnote-225-25" id="footnote-225-25-backlink">25</a></span><span class="CharOverride-17">satın alıyordu. Ancak zamanla devletin açıkları arttıkça ya da diğer kamu iktisadi teşekküllerinin f</span><span class="CharOverride-18">i</span><span class="CharOverride-17">nansmana ihtiyacı olduğunda Maliye Bakanlığı İşçi Sigortaları’ nın biriken parasına el atarak onları diğer ihtiyaçlar için kullanarak günlük sıkıntılarını gidermek yoluna gitti.1971 yılına kadar serbest çalışanların, esnafın ve küçük işletme sahiplerinin sosyal güvencesi yoktu.</span></p>

    <p class="paragraf"><span class="CharOverride-17">1952 yılında Gümüşsuyu’ndaki öğrenci yurdunda gazete okurken çok ufak bir haber görmüştüm. Türkiye Cumhuriyeti ile Fransa Cumhuriyeti arasında teknik işbirliği anlaşması imzalanmış ve bu anlaşma çerçevesinde Türkiye’den teknik elemanlar Fransa’ya staj yapmaya gidebileceklerdi. Benzer şekilde Fransızlar da Türkiye’deki işletmelerde staj yapabileceklerdi. Bu anlaşmanın Türkiye’deki yürütücüsü olarak Çalışma Bakanlığı gazete haberinde özel olarak belirtilmişti. Gazetenin iç sayfasında çok ufak bir haber idi. Başlığı ile bir sütun üzerine en çok 10 santimlik bir haberdi. O yıl dördüncü sınıfta idim ve yazın staj yapmamız şarttı. Aklıma Çalışma Bakanlığı’na müracaat edip stajımı Fransa’da yapmak geldi. O yıllarda başka ülkeleri görmek, oralarda bir şeyler öğrenmek çok arzu edilirdi. Ben her girişimimde arkadaşlarımı da katmak veya onlarında yararlanmasını isterdim. Pek çok arkadaşıma akıllarında olmadığı zamanlarda staj veya çalışma yerleri bulmam en büyük keyf</span><span class="CharOverride-18">i</span><span class="CharOverride-17">mdi. Sınıf arkadaşım Ayhan Erkan’a o gazete haberini gösterdim ve Çalışma Bakanlığı’na bir dilekçe ben yazdım bir de o. Dilekçemde açık açık hangi gazetenin hangi günkü sayındaki haberi gördüğümü ve İTÜ Elektrik Fakültesi dördüncü sınıf öğrencisi olduğumu ve yaz stajımı Fransa’daki uygun bir kurumda yapmak istediğimi belirttim. Haftalarca Çalışma Bakanlığı’ndan ses seda çıkmadı. Bir gün Ayhan Erkan “Dün bizim eve bir sivil polis geldi</span><span class="CharOverride-17">. Bizim dilekçe ile ilgili tahkikat yapıyormuş. Galiba Milli Emniyet’ten. Fransa’da öyle bir staj imkânı olduğunu nereden öğrendiniz dedikten sonra anan ne yapar, baban ne yapar dahil birçok soru sordu. Seninle de konuşmak istiyor” dedi. Ayrıca Ayhan’a “Ben öğrenci yurduna gitmeyeyim, yarın saat 4’te o arkadaşını da buraya, senin evine getir burada konuşayım” demiş. Ertesi gün Ayhanların Cağaloğlu’ndaki evine gittim ve söz konusu sivil polisi (veya Milli Emniyet görevlisini) bekledik. Uzun boylu, atletik yapılı sevecen genç bir adam geldi. Ayhan’a sorduğu soruları bana da sordu: “Bu staj imkânını kimden öğrendiniz? Kim sizi bu staj için müracaata teşvik etti? Dilekçeyi kendiniz mi yazdınız? Neden Fransa’da staj yapmak istiyorsunuz? Babanız kim, babanızın ve annenizin bu staj talebinden haberi var mı?” gibi sorular sordu. Soruları bana çok saçma sapan geliyordu, fakat kendisi bizim dostumuzmuş gibi izlenim vermeye itina ediyordu. Nazik ve arkadaş gibi davranmaya özen gösteriyordu. Daha sonra Ankara’ya gittiğimde annem bir gün eve bir kişinin geldiğini ve kendisini sivil polis olarak tanıttığını ve benim hakkımda anneme bazı sorular sorduğunu anlattı. Bir anlam verememişti, hatta o adama “Oğlanın başına bir şey mi geldi? O yanlış iş yapmaz, neden polis onunla ilgileniyor?” gibi soruları ile kendisinin de polisi sorguladığını anlatmıştı.</span></p>

    <p class="paragraf"><span class="CharOverride-17">Yukarıda anlattığım olay 1952 yılında hükümetin uygulamalarındaki tutarsızlığa ilginç bir örnektir: TC Hükümeti bir uluslararası anlaşma yapıyor sonra o anlaşmayı uygulamaktan korkuyor. En masum ve olması gerekli taleplere nasıl mani olurum diye devlet görevlilerini seferber ediyor. Zira o sırada bazı komünizm yanlısı Türk öğrenciler veya kişiler Paris’te örgütleniyorlarmış, o bakımdan Paris’e gitmek istemek “Bu da mı komünist?” sorusunu devletin güvenlik güçlerinin aklına getiriyormuş. İnsanların Paris’e gitmesinden korkuluyorsa neden devlet Fransa ile “Stajyer Mübadelesi Anlaşması” yapıyor? O staj talebime, daha doğrusu dilekçeme Çalışma Bakanlığı’ndan uzun bir süre cevap çıkmadı. Oysa o zamanki kurallara göre her dilekçeye 15 gün içinde cevap verilmesi gerekiyordu. Çalışma Bakanlığı, dilekçeme cevap yazarak “talebiniz inceleniyor” diyebilirdi. Hiç ses –seda çıkmadı. Dördüncü sınıf bitti ve ben o yaz stajımı Ankara’da Esenboğa Havaalanı inşaatında yaptım. O havaalanı ABD ekonomik yardımı ile yapılıyordu ve sorumlu idare Nafıa Vekâleti Hava Meydanları ve Boru Hatları Dairesi idi. Şantiyenin başında, Proje Müdürü Feyyaz Berker idi. Havaalanının aydınlatma ve kuvvet için gerekli elektriği üç dizel-elektrojen grubunun bulunduğu havaalanına ait bir elektrik santrali ile sağlanacaktı. Zira ulusal elektrik şebekesi henüz gelişip Esenboğa’ya ulaşmamıştı.</span></p>

    <p class="paragraf"><span class="CharOverride-17">1950’li yılların başında daha çok yatırım yapmak isteniyor, ona göre gerekli iç ve dış ihaleler ve anlaşmalar yapılıyordu. Ancak teknik insan gücü sayısı yeterli değildi. Talep arttıkça mühendislere ve teknik elemanlara astronomik sayılacak paralar verilmesi normal karşılanıyordu. Sıkıntı sadece mühendislerde değildi. O yıllara kadar inşaat kazma kürekle ve kol kuvveti ile yapılagelmişti. Savaştan sonra makineli inşaat devri başlayınca büyük iş makinelerini kullanabilecek personel ihtiyacı çok fazla artmaya başladı. Esenboğa Havaalanı inşaatı yapılıyordu, ben 1952 yazında stajımı o şantiyede yaptım. Devlet Hava Meydanları ve Akaryakıt Tesisleri Dairesi adı altındaki kurum emaneten denilen bir sistem ile bu işi yapıyordu. Esenboğa’da hemen hemen aynı yerde daha önce askeri amaçla uçakların inip kalkabileceği bir pist yapılmış. Bu kere Ankara’ya her bakımdan günün teknolojisine uygun ve Amerika’daki örneklerine benzer bir sivil havaalanı yapımına başlanılmıştı. Proje Müdürü Feyyaz Berker</span><span class="dipnot"><a class="_idFootnoteLink" href="5-1_split1.xhtml#footnote-225-26" id="footnote-225-26-backlink">26</a></span> <span class="CharOverride-17">idi. Hemen her iş kolunda bir Amerikalı uzman görevli idi. Asfalt dökümünün başında veya elektrik sisteminin özellikle santralin kurulmasında görevli Amerikalılar vardı.</span></p>

    <p class="paragraf"><span class="CharOverride-17">En çok sıkıntı çekilen konu inşaat makinelerini çalıştırabilecek teknik personel bulmaktı. Örneğin buldozeri veya ekskavatörü kullanarak gerekli işleri yapabilecek operatör bulabilmek çok zordu. Esenboğa Havaalan</span><span class="CharOverride-17">ı inşaatında canlı bir anım ekskavatör operatörü ile ilgilidir. Daha önce silahlı kuvvetlerde astsubay</span><span class="dipnot"><a class="_idFootnoteLink" href="5-1_split1.xhtml#footnote-225-27" id="footnote-225-27-backlink">27</a></span> <span class="CharOverride-17">gedikli çavuş olan bir kişi kurs görmüş ve ekskavatör operatörü olarak işe alınmıştı. Herkese kafa tutardı, bilirdi ki o giderse o makineyi çalıştıracak bir başka kişi şantiyede yoktu ve dışardan birisi de kolay bulunamazdı. Bir gün onun amiri olan Y. Müh. Kaya Bey’in “Şeytan diyor ki git on beş gün kurs gör ve şu ekskavatörü kullanmayı öğren ve bu herif diklendiğinde, hadi yallah defol git de” cümlesi durumu izah için en güzel örnektir. İnanılmaz bir teknisyen şımarıklığı şantiyelere egemen idi. Esenboğa’da ciplerin,</span><span class="dipnot"><a class="_idFootnoteLink" href="5-1_split1.xhtml#footnote-225-28" id="footnote-225-28-backlink">28</a></span> <span class="CharOverride-17">kamyonların tamir ve bakımının yapıldığı atölyenin başındaki kişi iyi, bilgili bir Türk usta idi. Şımarıklık yapmazdı fakat kırılmasın diye el üstünde tutulurdu. O kişi daha sonra müteahhit oldu. Demek ki teknisyen olarak iyi para kazanmış.</span></p>

    <p class="paragraf"><span class="CharOverride-17">Esenboğa Havaalanı inşaatında canla başla çalışan Türk inşaat mühendisleri ve onlara yardım eden stajyerler vardı. Makine mühendisi yoktu, Elektrik mühendisi de yoktu. Robert Kolej’de mühendislik eğitimi gören Ali adındaki bir genç ve ben stajyer olarak elektrik santralinin montajı işinde Amerikalı uzmana yardım ediyorduk. Amerikalı uzman dedimse de o günlerde o kişilerden böyle bahsetmek adetti gerçekte o kişi sadece Amerikalı birmontör</span><span class="dipnot"><a class="_idFootnoteLink" href="5-1_split1.xhtml#footnote-225-29" id="footnote-225-29-backlink">29</a></span> <span class="CharOverride-17">idi. Fakat o yıllarda sıradan Amerikalılara bile uzman gözü ile bakmak veya onlardan uzman diye bahsetmek adetti. Bazı ev sahiplerinin “bizim Amerikalı kiracımız” diyerek söze başlayarak etrafına hava bastığı alışılmış sahnelerdendi.</span></p>

    <p class="paragraf"><span class="CharOverride-17">Havaalanlarının hangi kısımlardan oluştuğu anlatılırken, run-way,</span><span class="dipnot"><a class="_idFootnoteLink" href="5-1_split1.xhtml#footnote-225-30" id="footnote-225-30-backlink">30</a></span> <span class="CharOverride-17">taxi-way,</span><span class="dipnot"><a class="_idFootnoteLink" href="5-1_split1.xhtml#footnote-225-31" id="footnote-225-31-backlink">31</a></span> <span class="CharOverride-17">terminal-building</span><span class="dipnot"><a class="_idFootnoteLink" href="5-1_split1.xhtml#footnote-225-32" id="footnote-225-32-backlink">32</a></span> <span class="CharOverride-17">gibi İngilizce terimler kullanılıyordu. Bugün de aynı deyimlerin kullanılmakta olduğuna şahit olmaktayım. Ankara merkezinden Esenboğa’ya doğru dürüst yol yoktu. Çubuk İlçesi gelişmemişti ve Ankara-Çubuk arasında motorlu araç traf</span><span class="CharOverride-18">i</span><span class="CharOverride-17">ği yok sayılacak kadar azdı. Esenboğa civarında veya Çubuk’ta kalacak uygun yerler olmadığı için stajyerler şantiyedeki barakalarda kalır, hafta sonları istersek şehre inerdik. O barakalar da yurtdışından gelmiş, banyoları, tuvaletleri olan çabuk kurulan yapılardı. Ankara’da bekâr olarak kiralanabilecek evlerden veya dairelerden çok daha konforlu idiler. Stajyerlere orada yer verilmiş olması bize ne kadar önem verdiklerinin bir işareti sayılıyordu. Büyükçe bir salonda geceleri kağıt oynanır veya olur olmaz şeyler konuşulurdu. Sabah araziye çıkılır ve öğle yemeği toplu olarak yemek hanede yenilirdi. İTÜ Mimarlık Fakültesi öğrencisi bir hanım arkadaşımız da staj yapıyordu ve o da her gün Ankara’dan gelip gitmek yerine bizim gibi şantiyede kalmak istemişti.</span></p>

    <p class="paragraf"><span class="CharOverride-17">Ona tek kişilik ve ayrı kapısı olan bir bölüm tahsis edilmişti. Oysa biz erkekler birkaç kişi aynı odada kalıyor ve başka büyük bir salonda toplu olarak boş vaktimizi geçiriyorduk. Bir hanımın şantiyede gece kalması adeta çok önemli olay olmuştu, işçilerden durumu hazmedemeyenler çıkmış idi.</span></p>

    <p class="paragraf"><span class="CharOverride-17">Esenboğa şantiyesinden üzüntü ile hatırladığım, çimento torbalarını yırtarak çimentoyu harç için hazırlayan amelelerin çalışma koşullarıdır. Birkaç kuruş kazanmak için köylerinden gelip açıkta yorganlarına bürünerek uyuyan o ameleler ellerindeki keskin bıçaklarla çimento torbalarını kesip yırtarlar ve etrafa çimento tozları yayılırdı. Etrafta toz bulutu oluşurdu. O tozların içinde torbaları tamamen boşaltmaya çalışırken toz bulutundan yüzleri dahi görülmezdi. Ağızlarını ve burunlarını bir bez parçası veya kadınların başlarına örttüğü bir yazma ya da ne bulmuşlarsa onunla sarmalayarak tozdan korunmaya çalışsalar da çimento tozlarını soluyarak islerine devam ederlerdi. Gözleri kan çanağı olurdu. Çok kez şantiye yöneticilerine çimento torbası yırtmak için mekanik bir düzenek yapılabilir, bu işçiler bu koşullarda kendileri gönüllü olsalar da çalıştırılmamalı dediğimi hatırlıyorum. Ekmek parası gerçekten çok güçlükle kazanılıyordu. Hayatımın sonraki yıllarında sorumluluk aldığım her kurumda sendikalaşmaya ve sendikal hareketlere hep olumlu bakmamım sebebi o ameleleri görmemim ve kan çanağı olmuş gözlerini hatırlamamım büyük etkisi olmuştur.</span></p>

    <p class="paragraf"><span class="CharOverride-17">Kalkınma hamlesi böyle koşullarda ve inanılmaz boyuttaki teknik eleman yokluğu içinde yapılmaya çalışılıyordu. O koşullarda zaman zaman bilgisiz ve deneyimsiz kişilerin bulundukları mevkilerden güç alarak çok para harcanmasına yol açacak ve çok fedakârlık gerektirecek yatırımlara karar verdiklerine ve büyük kayıplara yol açtıklarına tanık olunuyordu.</span></p>

    <p class="paragraf"><span class="CharOverride-17">Amerikalılar kendi destekledikleri projelerin başarılı olması için en yetenekli ve işe en uygun kişiyi bulup görevlendirmek istiyorlardı. Bu da çok para vermek ile oluyordu. Bu suretle başlayan teknik personel ücretlerinin yükselme spirali hem meslek içinde hem de meslekler arsındaki ücret ahengini bozuyordu. Birkaç projede başarı sağlanıyordu fakat ülkenin istihdam konusundaki ahengi, düzeni tahrip oluyordu. Bu durumu daha sonraki meslek hayatımda, Dünya Bankası’nın uygulamalarında da gördüm. Dünya Bankası’nın bir ülkede bir projeyi f</span><span class="CharOverride-18">i</span><span class="CharOverride-17">nanse etmesi epey zaman alan ve çeşitli konularda o ülke yönetimi ile Dünya Bankası Yönetimi’nin görüş birliğine varmasını gerektiren bir süreç idi. Bir proje Dünya Bankası tarafından f</span><span class="CharOverride-18">i</span><span class="CharOverride-17">nanse edilirse o proje için özel bir büro kurulması ve o büroda çalışanlara çok ücret verilmesi başta olmak üzere çeşitli olanaklar sağlanmasını Dünya Bankası, anlaşmaya koydurmaya gayret eder.</span></p>

    <p class="paragraf"><span class="CharOverride-17">Daha önce, yıllarca yapılan su ölçmeleri ile Sakarya Nehri üzerindeki Sarıyar mevkiinde baraj yapılması çok uygun bir yatırım olarak görülmüştü. O yılarda bir yatırım f</span><span class="CharOverride-18">i</span><span class="CharOverride-17">krinin, bir projenin hayata geçirilmeden önce ne gibi incelemeler yapılmalı diye düşünülme ve o işi o koşullarda yapıp yapmamanın doğru olup olmadığını sistematik olarak araştırma geleneği yoktu. Hatta o tekniklerden bilgi sahibi olan kimsede etrafta yoktu.</span></p>

    <p class="paragraf"><span class="CharOverride-17">Çeşitli projeler arasından en uygun olanı seçme veya projeleri hangi sıra ile ele alma konusu dünyada da yeni yeni bilimsel olarak incelenmekte, tartışılmakta idi. Özellikle Dünya Bankası proje seçiminde teknik feasibility,</span><span class="dipnot"><a class="_idFootnoteLink" href="5-1_split1.xhtml#footnote-225-33" id="footnote-225-33-backlink">33</a></span> <span class="CharOverride-17">ekonomik feasibility ve mali feasibility yapılmalı görüşü ile kendisine yapılan müracaatları değerlendirmeye başlamıştı. Bu teknikleri öğretmek için kurslar düzenliyordu. Türkiye’de İktisat Fakültesi’nin kurulması yakın geçmişte olmuştu ve devlet kademelerinde birçok konuda olduğu gibi yatırımlar konusunda da bilimsel yaklaşımdan çok duygusal yaklaşımlarla kararlar alınmakta idi.</span></p>

    <p class="paragraf"><span class="CharOverride-17">1954 yılına gelindiğinde Demokrat Parti dört yıllık iktidarının tüm meyvelerini toplama durumuna gelmişti. Özellikle Amerikan ekonomik yardımı ve teknik yardımı yeni anlayışla kurumsal yapıda etkili oluyordu. Karayolları, Amerikalı danışmanların katkıları ile kurulmuş ve daha önce görülmemiş bir şekilde yeni yolların yapımı gerçekleşiyordu. Demokrat Parti para harcanmasından çekinmiyor, bol yatırım yapılmasını istiyordu. Birçok il ve ilçe de içme suyu tesisleri yetersizdi ve köyler bu konuda çok daha ilkel idi. İller Bankası belediyelere, yerel yönetimlere kredi vermek için yıllarca önce kurulmuştu. Fakat görüldü ki kredi vermek yetmiyordu. Belediyelerin işleri yapmak için teknik kapasiteleri yeterli değildi.</span></p>

    <p class="paragraf"><span class="CharOverride-17">Bu sebeple İller Bankası, Ankara’daki merkezinde mühendisler istihdam ederek şehir içme suları şebekelerini, elektrik üretim ve dağıtım tesislerini, kanalizasyon işlerinin ihaleleri dahil tüm teknik konuları doğrudan ele alarak gereğinde belediyelerin adına hareket etmenin daha yararlı olacağı kanaatine varılmıştı. Böylece İller Bankası belediyelere hem kredi hem de teknik destek sağlayarak illerde ve ilçelerde içme suyu tesislerinin günün teknik gereklerine uygun hale getirilmesine gayret ediyordu. Benzer şekilde ilçelerde ve il merkezlerinin elektrik santralleri gene İller Bankası kanalı ile yenileniyor, genişletiliyordu. Belediyelerin mezbahaları ile ilgili olarak da İller Bankası teknik kadroları çalışıyorlardı.</span></p>

    <p class="paragraf"><span class="CharOverride-17">Sağlık alanında da Demokrat Parti büyük hamle yapıyordu. Çeşitli salgın hastalıklardan halkı koruma gayreti sarf ediliyor ve öncelikle sıtma mücadelesi ciddi olarak ele alınıyordu. Trahom mücadelesi yaygınlaştırılmıştı. Demokrat Parti’ye yakın olanlar ticari alanda da ilerliyorlardı. Demokrat Parti’ye gerçekten gönülden bağlı hatta Demokrat Parti’nin fedaisi denilebilecek her yaştan insanlar etrafta görülüyordu. Bu havada 1954 Genel Milletvekili Seçimleri yapıldı ve Demokrat Parti çok oyla, ezici çoğunlukla öne geçerek iktidarını daha da güçlendirdi. Meclis’e yeni yüzler gelmişti. CHP merkez kadrolarından fedakârlık edemezken Demokrat Parti yerel kişileri listesine almak yolunu seçmişti ve seçimde çok başarılı olmuştu.</span></p>

    <p class="paragraf"><span class="CharOverride-17">Örneğin Van’da üç milletvekilliği için Demokrat Parti’den Hamit Kartal, Hilmi Durmaz ve Muhlis Görentaş ön seçimi kazanarak aday olmuşlardı. Hamit Kartal Brükan aşiretinin başı Kınyas Kartal’ın kardeşi olup, mürekkep yalamış olduğu için onun aracılığı ile o aşiretin oyları garantilenmiş oluyordu. Hilmi Durmaz,</span><span class="dipnot"><a class="_idFootnoteLink" href="5-1_split1.xhtml#footnote-225-34" id="footnote-225-34-backlink">34</a></span> <span class="CharOverride-17">Van’da sevilen genç bir tüccar olarak Demokrat Parti İl Yönetim Kurulu Başkanı idi ve merkezde tutulan bir kişiydi. Aynı zamanda Özalp İlçesinde Milan aşiretinin oylarına da kumanda edebiliyor ve gereğinde cömertçe parasal harcama yapabiliyordu. Kısaca Van Merkezi ve Özalp İlçesi onu destekliyordu. Muhlis Görentaş ise ekibe Gevaş oylarını getirecek kişi olarak katılmış genç bir kişi idi. Her üçü de ön seçim ile yerel örgüt tarafından belirlenmişti. Bu ekip seçimi büyük farkla kazandı ve Van’dan Ankara’ya ilk defa gerçekten halk tarafından serbest seçimle gelen milletvekilleri oldular. Diğer illerde de durum farklı değildi. CHP eski merkez kadrolarını aday göstermek veya bazı emekli asker ya da bürokratlara yer vermenin Meclis’te görev yapabilme açısından daha uygun olacağını düşünürken DP tamamen halkın içinden ve halk desteği olan kişilerle seçime girmişti. Etkin bir propaganda sonunda 1954’te daha önce 1950’de kazanılan iktidar perçinlenmiş oldu.</span></p>

    <p class="paragraf"><span class="CharOverride-17">Benim nüfus cüzdanımda 30 Ağustos 1930’da Van’da doğduğum yazılıdır. Doğum tarihi doğru yazılmış olmakla beraber doğum yerim gerçekte Bitlis imiş. Babam annem ile ikisi de çocuk denilecek yaşta evlendirilmişler. Bu hikâye 1914-1915 yıllarından başlanarak daha iyi anlatılabilir. Gerek babamın gerekse annemin ailesi birkaç göbek ötesine kadar gerçek Vanlılardır. Dedelerimin dedeleri de benim bile bildiğim kadar Van’da ve kısmen Erçiş ilçesinde yaşamışlar. Anne tarafımın Altaylıoğlu ailesi ile yakın akrabalığı olan Şaşı Hüseyinoğulları olduğu bana çocukluğumda söylenmiş idi. Ara sıra bankalar veya bazı kurumlar güvenlik sorgulaması için “Annenizin kızlık soyadı nedir?” diye soruyorlar. Bu soruya ilk defa muhatap olduğumda üşenmeden “Benim annem evlendiği zaman Soyadı Kanunu çıkmamıştı, dolayısı ile annemin kızlık soyadı söz konusu değil” diyordum. Annemin amcaları Yeginaltay soyadını almış, bir amcasının oğlu Şaşıhüseyinoğlu’nu gündeme getirmiş. Ben de güvenlik bakımından soru sormakta olan memur veya memurelere yardımcı olayım düşüncesi ile anneme kızlık soyadını benim vermem gerektiği kanısına vardım. Diğer kardeşlerim güvenlik sorgulaması yapanlara ne diyorlar bilmiyorum, sormadım dahi.</span></p>

    <p class="paragraf"><span class="CharOverride-17">Babamın babası Çilingiroğlu Ahmet, dedesi ise kasaplık yapan Süleyman Ağa imiş. Van 1910’lu yılların başında tek katlı kerpiç evlerin büyük meyve bahçelerinin içinde olduğu ve yolların iki kenarından arkların aktığı tarım ve hayvancılıkla uğraşılan bir kent imiş. Şehir nüfusunun büyük çoğunluğu Türkler ve geri kalanı ağırlıklı olarak Ermeniler ve bir kısım Yahudiler’den oluşuyormuş. Başkale ilçesinde Yahudi köyleri hatta aşiretlerinden söz edildiğini duymuştum. Son yıllarda gerek İstanbul’da gerekse Bodrum’da Van kökenli, hatta Başkale kökenli Yahudi dostlarım oldu.</span></p>

    <p class="paragraf"><span class="CharOverride-17">Farklı dini inançlarına ve etnik kökenlerine rağmen şehirde huzur ve dostluk hâkim imiş. Bir bakıma farklı topluluklar arasında iş bölümü varmış. Ermeniler gerek imalat ve gerekse metal işleme konusunda becerileri ile Türk ailelerin de ihtiyaçlarını karşılarlarmış. Türkler ise tarım, devlet yönetimi ve ticarette imişler. Annemin babası İzzet Efendi ticaret yaparken bir kardeşi Naci orduda subay, bir ağabeyi Ali sivil idarede müdür, diğer kardeşi Reşit ise zahire ticareti yapıyormuş. En küçük kardeşleri Şevket o zaman henüz iş yapacak yaşta değilmiş, sonra tarım ve hayvancılıkla geçinip çocuklarının üniversite eğitimi alabilmeleri için didindi. Birçok Anadolu kentinde ve ailesinde olduğu gibi bütün aile birlikte otururmuş.</span></p>

    <p class="paragraf"><span class="CharOverride-17">Babamın babası Çilingirler’den Ahmet maliye memuru imiş ve Erciş Mal Müdürü olarak görev yaptığı sırada vefat etmiş. Ben tanımadım. Kardeşi Mehmet ticaret yaparak, özellikle Doğu Anadolu’dan İstanbul’a o günün koşullarında canlı hayvan, ağırlıklı olarak koyun getirerek önemli miktarda para kazanmış. En küçük kardeşleri Müştak, Ortaokul Müdürü olarak görev yapıp eğitimci olarak emekli oldu.</span></p>

    <p class="paragraf"><span class="CharOverride-17">Türkler ve Ermeniler keza diğer azınlıklar birlikte mutlu yaşarlarken 1914 Birinci Dünya Savaşı ile pek çok yerde olduğu gibi Van’da da hayat inanılmayacak ölçüde değişmiş. Eli silah tutacak yaşta ve güçte olan Türkler askere alınarak Osmanlı’nın İngilizlerle, Fransızlarla ve Ruslarla çarpıştığı cephelere gönderilmişler. Türk kadınlar ve çocuklar Van’da kalmışlar. Eskiden birlikte dostça yaşadıkları Ermeniler özellikle Ermeni çetecilerin teşviki ile Osmanlı İdaresine başkaldırmış ve Türkler için hayatı yaşanmaz hale getirmekte gecikmemişler. Sokak savaşları olanca şiddeti ile devam ediyormuş.</span></p>

    <p class="paragraf"><span class="CharOverride-17">Ermenilerin katliamından Müslüman kadınları ve çocukları korumakla görevlendirilmek düşüncesi ile Van’da kalan genç erkeklerden, daha doğrusu, çocukluktan yeni çıkmış delikanlılardan, bir milis kuvveti oluşturulmuş. Savaş sokak sokak devam etmiş ve giderek yoğunlaşarak aylarca sürmüş. O milis kuvvetinde komuta sorumluluğunda olan kişi babamın o zaman 17-18 yaşlarında olan Mehmet Amcası imiş. Sadece bu gerçek, o milis kuvvetinin durumunu anlatmaya yeter.</span></p>

    <p class="paragraf"><span class="CharOverride-17">Annem ateş ettikleri evlerin savunulamaz hale gelmesine yakın kerpiç duvarları delerek başka evlere kaçan gençlerden isim vererek bahsederdi. Özellikle Rus Ordusu’nun yaklaşması ile artan Ermeni baskısına dayanamayan Türkler kurtuluşu başka illere kaçmakta bulmuşlar. Annemin ailesi Urfa’ya babamın ailesi ise Mardin’e göç etmek zorunda kalmış. Bu göç o günleri yaşayan Vanlılar arasında “Hicret” diye anılırdı. Hicret günlük konuşmalarda tarih başlangıcı olarak kullanılırdı. Ben 10-12 yaşlarımda iken anneannemi ziyarete gelen Vanlı dostları ile aralarındaki konuşmalarda bir olayın ne zaman olduğunu anlatmak için Hicret’ten şu kadar yıl önce ya da Hicret’ten şu kadar yıl sonra dediklerine hep tanık olmuşumdur. Kişilerin yaşlarını keza Hicret’e göre söylerler; örneğin “Ayşe Hicret’te 4 yaşında idi” gibi. Ferit Melen’in annesi Ref</span><span class="CharOverride-18">i</span><span class="CharOverride-17">ka Hanım anneannemi ziyarete gelir ya da anneannem onu ziyaret eder hep Van’dan, Ermenilerin yaptıkları kötülüklerden, Hicret’te ya da sonra yaşadıklarından konuşurlardı. Her ikisi de Ankara’da idi, fakat duyguları, düşünceleri Van’da kalmıştı.</span></p>

    <p class="paragraf"><span class="CharOverride-17">O günün yollarını ve ulaştırma araçlarını kullanarak daha doğrusu at, merkep ya da kağnı arabası ile Van’dan Urfa’ya ya da Mardin’e gitmenin çok zor ve çileli olmasının üzerine değişen iklim koşullarını ve mikrobik salgın hastalıkların yaygınlığını koyarsak o insanların hangi boyutlarda sıkıntı çektiklerini anlayabiliriz. Mallarını, mülklerin kısaca her şeylerini geride bırakarak sadece yükte haf</span><span class="CharOverride-18">i</span><span class="CharOverride-17">f pahada ağır nesneleri ve altın ve paralarını yanlarına alarak kilometrelerce bilmedikleri yeni yerlere gitmişlerdi.</span></p>

    <p class="paragraf"><span class="CharOverride-17">Babamın annesi bu yolculuğun sonunda Urfa’da vefat etmiş ve orada gömülmüştür. Mezarı nerededir bilmiyoruz. Annem çok ağır çiçek hastalığı geçirmiş, hastalık bereket gözlerine zarar vermemiş fakat yüzünü harap etmiş idi. Annemin babası Urfa’da genç yaşında ölmüş ve oraya gömülmüş. Onun da mezarının nerede olduğunu bilmiyoruz.</span></p>

    <p class="paragraf"><span class="CharOverride-17">Ermenilerin Türklere saldırmaları ve Rus Ordusu’nun yaklaşması karşısında Osmanlı İdaresi Van’ı adeta terk etme kararı almış olmalı ki Vali Tahsin Bey’e</span><span class="dipnot"><a class="_idFootnoteLink" href="5-1_split1.xhtml#footnote-225-35" id="footnote-225-35-backlink">35</a></span> <span class="CharOverride-17">ailesi ile Erzurum’a gitmesi talimatı verilmiş. Vali Tahsin Bey’in küçük oğlu Celalettin</span><span class="dipnot"><a class="_idFootnoteLink" href="5-1_split1.xhtml#footnote-225-36" id="footnote-225-36-backlink">36</a></span> <span class="CharOverride-17">Van’da doğmuş ve daha bebek iken tüm aile (Tahsin Bey, eşi Mediha Hanım, iki kızı ve iki oğlu) faytonla Van’dan Erzurum’a gitmek zorunda kalmıştır. Yolların durumu o kadar kötü olmalı ki fayton devrilmiş ve valinin büyük kızı Halide</span><span class="dipnot"><a class="_idFootnoteLink" href="5-1_split1.xhtml#footnote-225-37" id="footnote-225-37-backlink">37</a></span> <span class="CharOverride-17">alnından fena halde yaralanmış. Osmanlı Devleti’nde valiler sivil kökenli de olsa Vali Paşa şeklinde anılırdı. O alışkanlıkla Tahsin Paşa diyerek belirteceğim Van’dan Erzurum’a gelen bu Vali Sarıkamış’ta cereyan eden çarpışmalar ve sonrasında orada erzak toplama ve keza toplanan erzakı nakledecek vasıta bulunamadığı için kentli ve köylü kadınlara çağrı yaparak torba diktirmesi ve benzeri ilginç icraatı ile de hatırlanır. Sarıkamış’ta çarpışıp yaralanan askerler hastaneye geldiğinde hemşire gereksinimi üzerine yerel hanımların hemşirelik yaparak doktorlara yardımcı oldukları anlatılır. Vali Tahsin Bey’in eşi Mediha Hanım da hemşire giysileri giyerek diğer hanımlarla hastanede çalışmıştır. Atatürk Selanik’ten arkadaşı olan Tahsin Bey’in eşinin bu davranışını daima takdirle anmış ve özellikle Mediha Hanım’a Sarıkamış gazilerine yaptığı hizmetleri dolayısı ile saygı duyduğunu her fırsatta belirtmiştir. Tesadüfe bakın ki Vali Tahsin Bey’in torunu (büyük oğlu İbrahim Selahattin Bey’in kızı) benim eşim Mediha’dır.</span></p>

    <p class="paragraf"><span class="CharOverride-17">Ermenilerin baskısından kaçmakta olan babamın ailesinin o zamanki en yaşlısı, büyüğü babamın dedesi Süleyman Ağa’nın çarşıda kasap dükkânı varmış. Van’dan bilinmez uzak başka bir kente göçmek söz konusu olunca ısrarla Van’da kalmakta direnmiş. “Ermeniler, bana ve aileme dokunmazlar, ben yıllardır onlarla yan yana dükkânlarımızda komşuyuz ve çok iyi dostuz, neden yurdumu</span><span class="dipnot"><a class="_idFootnoteLink" href="5-1_split1.xhtml#footnote-225-38" id="footnote-225-38-backlink">38</a></span> <span class="CharOverride-17">terk edecekmişim?” demiş ve Mardin yolculuğuna çıkmamış. Ne yazıktır ki çok sevdiği, güvendiği ve dost bilerek kaçmadığı Ermeni grupları tarafından işkence edilerek öldürülmüştür. Onun, babamın dedesi Kasap Süleyman Ağa’nın da mezarı nerededir bilmeyiz.</span></p>

    <p class="paragraf"><span class="CharOverride-17">Rusya 1917 İhtilali’nden sonra Birinci Dünya Savaşı’ndan çekilince desteğini kaybeden Ermeniler Van’ı terk edince Türkler bu arada benim babamın ve keza annemin aileleri de Van’a dönmüşler. Namlı Van Kalesi civarı Hicret’ten önce Türk mahalleri idi ve o bölgede (annemin Hosra Paşa Camii dediği) Hüsrev Paşa Camii ve birkaç tane daha Müslüman ibadet mekânı vardı.</span></p>

    <p class="paragraf"><span class="CharOverride-17">Ermeniler ve Rus Askeri Birlikleri Van’ı terk edip gideceklerinde tüm Müslüman evlerini yakmışlar: Ben 17 yaşımda Van’a yaz tatili sırasında gittiğimde o yanan yıkılan evleri ve mahalleri gezdim, hatta saatlerce o eski kalıntılar arasında dolaştım. Camilerin minareleri yıkılmış fakat taş yapılar olarak esas binaları duruyorlardı. O bölgede daha sonra pek çok kişinin altın bulur muyum, mücevher bulur muyum diye açtıkları çukurlar ve oyuklar dikkatimi çekmişti.</span></p>

    <p class="paragraf"><span class="CharOverride-17">Birinci Dünya savaşı öncesinde Müslümanlar Van Kalesi civarında ve Vanlıların “Deniz” dedikleri Van Gölü’ne yakın mahallelerde otururken Ermeniler Göl’den yaklaşık 6-7 km kadar içerideki mahallelerde ikamet ederlermiş. Ermeniler Van’ı terk edip gidince geri dönen Türk Vanlılar yanmış, yıkılmış evlerinde yaşamak olanağı bulamadıklarından Ermenilerden kalan evlere yerleştirilmişler. 1947’de ben Van’da 3 ay kadar yaz tatili geçirdiğimde şehir o eski Ermeni mahalleleri civarına kaymış idi. Van, geniş ve pek lezzetli meyve veren ağaçlarla dolu büyük meyve bahçeleri içerisinde tek katlı kerpiç evler ve sokaklarının iki kenarından arklar akan çok şirin, sakin ve hemen hemen herkesin birbirini tanıdığı bir şehirdi. Van’ın yerli Türk halkı yanında Doğu Karadeniz’den gelen pastacı ve inşaat işlerinde çalışanlarla, Siirt’ten gelen tüccarlar da dikkat çekerdi. Zamanla benim baba tarafından ve keza anne tarafından akrabalarımın hemen tamamı Van’dan ayrılıp Ankara, İstanbul, Adana, İzmir gibi büyük kentlere geldiler. Küçük şehir merkezlerinden büyük kentlere akın ile boşalan yerlere küçük şehirlerin köylüleri gelip yerleşti. Aradan geçen 60 yıla yalın zaman diliminde sadece yurt içinde yer değiştirme olmadı. Yurtdışından, Doğu Anadolu’ya İran’dan. Afganistan’dan, Rusya’dan gelen aşiretler Van ve yöresindeki etnik yapıyı da değiştirdi.1947’de Van’da geçirdiğim 3 yaz ayı hem iyi hatıralarla dolu oldu hem de o bölgedeki yaşam koşullarını yıllardır yaşadığım Ankara’dakilerle karşılaştırma olanağını verdi. 1945’te, benim Van’a gidişimden bir yıl kadar önce büyük deprem olmuştu ve aileler o yazı barakalarda ya da bahçelerindeki çadırlarda kalıyorlardı. Demokrat Parti 1946’da Van’da güçlenmeye başladı ve giderek tüm yurtta olduğu gibi orada da toplumun tercihi haline geldi.</span></p>

    <p class="paragraf"><span class="CharOverride-17">Yukarıda anlattığım gibi 14 Mayıs 1950’de yapılan Milletvekili Genel Seçimi ile tek siyasi partinin ülke kaderine egemen olduğu dönemden gerçek anlamda çok partili sisteme geçilmiş oldu. Demokrat Parti büyük çoğunlukla TBMM’ye geldi ve hükümet</span> <span class="CharOverride-17">kurdu. Türkiye’de yeni bir devir başladı.</span></p>

    <p class="paragraf"><span class="CharOverride-17">Siyasi olarak büyük zafer kazanmakla beraber Demokrat Parti’nin ekonomik politikası giderek ülkede sıkıntılara, zorluklara yol açar hale gelmişti. O yıllarda sıradan günlük ihtiyaç malları, iğne iplik dahi ithal edilmekte idi. Ülkenin yabancı para sağlamak için ihraç edebildiği mallar tütün, fındık, kuru üzüm, incir gibi tarım ürünleri ve krom, bakır gibi maden cevherleri ile sınırlı idi. Buna karşı Türkiye medeni insanın ihtiyacı olan hemen hemen her şeyi ithal etmek zorunda idi. Yabancı para sıkıntısı özellikle yatırımların artması ve halkın harcama eğilimlerinin değişmesi ile çok artmıştı.</span></p>

    <p class="paragraf"><span class="CharOverride-17">Devletin kasasındaki yabancı para o kadar az idi ki ufak miktardaki yabancı para tahsisleri bile en yüksek makamlar tarafından bizzat yapılır halde idi. Bir örnek olarak bizzat yaşadığım bir olayı anlatayım:</span></p>

    <p class="paragraf"><span class="CharOverride-17">1952 yılında İTÜ Elektrik Fakültesi son sınıfında öğrenci idim. O yıllarda İTÜ’de eğitim beş yılda tamamlanıp yüksek mühendis unvanı ile mezun olunuyordu.</span><span class="dipnot"><a class="_idFootnoteLink" href="5-1_split1.xhtml#footnote-225-39" id="footnote-225-39-backlink">39</a></span> <span class="CharOverride-17">Tesisat dersini okutmak üzere Viyana Üniversitesi’nden Prof. Doppler misaf</span><span class="CharOverride-18">i</span><span class="CharOverride-17">r öğretim üyesi olarak gelmişti ve o dersi büyük bir merak ve keyif ile izliyorduk. Doçent Mustafa Bayram, hocanın söylediklerini tercüme ediyor biz de elimizden geldiğince not alıyorduk. O yıllarda Avrupa’nın doğusu Sovyetler Birliği’nin etki alanında idi ve Avusturya’da İkinci Dünya Savaşı’nın yaraları tam anlamı ile sarılmamıştı. Avusturya bölgelere ayrılmış ve bir bölge Büyük Britanya’nın diğer bir bölge Fransa’nın işgali altında idi. Ancak o bölgelerde işgal kuvvetleri serbestliğe izin veriyorlardı. Esas sorun Avusturya’nın Sovyetler Birliği’nin işgali altında olan bölgesinde idi ve orada hayat normale dönememişti. Viyana ise Savaş’ın dört galip devletinin (ABD, Sovyetler Birliği, Büyük Britanya ve Fransa’nın) ortak yönetimi altında idi. Bu ağır savaş sonrası koşullarında Avusturya sanayii yavaş yavaş adeta tekrar canlanmaya çalışıyordu.</span></p>

    <p class="paragraf"><span class="CharOverride-17">Prof. Doppler derslerinde sürekli Kaprun Santrali örneğini veriyor ve orada ne gibi çözümler üretildiğini anlatıyordu. Demek ki İstanbul’a gelmeden önce yoğun olarak yeni yapılmakta olan o santral ile ilgili danışmanlık yapmış ve birçok teknik soruya yeni çözümler bulmak için uğraşmıştı. Bizimle o deneyimini paylaşarak ders anlatıyordu. O kadar ki hepimiz “Kaprun” sözcüğünü ve o santralin hangi noktada olduğunu rüyamızda bile söyleyecek hale gelmiştik. Sınıfımız toplam yirmi kişi idi, ufak bir mekânda kara tahtaya yakın sıralarda oturarak dersi dinlerdik. Bir gün ben en ön sırada oturuyordum ve yanımda Cemal Büyükbaş</span><span class="dipnot"><a class="_idFootnoteLink" href="5-1_split1.xhtml#footnote-225-40" id="footnote-225-40-backlink">40</a></span> <span class="CharOverride-17">vardı. Prof. Doppler gene Kaprun Santrali diye söze başladığında Cemal’e “Hoca burada Kaprun’u teorik olarak anlatacağına bizi oraya götürse daha iyi olacak, daha az yorulacak, belki de kızları ile de tanıştırır” diyerek adeta sıkıldığımı belli etmiştim. Hoca, anlattıkları ile ilgili anlamadığım bir nokta olduğunu zannederek, kendisinin söylediklerini tercüme etmekte olan, Doçent Mustafa Bayram’a “Ne diyor, bir sorusu mu var?” dedi. Bunun üzerine ben de, Cemal’e söylediğimi daha bir saygılı hale getirip “Acaba bizim Kaprun’u ziyaret olasılığımız var mı? O zaman bunları yerinde görebilirdik” dedim. Hoca babacan bir şekilde tebessüm etti ve vermekte olduğu ders ile ilgili konuşmasına devam etti.</span></p>

    <p class="paragraf"><span class="CharOverride-17">Prof. Doppler şubatta yarıyıl tatili dolayısı ile ülkesine döndü. Okul tatil sonrası açıldığında profesörün Avusturya’da vefat ettiğini öğrendik. Tifodan ölmüş olduğu haberi geldi. Onun yerine enerji nakil dersini, daha önce tercüme etmekte olan, Doçent Mustafa Bayram okutmaya başladı. Üniversitenin son yılını en çok keyif aldığım yıl olarak hatırlarım.</span></p>

    <p class="paragraf"><span class="CharOverride-17">Bir kere tünelin ucuna gelinmiştir, eğitim dönemi bitmektedir, ayrıca yıllarca beraber olduğunuz okul arkadaşları arasında seçme yaparak ömür boyu yakın olacaklarınız, aynı kafada olanlar belirlenmiştir. Eğitim yıllarında edinilen bilgiler ve hayat deneyimleri artık hayatınızı kazanacak noktaya gelmenizi sağlayacak seviyededir.</span></p>

    <p class="paragraf"><span class="CharOverride-17">İTÜ Makine Fakültesi mezunları elektromekanik mühendisi olarak eğitiliyorlardı. Daha sonraki yıllarda ayrı bir Elektrik Fakültesi kurulmuştu. Fakat eğitim programı makine eğitimi ağırlıklı idi. Birinci sınıfta öğleden sonra atölye adı altında metal işleme öğretilirdi. Bunu Makine Fakültesi öğrencileri ile birlikte görürdük. Torna, tesviye ve benzeri işlemlerde pratik yapardık. Makine elemanları, teknoloji adı altında daha çok makine mühendislerini ilgilendirecek konularda derslerimiz vardı. Bu dersleri de Makine Fakültesi öğrencileri ile birlikte görürdük. Bu sebepten bugün çok yakın arkadaşlığımızı devam ettirdiğim makine mühendisleri vardır. Tüm fakülteler Gümüşsuyu’ndaki eski kışladan bozma binada idi.</span><span class="dipnot"><a class="_idFootnoteLink" href="5-1_split1.xhtml#footnote-225-41" id="footnote-225-41-backlink">41</a></span> <span class="CharOverride-17">Yatılı öğrenciler için yapılan bina ile üniversite binası arasında bir kapı vardı ve oradan geçerek yemekhane ve kantine de gelinirdi. Öğrenci Bu bina öğrenci yurdu olarak yıllarca hizmet verdikten sonra kimya fakültesi haline dönüştürülmüştü.</span></p>

    <p class="paragraf"><span class="CharOverride-17">1953 yılının nisan ayının bir günü fakülte dekanımızın odacısı öğrenci yurduna gelerek “Dekan bey elektrik son sınıftan üç-dört kişiyi hemen, acele odasına çağırıyor” dedi. O sırada öğle tatili dolayısı ile 8-10 arkadaş öğrenci yurdundaki “elektrik son sınıf etüdü” denilen odada idik. Dekanımız, sonradan milletvekili ve Milli Eğitim Bakanı olan Ahmet Özel idi. Doğrusu o yıl, hele son sınıf öğrencisi olarak dekana pek de önem verdiğimiz söylenemez. “Gene de ne halt oldu da bizi çağırıyor?” demeden edemedik ve birbirimizi gitmek için zorlamaya başladık. Topu topu yirmi kişi olan sınıfımızda böyle durumlarda sadece 4-5 kişi akla gelirdi, diğer arkadaşlarımızdan bir kısmı ya çok çekingen ya da sadece kendi konusuna yoğunlaşmış, çevre ile fazla bağları olmayan arkadaşlarımızdı. Sonuç da Pertev Apaydın ile ben dekan beyin odasına gittik.</span></p>

    <p class="paragraf"><span class="CharOverride-17">O yıllarda dekanların özel kalem müdürleri hatta sekreterleri yoktu. Sadece Fakülte Kalemi denilen bir yazı odası vardı ve arada yazışma işleri yapılırdı. Fakülte dekanının odasına kapıyı tıklatarak girilirdi. Biz de öyle yaptık. Odaya girdiğimizde dekan bey ile orta boylu, tıknazca, gözlüklü bir zat ayakta duruyorlardı. Dekan Prof. Ahmet Özel, o zatı işaret edip Fransızca olarak “Beyefendi Avusturya’nın İstanbul Başkonsolosu” diye takdim etti ve sözü o zata bıraktı. O ise şöyle dedi: “Avusturya Ticaret Odaları (Handels Kammer) yirmi beş genç mühendisi 15 gün davet ediyor, sizi Avusturya’daki elektrik teçhizatı üretimi ile tanıştırmaktan mutlu olacak.” Anladığımıza göre Prof. Doppler vefat etmeden önce yeni mühendislerin davet edilip Avusturya’da üretilen elektrik makine ve cihazların tanıtılmasını telkin etmiş ve böylece bu davet gerçekleşiyordu. Bu daha çok Avusturya sanayiinin gelecekte sorumlu konuma gelecek genç mühendislere tanıtılarak yapılan dolaylı propaganda faaliyeti idi.</span></p>

    <p class="paragraf"><span class="CharOverride-17">Davet sözcüğü ne anlama geliyordu? Orada masraflarımızı nasıl karşılayacaktık? Biz eğitim görürken hemen her konuda teorik bilgiler ediniyorduk. Elektrik makineleri, hatta basit elektrikli aletler bile ülkemizde üretilmiyordu. Elektrik makineleri ile ilgili yaz stajımızı yapabileceğim yegâne yer İstanbul Elektrik Tramvay ve Tünel (İETT) idaresinin transformatör tamir atölyesi ile sınırlı idi. Avrupa’da elektrik makineleri sanayisini görmek mesleki olarak inanılmaz bir fırsattı. Ancak bu davet sözü ile ne kast ediliyordu. Dekanımızın o konuda bilgisi yoktu. İş başa düşmüştü, Pertev çok diplomatik bir yolla “Biliyorsunuz ülkemizde döviz tahsisle alınıyor, yanımıza ne kadar döviz almamız gerekecek?” diye sordu. Başkonsolos ağzımızın açılıp kapanmayacağı kadar iyi bir cevap verdi: “Avusturya’ya vardıktan sonra tüm seyahatlerinizi, kalacağınız otellerin ve tüm yemeklerinizin masraflarını Avusturya Handels Kamer karşılayacak, kahve içmek için veya sigara paranıza gerekecek kadar döviz almanız yeterli olacak” dedi. Bu bizim için Milli Piyango’da önemli ikramiye kazanmak gibi idi. Benim derste Cemal’e yaptığım bir şaka, tüm sınıf için hatta daha fazlası için 15 günlük bedava Avusturya seyahati yolunu açmıştı.</span></p>

    <p class="paragraf"><span class="CharOverride-17">Pertev, Tepebaşı’ndaki İtalyan Kültür Merkezi’nde İtalyanca kurslarına katılıyordu. Galiba haftada iki gün giderdi. O hafta katıldığı ilk kursta İtalyanca öğretmenine Avusturya’ya gideceğini ve olanları anlatmış. Öğretmeni “Ben de ilgililerle görüşeyim, biz de İtalyan sanayi</span><span class="CharOverride-17">ini genç Türk mühendislere göstermek, tanıtmak isteriz” demiş. Böylece bir haftada, başta Fiat, Pirelli, Ansaldo San Georgia, Ceat olmak üzere, büyük İtalyan f</span><span class="CharOverride-18">i</span><span class="CharOverride-17">rmalarının davetlisi olarak İtalya’da kalmak, gezmek aynı zamanda mesleki bilgimizi artırmak imkânı bulmuştuk.</span></p>

    <p class="paragraf"><span class="CharOverride-17">Sınıfta yirmi kişi kadardık, 25 kişilik gezi davetini bile Elektrik Fakültesi son sınıf öğrencileri olarak doldurmamız olanaklı değildi. Bu kadar iyi bir imkândan ne yazık ki sınıf arkadaşlarımızın önemli bir kısmının yararlanamayacağını gördük. Zira Napoli’ye kadar vapurla gitmemiz ve oradan Cenova’ya tren ile gidilmesi söz konusu idi. İstanbul-Napoli üçüncü sınıf vapur bilet parasını ve Napoli-Cenova arasındaki ikinci sınıf tren bilet ücretini katılımcı öğrencinin kendisinin karşılaması gerekiyordu. Sınıf arkadaşlarımızın büyük çoğunluğu İstanbul’da kalarak yüksek öğrenim görmenin gerektirdiği masrafları dahi karşılamakta çok zorlanıyorlardı. Tam anlamı ile gariban olan arkadaşlarımız için ek bir gider söz konusu dahi olamazdı. Üçüncü mevki ile seyahat edilecekti, ayrıca grup indirimi alıyorduk, ancak o kadar düşük bedeli dahi verecek olanaklardan mahrumdular. Aklımıza fakülte bütçesine konulan özellikle öğrencilerin bilgi ve görgülerini artırmak için öngörülen gezi programları tahsisatından yararlanmak geldi. Nitekim o fasıldan Bursa’ya bir seyahat düzenlenmişti. Asistan Mehmet İnan’ın</span><span class="dipnot"><a class="_idFootnoteLink" href="5-1_split1.xhtml#footnote-225-42" id="footnote-225-42-backlink">42</a></span> <span class="CharOverride-17">grup başı olduğu o geziye hemen hemen sınıfımızdaki her arkadaş katılmıştı, Uludağ’a da çıkmıştık. Ben ve Pertev bir kişi daha dekanımız Ahmet Özel’i ziyaret edip durumu anlattık. Ben abartılı olarak “Adama ikramiye çıkacak numaralı bileti al diyorsunuz, fakat o bileti alacak parası yok; bu arkadaşlarımız bir daha böyle kapsamlı teknik geziye katılmak fırsatını nasıl bulacaklar?” diyerek o tahsisatın kullanılmasını istedim. O tahsisat eğitim sonuna yaklaşıldığı için kullanılmaması halinde hazineye iade edilecekti. O hususu da vurguladık. Dekan Prof. Ahmet Özel konuyu Fakülte Yönetim Kurulu’na götüreceğini ve sonucu bir hafta sonra bize bildirebileceğini söyledi. Çok umutlu olarak dekana teşekkür edip ayrıldık. Tüm hafta Fakülte Yönetim Kurulu’nun olumlu karar vereceğini umarak bekledik; ne yazık ki Yönetim Kurulu’ndaki öğretim üyeleri bizi hayal kırıklığına uğratacak karar vermişti. Fakülte Yönetim Kurulu o faslın yurt içi seyahatler için ön görüldüğü bu nedenle yurtdışı geziler için kullanılamayacağı görüşünü benimsediğini öne sürerek mali olanakları kısıtlı sınıf arkadaşlarımızın o seyahate katılmalarına yeşil ışık yakmamıştı.</span></p>

    <p class="paragraf"><span class="CharOverride-17">25 kişi davet edilmişti; biz, Elektrik Fakültesi son sınıftan 7-8 kişi katılacağız diyerek olayı küçültemezdik. Bu en azından bizi davet eden, tüm masrafı karşılamaya hazır olduğunu bildiren Avusturya Odalar Birliği’ne ve İtalya’nın büyük sanayi f</span><span class="CharOverride-18">i</span><span class="CharOverride-17">rmalarına karşı saygılı bir davranış olmazdı. Ne yazık ki Fakülte Yönetim Kurulu’ndaki öğretim üyeleri konunun bu yönünü hiç düşünmemişlerdi. Gerçekte bizim sınıfımızdan sadece 6 kişinin bu seyahate katılabilecek mali olanağa sahip olduğu görüldü: Pertev Apaydın, Müf</span><span class="CharOverride-18">i</span><span class="CharOverride-17">t Sakızlıoğlu, Falih Kaya Önder, Ayhan Erkan, Pedro Alyanak ve ben. Davette 25 kişilik olarak belirtilen sayıya hiç olmazsa yaklaşmamız gerekiyordu. Bu sebeple Elektrik Fakültesi’nin daha küçük sınıflarından (dördüncü ve üçüncü sınıftan) ve keza makine fakültesindeki son sınıftan can arkadaşlarımızı da gruba katarak sayıyı yükselttik.</span></p>

    <p class="paragraf"><span class="CharOverride-17">Bu arada Fakülte Yönetimi’nden bir haber geldi: Bir Profesör ve Alman asıllı eşi, bir doçent ve Türk eşi ve bir bekâr doçent de kaf</span><span class="CharOverride-18">i</span><span class="CharOverride-17">leye katılıyordu. Hocalar bu seyahat ile ilgili hiçbir katkıda bulunmamışlardı, oysa şimdi eşleri ile bu bedava seyahate katılmak için adeta ayrı bir kaf</span><span class="CharOverride-18">i</span><span class="CharOverride-17">le oluşturmuşlardı.</span></p>

    <p class="paragraf"><span class="CharOverride-17">Pertev, bir hocamıza açıkça “Sizin hanımefendi mühendis mi? Avusturya ve İtalya’daki ilgililer mühendisleri davet ediyor!” diyerek tepki koymuştu; ancak değişen bir şey yoktu. Öğrencilerin seyahat faslından yararlanması için gayret sarf etmeyen Fakülte Yönetimi öğretim üyelerinin eşlerinin katılmasını sağlamakta gayretli olmuştu.</span></p>

    <p class="paragraf"><span class="CharOverride-17">O yıllarda yurtdışı seyahatler adeta büyük olaydı. Uluslararası turizm bugünkü gibi sıradan hale gelmemişti. Yurtdışına çıkabilmek çok dikkat çeken ve herkese nasip olmayan bir ayrıcalıktı. Hele bedava olunca çok cazip olurdu. Pasaport almak için çeşitli formaliteleri yerine getirmek gerekiyordu. Bazen komünist olup olmadığınız tahkik edilir ve yurtdışına çıkmanızda sakınca olup olmadığı birçok makamın onayından sonra belirlenirdi. Pasaport alsanız dahi yurtdışında harcayacağınız yabancı paranın temini ayrı bir sorun idi. Ne gariptir ki devlet pasaport verir ve karaborsadan döviz bularak gidenlere de yeşil ışık yakardı. Devletten döviz talep etmeden yurtdışına çıkmak olanağı da vardı hatta böyle kişiler devletçe tercih edilir halde idi. Eğer resmi olarak döviz temin etmek istiyorsanız Maliye Bakanlığı’na müracaat etmeniz gerekirdi. Şansınız varsa olumlu cevap alabilirdiniz.</span></p>

    <p class="paragraf"><span class="CharOverride-17">Sınıf arkadaşları aramızda iş bölümü yaptık. Falih Kaya Önder pasaport işleri ile uğraşacaktı, ben de Ankara’ya giderek döviz tahsis edilmesini sağlayacaktım. Üniversite’den Maliye Bakanlığı’na hitaben katılacakların (öğretim üyelerinin eşleri hariç) isimlerini bildiren listenin de ekli olduğu bir yazı yazıldı ve her birimize 300 TL’ye karşılık gelecek döviz tahsis edilmesi talep edildi.</span></p>

    <p class="paragraf"><span class="CharOverride-17">O yıl DDY tren biletlerinin bedellerinde öğrencilere hatırı sayılı indirim yapardı. O indirimden yararlanarak ve yol masrafını kendim karşılayarak Haydarpaşa Garı’ndan akşam kalkan eksprese binip ertesi sabah Ankara’ya vardım. Hiç başka yere uğramadan, vakit kaybetmeden Maliye Bakanlığı’nın Ulus Meydanı’na yakın binasına gittim. O binayı daha beş yaşımdan beri bilirdim. Zira Van’dan Ankara’ya 1934’te geldiğimizde özellikle biraz çevreyi tanıyınca annem kardeşlerimle beni TBMM’nin bahçesine ve sonra “Maliye Parkı” dediği Maliye Bakanlığı’nın bahçesine götürürdü. Küçük bir havuzdaki kırmızı renkli balıkları seyretmekten çok keyif alırdık. Ulus Meydanı Cumhuriyet’ten sonra daha doğrusu Milli Mücadele’nin başlaması ile Ankara’nın merkezi olmuştu. Daha önceki yıllarda Ankara Kalesi’nin içinde ya da yöresinde, Samanpazarı ve Hamamönü civarlarındaki önem giderek azalmıştı. TBMM Binası’nın, Ankara Valiliği ve Maliye Bakanlığı’nın Ulus Meydanı’na yakın olması ayrıca Maarif Bakanlığı olarak kullanılan meşhur Taş Han’ın bulunması ve Ankara Garı’nın inşa edilerek Ulus Meydanı’na asfalt yolla bağlanması o meydanı Ankara’nın merkezi konumuna getirmişti. Çocukluğumdan beri o meydanı, o civardaki tüm binaları çok iyi biliyordum. İlkokulum Hamamönü’nde idi, ben üçüncü sınıftan başlayarak okula gitmek için Ulus Meydan</span><span class="CharOverride-17">ı’ndan belediye otobüsüne binerdim. Pasom vardı. Öğrenci indiriminden yararlanarak tek başıma o otobüs ile Ulus Meydanı-Hamamönü arasında gidip gelirdim. Güvenli bir ortam olmalı ki dokuz yaşında bir çocuk tek başına her gün o yolu gidebiliyormuş.</span></p>

    <p class="paragraf"><span class="CharOverride-17">1953 yılında Maliye Bakanlığı’na girmek hiç problem değildi. Yürüyüp kapıdan girilirdi; ana kapıda bile güvenlik elemanları, korumalar, üst-baş aramaları vb. durumlar çok sonraki yıllarda günlük hayatın parçası oldu. Bakanlığa cümle kapısı denilen ana kapıdan girdim ve önüme gelen ilk odanın kapısını tıklatarak içeri girdim. Derdimi, ne için İstanbul’dan Ankara’ya geldiğimi anlattığımda önce genel evraka getirdiğim yazının kaydını yaptırmam gerektiğini söylediler. Bana söylenenleri yaptım ve çeşitli kişilerin havalesinden sonra kendimi sarı saçlı, asık yüzlü bir zatın karşısında buldum. Yıllar sonra dost olduğum o zat “Adam başına 300 TL karşılığı döviz talep ediliyor, bu çok para, buna ancak Sayın Bakan Beyefendi karar verir, sen bekle birazdan Bakan’a arz edeceğim evrak var, seninkini de o arada arz ederim” dedi. O zat Mülkiye’de (Siyasal Bilgiler Fakültesi’nde) Omlet Mustafa lakabı verilen kişi imiş. Omlet Mustafa ile yıllar sonra o Süt Endüstrileri Kurumu’nda yönetim kurulu üyesi olduğu yıllarda dost olmuştuk. 1953 yılındaki o karşılaşmamızı kendisine hiç hatırlatmadım. Çok havalı olduğu ve müracaat sahiplerine tepeden bakarak sert çıkışlarını hatırlatmadım; ama o ara sıra hatırlayıp “İyi günlerdi, çok forslu idim” diyerek geçmişe özlem duyduğunu belirtirdi. Pakistan’a birlikte gittiğimiz, Maliye Bakanlığı’ndan Şinasi Arık’a 1953’te Omlet Mustafa ile ilk karşılaşmamı anlattığımda, Şinasi Arık sözümü kesip “Onun adı Omlet Mustafa değil artık o Cılbır Mustafa oldu” demişti. Bu ifadeden de çok şaka kaldıran bir kişi olduğu belli oluyor. Böyle şaka kaldıran bir bürokrat olmasına rağmen masasında büyük bir ciddiyetle oturur ve gelene gidene posta koyarmış. Hatta sınıf arkadaşlarının döviz taleplerinde bile kök söktürdüğü olurmuş ve bir keresinde Gümrük ve Tekel Bakanlığı müfettişi bir kişiye öylesine hava atmış ki Mustafa’nın yurtdışına çıkışını kollamışlar ve o yurda girerken gümrük kontrolünde saatlerce tutarak çok terletmişler. Bavulunda getirdiği her kravatı tek tek çıkartarak sorgulamışlar ve bunu alacak dövizi nereden nasıl temin ettin gibi sorularla adeta öç almışlar. Şaka da olsa devlet memurları istedikleri zaman devlet gücünü kullanarak insanlarla uğraşabilirler.</span></p>

    <p class="paragraf"><span class="CharOverride-17">Maliye Bakanı Hasan Polatkan odasında yalnızdı ve Mustafa Bey bir iki evrak imzalattıktan sonra “İstanbul Teknik Üniversitesi’nin döviz talebi var” dedi. Bakan Polatkan evraka baktı, o arada ben davetli olduğumuzu ve sade acil basit ihtiyaçlar için talebimiz olduğunu söyledim. Bakan “300 Türk lirasına karşılık gelecek döviz çok, 200 liralık yeter” diyerek olurunu verdi ve ben teşekkür ederek bakanın makamından çıktım. Bakanın özel kaleminde Mustafa Bey’in bakanın odasından ayrılmasını bekledim. Hızla diğer işlemleri tamamlattım ve İstanbul kambiyo Müdürlüğü’ne döviz tahsis edilmesi ile ilgili yazının yazılmasını, daktilo edilmesini, imzalatıp, mühürlenerek genel evraktan geçirilmesini bizzat takip ettim ve o yazıyı elden alarak Maliye Bakanlığı’ndan ayrıldım. Bütün bu işlemleri elden takip etmiştim ve Maliye Bakanlığı’nda muhatap olduğum herkes yardımcı olmuştu. Bakan Bey’i görmek dahil tüm işlemleri bir iş günü içerisinde tamamlatarak İstanbul’a gönderilecek yazıyı da elden almıştım.</span></p>

    <p class="paragraf"><span class="CharOverride-17">Bugün bakanlıklara giriş çıkış bile mesele olduğu gibi bir talebin cevabını almanın günler ve aylar gerektirdiğini 2011 yılının ikinci yarısında Ankara’da Çevre ve Şehircilik Bakanlığı’nda eşimin bir müracaatı dolayısı ile bizzat yaşadım.</span></p>

    <p class="paragraf"><span class="CharOverride-17">Benim 1953’te Maliye Bakanlığı’na gittiğimde yetkililerin odasına sadece kapıyı tıklatıp girebiliyordum. Sonraki yıllarda yetkiliğe ulaşmak için önce sekreterleri hatta sekreterlerin sekreterlerini geçmek gerektiğini öğrendik. Bu sadece devlet sektöründe olan bir durum değildir. Özel sektörde gerçekten yetkili bir yöneticiye ya da patrona ulaşmak adeta sekreter ordusunun saflarından geçebilmek becerisini gerektirir. Maliye Bakanlığı’na gidip sadece kapılara tık tık vurarak bir günde sonuç almakla kendimi Himalaya Sıradağları’nın Everest Tepesi’ne tırmanmışım gibi hissediyordum. Dile kolay adam başına 200 Türk Lirası karşılığı döviz 25 kişilik bir kaf</span><span class="CharOverride-18">i</span><span class="CharOverride-17">le hesaba katıldığında toplam olarak 5000 TL’ye karşılık eder. Bu kadar döviz tahsis ettirmiştim. Hem de Sayın Bakan Bey’den bizzat. 1950’de Demokrat Parti büyük bir seçim zaferi kazanmış ve tek başına iktidar olmuştu fakat daha 1953 ilkbaharında devletin yabancı para imkânı bu kadar sınırlı hale gelmişti.</span></p>

    <p class="paragraf"><span class="CharOverride-17">Maliye Bakanı Hasan Polatkan, görüştüğüm dördüncü devlet büyüğü oluyordu.</span></p>

    <p class="paragraf"><span class="CharOverride-17">İlk defa gördüğüm, konuştuğum hatta bir saat kadar bana çalışmalarını anlatan Mareşal Fevzi Çakmak idi. Lise son sınıf öğrencisi iken 1948’de Mareşal Fevzi Çakmak’</span><span class="CharOverride-17">ın Van yöresi ile ilgili tarihsel araştırmasından haberdar olmuştum. Fevzi Paşa’nın damadı General Şef</span><span class="CharOverride-18">i</span><span class="CharOverride-17">k Çakmak Vanlı idi. Ben Mareşal’den Van yöresi ile ilgili olarak yaptığı araştırmayı öğrenmek ve o konuda bir yazı yazmasını rica etmeye karar vermiştim. Mareşal Çakmak beni Çankaya’da Camlı Köşk adı ile anılan konutunda kabul etmişti. Ev kıyafeti ile koltuğa oturarak bana sanki aynı yaştaymışız gibi Urartu Medeniyeti hakkında okuduğu kitaplardan ve yaptığı araştırmadan bahsetmişti. Onun bu babacan yaklaşımı beni çok etkilemişti. Yaklaşık bir buçuk saat onu dinlemek, soru sormak olanağı bulmuştum.</span></p>

    <p class="paragraf"><span class="CharOverride-17">İkinci devlet büyüğü Türkiye Büyük Millet Meclisi Başkanı Ref</span><span class="CharOverride-18">i</span><span class="CharOverride-17">k Koraltan’dır. 1952 yılında İTÜ Talebe Birliği Başkan Vekili olarak staj olanaklarını artırmaya çalışmakta idim. Liseden ve üniversiteden arkadaşım merhum Y. Müh. Akdoğan Mat’ın, Koraltan ile ailecek yakınlığı vardı. Akdoğan, İTÜ öğrencilerine daha çok staj olanağı sağlanması konusunda kendisini ziyaretimizi sağlamıştı. Ziyaretimizin sonunda Koraltan, “Size bu konuda iltimas değil fakat şefaat edeceğim” demişti.</span></p>

    <p class="paragraf"><span class="CharOverride-17">Ziyaret ettiğim hatta birlikte fotoğraf çektirdiğim üçüncü devlet büyüğü Cumhurbaşkanı Celal Bayar olmuştu. 1953 yılında Türkiye Milli Talebe Federasyonu (TMTF) Genel Kurulu Ankara’da yapılmıştı. O zaman talebe kuruluşlarına siyasilerin yakın ilgisi vardı. TMTF ilerici olarak geriye dönük kurumların öğrenci topluluğuna etkili olmaya çalışmalarına karşı çıkıyor adeta mücadele ediyordu. O genel kurula katılanları Celal Bayar Çankaya Köşkü’nde kabul etmişti ve toplu olarak Köşk’ün merdivenlerinde fotoğraf çektirilmişti. Ben de o vesile ile Celal Bayar’ın elini sıkmıştım.</span></p>

    <p class="paragraf"><span class="CharOverride-17">Tanıdığım, elini sıktığım devlet büyükleri listesine Avusturya-İtalya yapılacak bilgi-görgü artırma gezisi için döviz tahsisi konusundaki ziyaretimle bu kez Maliye Bakanı Hasan Polatkan da girmiş oluyordu.</span></p>

    <p class="paragraf"><span class="CharOverride-17">Ankara’ya ilk geldiğimiz yıllarda bahçesindeki süs balıklarını izlediğim Maliye Bakanlığı’nın Ankara’da Ulus Meydanı civarındaki o binasına daha sonra ortaokul öğrencisi iken de gittiğimi hatırlamıştım. Ortaokulda birinci sınıftan ikinci sınıfa geçtiğim yılın yaz tatilinde ağabeyim Firuz Çilingiroğlu Ankara Defterdarlığı’nın bir işyerinde geçici görev ile çalışıyordu. Onun Ankara Hukuk Fakültesi’nde birinci sınıftan ikinci sınıfa geçtiği yıldı. Hastalanmış ve işine gidemeyecek durumda olduğu için evde yatıyordu. Eve bir hükümet tabibin gelip hem ilaç hem de rapor vermesi gerekiyordu. Hasta a</span><span class="CharOverride-17">ğabeyim bir dilekçe yazdı ve ben o dilekçeyi Ankara Defterdarlığı’na götürdüm. O yıl Ankara Defterdarlığı’nın ayrı binası yoktu ki Maliye Bakanlığı’nın giriş katındaki Ankara Defterdarlığı bürolarında o dilekçeyi elden takip etmiştim. O yıllarda kadınların çalışması hele devlet dairelerinde, bankalarda hatta mağazalarda çalışması alışılmış şey değildi. Yahudi tüccarların, Yahudi esnafın eşleri mağazalarda hizmet verirlerdi fakat kadın ayakkabılarını hatta iç giyimlerini bile satan Müslümanların dükkânlarında sadece erkek tezgâhtarlar vardı. Bu konuda da devlet öncülük etmişti ve devlet dairelerinde çalışan tek tük Müslüman hanımlara, daktiloluk yapanlara rastlanırdı. O yıllarda eğitim düzeyi genel olarak düşüktü. İlkokul diploması olan bayanlar “tahsilli” (eğitim almış) sayılıyordu. İlkokuldan sonra üç haftalık daktilo kursuna giderek bürolarda aranan özellikle memure olabiliyorlardı. Ankara Defterdarlığı’nda daktilo makinelerinin başında kara çalışma önlüğü giymiş dört hanımın çalıştığı bir odaya birkaç kere girip çıkmam gerekmişti. Bir tanesi her seferinde “Şeytan çekici sen gene mi geldin?” diyerek yardımcı olmuş ve ben hükümet tabibini eve getirebilmek için gerekli işlemleri tamamlamıştım. Ankara Sağlık Müdürlüğü o yıl Maliye Bakanlığı binasının çok yakında, Karaoğlan mevkii tabir edilen Hacı Bayram Camiine giden köşede idi. Hükümet tabibini oradan alarak eve getirmem bir saatten az sürede gerçekleşmişti. Genç hekim hem ağabeyime bir reçete yazmış hem de gerekli raporu vermişti. O raporu da gene Maliye Bakanlığı binasındaki o hanımların çalıştığı odaya götürdüğümde “Bu defa ne istiyorsun?” diyerek gülüşmüşlerdi. Bugün 11-12 yaşında bir çocuk bakanlık binalarına girebilir mi? Girse bile odacılar onu daha ilk adımlarında püskürtmezler mi?</span></p>

    <p class="paragraf"><span class="CharOverride-17">Türkiye Cumhuriyeti’nin ilk yıllarında sert, otoriter, vatandaşını aşağılayan devlet örgütü vardı şeklinde yazıları zaman zaman basında okuduğumda o sevecen hanımları ve evimize kadar yürüyerek gelen hükümet tabibini hatırlarım. Cumhuriyet’in ilk döneminde memurlarının halkı ne kadar aşağılayıcı tutum içinde olduğunu bugün yazıp çizenlerin otuz bilemedin kırk yaşındaki gazeteciler veya üniversite öğretim üyeleri olduklarını gördükçe ben mi başka bir ülkede yaşamışım dediğim olur.</span></p>

    <p class="paragraf"><span class="CharOverride-17">1953 yılında İstanbul’dan Ankara’ya Maliye Bakanlığı’na döviz tahsisi için geldiğimde geçmiş anım canlandı, fakat Defterdarlık artık aynı binada değildi ve erkek çalışan sayısı çok ağırlıklı olmakla beraber eskiye göre daha fazla hanımın çalışmakta olduğu görülebiliyordu. Maliye Bakanlığı’ndan keyifli olarak çıktıktan sonra vakit geçirmeden eve uğrayıp akşam trenine binerek, çok başarılı bir Ankara seyahati yapmış insanların huzuru duyarak yola çıktım. İstanbul’da ilk karşılaştığım sınıf arkadaşım Müf</span><span class="CharOverride-18">i</span><span class="CharOverride-17">t Sakızlıoğlu oldu. “Seni gruba katmak çok güç oldu” dedi. Doğrusu ne dediğini pek anlamadım; benim ders sırasındaki bir gevezeliğim ile başlayan ve her kademesinde çok emeğim geçen ve şimdi de tüm döviz tahsisini sağladığım geziye benim katılmamam nasıl olur da söz konusu olabiliyordu. Meğer toplu pasaport çıkartılırken gruba katılacak her kişinin fotoğrafına ihtiyaç varmış. Gruba katılacaklar fotoğrafçılara gidip fotoğraf çektirmişler, ben Ankara’da olduğum için benim fotoğrafım eksik kalmış. Nedense müracaatı benim Ankara’dan dönmemi beklemeden yapmak şartmış gibi davranmışlar. Bereket birisinin aklına gelmiş ve benim 5 yıl önce üniversiteye giriş sırasında verdiğim fotoğrafları Fakülte Kalemi’nden almışlar ve o suretle problemi çözmüşler. Bir arkadaş “Bu konuda Mayda çok yardımcı oldu, git ona teşekkür et” dedi. Mayda Elüstü, Fakülte Kalemi’nde çalışan gerçekten yardımsever bir memure idi. Çok olumlu davranan ve öğrencilerin işlerini kolaylaştırmak için çalışan birisi olarak hep hatırlarız. O sırada Fakülte Sekreteri olan Ata Bey de olumlu kişiliği ve kocaman göbeği ile belleklerimizde yer etmiştir.</span></p>

    <p class="paragraf"><span class="CharOverride-17">Bizim kaf</span><span class="CharOverride-18">i</span><span class="CharOverride-17">le ile gelen öğretim üyelerinden birisi, “Benim karım listede olmadığı için onun dövizi yok, şimdi her öğrenci dövizinden bir kısım vererek onun da döviz sahibi olmasını sağlasın” teklif</span><span class="CharOverride-18">i</span><span class="CharOverride-17">ni yaptı. Buna ne denir? Pes doğrusu. Artık son sınıfa gelmiş ve imtihanlarımızı tamamlamış olduğumuz için bu talep sadece aramızda yıllarca şaka yapacağımız bir anı olarak kaldı. O hanımefendi seyahatte o kadar para harcadı ki hocamız neden bizden döviz talep ederek hayır yanıtı almanın ezikliğini yaşamış diye hep hatırladık.</span></p>

    <p class="paragraf"><span class="CharOverride-17">Yukarıda yazdıklarım ülkenin o yıllardaki ekonomik yönetimi hakkında çok önemli bilgileri içerdiği için bir kere daha özetlemek istiyorum. Bir öğrenci grubu olarak tüm ikamet ve yeme içme masraflarımızı Avusturya Odalar Birliği ve Kuzey İtalya’daki sanayi şirketleri karşılayarak üç haftalık eğitim gezisine çıkacağımız zaman kişi başına 300 Türk Lirası’na karşılık gelecek yabancı paranın tahsisi için bizzat Maliye Bakanına çıkmak zorunda kalmıştım. Bakan “300 TL karşılığı döviz çok, 200 TL yeter” demiş ve bu kararını, benim ve ilgili memurunun bulunduğu ortamda bizzat imzalamıştı. Eminim ülkenin daha 1953’te ne biçim bir yabancı para darboğazına girdiğini bu olaydan da daha güzel anlatacak örnekler de vardır. Kısaca daha 1952’de ülke yabancı para darboğazına girmişti ben de onu 1953 ilkbaharında böylece yaşamıştım.</span></p>

    <p class="paragraf"><span class="CharOverride-17">O yıllarda İstanbul Teknik Üniversitesi’nde eğitim gören kişilerin büyük çoğunluğu devletten burs alarak veya bir şekilde yardım görerek okuyabilirlerdi. Sonra bu kişiler arasından önemli iş adamları, yöneticiler ve siyaset adamları çıktı. Bahsettiğim seyahate katılabilmek için gerekli yol parasını denkleştiremeyecek kadar fakir olan sınıf arkadaşlarımızdan sonraki yıllarda varlıklı olanlar oldu ve çok yurtdışı geziler yaptılar; fakat hep o seyahate katılamamalarının burukluğunu bir araya geldiğimizde dile getirmeye devam ettiler. Toplam öğrenci sayısı 20 kadar olan o sınıfımızın bir özelliği farklı TC hükümetlerinde görev yapan üç bakan çıkartmasıdır. Önce ben 1971’de kurulan Birinci Prof. Nihat Erim Hükümeti’nde Sanayi ve Ticaret bakanı oldum. Sınıfımızdan Cemal Külahlı öğrenci iken de siyasal faaliyetlere ilgi duyardı ve Adalet Partisi’nden Bursa Milletvekili ve Demirel hükümetinde Tarım Bakanı olarak görev yaptı. 1980 askeri müdahalesinden sonra kurulan Ana Vatan Partisi’nde siyasi hayata başlayan Cemal Büyükbaş önce Eskişehir Milletvekili olarak TBMM ne geldi sonra Birinci Turgut Özal Hükümeti’nde Enerji ve Tabii Kaynaklar Bakanı ve daha sonra Devlet Bakanı olarak görev yaptı.</span></p>

    <p class="paragraf"><span class="CharOverride-17">Daha 1952 yılının sonunda kendisini gösteren ithal malları sıkıntısı ve özellikle başlanılmış yatırımlara kaynak bulamama sorunu 1954’e gelindiğinde halk kitleleri tarafından hissedilir değildi. DP gönüllüleri hatta militanları her tarafta görülüyordu. Ankara’da Elektrik Etüt İşleri İdaresi Genel Müdürlüğü’nde çalışan bir grup mühendis, Turgut Özal, Halim Doğrusöz, Hüseyin Özaydın, Cemal Büyükbaş, ben ve Memduh adında bir inşaat mühendisi Çukurova Hidroelektrik Tesislerini inceleme gezisi yapmıştık. Dönüşümüzde Isparta’da otelde karşılaştığımız bir köy bakkalını hâlâ hatırlıyorum. Çok yüksek sesle “Ben Demokrat Parti’yi sevmiyorum, eskiden günde pek çok kinin satardım; geldiler, gelirim kesildi, öyle bir sıtma mücadelesi yaptılar ki artık kinin satamaz oldum” diyordu. Gönülden Demokrat Parti taraftarı olan, halkın çarıklı erkânıharp tabir ettiği böyle kişilere her yerde rastlamak mümkündü. Bu genç köy bakkalının sözleri beni çok etkilemişti ve ister istemez bir mukayese yapmıştım:1951’de yaz stajımın bir kısmını Ankara’da Elektrik Gaz Otobüs (EGO) işletmesinin Ankara’da Sıhhiye</span><span class="dipnot"><a class="_idFootnoteLink" href="5-1_split1.xhtml#footnote-225-43" id="footnote-225-43-backlink">43</a></span> <span class="CharOverride-17">Meydanı’ndaki Belediye Otobüsleri Garajı’nda yapmıştım. Orada da hareket kısmında çalışan liseden terk genç bir DP militanını vardı. Hiç iş yapmazdı, boş otururdu. Belli ki siyasi etki ile 1950’den sonra Otobüs Garajı’nda işe yerleştirilmiş, boş oturarak maaş alıyordu. Etrafa İsmet Paşa’dan “O sağırı vururduk vallahi” diyerek başlayan nutuklar atardı. Anadolu’nun köyündeki bakkalın söylemleri Ankara’daki DP militanından daha etkileyici ve daha zekice idi.</span></p>

    <p class="paragraf"><span class="CharOverride-17">DDY’de göreve başladıktan sonra güncel teknik olaylarla ilgileniyordum. Bir yandan yıllarca özlemini çektiğim iyi giyinme dürtüsü ile terzilere gidiyor öte yandan günlük gazeteleri ayrıntılarına kadar okuyordum.</span></p>

    <p class="paragraf"><span class="CharOverride-17">İşe temelden başlamak ve elektrik makineleri üretim tesisleri kurmak ve böylece elektrik üretim ve dağıtım tesislerinin daha güvenli ve süratli olabileceğini düşünüyordum. Taşıma su ile bu olmaz, kaynağı yaratmak gerek diyordum. Bu düşünce ile bir makale yazdım, fakat nerede yayımlatacaktım. O yıllarda bu gibi tesisleri devlet ekonomik girişimleri aracılığı ile kurmakta idi. Etibank’ın zaten kanun ile verilmiş görevleri arasında bu konu da vardı. Makalemi İstanbul gazetelerinde yayınlatmak için o sırada temasta olduğum kişiler yoktu, ancak Ankara’da yayınlanan</span> <span class="CharOverride-19">Ulus</span> <span class="CharOverride-17">gazetesi veya</span> <span class="CharOverride-19">Zafer</span> <span class="CharOverride-17">gazetesine ulaşabilirdim. İkisi de Ankara gazetesi idi ve bir şekilde yayınlatabilirdim. Ulus’ta yayınlansa iktidar çevreleri bir muhali</span><span class="CharOverride-17">f</span><span class="CharOverride-18">i</span><span class="CharOverride-17">n</span> <span class="CharOverride-17">f</span><span class="CharOverride-18">i</span><span class="CharOverride-17">kri diye kulak asmayabilirlerdi, bu bakımdan yazımın</span> <span class="CharOverride-19">Zafer</span><span class="CharOverride-17">’de yayımlanması gayeye daha uygun göründü. Araştırdığımda</span> <span class="CharOverride-19">Zafer</span><span class="CharOverride-17">’de yayımlanması için bir başka olanağım olabileceğini gördüm. 1950 seçimlerinden sonra Demokrat Parti iktidara geldiğinde kurulan Birinci Menderes Hükümeti’ndeki Ticaret Bakanı Zühtü Hilmi Velibeşe idi. Bir süre bakanlık yaptıktan sonra o görevden ayrılmış ve Demokrat Parti’nin yayın konuları ile ilgili sorumluluk taşıyordu. Ortaokula ilk başladığımda sınıfımızda Velibeşe soyadlı iki öğrenci vardı. Ahmet</span><span class="dipnot"><a class="_idFootnoteLink" href="5-1_split1.xhtml#footnote-225-44" id="footnote-225-44-backlink">44</a></span> <span class="CharOverride-17">ve Semih.</span><span class="dipnot"><a class="_idFootnoteLink" href="5-1_split1.xhtml#footnote-225-45" id="footnote-225-45-backlink">45</a></span> <span class="CharOverride-17">Amca çocukları idiler. Ahmet çok sevdiğim, sakin, kibar bir kişi idi. Eminim o da beni sever ve takdir ederdi. Bazen tesadüfler hayatta beklenmedik kapıların açılmasına sebep olabilir. İşte o yazı yazdığımdan bir hafta kadar sonra Ahmet’e Sıhhiye-Kızılay arasında volta atarken rastladım. Hukuk Fakültesi’nde okumakta olduğunu anlattı ve bir süre konuştuktan sonra ona bir yazı yazdığımı acaba babasının yayınlanması için yardımcı olup olamayacağını sordum. “Yarın istersen beraber gidelim, sen kendin söyle, babama ben senden hep bahsederdim, eminim seni tanımaktan memnun olur” dedi. Nitekim ertesi gün birlikte Rüzgârlı Sokağa gittik ve Zafer Gazetesi’nin idare merkezinin bulunduğu görkemli, yeni binada Zühtü Hilmi Velibeşe’yi ziyaret ettik, yazımı verdim. Beni çok içten sevgi ile karşılamıştı. “Başka bir isteğin var mı? İşinden memnun musun?” gibi sorular sorduktan sonra “Gene beklerim” dedi. O zaman Demokrat Parti’deki güçlü adamlardan bir destek sağlamak için insanların neler yapmakta olduğunu ve o destekler sayesinde bugün nelere sahip olduklarını ibretle göre geldim. Ben sadece yazımın yayımlanmasını istiyordum; başkaca bir dileğim olamazdı.</span></p>

    <p class="paragraf"><span class="CharOverride-17">Bir hafta kadar sonra o yazı</span> <span class="CharOverride-19">Zafer</span> <span class="CharOverride-17">gazetesinde yayımlandı. O yazının yayımlanması bir bakıma benim meslek hayatımın dolayısı ile tüm hayatımın rotasında önemli değişikliklere sebep oldu. Ankara’da birçok kişi özellikle elektrik sektörü ile ilgili kişiler o yazıyı okumuşlardı. Elektrik İşleri Etüt İdaresi’nin yöneticileri ve mühendisleri de okumuşlar. O idarenin Genel Müdür Muavini Behçet Karamanoğlu</span><span class="dipnot"><a class="_idFootnoteLink" href="5-1_split1.xhtml#footnote-225-46" id="footnote-225-46-backlink">46</a></span> <span class="CharOverride-17">özellikle çok etkilenmiş, “Doğru diyor, iyi incelenerek yazılmış, tam ihtiyaca parmak basılmış” dedikten sonra “Kim bu adam, kimse tanıyor mu?” diye sormuş. Benim iki sınıf arkadaşım o idarede çalışıyorlardı; Cemal Büyükbaş ve Ayhan Bayülken.</span><span class="dipnot"><a class="_idFootnoteLink" href="5-1_split1.xhtml#footnote-225-47" id="footnote-225-47-backlink">47</a></span> <span class="CharOverride-17">Onlar birlikte çalıştıkları başmühendis Turgut Özal’a, “O, bizim Ayhan sınıf arkadaşımız; öğrenci iken de gazete çıkartırdı” demişler. Bir perşembe günü Ayhan Bayülken beni buldu ve “Bizim genel müdür ve diğer yöneticiler senin yazını okumuşlar benim şef</span><span class="CharOverride-18">i</span><span class="CharOverride-17">m/başmühendisim seninle konuşmak istiyor” dedi. Bir gün sonra akşamüstü Ankara’da Zafer Meydanı’ndaki Yüksek Mühendisler Birliği Lokali’nde buluşmaya karar verdik. Turgut Özal’ı ben okuldan tanımazdım. Tanışıklığımız yoktu. İlk defa Yüksek Mühendisler Birliği’nde karşılaştık ve bana “Yazını okuduk, çok beğendik; bizimle EİE’de çalışmanı çok istiyoruz” dedi. Ben çalışma koşullarını sordum, “Nasıl istersen öyle yaparız fakat sınıf arkadaşların bizde çalışıyorlar biliyorsun” dedi. Şartlar demek öncelikle ücret kaç para demek olduğu için hemen ilave etti: “Yevmiyeli de ücretli de çalışabilirsin; o konuları Genel Müdür Muavini Behçet Bey ile konuşman gerek, istersen yarın saat 11 gibi gel onu ikimiz birlikte ziyaret edelim” diye ilave etti.</span></p>

    <p class="paragraf"><span class="CharOverride-17">Böylece pek fazla merasime gerek olmadan Behçet Bey’i ziyaret ettiğimden bir hafta sonra 575 TL aylık ücret ile EİE İdaresi’nde işe başladım. Çevrede daha yüksek ücretli işler vardı, fakat davet edilmiş olmak beni gururlandırmıştı. Nitekim daha sonra Ankara’ya gelen arkadaşım makine mühendisi Haluk Türkmen’e İşçi Sigortaları Kurumu’ndaki bir işi ben haber vermiştim. O işin aylık ücreti 875 TL.</span></p>

    <p class="paragraf"><span class="CharOverride-17">Birlikte çalışmaya başladıktan sonra gördüm ki bizden bir önceki nesilden olan ve EİE İdaresi’nin elektrik konularından sorumlu Genel Müdür Muavini Behçet Karamanoğlu çok babacan ve gençlere imkân vermeyi, yetenekli kişileri kuruma toplamayı ve onları işlerinde serbest bırakmayı seven kişiliğe sahipti. Gene zamanla Turgut Özal’</span><span class="CharOverride-17">ın da grubunu ve keza çalışma alanını genişletmek ve yeni konulara girmek isteyen yaradılışta olduğuna tanık oldum.</span></p>

    <p class="paragraf"><span class="CharOverride-17">EİE İdaresi o zaman bugün adı Ziya Gökalp olan caddede 20 No’lu bir apartmanda idi. O binanın giriş katının üstünde iki katı vardı. Belki bir çatı katı daha olabilir. Asansörü yoktu. Giriş kapısının sağ yanında Genel Müdür Yardımcısı Behçet Karamanoğlu’nun odası vardı. Camdan caddeye bakarak kimin ne zaman geldiğini kontrol etmeyi severdi. Giriş kapısından girildiğinde sol yanda genel müdürlük makamı bulunuyordu. Sekreterinin odasından geçilerek genel müdürün odasına girilirdi. Genel müdür masasında arkası caddeye dönük oturarak çalışırdı. Sekreterinin hemen yanındaki odada iki tercüman hanımın masaları vardı. Tercümanların zaman zaman sekreterlik görevleri de yaptığı olurdu. Genel Müdür’ün odası çok geniş idi. Genel Müdür yardımcısının odası ufaktı ve sekreteri yoktu. Giriş katında kapının karşısına gelen kısımda personel ve muhasebe birimleri vardı. Personel müdürü Ertuğrul Bey ilginç efendi bir kişi idi. Gerek muhasebe müdürü Nesrin Hanım gerekse genel müdürün sekreteri Nermin Hanım gerekse bazı çalışanlar Ertuğrul Bey’in akrabaları idi.</span></p>

    <p class="paragraf"><span class="CharOverride-17">Birinci katta inşaat kolu vardı. İnşaattan kasıt daha çok su tesislerinin inşaat projelerinin yapılması ve benzer konular anlamınadır. Merdivenden ikinci kata çıkıldığında yüzünüzü caddeye dönerseniz solda bizim çalıştığımız salon vardı. O salonda caddeye bakan pencerenin karşısındaki masa Turgut Bey’in çalıştığı makamdı. Onun hemen yanında Cemal’in masası ve onunla kapı arasında Ayhan Bayülken’in masası vardı. Odanın diğer köşesinde, Turgut Bey’in diyagonalinde benim için bir çalışma masası koydular. Sonraki aylarda bana yakın duvardaki masalara ABD’de eğitim görmüş şu anda maalesef ismini hatırlayamadığım bir mühendis geldi. Hemen bizimle yakınlaştı ve grubun parçası oldu. Daha sonra Haluk Ceyhan’ın,</span><span class="dipnot"><a class="_idFootnoteLink" href="5-1_split1.xhtml#footnote-225-48" id="footnote-225-48-backlink">48</a></span> <span class="CharOverride-17">Demir Aykor’un</span><span class="dipnot"><a class="_idFootnoteLink" href="5-1_split1.xhtml#footnote-225-49" id="footnote-225-49-backlink">49</a></span> <span class="CharOverride-17">stajyer olarak alınmalarını sağladım. Onlarda aynı salona geldiler. Sınıf arkadaşım Dündar Yarangümeli’nin</span><span class="dipnot"><a class="_idFootnoteLink" href="5-1_split1.xhtml#footnote-225-50" id="footnote-225-50-backlink">50</a></span> <span class="CharOverride-17">de EİE’de çalışmasına ve dolayısı ile çalıştığımız aynı salona gelmesine ben önayak oldum. Bizden bir yıl önce Makine Fakültesi’nden mezun olan Süha Selamoğlu</span><span class="dipnot"><a class="_idFootnoteLink" href="5-1_split1.xhtml#footnote-225-51" id="footnote-225-51-backlink">51</a></span> <span class="CharOverride-17">da bize katıldı. Salonumuzda bir başka masada Hüseyin Özaydın oturuyordu.</span></p>

    <p class="paragraf"><span class="CharOverride-17">Bizim büyük odamız ile merdiven arasında cadde tarafındaki odada sekreter hanımlar çalışırdı. Semra orada idi ve zaman zaman bizim odanın kapısına gelir ve şakalaşırdık.</span></p>

    <p class="paragraf"><span class="CharOverride-17">Diğer katlarda ve odalarda neler vardı, kimler çalışırdı ayrıntıları ile bilemiyorum. Halim Doğrusöz’ün bir alt katta odası vardı ve Turgut Bey Halim Bey ile birlikte hareket ederdi hatta biraz Halim Bey’in peşinde denilebilirdi. Kurumlar arası toplantılara birlikte katılırlar ve örneğin Etibank ile anlaşmazlıklarda birlikte EİE</span> <span class="CharOverride-17">görüşünü hazırlarlardı. Turgut Bey Amerika’dan yeni dönmüştü. ABD’nin teknik yardım yolu ile EİE İdaresi Mühendisleri Denver’daki Bureau of Reclamation’a gönderiliyor ve orada baraj yapımı, işletilmesi ve elektrik konularında staj yapıyorlar, deneyim kazanıyorlardı. Daha önce Süleyman Demirel aynı imkânla Denver’a gitmiş ve orada teknik üst eğitimden geçmişti. Ben EİE’ye katıldığımda Turgut Özal yeni dönmüştü ve beraberinde birçok İngilizce kitap, yayın getirmişti. Westinghouse’ın</span><span class="dipnot"><a class="_idFootnoteLink" href="5-1_split1.xhtml#footnote-225-52" id="footnote-225-52-backlink">52</a></span> <span class="CharOverride-17">hazırladığı lacivert kaplı büyük kitaba doğrusu hepimiz hayranlıkla bakardık. İngilizce bilmiyorduk, fakat formüllerden ve çizimlerden nelerden bahsedildiğini anlıyorduk. Engineering Economics ile ilgili kitap da hepimiz için yeni bir yaklaşım yolunu açmıştı. Hazırlanmakta olan projelerin zaman içerisindeki kârlılık durumlarını hesaplamak için o kitabın ekindeki cetvelleri kullanmaya başlamıştık.</span></p>

    <p class="paragraf"><span class="CharOverride-17">1950’li yılların başında çok sayıda Amerikalı askeri personelin Ankara’da görevli olduğu hemen göze çarpardı. Balgat semtinde, bugün Orduevi ve askeri tesislerin bulunduğu geniş alan Amerikan üssü idi. Jusmat ve Jammat adlı iki askeri yardım kurulu vardı ve bunlar şimdiki TBMM binasının arkasında ve bugün yıkılmış olan gri beton binalarda çalışırlardı. Amerikan Silahlı Kuvvetleri’ne mensup personel sade Ankara’da değil tüm Türkiye’de, Karamürsel’de, Sinop’ta, İstanbul’da, İzmir’de tabii Adana’da çeşitli üslerde, radar istasyonlarında vs. Görevli idiler. Bugün Ankara’da Atakule’nin olduğu yerde Amerikan Subay Kulübü vardı. Gölbaşı’nda Çatı tesislerinin yerinde av meraklısı Amerikalılar için özel bir bina yapılmıştı, sonra o bina Türkiye Gazeteciler Cemiyeti’ne hibe edildi. 1950’li yıllarda Ankara 500.000 nüfuslu (bugün 5 milyon) bir şehir idi ve Bakanlıklar semtinden sonra bağ evleri vardı. Şehir dışına çıkan yollardan çoğu asfalt kaplama dahi değillerdi. Bu ufak Anadolu kentinde gelir düzeyi yerli halka göre çok yüksek olan Amerikalı subaylar, erbaşlar aileleri ile şehrin en iyi yerlerinde en son yılda tamamlanmış yeni daireleri kiralayarak o bölgelere adeta Amerikan mahallesi havası verirlerdi.</span></p>

    <p class="paragraf"><span class="CharOverride-17">Burada daha çok ekonomik ve teknik yardım ile ilgili konulara değinmek istiyorum:</span></p>

    <p class="paragraf"><span class="CharOverride-17">Savaş sonrasında “Kalkınma Ekonomisi” kavramı yeni yeni iktisatçılar veya sosyal bilimciler tarafından ele alınıyordu. “Backward Countries” (Geri Kalmış Ülkeler), “Advanced Countries” (İleri Ülkeler), “Poor Countries” (Fakir Ülkeler), “Rich Countries” (Zengin Ülkeler) gibi tanımlamalarla ülkeler arasındaki gelişmişlik farkları belirtilmeye çalışılıyordu. Sonra bu deyimlerin özellikle gelir seviyesi yüksek olmayan ülkeler için hakaret edici içerikli etki yapacağı düşünülerek “underdeveloped countries” (gelişmemiş ülkeler) “developed countris” (gelişmiş ülkeler) deyimleri kullanılmaya başlandı. 1980’lere gelindiğinde “Developing Countries” (Gelişmekte Olan Ülkeler), “Developped Countries” (Gelişmiş Ülkeler) hatta “Kuzey” (North), “Güney” (South) diye adam başına düşen gelir farkından dolayı ülkeleri kategorilere ayırmaya çalıştılar. Bugün adam başına geliri düşük ülkelere “sanayileşmekte olan ülkeler” (industrializing countries) denildiğini okuyoruz. Ne ad takılırsa takılsın, nasıl tarif edilirse edilsin bir kısım ülkelerin kendi iç tasarrufları gelişmeleri için yapılması gerekli yatırımlara yeterli değildir. Bu ülkelerin yol, su elektrik, haberleşme alanlarında geçerli teknik yapılarla donanmış, sağlık koşulları iyi, eğitim birimleri sağlanmış toplum haline gelmeleri için yapmaları gerekli yatırımlara iç tasarrufları yetmediği sürece ülkeye dışından kaynak sağlamak zorunluluğu vardır. İkinci Dünya Savaşı’ndan da önce ülke yönetimleri dış âleme, yabancı bankalara, bankerlere borçlanırlardı. Osmanlı İmparatorluğu’nun son dönemlerinde bankerlere borçlanıp padişahların kendilerine saraylar yaptırdığı bilinen bir gerçektir. Hatta önemli savaşlarda, örneğin Kırım Savaşı’nda da Osmanlı İdaresi dış kaynaklardan borçlar almıştı. Bu borçları ödeyebilmek için Duyunu Umumiye idaresi kurulduğu ve Cumhuriyet’ten sonra bu borçların tamamen ödendiğini biliriz.</span></p>

    <p class="paragraf"><span class="CharOverride-17">İkinci Dünya Savaşı’ndan sonra dış borç, dış yardım, bir açıdan dış destek adeta günlük hayatın parçası haline geldi. Uluslar savaş sırasında geliştirilen teknolojilerinde kullanıldığı ve günlük insan hayatına kolaylık ve rahatlık kazandıran her cins alet ve makineye sahip olmak istiyordu. Buzdolabı almak istiyorlardı, motorlu ulaştırma araçlarına sahip olmak istiyorlardı, radyodan müzik, eğlence yayınları veya haberleri izlemek istiyorlardı, plak sahibi olmak ve pikaplardan müzik dinlemek istiyorlardı. İnsanların talepleri artık eskisi gibi yeme içme, barınma, giyinmeden ibaret olmaktan çıkmıştı. İnsan nerede olursa olsun teknolojik gelişmişliğin sağladığı ortak seviyeye ulaşmak için kendisini ve dolayısı ile kendini idare edenleri zorluyordu. Savaşta birbirini nasıl daha çabuk ve daha çok öldürebiliriz diye uğraşan beyinlerin hiç olmazsa bir kısmı insanlara daha iyi sağlık, daha rahat hayat nasıl sağlanabilir diye düşünmeye başlamışlardı. Bu alanda çok kazanç vardı ve f</span><span class="CharOverride-18">i</span><span class="CharOverride-17">rmalar barış şartlarında yeni teknik gereçler geliştirerek insanların beğenisine sunuyorlardı. Avrupa’da savaş sırasında tahrip olan sanayi tesisleri adeta kendilerini enkazlarından yeniden var etme çabaları içinde idi. ABD Yönetimi, f</span><span class="CharOverride-18">i</span><span class="CharOverride-17">rmaları ve halkı için Avrupa daha önce fazla ilgilenmedikleri yeni bir şeydi. Hele Türkiye’ye gelince tam bir bilgisizlik söz konusu idi. Nerede olduğunu, ne gibi yönetim şeklini olduğunu vs.</span> <span class="CharOverride-17">Türkiye’ye gelip aylarca çalışan uzmanların bile bilmediklerine defalarca şahit olmuştum. ABD f</span><span class="CharOverride-18">i</span><span class="CharOverride-17">rmaları içinde motorlu araç yapan f</span><span class="CharOverride-18">i</span><span class="CharOverride-17">rmaların, petrol şirketlerinin Türkiye pazarı ile daha önce ilgileri olmuştu fakat sıradan bir ABD’li f</span><span class="CharOverride-18">i</span><span class="CharOverride-17">rma için Türkiye pazarı önemli değildi. Almanya f</span><span class="CharOverride-18">i</span><span class="CharOverride-17">rmaları için durum bunun tam aksine idi. Alman f</span><span class="CharOverride-18">i</span><span class="CharOverride-17">rmaları dirilmeye çalışıyorlardı. Eskiden ilişkileri olan Türkiye en yakın ve o sırada en imkânlı Pazar idi.</span></p>

    <p class="paragraf"><span class="CharOverride-17">Kara Avrupa f</span><span class="CharOverride-18">i</span><span class="CharOverride-17">rmalarının dikkati Türkiye üstüne yoğunlaşmıştı, en çok da Alman f</span><span class="CharOverride-18">i</span><span class="CharOverride-17">rmalarının. Elektrik makineleri alanına bakarsak Belçika’nın Charlerroix f</span><span class="CharOverride-18">i</span><span class="CharOverride-17">rması, Fransa’nın Alsthom f</span><span class="CharOverride-18">i</span><span class="CharOverride-17">rması, Jeomont Schneider f</span><span class="CharOverride-18">i</span><span class="CharOverride-17">rması, İsviçre’nin Brown Boveri f</span><span class="CharOverride-18">i</span><span class="CharOverride-17">rması Almanların Siemens Schuckertwerke f</span><span class="CharOverride-18">i</span><span class="CharOverride-17">rması ve A.E.G. f</span><span class="CharOverride-18">i</span><span class="CharOverride-17">rması ile yarışıyorlardı.</span></p>

    <p class="paragraf"><span class="CharOverride-17">1946’da dünya ekonomisinin sorunlarını görüşmek üzere ABD Bretton Woods kentinde uluslararası toplantı düzenlenmişti. Bu toplantıya SSCB katılmamış fakat Türkiye dahil pek çok ülke katılarak çeşitli kararlar almışlardı. En önemlisi iki uluslararası kurum kurularak dünya para ve sermaye hareketleri ile dünya ticaretine destek sağlanması yoluna gidilmişti. Öncelikli konu savaşta yıkılan Avrupa’nın yeniden inşa edilmesi idi. İngilizce “Reconstruction” sözcüğü ile Avrupa’da İkinci Dünya Savaşı’nda yıkılmış tesislerin, şehirlerin yeniden yapılabilmesine destek olmak istendiği belirtiliyordu. Burada sadece Avrupa değil Japonya’da söz konusu idi. Ancak Savaş’ın galibi Fransa, İngiltere, Hollanda ve Belçika’da da o kadar çok yıkılmış tesis vardı ki onların yeniden ekonomilere kazandırılması söz konusu idi. Ayrıca artan Sovyetler Birliği tehdidine karşı Almanya’nın yeniden ve bir an önce ayağa kaldırılması şarttı. Birisi Dünya Bankası (IBRD</span><span class="dipnot"><a class="_idFootnoteLink" href="5-1_split1.xhtml#footnote-225-53" id="footnote-225-53-backlink">53</a></span> <span class="CharOverride-17">veya World Bank), diğeri Uluslararası Para Fonu (IMF)</span><span class="dipnot"><a class="_idFootnoteLink" href="5-1_split1.xhtml#footnote-225-54" id="footnote-225-54-backlink">54</a></span> <span class="CharOverride-17">idi. Türkiye bu iki kurumun da kurucu üyesi oldu. Dünya Bankası kurulduğu zaman görev alan yöneticileri ne yapacakları konusunda arama içinde oldular. Banka sadece kendi fonların mı kredi olarak verecek idi. yoksa başka kurumların, bankaların verecekleri kredileri garanti mi edecekti?</span></p>

    <p class="paragraf"><span class="CharOverride-17">“Teknik Yardım” o zaman bilinmeyen bir kavramdı.1946’da ABD dışında tüm dünya yıkılmış, savaştan büyük zarar görmüş dolayısı ile ekonomik sıkıntıda olduğu için Dünya Bankası’nın borçlanabileceği sermaye piyasası yalnız ABD’de idi. O yıl yazın Banka’nın ilk başkanı Mr. Eugene Meyer, Wall Street</span><span class="dipnot"><a class="_idFootnoteLink" href="5-1_split1.xhtml#footnote-225-55" id="footnote-225-55-backlink">55</a></span> <span class="CharOverride-17">yatırım bankacıları grubu ile toplantı yaptı fakat Amerikan yatırımcılar Birinci Dünya Savaşı sonrasında yabancılara verdikleri kredilerin 1930’lu yıllarda nasıl battığını hatırlıyorlardı ve yeniden riske girmek istemiyorlardı. Ayrıca çok yakında politik manevralara sahne olması olasılığı yüksek olan bu yeni kurumla çalışmak istemiyorlardı. Banka’nın bağımsız ve işin gereklerine göre politikadan uzak çalışacağına epey sonra güvenebildiler. Nitekim Banka’nın ilk yıllarında Yönetim Kurulu ile Banka üst Yönetimi sürekli f</span><span class="CharOverride-18">i</span><span class="CharOverride-17">kir ayrılığında oldu.</span></p>

    <p class="paragraf"><span class="CharOverride-17">O yılarda Dünya Bankası üst yönetiminin ve çalışanların ciddiyeti ve dirayeti ile Banka saygınlık kazandı ve çok cesur bir kararla ilk yeniden inşa kredisi olarak Fransa, Hollanda, Danimarka ve Lüksemburg’a 500 milyon dolar kredi verdi. Bu miktar o günün koşullarında çok büyük para idi. 1947 kışında Avrupa’nın ekonomik olarak ayakta durabileceği konusunda beklentiler karanlık idi. Mali ihtiyaçlar çok fazla idi ve Batı Avrupa ülkelerinin yabancı para birikimleri bunları karşılamaktan çok uzaktı. Tehlike Avrupa ülkelerinin gerekli yiyecek, yakıt ve hammadde ithalatını f</span><span class="CharOverride-18">i</span><span class="CharOverride-17">nanse edecek dolara sahip olmamaları idi. Dünya Bankası, kredi verme kriterlerini zorlayarak geri ödeme bakımından kolaylıklar ve değerlendirme kriterlerinde esnek davrandı. Mesela Fransa’ya açılan kredide mali kaynaklara veya ihracat beklentilerine ağırlık vermek yerine “iyileşme için toplu iman” esas alındı. Banka’nın kumarı iyi sonuç verdi ve gerçek Avrupa Kurtarma Planı’nın (Marshall Planı’nın) formüle edilmesi için gerekli zamanın kazanılmasına hizmet etti. Marshall Planı’nın formüle edilmesine de Dünya Bankası personelinin önemli katkıları olmuştu.</span></p>

    <p class="paragraf"><span class="CharOverride-17">Banka’nın borçlanabileceği yegâne sermaye piyasası ABD idi. Bankanın başkanı başlangıçta önemli alt yapı yatırımlarını f</span><span class="CharOverride-18">i</span><span class="CharOverride-17">nanse etmek politikasını benimsediği için en kârlı olabilecek, başka bir deyişle parasını koyduğu zaman sorunsuz olabileceği projeleri ülkelerden bekliyordu. Yeniden inşa (reconsruction) kredileri verilmesi yoluna koyulmuştu fakat kalkınma (development) kredilerini vermekte Banka’nın ilk uzmanları çok zorlandıklarını söylerler. Zira kalkınmakta olan ülkelerden gerekli incelemeleri ve analizleri kapsayan kredi talep dosyaları yerine bir alış veriş listesi veya bir kısım ön f</span><span class="CharOverride-18">i</span><span class="CharOverride-17">kirlerin sıralandığı listeler gelirmiş. Türkiye’de de bir yatırım yapmadan önce gerekli ön çalışmaları yapmak ve her bakımdan tizlikle hazırlanmış tutarlı proje dokümanları hazırlanması çok yıllar sonra özellikle DPT’nin gayretleri ile olmuştur. Dünya Bankası ilk kalkınma kredisi 1948’de Şili’ye verilen 13,5 milyon dolar tutarındadır. Türkiye de hemen hemen o yıllarda Dünya Bankası kaynaklarından yararlanmak yolunu araştırmıştır. Uzun yıllar Dünya Bankası’nın kredi verdiği örnek bir proje olarak Seyhan Barajı ve Hidroelektrik tesisleri gösterilmiştir.</span></p>

    <p class="paragraf"><span class="CharOverride-17">Türkiye, akarsuları bol bir ülke olarak dikkat çekiyordu, ancak hemen hemen bütün akarsularda taşkın oluyor ve çevrede ne var ne yoksa zarara uğruyordu. Porsuk Nehri’nin taşması dolayısı ile Eskişehir kaç kere perişan olmuştu. Seyhan Nehri’nin taşması Adana’nın ve tüm Çukurova’nın korkulu rüyası idi. Kızılırmak ve Yeşilırmak havzasındaki şehirlerde ne kadar çok yerleşim yeri selden zarar görmüştü. Sakarya benzer şekilde faydadan çok yaptığı tahribat ile gündeme otururdu.</span></p>

    <p class="paragraf"><span class="CharOverride-17">Seyhan Nehri üzerinde bir baraj yaparak hem taşkını önlemek hem de mümbit Çukurova’yı sulamak, aynı zamanda bol ve güvenilir elektrik elde etmek çok akılcı bir yaklaşım idi. Çok maksatlı proje veya çok maksatlı baraj denildiği zaman Seyhan Nehri üzerinde kurulacak bir baraj öne çıkıyordu. Zira ülkenin en mümbit toprakları orada idi. O araziler sulandığı zaman daha çok verim alınabilecek ve çiftçinin hayat seviyesi yükseltilebilecekti. Orta öğretim yıllarımda Seyhan Nehri’nin taşması sonunda oluşan seller ve tahrip olan yerleşme yerleri günlük gazetelerin manşetten verdiği haberlerdi.</span></p>

    <p class="paragraf"><span class="CharOverride-17">Ben mühendis olarak 1954 yılında EİE İdaresi’nde göreve başladığımda Seyhan Barajı ve Hidroelektrik Tesisatı inşaat safhasında idi. Dünya Bankası ilke olarak özel kuruluşlara kredi vermeyi fakat ilgili devletin o krediye ke</span><span class="CharOverride-17">f</span><span class="CharOverride-18">i</span><span class="CharOverride-17">l olmasını benimsediği için iktisadi devlet teşekküllerinin veya devlet idarelerinin projelerine kredi vermiyordu. Bu tercih batıdakine benzer özel teşebbüse dayalı ekonomik faaliyetlerin desteklenmesi anlayışı ile Doğu Bloku’nun devletin girişimci olarak ekonomik faaliyetlerde bulunması karşıtlığının da vurgulanması idi. D</span><span class="CharOverride-17">ünya Bankası’nın ilkelerine hiç olmazsa şeklen uygun düşecek bir formül bulunmuş ve bir kısım devlet kurumlarının da katılımı ile hatta çoğunluk hisselerine sahip oldukları halde kâğıt üzerinde özel teşebbüs gibi görünecek bir yapı oluşturulmuştu. Adını Çukurova Elektrik olarak kısaltabileceğimiz bu kuruluşa bazı önemli, özellikle Adanalı işadamları ortak yapılmıştı. Adana Belediyesi de ortak olmuştu. Bazı avukatların, serbest meslek erbabının esnaf ve halktan kişilerin ufak hisseleri de vardı. Gerek Dünya Bankası’na muhatap olmak gerekse projeyi gerçekleştirebilmek için Ankara’da bir büro oluşturulmuştu. Bu büronun adı : “Seyhan Bürosu” idi. Başına da EİE İdaresi kıdemli mühendislerinden Süleyman Demirel getirilmişti. Seyhan bürosu EİE İdaresi’nin Kâzım Özalp (bugünkü Ziya Gökalp) caddesi 20 numaradaki merkezinden iki sokak yukarıda bir apartmanın üst iki katında idi. Liseden arkadaşım avukat Attila Sav’ın eşi Nuyan Sav da o büronun hukuk müşaviri idi. Nuyan’ın babasıtığı olurdu. Fakültede benden bir üst sınıftan Metin Üçoluk ve İhsan Bal da Seyhan Bürosu’nun elektrik yüksek mühendisleri idi. O arkadaşlarımı 1954 yılında ara sıra ziyaret ederdim. Bir keresinde Süleyman Demirel’in odasının kapısı açıktı ve orada genç, şişman olmayan saçları epey dökülmüş bir kişi masasını başında çalışırken gördüğümü hatırlıyorum.</span></p>

    <p class="paragraf"><span class="CharOverride-17">Yanında çalışanların özellikle Nuyan’ın “Çok çalışkan ve çok zeki bir kişi” diye saygı ile bahsettiğini hatırlıyorum. EİE İdaresi Genel Müdürü İbrahim Deriner’in konuşmalarında “Süleyman’ın gelmesi EİE’de çok şeyin iyi yönde değişmesini sağladı” dediğini de birkaç kere duymuştum. EİE İdaresi’ndeki çalışmalarında da üstün başarı gösterdiğini ve kurumun iyi gelişmesine katkıda bulunduğunu duyardık.</span></p>

    </div>
</body>
</html>