<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>5-6</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x5" xml:lang="tr-TR">
<div class="Basic-Text-Frame">
<p class="paragraf"><span class="CharOverride-17">Amerika Birleşik Devletleri askerlerinin Irak’ı işgal etmesi ve sonrasında Saddam Hüseyin’in idam edilmesi sırasında televizyonları seyrederken hep 40 yıla yakın bir zaman önce Irak’a yaptığım o ziyareti hatırladım. Saddam büyük bir gizli güç olarak İrak’ta bizim Uzmanlar Heyeti’ne muhatap olan hükümeti baskı altında tutmuş ve onun yerine zaman içinde gelerek tüm gücü kendi elinde toplamıştı. O güçle Irak’ı idare etmiş ve özellikle 1970’lerin ilk yarısındaki petrol krizi dolayısı ile petrole sahip ülkelerin zenginleşmesi gücünü bölgesel güç haline getirmişti.</span></p>

    <p class="paragraf"><span class="CharOverride-17">Suriye ve Irak’a 1967 ve 1968’deki ziyaretlerimden daha sonra çeşitli yıllarda da başka ziyaretlerim oldu. 1968’de adeta tüm Arap ülkelerine benim gitmem gerekiyormuş gibi bir durum oldu ve sonbaharda Lübnan’a giden Dünya Bankası Uzmanlar Heyeti’nde yer aldım. Beyrut’a giderek sahilde çok görkemli Phinicia Palace adlı otele yerleştik. Beyrut o zaman Ortadoğu’nun eğlence ve ticaret merkezi durumunda idi. Lübnan’da devlet yönetimi yakından incelendiğinde çok hassas bir denge kurulmuş olduğu görülüyordu</span><span class="CharOverride-17">. Dini inançlarına göre oluşmuş toplulukların ülke yönetimindeki etkileri ve ağırlıkları dengelenmeye çalışılmıştı. Bir kurumun başındaki kişi Hıristiyan/Maronit topluluğundan ise yardımcısı muhakkak Müslüman idi. Başka bir kurumda başta bir dini inançtan birisi varsa onun yardımcısı öteki dini inanç topluluğundan idi. İş hayatında “İş bilenin kılıç kullananın” prensibi işliyordu; fakat devlet yönetiminde farklı toplulukların dengeli bir şekilde temsiline özen gösterilmişti.</span></p>

    <p class="paragraf"><span class="CharOverride-17">Büyük sanayi tesisleri yoktu. Lübnan’da küçük sanayi, KOBİ denilen üretim tesisleri vardı. Buna karşılık ticari ve mali sektör güçlü idi. Bir pamuklu dokuma fabrikasının görülmeye değer olduğunu Lübnan hükümet yetkilileri vurguladı. O tesisi ziyaretimde onun Türkiye’deki benzer tesislerle kıyaslandığında orta büyüklükte bir pamuklu dokuma tesisi dahi sayılamayacağını gördüm. Sahibi ziyaretimden çok memnun oldu ve orada teknik danışman olarak çalışan genç Türk tekstil mühendisi ile tanıştırdı. O tanışmada şöyle demişti: “Dokuma tesisimizi verimli çalışmada çok sıkıntı çekiyorduk, Fuat Bezmen’e sıkıntılarımızı anlattım, sağ olsun bana bu genç uzmanı gönderdi, şimdi her şey çok daha iyi.” Bu samimi ifade İstanbul’da bulunan Mensucat Santral’in ve kurucu, birinci nesil sahiplerinin sadece Türkiye’de değil bazı Ortadoğu ülkeleri tekstil iş muhitinde de tanınan ve saygı duyulan kişiler olduğunu gösteriyordu.</span></p>

    <p class="paragraf"><span class="CharOverride-17">Lübnan’da dinler ve mezhepler arasında kurulan denge ileriki yıllarda, biraz da dışarıdan gelen etkilerle bozuldu ve yıllarca Lübnan sıkıntılı günler geçirdi, iç çatışmalar oldu. Sanayi ile ilgili araştırmaları ve bilgisi olduğu için devlet Teknolojik Araştırmalar Kurumu Başkanı ile görüşmemin yararlı olacağı tavsiye edilmişti. Ben de öyle yaptım. Bir sabah o zatın bürosuna gittim, daha içeri girer girmez bana “Bütün suç sizde” dedi. Şaşırdım. Adeta beni şahsen suçluyor gibi bir tavırla hal hatır dahi sormadan yüksek sesle konuşuyordu. Usulüne uygun biçimde görüşme talep etmiştim ve de tam zamanında görüşme yerine gitmiştim. Daha önce ne için görüşmek istediğim hakkında da kendisi bilgilendirilmişti. Ben kafamdan, neden bu zat bu kadar kızmış diye düşünürken o sözüne şöyle devam etti: “Bizi bıraktınız, Osmanlı burada iken her şey çok iyi idi, siz bıraktınız gittiniz, biz bir türlü huzur bulamadık.” Osmanlı devrinde Lübnan’ın ve Beyrut’un ne kadar önemli addedildiğini vs. anlattı. Ben ondan Lübnan sanayii hakkında bilgi almaya çalıştıkça o sözü eski günlere getiriyor ve “Suç sizde, bizi bıraktınız, hiçbir şey eskisi gibi değil” diyerek özlemini anlatıyordu. Bu konuşmayı yaptığım sırada Lübnan rahat ve ekonomik olarak güçlü, ticari olarak canlı idi. Daha sonraki yıllarda Lübnan’da ciddi iç çekişmeler oldu, televizyonlardan izlediğimiz kadar Beyrut harabeye döndü. Televizyonlarda Lübnan haberlerini izledikçe hep o profesör şimdi Osmanlıların gittiğine kim bilir ne kadar daha çok hayıflanıyor diye düşünmüşümdür.</span></p>

    <p class="paragraf"><span class="CharOverride-17">1968’de ziyaret ettiğim Mısır, Suriye, Irak ve Lübnan birbirinden pek çok bakımdan farklı Ortadoğu ülkeleri idi. Zaman içinde Suriye’de Hafız Esat idareye el koydu ve Sovyetler Birliği ile yakınlaşarak yoluna devam etmek istedi. Suriye’de hemen bizim sınırımıza yakın bölgede petrol bulunmuş olması ve daha önemlisi öteki Arap ülkelerinin özellikle Suudi Arabistan ve Körfez ülkelerinin petrolden çok gelir elde etmeleri Suriye’de de bir ölçüde zenginleşmeye neden oldu. Suriyeli birçok muhasebeci, öğretmen, orta yönetim kademelerinde çalışacak beyaz yakalı Suriye vatandaşları Suudi Arabistan, Kuveyt ve Körfez emirliklerinin f</span><span class="CharOverride-18">i</span><span class="CharOverride-17">rmalarında iş bulmuşlardı. O f</span><span class="CharOverride-18">i</span><span class="CharOverride-17">rmalarının Avrupa of</span><span class="CharOverride-18">i</span><span class="CharOverride-17">slerinde, özellikle Paris’teki of</span><span class="CharOverride-18">i</span><span class="CharOverride-17">slerinde Suriyeliler tercih edilir durumda idi. Onların ülkelerine para gönderiyor ve mali olarak önemli katkılar sağlamakta idiler.</span></p>

    <p class="paragraf"><span class="CharOverride-17">Suriye’ye ikinci ziyaretimi de gene Dünya Bankası Uzmanlar Heyeti ile yaptım. Bu defa Dünya Bankası’nın memuru olarak değil de danışmanı olarak o heyette bulunuyordum. Heyet Başkanı İranlı bir ekonomistti ve 1968’dekinden çok farklı bir Suriye idaresine muhataptık. Benim daha çok temas ettiğim kişi Sanayi Bakanlığı’nda Sanayi Planlama Müdürü idi. Eski bir polis memuru olan muhatabım bize birçok Arapça doküman veriyordu. Onları okumamız olanaksız olduğu için bulabildiğimiz kadar tercümanlardan yararlanıyorduk Suriye’de otoriter bir devlet idaresi vardı fakat önceliğin askeri alanlar olduğu su götürmez bir gerçekti. Sanayi olarak oldukça geri durumda idi. Pek çok Suriyelinin Türkiye’deki çeşitli sanayi tesislerinden sitayiş ile bahsettiğini duydum. Otobüs karoseri yapan bir atölyeyi gezdiğimizde tüm işlemlerin el işçiliği ile yapıldığına şahit olduk. O atölyenin sahibi bana bakarak “İstanbul’da büyük ve tamamen mekanize fabrikalarda otobüsler yapılıyor, biz tek tek çekiçle yapıyoruz” diye hayranlığını belirtmişti.</span></p>

    <p class="paragraf"><span class="CharOverride-17">Yıllar içinde Dünya Bankası heyetleri de değişikliğe uğramıştı. 1965-1969 yılları arasında üye ülkelere gönderilen ve benim de katıldığım uzmanlar heyetlerinde hiç kadın uzman bulunmamıştı. Dünya Bankası erkek egemen bir kurumdu. İkici kere Suriye’ye gittiğim heyetin maliye ile ilgili uzmanı ABD vatandaşı bir hanım idi. El emeği ile yapılan şeyler özellikle Amerika’da makbul sayılır. Ben çekiçle yapılan otobüs karoserini o hanıma göstererek “El emeği ile yapılan bir otobüs ister misiniz?” dediğimde, “Teşekkür ederim, ben gene de GMC tercih ederim” demişti.</span></p>

    <p class="paragraf"><span class="CharOverride-17">1970’li yılların başında Dünya Bankası’nda çok yoğun bir şekilde kadınların sekreterlik dışındaki görevlere de gelebilmeleri için yoğun çaba harcandı. Benzer şekilde kara tenli Amerikalıların da görev almaları teşvik edildi. İlk kurulduğu yıllarda daha çok Anglosakson kökenden ve Yahudi Amerikalıların, Britanyalıların, Hollandalıların, İskandinavların görev aldığı Dünya Bankası zaman içinde azgelişmiş ülke vatandaşlarının görev almaları gayretine girdi ve çok sayıda Pakistanlı ve Hintli iyi yetişmiş uzman görev aldı. Ancak bunlar hep erkek uzmanlardı. Bu defa kadınların uzman olarak hatta karar noktalarında görev almaları için gayret sarf edilmesi gerekiyordu. 1980’lerde bu alanda epey mesafe alınabildi. “Eğer zenci kadın iktisatçı iseniz Dünya Bankası’na başvuran adaylar arasında birinci sıradasınız, hele bir de Yahudi zenci kadın iktisatçı iseniz doğrudan işe alınırsınız” diye şaka yapılırdı. O şakanın gerçeklik payı da yok değildi. Daha sonraki yıllarda katıldığım Dünya Bankası uzmanlar heyetlerinde hemen her dalda kadın uzmanlar hatta kadın heyet başkanları olduğunu ve pek çoğunun erkeklerden daha yetenekli ve gereğinde acımasız olduklarına tanık oldum. Tayland’a gittiğimde heyet başkanımız Mrs. Marry Shirley dikkat çekici, çok iyi yetişmiş bir uzman idi. Bangkok’ta ben eşime ve çocuklarıma hediye olarak mücevher aldığımda ona “Sen satın almıyor musun?” diye sorduğumda, “Mücevher bence iyi bir yatırım değil” demişti. Kadın olarak bu sözü söyleyen Marry, Dünya Bankası’ndaki görevinin yanında eşi ile Noel çamı yetiştiren işletme ile de yakından ilgilenen dirayetli bir işkadını olarak hatırımdadır.</span></p>

    <p class="paragraf"><span class="CharOverride-17">Daha önceki Suriye seyahatimde ziyaret ettiğim elektrik motoru üretim tesisini özellikle ziyaret etmek istedim. Gözlerime inanamadım; ürettikleri motorlar Batı dünyasında alıştığımız boyutlarda idi. Eskiden çok malzeme sarf ederek az güçlü motorlar üreten bu fabrika şimdi İsviçre’den satın aldıkları lisansla artık Batı’da da geçerli olacak motorlar üretebiliyorlardı. Yeni bir teknoloji aldıklarını ve verimliliklerinin çok arttığını iftiharla anlatıyorlardı. Bu seyahatimizde International Hotel</span><span class="CharOverride-17">’de kalmıştık. Bu daha evvel kaldığımız Omayat Oteli’ne göre yeni ve konforlu idi. Belli ki az da olsa Suriye Ortadoğu’daki petrol geliri artışından dolaylı olarak da olsa yararlanıyordu.</span></p>

    <p class="paragraf"><span class="CharOverride-17">Suriye’ye daha sonraki yıllarda bir kere daha Dünya Bankası danışmanı olarak gitmem istendi. Bu defa Sheraton Oteli’nde kaldık. Daha başka uluslararası otel zincirleri de Şam’a gelmişlerdi. Şam çarsısında eski eserler ve hediyelik eşyalar satılıyordu. Belli ki Suriye’ye batılı turistler de gelmekte idi. Uzmanlar Heyeti Başkanı Tayland vatandaşı bir ekonomistti. Akşamları yaptığımız uzmanlar heyeti toplantılarında Suriyelilerin çalışmalarımıza yardımcı oldukları konusunda f</span><span class="CharOverride-18">i</span><span class="CharOverride-17">kir birliğine varıyorduk. Ülkede Hafız Esat rejimi tam manası ile yerleşmişti. Televizyonda Hafız Esat lehine yapılan tezahüratı fark etmemek elde değildi. Suriye petrol aramalarına, turistik bölgeleri geliştirmeye devam ediyordu. Turizm Bakanı’nı ziyaretimde odasındaki haritada Hatay’daki turistik merkezlerin de işaretlenmiş olduğu dikkatimi çekti ve bakana bunun doğru bir davranış olup olmadığını sorduğumda çok mahcup olduğunu gördüm. Suriye Hatay’ı kendi sınırları içerisinde göstermeyi ve komşularına devamlı saldırgan tavırlar içerisinde olmayı hatta bütün dış âleme kuşku ile bakmayı belki de ülke içindeki otoriter gücünü sürdürmenin bir aracı olarak görüyordu. Unutmamalı ki Suriye sınırları Birinci Dünya Savaşı sonrası tamamen o günlerdeki İngiliz yetkililerin ve Fransızlarla aralarındaki çekişmelerin etkisi ile çizilmişti. Suriye halkı birçok etnik ve inanç farklılıkları olan gruplardan oluşmuştur. Yıllarca ve çoğu zaman dış etkenlerle çeşitli askeri darbelerin olduğu bir ülke idi.</span></p>

    <p class="paragraf"><span class="CharOverride-17">Saydığım ve sevdiğim bir dostum merhum Şinasi Orel Suriye’ye 1962 yılında Türkiye Cumhuriyeti Büyükelçisi olarak atanmıştı. Oraya gittiği zaman Büyükelçi için bir rezidans</span><span class="dipnot"><a class="_idFootnoteLink" href="#footnote-225-183" id="footnote-225-183-backlink">183</a></span> <span class="CharOverride-17">kiralaması söz konusu olduğunda zamanın Suriye başbakanının o işe uygun boş ve kiralık bir mülkünün olduğunu öğrenir ve orayı kiralar. Üst katta Başbakan ikamet etmektedir. Onun hemen altında ise Türkiye Cumhuriyeti Büyükelçisi’nin konutu vardır. Bir süre sonra hükümet darbesi olur ve Başbakan görevinden iskât</span><span class="dipnot"><a class="_idFootnoteLink" href="#footnote-225-184" id="footnote-225-184-backlink">184</a></span> <span class="CharOverride-17">edilir ve tutuklanması gündemdedir. O ise birkaç basamak merdiveni inerek Türk Elçiliği’ne sığınır. Bu defa bizim büyükelçimiz onu aylarca evinde misaf</span><span class="CharOverride-18">i</span><span class="CharOverride-17">r etmek durumunda kalır. O sadece bir misaf</span><span class="CharOverride-18">i</span><span class="CharOverride-17">r değildir, misaf</span><span class="CharOverride-18">i</span><span class="CharOverride-17">r başbakandır. Büyükelçimiz onu hem yemeklerde ağırlamak hem de her akşam ona hoşça vakit geçirtmekle görevlidir. O arada yeni Suriye hükümetinin eski başbakanı sürekli talep ettiği de önemli diplomatik sorundur. Büyükelçimiz her akşam bezik oynayarak misaf</span><span class="CharOverride-18">i</span><span class="CharOverride-17">rini rahat ettirmeye gayretten geri kalmaz.</span></p>

    <p class="paragraf"><span class="CharOverride-17">Suriye’deki toplum yapısı bakımından da dikkate değer. Hıristiyan Suriyeliler c</span><span class="CharOverride-17">uma günü dükkânlarını kapatmazlar. Omayad Camii’ne giden yolda bulunan eski Şam çarşısında Müslüman esnaf cuma günü çalışmazdı. Pazar günü de Hıristiyan esnaf dükkânını kapatır, Müslüman esnaf alışverişe devam eder.</span></p>

    <p class="paragraf"><span class="CharOverride-17">Şam’a daha sonra bir kere de Suudi Arabistan’da büyük inşaat yapan bir f</span><span class="CharOverride-18">i</span><span class="CharOverride-17">rmamızın sahibi, genel müdürü ile kısa bir ziyaret yaptım. Bu sadece üç günlük bir ziyaret idi. Şehrin merkezindeki Şam Palas Oteli’nde kaldık. Şam daha da gelişmişti, biz sürekli toplantılarda olduğumuz için şehri genel olarak görmekten öte incelemek olanağım olmadı. Fakat bu yolculuğun hiç unutmayacağım bir hatırası akşam yediğim bir et yemeğinden fena halde zehirlenmiş olmamdır.</span></p>

    <p class="paragraf"><span class="CharOverride-17">Ortadoğu ülkelerinden bahsederken Ürdün’e yaptığım bir seyahati de anlatmalıyım. Dünya Bankası Uzmanlar Heyeti’ne Banka dışından danışman olarak katıldım. Görevimiz Belediyeler ve Köyler Bankası’nın projelerini inceleyip onlar arasında kredi verilebilecek olanları belirlemekti. Ben Belediyeler ve Köyler Bankası’nın doğrudan gelir sağlayacak projelerini incelemekle görevli idim.</span></p>

    <p class="paragraf"><span class="CharOverride-17">Ürdün nüfus ve toprak varlığı bakımından Suriye ve Irak’a nazaran daha ufaktı. Halkı ise dünyaya daha açık insanlardı. Amman’dan başka şehirlerine de ziyaret imkânımız oldu. Kredi vermek için incelediğimiz Banka’nın genel müdürü ve İngiliz asıllı eşi bizi, tüm heyet üyelerini evlerine bir akşam yemeğine davet ettiler. Çok büyük bir masanın üzerinde çeşitli mezelerin tepeleme doldurulduğu tabaklar yer alıyordu. Mezeleri tek tek saymadım. Fakat Ürdün veya Ortadoğu mutfağında ne adet ise hepsi orada, o masanın üzerinde vardı. Biz, Heyet üyeleri masanın etrafına oturduk, fakat ev sahibimiz ve eşi oturmadılar, ayakta bize hizmet ediyorlardı. Tabaklarımıza sürekli yiyecekler koyuyorlar ve adeta bizi tıka basa doyurmanın telaşı içinde idiler. Bu duruma hiç alışık olmadığım için ben o iki insan ayakta bize hizmet için beklerken utancımdan yerin dibine geçiyordum. Tüm heyet üyeleri ev sahiplerimize masaya oturmaları için rica ediyorduk; onlar töre icabı teklif</span><span class="CharOverride-18">i</span><span class="CharOverride-17">mizi kibarca reddediyorlardı. Masada bana göre onlarca kişiyi doyuracak yemek varken kocaman bir sini getirilip masanın üzerine konulmaz mı? Bu sini tepeleme pirinç pilavı ile dolu idi. Pilavın üzerinde iyi pişmiş kuzu eti parçaları vardı. Belli ki tam bir kuzu kesilmiş. Ev sahibimiz arada bir tabaklarımıza pilav ve et koymaya başlayınca ve sürekli başımızda dikilince yediğim her lokma boğazıma diziliyordu hatta takılıyordu, yutmakta zorlanıyordum. Herhalde bizi yolcu ettikten sonra kendileri, eğer yorgunluktan yatmamışlarsa yemeklere girişmişlerdir.</span></p>

    <p class="paragraf"><span class="CharOverride-17">Dünya Bankası için yaptığım birçok ziyarette yemek anılarımın yeri başkadır. Bir keresinde, 1966’da Pakistan henüz ikiye bölünmemişti. Bugün Pakistan olan kara parçası Batı Pakistan idi. Bugün Bangladeş olan yer ise Doğu Pakistan idi. Batı Pakistan’da Gushranwala bölgesinde bir transformatör üretim tesisini ziyaret ediyordum. O yıl Türkiye’de üretilmekte olanlardan daha büyük güçte ve daha yüksek voltajlı transformatör imal eden bir tesisti. Batı Pakistan’da elektromekanik sanayii ileri idi. En az o yıllarda Türkiye’de olandan çok daha ileri seviyede idi. Ziyaret ettiğim f</span><span class="CharOverride-18">i</span><span class="CharOverride-17">rmanın sahibi sorduğum tüm sorulara cevap verdi ve birçok doküman vererek o sanayi kolu hakkında bilgi sahibi olmama yardım etti. Sonra beni ısrarla yemeğe alıkoymak istedi. Beni yemekten affetmesi için yaptığım tüm ricalarıma rağmen davetinden vazgeçmedi “Evde özel hazırlattığım yemekler geldi, kalacaksınız, birlikte yemek yiyeceğiz” dedi. Pilavın üzerine dövülerek incecik yaprak haline getirilmiş gümüş koymak dahil her özen gösterilmişti. Yemeğin bir noktasında Pakistanlı sanayici avucunu pilavla doldurup benim ağzıma uzatınca ne yapacağımı şaşırdım. Bana içtenlikle avucu ile ikram ediyordu, yesem bir türlü, yemesem bir türlü.</span></p>

    <p class="paragraf"><span class="CharOverride-17">Yemen’de sabah erken iki Yemenli bankacı ve bir İngiliz danışman dört kişi Sanaa’dan</span><span class="dipnot"><a class="_idFootnoteLink" href="#footnote-225-185" id="footnote-225-185-backlink">185</a></span> <span class="CharOverride-17">otomobil ile yola çıktık, Taiz’e</span><span class="dipnot"><a class="_idFootnoteLink" href="#footnote-225-186" id="footnote-225-186-backlink">186</a></span> <span class="CharOverride-17">doğru gidiyoruz. Yemenliler kahvaltı etmediklerini söyleyerek yol üzerinde açık alanda yemek yenilen bir yerde durdular. Hep beraber masaya oturduk. Diğer masalarda elleri ile yemek yiyen Yemenliler ve etrafta uçuşan binlerce sinek vardı. İngiliz pişkin “Ben tavuk severim, burada tavuk yesem iyi olacak” diyerek siparişini verdi. Yemenliler de sipariş vermekte gecikmediler. Ben ne yesem daha az zarar görürüm hesabı içinde iken fırından yeni çıkmış ufak güveçleri gördüm ve Yemenli bankacıya bunun adı ne dedim ve onu ısmarladım. O kadar sıcakta hiçbir mikrobun yaşama şansı olamazdı. Ayrıca güveçte etsiz türlü gibi bir şeydi ve lezzeti de fena değildi.</span></p>

    <p class="paragraf"><span class="CharOverride-17">Gümüşsuyu’ndan Beyazıt’a giden belediye otobüsü bazen çok seyrek gelir hatta çok karlı bir soğuk kış günü hiç gelmemişti. Aynı öğrenci yurdunda kalan bir kısım arkadaş ellerimizde T cetvelleri ve resim tahtaları ile durakta kalakalmıştık. Üniversite kapılarını kapatmıştı, sığınacak sıcak bir yerimiz yoktu. İçimizden birisi “Kabataş’a kadar yürürsek orada başka otobüsler bulabiliriz” dedi. Gençliğin verdiği cesaret ve en zor durumdan bile keyif çıkarabilme becerisi ile yürüyüşe başladık. Sınıf arkadaşım İhsan Tuncay,</span><span class="dipnot"><a class="_idFootnoteLink" href="#footnote-225-187" id="footnote-225-187-backlink">187</a></span> <span class="CharOverride-17">başında fötr şapkası ile yürüyordu. Ben İhsan’a takılıyordum, “İhsan bu hayat değil, bak fötr şapkan var sen evlen artık” diyordum ikide bir. Kabataş’ta beklemedik hazır yürümeye başlamışken bir sonraki durağa gidelim dedik. Sonuç olarak Gümüşsuyu’ndan Beyazıt’a kadar olan yolu tüm yüklerimizle yürüyerek geldik. O deneyimden sonra öğleden sonraki ders mi önemlidir yoksa erken saatte otobüse binebilmek mi gibi bir soru-cevap oyunu geliştirdik.</span></p>

    <p class="paragraf"><span class="CharOverride-17">Çalışma Bakanlığı’na verdiğim dilekçeye bir buçuk yıla yakın bir zaman sonra olumlu cevap geldi. Fransa’da üç aylık staj yapmam kabul edilmişti ve aylık 360 Fransız frangı burs verilecek ve istediğim elektrik tesislerini ziyaret edebilecektim. O cevap geldiğinde ben üniversiteden mezun olmuş ve DDY Elektrik Mühendisi olarak göreve başlamıştım. Her nedense DDY idarecilerine bursumdan bahsedip, ücretli veya ücretsiz izin talep etmek aklıma gelmedi. Oysa eminim idareciler çok memnun olurlardı. Zira Sirkeci-Halkalı arasındaki demiryolunun elektrif</span><span class="CharOverride-18">i</span><span class="CharOverride-17">kasyonu yapılıyordu ve o iş Fransız teknolojisine göre Fransız f</span><span class="CharOverride-18">i</span><span class="CharOverride-17">rmaları tarafından yapılıyordu. O sırada ben artık mühendis olduğum için daha başka şekilde mesleki gelişme planı yapmıştım ve bir yıl kadar para biriktirerek Almanya’ya gitmek ve orada hem dil öğrenmek hem de mesleki bilgilerimi artırmak istiyordum. Bu planımın o günden sonraki teknolojik gelişmeler ışığında yanlış olduğunu daha sonraları deneyimle öğrendim.</span></p>

    <p class="paragraf"><span class="CharOverride-17">İkinci Dünya Savaşı’ndan önce Alman bilimadamları ve teknik kişiler pek çok önemli buluş gerçekleştirmişlerdi ve Alman elektrik makineleri sanayii büyük rekabet gücü kazanmıştı. Üniversitedeki profesörlerimizin yüzde doksanına yakın kısmı Almanya’da, özellikle Dresden’de mühendislik eğitimi almış kişilerdi. Türkiye Cumhuriyeti’nin kuruluşunun hemen sonrasında devlet büyük bir özveri ile yurtdışında adam yetiştirme programı uygulamaya başlamıştı. Bu program savaşa rağmen devam ettirilmişti. Yüksek eğitim kurumlarında öğretim üyeliği yapmak veya devlet sanayi işletmelerinde teknik sorumluluk almak için uygulamaya konulan bu</span> <span class="CharOverride-19">kapsamlı adam yetiştirme programı</span> <span class="CharOverride-17">çerçevesinde Almanya’da Dresden Teknik Yüksekokulu’na gönderilen kişilerden dönenler bizim hocalarımızdı. Tüm referans kitapları Almanca idi ve bir açıdan biz Alman teknik kültürünün etkisi ile yetişiyorduk. İki veya üç hocamız Fransa’da ve Belçika’da eğitimlerini tamamlamışlardı. ABD’de temel mühendislik eğitimi alan hiçbir hocamız olmadığı gibi İngilizce bilen profesörümüz yoktu. Genç doçentlerden bazıları Amerikan üniversitelerinde kısa süreler kalarak dönüyorlardı. İngiltere teknik kurumları da o zaman Elektrik Fakültesi’nde etkili değildi.</span></p>

    <p class="paragraf"><span class="CharOverride-17">ABD Büyükelçisi olarak hizmet etmiş o kişinin o zaman bana anlattıklarını 2002’den sonra uygulamaya çalıştıkları hep dikkatimi çekmiştir.</span></p>

    <p class="paragraf"><span class="CharOverride-17">Strauss Hoope Ankara’ya büyükelçi olarak geldiğinde birkaç kere yemeğe davet etmişti. Bir yılbaşı eğlencesi tertiplemiş ve Batı Almanya’nın Wisbaden kentinde konuşlanmış ABD askerlerinden müzik ekibi getirtmiş idi. Bana şöyle demişti</span><span class="CharOverride-5">:</span> <span class="CharOverride-17">“Hepimiz Allaha çok şükür iyi yemek yiyoruz, toplanıp yemek yemek neden. İhtiyacımız müzik ve dans.” İş icabı gittiğim ülkeleri hatırladıkça neden hep yemek yedirmek için gayret ettiklerini hatırladım.</span></p>

    <p class="paragraf"><span class="CharOverride-17">İş için gittiğim ülkeleri saymaya çalışayım:</span><span class="dipnot"><a class="_idFootnoteLink" href="#footnote-225-188" id="footnote-225-188-backlink">188</a></span></p>

    <p class="paragraf"><span class="CharOverride-17">OECD ile: Portekiz, Yugoslavya, Yunanistan, İrlanda, Kuzey İrlanda (Belfast), İsveç, Danimarka, İspanya, Belçika, Hollanda, Lüksemburg, Arjantin, Meksika, Şili, Arjantin, Meksika.</span></p>

    <p class="paragraf"><span class="CharOverride-17">Dünya Bankası uzmanı olarak: Brezilya, Pakistan, Mısır, Suriye, Irak, Tunus, Fas, Cezayir, Ürdün, Liberya, Gana, Hindistan, Tayland, Almanya, İngiltere, İsviçre, İsveç, Fransa.</span></p>

    <p class="paragraf"><span class="CharOverride-17">Birleşmiş Milletler Sanayi Kalkınma Örgütü (UNIDO) için: Tanzanya, Kamerun (Kenya’ya mecburi iniş).</span></p>

    <p class="paragraf"><span class="CharOverride-17">Birleşmiş Milletler Kalkınma Programı (UNDP) ile: Irak.</span></p>

    <p class="paragraf"><span class="CharOverride-17">Özel sektör danışmanı olarak: Suudi Arabistan, Irak, Libya, Suriye, Macaristan, Bulgaristan, Romanya, Sovyetler Birliği/Rusya, Afganistan, ABD.</span></p>

    <p class="paragraf"><span class="CharOverride-17">Türk İşbirliği ve Kalkınma Ajansı (TİKA)</span><span class="dipnot"><a class="_idFootnoteLink" href="#footnote-225-189" id="footnote-225-189-backlink">189</a></span> <span class="CharOverride-17">için: Özbekistan, Türkmenistan, Kazakistan, Kırgızistan, Azerbaycan, Ukrayna, Arnavutluk, Almanya, Fransa, Belçika.</span></p>

    <p class="paragraf"><span class="CharOverride-17">İş için gittiğim bu seyahatlerden önce öğrenci iken Lübnan, Yunanistan, İtalya, Avusturya Mısır, Fransa’ya gitmiştim. Askerliğim sırasında MIT’de</span><span class="dipnot"><a class="_idFootnoteLink" href="#footnote-225-190" id="footnote-225-190-backlink">190</a></span> <span class="CharOverride-17">bir yaz programına katılmış ve pek çok Türk genci gibi askerlikte yeni bir meslek öğrenmek şansım olmuştu. Yöneylem</span><span class="dipnot"><a class="_idFootnoteLink" href="#footnote-225-191" id="footnote-225-191-backlink">191</a></span> <span class="CharOverride-17">uzmanı olmuştum. Hatta o konuda ilk Türkçe yayını Genelkurmay Başkanlığı İLGE yayınları arasında 1959 yılında ben hazırlamıştım.</span></p>

    <p class="paragraf"><span class="CharOverride-17">Yakın zamanlarda çok farklı nedenlerle ABD’de, Almanya, Fransa, İngiltere, Danimarka, Norveç, Bosna Hersek, Tunus’ta, İsviçre’de aylar ve haftalar geçirdim.</span></p>

    <p class="paragraf"><span class="CharOverride-17">Moskova’ya ilk gidişim mühendis ve mimarlardan oluşan kalabalık bir grupla oldu. Gorbaçov Sovyetler Birliği’ni değiştirmeye başladığında Türkiye ile de doğalgaz karşılığı inşaat işi yapma anlaşması imzalanmıştı. Bir çeşit takas idi. Sovyetler Birliği, Türkiye’den bazı mallar satın alacak ve bu gaz hesabında Türkiye’nin alacağı tarafa yazılacaktı. Benzer şekilde müteahhitlik hizmeti de satın alacaktı. Gaz karşılığı bina yapmak diyebileceğimiz bir sistem idi. Şu farkla ki Türkiye’de gaz satın alan idare belli idi ve gaz özellikleri belli ve ölçme saati neyi gösteriyorsa o şekilde hesaba geçecekti; fakat bizim sattığımız her malın ve hizmetin tek tek Sovyetler Birliği ilgililerince beğenilmesi ve onaylanması gerekiyordu.</span></p>

    <p class="paragraf"><span class="CharOverride-17">Sovyetler Birliği’nde İnşaat İthalatı Kurumu adında bir devlet organı ve onun da başında komünist parti üyesi olan bir ermeni müdür vardı. Türkiye’den gelecek müteahhitlerce yapılması istenen altı proje ilgili Sovyet İdareleri tarafından belirlenmişti. Moskova’da bir hastane inşaatı, gene Moskova’da mevcut bir alış-veriş merkezinin restorasyonu ve yeniden düzenlenmesi, Azerbaycan’da Bakû’da Hazar Denizi (Gölü) kıyıs</span><span class="CharOverride-17">ında bir otel, gene Azerbaycan’da bir dağ oteli, Gürcistan’da daha doğrusu Abhazya’da Karadeniz kıyısında Pitsunda beldesinde bir otel ve Dağıstan’da Hazar Denizi kıyısında bir otel. Söz konusu Sovyet idaresi bu işleri yapmak için Türkiye’den sekiz f</span><span class="CharOverride-18">i</span><span class="CharOverride-17">rmanın deneyimini yeterli ve söz konusu işlere uygun görülmüştü. O sekiz f</span><span class="CharOverride-18">i</span><span class="CharOverride-17">rmanın rekabet ederek işleri almaları koşulu getirilmişti. Bu f</span><span class="CharOverride-18">i</span><span class="CharOverride-17">rmalardan beşi birleşerek bir grup kurunca yarışacak f</span><span class="CharOverride-18">i</span><span class="CharOverride-17">rma sayısı dörde inmiş oluyordu.</span></p>

    <p class="paragraf"><span class="CharOverride-17">Almanya’da kaldığım zaman ve sonrasında çok Alman tanıdığım, iş arkadaşım oldu ancak bir tane dahi can dostum oldu diyemem. Almanya’da tanıştığım ve sadece dört ay birlikte çalıştığım İsveçli Nils Kulberg ve eşi Inga ile ömür boyu dost oldum. Dünya Bankası görevlisi olarak İsveç’e gittiğimde Stockholm’den Nils’in ikamet ettiği Malmö’ye sırf onları görmek için gittim, gece onların misaf</span><span class="CharOverride-18">i</span><span class="CharOverride-17">ri oldum ve beni başka İsveçli bir aile ile tanıştırdılar. Yıllar sonra eşimle Kopenhag’da olduğumuz sırada feribot ile Malmö’ye geçtik ve Nils’in evini telefonla aradım. Tesadüf evde imiş ve hemen geldi. Inga ölmüş ve onu anarak bir öğleden sonra adeta kardeş gibi vakit geçirdik.</span></p>

    <p class="paragraf"><span class="CharOverride-17">Nils benim Almanya’dan sonra Türkiye’ye döneceğimi, zannetmiş. Ben gezgin olduğum için mektuplaşma adresi olarak Ankara’daki adresimi verirdim. Bir yılbaşında bana İsveç’ten bir paket geldiğini ve gümrük postanesine gelip almam gerektiğine dair ihbarname gelmiş. Ağabeyim postaneye gitmiş ve gelen paketin üzerinde oyuncak yazıyormuş. Adeta sevinmiş, zira oğlu Uğur o sırada daha bir yaşında bile değildi. “Ayhan’a gelen oyuncak ile benim çocuk oynar” diye içinden geçirmiş. O yıllarda gümrükten bir paket almak çok muamele gerektiren zor bir işi idi. Onu başarmış ve eve geldiğinde heyecanla paketi açmış. Çok hayal kırıklığına uğramış. Zira gelen pakette çok özenle ince kâğıtlara sarılmış, tahtadan, el yapımı ufak bir yel değirmenini görünce çok bozulmuş. O değirmenin çatısının bir tarafı Ay Yıldızlı Türk Bayrağı öteki tarafı ise İsveç Bayrağı şeklinde boyanmış imiş. Yel değirmeninin pervanesinin bir kanadında benim adım, diğerlerinde Nils, İnga, Nils’in oğlu Olaf’ın adları yazılı imiş. Kendi elleri ile yapıp boyadığı o ufak değirmen yakın dostluğun, kardeşliğin ifadesi idi ve ona emek vermiş, zaman harcamış ve özenle paketleyip yollamıştı. Çarşıdan alınacak herhangi bir armağandan ne kadar kıymetli idi. Almanya’da yakın dost olduğum Yunan Panayutopulos’u da anlatmam gerek. Frankfurt’ta AEG’nin Main Nehri kıyısındaki o zaman Yüksek Bina dedikleri yönetim merkezinde çalışıyordum. Önce sadece dokuz katlı olan o binaya “AEG Hoch Haus” demeleri Frankfurt’un o zaman 4-5 katlı binalardan oluşmuş olduğunu gösterir. Bir kısmı savaşta yıkılmış olmakla beraber meskenler 1930’ların mimarisinde idi. AEG çeşitli ülkelerden bir grup genç mühendise bir program çerçevesinde fabrikalarını tanıtmak, üretim ve mamuller hakkında bilgi sahibi olmalarını sağlamak istiyordu. Grupta AEG’nin Belçika’da, İsveç’te, Portekiz’de, Yunanistan’daki bürolarında çalışan mühendisler olduğu gibi yeni istihdam etmeyi düşündüğü Hintli, Afgan ve keza Güney Amerika’dan başka müşterilerinden de mühendisler vardı. Tam anlamı ile uluslararası olan o grupla beni de çeşitli fabrikalarına götürmek istiyorlardı. Ortak dilimiz Almanca idi. Bazılarının Almancası çok sınırlı idi. Tanışıp ilk seminerin yapıldığından üç-dört gün sonra o gruptaki en yakın dostum Michael Panayutopulos oldu. Dost olduğumuzdan çok kısa zaman geçmişti ki bir akşam yemeğinde “sana bir itirafta bulunmam gerek” dedi.</span></p>

    <p class="paragraf"><span class="CharOverride-17">Meğer Almanya’ya gelmeden önce Michael kiliseye gitmiş ve “Allahım Almanya’da beni her istediğinle karşılaştırabilirsin, fakat sana yalvarıyorum şu berbat Türklerle beni bir araya dahi getirme ne olur” diye dua etmiş. Michael dedi ki: “Şu işe bak burada bu kadar milletten mühendis var, ben en yakın dostum olarak seni buldum.” Türklerle Yunanlıların dostluğunun her iki ülkenin insanları için çok yararlı olacağına her zaman inanmışımdır, fakat özellikle Yunanistan’da politikacılar yıllarca “Türk düşmanlığını” gündemde hem de ısıtarak tutmayı marifet saymışlardır. Dini farklılık bir yana bırakılırsa Türk ile Yunan’ın zevkleri, davranışları ve dünyaya bakışı çok benzerlik gösterir.</span></p>

    <p class="paragraf"><span class="CharOverride-17">Kişisel karşılaşmalarımda gerek Yunanistan’da gerekse başka ülkelerde Rumlardan hep çok yakınlık gördüğümü anımsıyorum. Belki de aynı bölgenin ya da aynı denizin insanları olmaktan gelen yakınlığımız var. 1957 yılında Londra’da olduğum sırada haftada bir gün hem İngilizce konuşmak hem de sosyal faaliyetlere katılmak için British Council’a giderdim. Çok ilginç konferanslar olurdu, Shakespeare hakkında pek çok ayrıntıyı o konferanslarda duymuştum. Müzik ve dans da vardı. İlk defa dansa gittiğimde salondaki en güzel genç hanımı seçtim ve onun önüne giderek ona usulüne uygun biçimde dans teklif ettim. Vals yapmaya başladık. Çok iyi İngilizce konuşuyordu ve birbirimizin hangi ülkeden olduğumuzu sorduğumuzda o, Güney Kıbrıslı Rum olduğu söyledi. Önce adeta ikimizin de dili tutuldu, bir sessizlik oldu; sonra gülüştük ve daha keyifle ve daha yakın olarak dansımıza devam ettik.</span></p>

    <p class="paragraf"><span class="CharOverride-17">Tayland’da Dünya Bankası danışmanı olarak iktisadi devlet teşekküllerini inceleyip rapor yazmak üzere görevlendirildiğimde İstanbul’dan Bangkok’a doğrudan uçuş yoktu. Dönüş için Bangkok’tan Atina’ya oradan da İstanbul’a uçmam gerekiyordu. Bangkok-Atina uçuşu gece yapıldığı için sabaha karşı Atina’ya vardım ve öğleden sonra İstanbul’a gidecek olan THY uçağını beklemeye başladım. Hafta sonu ve sabah erken saatlerde olduğundan bekleme salonunda benden başka sadece birkaç kişi vardı. Bu seyahatimi tam Ramazan Ayı’nın bitiminde Şeker Bayramı günü yapıyordum. Eşim ve çocuklarım Bodrum’da tatilde oldukları için İstanbul’dan Bodrum’a gitmem gerekecekti. Atina-İstanbul-Bodrum yolculuğu yapacağıma Atina’dan Kos’a</span><span class="dipnot"><a class="_idFootnoteLink" href="#footnote-225-192" id="footnote-225-192-backlink">192</a></span> <span class="CharOverride-17">uçup oradan deniz yolu ile Bodrum’a geçersem hem Kos’u görebileceğim hem de daha az yorularak çok zaman kazanabileceğim aklıma geldi. Yunanistan’a giriş vizem yoktu. Sabah erken saatinde başı çok kalabalık olmayan Yunan polis memuruna durumumu anlattım ve bayramı Bodrum’da ailemin yanında geçirmek için İstanbul’dan Bodrum’a gitmek zorunda olduğumu belirttim. Polis memuru çok iyi olmamakla beraber İngilizce konuşuyordu ve hemen bana hak verdi ve “Atina’ya teleks çekerek size vize alabilirsek hemen istediğiniz şekilde Kos’a uçabilirsiniz” dedi. Hafta sonu olmasına rağmen demek ki böyle durumlarda karar verecek nöbetçi kişiler görevde imişler ve bir buçuk saat kadar sonra polis memuru bana gelip “Vizeniz tamam” dedi ve gerekli işlemleri yapıp pasaportuma mühürler bastı. Aynı zamanda Bangkok’tan İstanbul’a gönderilmek üzere uçakla Atina’ya varan bavulumu buldurup bana teslim ettiler. Dış hatlar terminalinden iç hatlar terminaline geçmem sırasında da o polis memuru gümrük görevlilerine Rumca durumumu anlatarak bana yardımcı olmuştu.</span></p>

    <p class="paragraf"><span class="CharOverride-17">2004 yılında Danimarka’nın başkenti Kopenhag’da olduğum sırada, Büyükelçi Fügen Ak Hanımefendi’yi ziyaret ettim. Beni lütfedip makam aracı ile evime göndermekte ısrar etti ve yolda bir noktada bazı geçitlerin açık olmadığını fark ettim. Meğer Kraliçe’nin bir ziyaretçisi varmış ve Belediye Başkanı’na gidiyormuş. Şoföre geri dönmesini söyleyip yürümeye karar verdim. Kraliçe ve misaf</span><span class="CharOverride-18">i</span><span class="CharOverride-17">ri bir atlı araba ile gidiyorlardı. Onlardan önce belediye binasına vardım ve bekleyen insanların en ön safına geçtim. Kraliçe dokunma mesafeme geldi ve koruma ordusu olmadan konuştuk.</span></p>

    <p class="paragraf"><span class="CharOverride-17">Kızım Kopenhag’dan Amerika’ya dönmesi gerektiğinde her zaman olduğu gibi son dakikada hazırlığa başlayacağını bildiğim için ben dönüş tarihimi ondan sonraki haftaya erteledim. İyi de olmuş. Evi temizletmek ve kalan yiyecekleri evden nakletmem gerekiyordu. Paketi dahi açılmamış bulgur, pirinç, un ve paketi açılmış fakat çok az kullanılmış birçok başka yiyecek kalmıştı. Onları dökmeye gönlüm razı olmadı. Benim neslim yoklukta büyüdüğü için har hangi bir şeyi aymaya kıyamayız. Bir yüzü yazılmış</span> <span class="CharOverride-17">kâğıdı atmayıp öteki yüzüne yazı yazarız. Aziz Nesin’in en güzel eserlerini böyle kâğıtlara yazarak hazırladığı bu durumu anlatmak için en güzel örneklerdendir. Bir palto giyildikten sonra tersyüz ettirilip birkaç kış daha idare ederek büyüyen neslin bir ferdi olarak kalan yiyecekleri çöp tenekesine atmaya kıyamıyordum ve nereye verebilirim diye aramaya başladım. Hiç Türk tanıdığımız yoktu. Pazar sabahı güzel havadan yararlanarak yürüyüşe çıktığımda bir kilisenin önünden geçtiğim sırada “Neden kiliseye girip papaza derdimi anlatmıyorum? O civardaki yardıma muhtaç kişileri tanıyabilir ve bana erzak dağıtabilmem konusunda yardım edebilir” diye düşündüm. Çok modern mimari ile yapılmış oldukça büyük bir kilise idi. Her ne kadar birçok Avrupa ülkesinde Hıristiyan Demokrat partiler veya Hıristiyanlığa vurgu yapan partiler varsa da kiliseye girdiğimde artık dinin günümüzün Avrupa toplumlarda eskisi kadar önemli olmadığını gözlerimle gördüm.</span></p>

    <p class="paragraf"><span class="CharOverride-17">Koca kilise salonunda topu topu 15-20 kişilik bir cemaat vardı. İncil dağıtılırken bir tane de bana verdiler. Onlarla ayine iştirak ettim ve ayinin sonunu bekledim. Fakat o kadar az cemaati olan papazın bana yardımcı biri olamayacağı kanaatine vararak papazla konuşma f</span><span class="CharOverride-18">i</span><span class="CharOverride-17">krimden vazgeçtim. Kilisenin iç kapısından çıktığım sırada genç hanımın yardım için para toplama kutusuna para attığına ve kendi kendisine bir şeyler söylediğine şahit oldum. “İyi günler” dedim. O da bana benzer bir temennide bulundu ve birlikte yürümeye başladık. Letonya’dan üniversite eğitimi için Kopenhag’a gelmiş ve o yılda son sınıf öğrencisi imiş. Danimarka hükümetinin hem öğrencilere yardım olsun hem de tek başına yaşayan yaşlılara hizmet etmek amacı ile uyguladığı bir program varmış. O program çerçevesinde o sabah bir yaşlı adamı ziyaret edip, onun evini temizlemiş ve evrakının düzenlenmesi için ona yardımcı olmuş, işi bitince de kiliseye uğrayıp dua etmek istemiş. O genç hanıma kızımın gittiğini ve birçok yiyecek kaldığını söyleyip ilgilenip ilgilenmediğini sordum. “Olur, teşekkür ederim, ben şimdi yaşlı bir bayana da uğrayıp onun da istediklerini yerine getireceğim, telefon numaranızı ve adresinizi veriniz, size iki saat sonra uğrar o yiyecekleri alırım” dedi. Bu cevap beni çok sevindirdi. Eve gidip kalan gıda maddelerini bir araya getirdim, paketledim, mutfak tezgâhının üstüne sıraladım. Genç hanımın gelmesini bekledim. Sözünde durdu, telefon ederek geleceğini bildirdi ve yiyecekleri alarak sırt çantasına koydu. Çok gıda maddesi vardı, hepsini almaya sırt çantası yetmedi. Bir kısmını benim verdiğim da plastik torbalarda eline aldı. Uzun boylu, iri yapılı idi. Gene de o yüklerin çok ağır olduğunu düşünerek “Size otobüsünüze kadar refakat edeyim” diyerek bazı torbaları ben aldım. Aktarma yaptıktan sonra tam evinin kapısına kadar gidebileceği bir otobüs olduğunu söyledi. Ben de o aktarma noktasına kadar onun yüküne yardım etmek üzere otobüse bindim. Otobüs durağı tam kızımın oturduğu binanın önünde yolun karşı tarafında idi. Aktarma noktasına gelince oradaki büyük bir parkı göstererek “Çok güzel bir parktır, gezmek ister misiniz? “diye sordu. Gezmeyi çok istediğimi fakat onun yükünün ağır olduğunu söylememe rağmen ısrar etti ve biz parkı gezmeye başladık. Ufak bir havuzda ördekler yüzüyordu, sırt çantasından benim verdiğim bazı bisküvi ve krakerleri ördeklere attı. Ördeklere pahalı gıda veriyordu. Babasının Musevi Rus, annesinin Letonyalı olduğunu ve Kopenhag’da kira vermek yerine banka kredisi ile bir daire satın aldığını söyledi. Müslüman bir Arap üniversite arkadaşı ile evlenmiş fakat adam hep namaz kılmasına rağmen gerekli şefkati göstermediği için bir yıl bile evli kalmadan boşanmışlar. Daha 25-26 yaşlarında olmasına rağmen bu genç hanım ne kadar olgun ve ayağı yere basıyor diye çok takdir ettim. “Kilisede, ‘Yüce Tanrım bana yardım et, beni yaşlılara hizmet ederek geçinme zorluklarından ve güç hayat koşullarından kurtar’ diye dua ettim. Acaba Tanrı dileğimi ‘Bana biraz bulgur gönder’ diye mi anladı, siz karşıma çıktınız?” diyerek kendi durumu ile alay da etti. O hanım iki gün sonra telefon etti ve aldığı gıdalarla yemek yapacağını ve beni akşam yemeğine davet ettiğini söyledi. Severek kabul ettim. Bir şişe şarap götüreyim, ancak Türk şarabı olsun diye düşündüm. Evimizin altındaki, hemen yanındaki ve bir otobüs durağı ötedeki süpermarketlere baktım her ülkeden şarap vardı, fakat Türk şarabı yoktu. Oturduğumuz binanın bitişiğindeki binanın giriş katında sadece şarap satan, belki de Kopenhag’ın en büyük şarapçı dükkânı vardı. Sahibi ile daha önce konuşmuş ve neden Türk şarabı bulundurmadığını sormuştum,</span> <span class="CharOverride-17">“Pahalı geliyor, Şili’den getirtmek daha uygun” diye cevap vermişti. Ona uğradım, “Sizde Türk şarabı yok, biliyorum, nerede bulabilirim?” dedim. Verdiği adrese gittim özellikle şarap satan daha büyük bir dükkân idi; fakat orada da Türk şarabı yoktu. Türk bakkallarını yoklamak aklıma geldi. İlk girdiğim birkaç bakkalda “Şarap var mı?” dediğimde adeta küfür ediyorum gibi karşılandım. Kopenhag’da camiler ve çevrelerinde Türklerin toplandıkları yerler vardır. Dinin etkisi yabancı ülkelerdeki Türkler arasında çok yaygındır. Gene de diğer Türk bakkalları denemeye karar verdim ve birisinde Kavaklıdere şaraplarını buldum ve bir şişe Yakut aldım.</span></p>

    <p class="paragraf"><span class="CharOverride-17">Akşam yemeğinde kendisi gibi Letonyalı olan ve o sırada Türklerin kaldığı bir apartmanda kiracı olup şimdi başka ülkeye gitmeye çalışan genç bir bayan arkadaşı da vardı. Yatağının altında çıkan ikinci bir yatakta o yatıyormuş. Ev bir oda, mutfak, banyo ve ufak bir giriş bölümünden ibaretti. Fakat az eşya ile zevkle döşenmişti. Çok lezzetli yemek hazırlamıştı ve o iki genç hanım hayatlarını ve gelecekle ilgili planlarını bana anlatıyorlardı. Düşüncelerinin merkezinde uygun bir eş bulmak olduğu tüm konuşmalarından anlaşılıyordu. Türkiye’ye döndüğümde bana e-mail gönderip sınavlarının iyi geçtiğinden ve tanıştığı genç bir erkekten bahsetti. Sonra evlenmeyi düşünüyorum diye yazmıştı. Benim elektronik posta adresim değiştikten sonra pek haber alamadım. Damarlarında Yahudi, Rus, Letonya ve belki başka etnik grup kanlarının karışımı dolaşan o genç hanım örnek bir dünya vatandaşı idi ve genç yaşta kendi hayatına yön vermek çabasında olduğuna şahit oldum ve çok saygı duydum. Umarım mutlu olmuştur.</span></p>

    <p class="paragraf"><span class="CharOverride-17">Bakan olduktan bir hafta veya iki hafta sonra gazete sahipleri beni topluca ziyaret ettiler.</span> <span class="CharOverride-19">Hürriyet</span><span class="CharOverride-17">’ten Erol Simavi gelmemişti. Nezih Demirkent onu temsilen bulunuyordu.</span> <span class="CharOverride-19">Tercüman</span><span class="CharOverride-17">’dan Kemal Ilıcak,</span> <span class="CharOverride-19">Dünya</span><span class="CharOverride-17">’dan Bedii Faik,</span> <span class="CharOverride-19">Milliyet</span><span class="CharOverride-17">’ten Ercüment Karacan ve diğerleri. Yeni görevimi tebrik ettikten sonra ziyaretlerinin amacının gazete kâğıdına yapılacak zam olduğunu belirttiler. Gazete kâğıdı SEKA tarafından satılıyordu. Üretim ve ithalat da o kurum tarafından yapılıyordu. Özetle dediler ki: “Gazete kâğıdına zam yapacağınız zaman, ricamız o zammı bizimle görüşmeden yapmayınız.” Ben bir karşı teklif yaptım ve şöyle dedim: “Siz sanayi tesislerinin hesaplarından iyi anlayan uzman bir kişi bulunuz, bu konuda uzman bir kişi veya kişiler olabilir ve ben Sayın SEKA Genel Müdürü’ne söyleyeceğim SEKA’nın bütün defterlerini o uzmana açsınlar, göstersinler ve SEKA’nın satış f</span><span class="CharOverride-18">i</span><span class="CharOverride-17">yatının ne olması gerektiği konusunda bir rapor hazırlasın, sonra o incelemeye göre karar veririz. Bir hususa dikkat etmenizi özellikle rica ediyorum. O raporu ben bizzat okuyacağım. O tip incelemeleri çok yaptım ve gerçek bir uzman tarafından yapılmamışsa hemen anlarım.”</span></p>

    <p class="paragraf"><span class="CharOverride-17">Bu teklif</span><span class="CharOverride-18">i</span><span class="CharOverride-17">mi gazete patronları memnuniyetle karşıladılar ve teşekkür ederek ayrıldılar. “Bu inceleme temmuz başında bana gelirse memnun olurum” diyerek inceleme için yeterli süre bıraktım. Söz konusu inceleme için gazete patronları Prof. Mustafa Aysan’ı</span><span class="dipnot"><a class="_idFootnoteLink" href="#footnote-225-193" id="footnote-225-193-backlink">193</a></span> <span class="CharOverride-17">uygun görmüşler. Belirttiğim sürenin bitimine on beş gün kala gazete patronları adına bana telefon edildi ve biraz daha süre istendi. O süreyi seve seve verdim; çünkü dört başı mamur bir inceleme yapılmasını çok istiyordum. SEKA yetkilileri bütün bilgileri sağlayarak Prof. Aysan’ın çalışmasını kolaylaştırıyorlar ve araştırmanın sağlıklı olması için gerekli yardım ve desteği sağlıyorlardı.</span></p>

    <p class="paragraf"><span class="CharOverride-17">O İnceleme Raporu’nu bana geldiğinde gece evde saatlerce inceledim; Çaycuma Gazete Kağıdı Üretim Tesisi’ndeki maliyet bütün etkenler göz önüne alınarak hesaplanmıştı. Kapsamlı, ciddi bir inceleme idi. Her ne kadar maliyet daha aşağı bir rakama indirebilir mi diye zorlama da olsa bütün olarak bilimsel tutarlı bir çalışma bana sunulmuştu.</span></p>

    <p class="paragraf"><span class="CharOverride-17">SEKA yönetimi sürekli olarak zam yapılmasını istiyor ayrıca toplu sözleşme görüşmeleri yapılıyordu. SEKA Genel Müdürü Aziz Gümüş</span><span class="dipnot"><a class="_idFootnoteLink" href="#footnote-225-194" id="footnote-225-194-backlink">194</a></span> <span class="CharOverride-17">meslektaşım olup daha üniversite yıllarından tanışırdık. Benden bir önceki sınıftandı. Öğrenci Derneği Başkanlığı da yapmış ve Mehmet Turgut’un yakın arkadaşı idi. İzmit’ten Ankara’ya gelir ve daima büyük bir buket çiçekle ile beni ziyaret eder ve SEKA’da f</span><span class="CharOverride-18">i</span><span class="CharOverride-17">yat zamlarının muhakkak yapılması gerektiğini söylerdi. Benden önceki Sanayi Bakanları SEKA’nın bazı gazetelere kredili satış yapması için talimat verirlermiş. Nitekim</span> <span class="CharOverride-19">Tercüman</span> <span class="CharOverride-17">gazetesi o sırada en çok kredi kullanan idi. Ben kredili satışın sadece belli gazetelere yapılmasının doğru olmadığını ve bütün gazetelere müşteri olarak aynı kurallara göre davranılmasını ilke olarak koymuştum. Ayrıca, söz konusu borçlu gazeteleri sıkıntıya sokmadan SEKA’nın birikmiş alacaklarını yavaş yavaş, müşterilerini hırpalamadan tasf</span><span class="CharOverride-18">i</span><span class="CharOverride-17">ye etmesini SEKA yöneticilerinden istemiştim.</span></p>

    <p class="paragraf"><span class="CharOverride-17">Zam yapılması aylardır beklenmekte olmalı ki gazete sahipleri Ankara’ya kadar topluca gelmişlerdi. Bakanlık koltuğuna oturduğumda çekmecede benden önceki bakan Selahattin Kılıç’ın</span><span class="dipnot"><a class="_idFootnoteLink" href="#footnote-225-195" id="footnote-225-195-backlink">195</a></span> <span class="CharOverride-17">gazete kâğıdı zammını savunan bir konuşma taslağını buldum. Belli ki zamma karar verilmiş ve uygulanması için uygun zaman beklenirken hükümet değişikliği olmuş. Ben de konunun bir uzman veya uzmanlarca incelenmesini isteyince SEKA yöneticileri daha da sabırsızlanıyorlardı. İnceleme raporunu ilk okuduğumdan üç gün sonra, hafta sonunda tekrar, dikkatle okudum ve oradaki maliyet rakamının f</span><span class="CharOverride-18">i</span><span class="CharOverride-17">yat olarak belirlenmesi koşulu ile SEKA yönetimine zam yapma izni verdim. SEKA kâr etmeden fakat zarar da etmeden gazete kâğıdı satacaktı. Buna rağmen gazete kâğıdı f</span><span class="CharOverride-18">i</span><span class="CharOverride-17">yatı önemli şekilde artırmış oluyordu. Gazetelerin o zamanki mali durumları hakkında bakanlıkta bilgi vardı. Hürriyet Gazetesi f</span><span class="CharOverride-18">i</span><span class="CharOverride-17">yatını artırmadan zammı kaldırabilecekti, diğerlerinin gazete f</span><span class="CharOverride-18">i</span><span class="CharOverride-17">yatlarını artırmaları ya da sayfa sayılarını azaltmaları gerekebilirdi. SEKA’ya isteyen gazetelere tekrar kredili satış olanağı sağlanmasını ve her türlü kolaylığın gösterilerek yeni duruma uyum sağlamalarına yardımcı olunmasını söyledim. Ayrıca Sanayi Dairesi’nden gazetelerin diğer girdilerin (f</span><span class="CharOverride-18">i</span><span class="CharOverride-17">lm vs. gibi gerekli maddelerin) ithal kotalarında artırılma yapılmak sureti ile gazete işletmelerine yardımcı olunmasını istedim.</span></p>

    <p class="paragraf"><span class="CharOverride-17">Gazete sahipleri bana verilen raporu biliyorlardı fakat f</span><span class="CharOverride-18">i</span><span class="CharOverride-17">yat ilan edilince ciddiye almış olmalılar ki beni acilen ziyaret ermek için Ankara’ya gelmek istediler ve geldiler. Bir haftadır karın bölgemde ağrı hissediyordum. Eşim ve kızım tatilde ve Ankara dışında idiler. Gazete patronları ile görüşeceğim saatten önce, sabah çok erken saatte bakanlığa gittim fakat sancıdan duramıyordum; hemen Hacettepe Hastanesi’ne giderek muayene olmak istedim. Toprak Mahsulleri Of</span><span class="CharOverride-18">i</span><span class="CharOverride-17">s’i Genel Müdürü Âdem Karaelmas</span><span class="dipnot"><a class="_idFootnoteLink" href="#footnote-225-196" id="footnote-225-196-backlink">196</a></span> <span class="CharOverride-17">benimle görüşmek üzere gelmişti. O da benimle Hacettepe Hastanesi’ne geldi. Genç bir hekim muayene etti ve apandisit teşhisi koyarak “Hemen ameliyat etmemiz gerek” dedi. Hastane giysilerini giydirip tekerlekli sedyeye yatırarak ameliyathaneye götürdüler. Âdem Karaelmas ve Özel Kalem Müdürüm bana ameliyathaneye kadar refakat ettiler.</span></p>

    <p class="paragraf"><span class="CharOverride-17">Ankara’ya benimle görüşmek için gelen gazete sahipleri hastaneye bir çiçek göndererek geçmiş olsun dilemişlerdi. Daha sonra Ankara’ya gelmek istediklerinde “Siz Ankara’ya geldiniz, ameliyat olduğum güne denk geldiği için beni göremeden İstanbul’a dönmek zorunda kaldınız, bu defa ben İstanbul’a geleceğim, nerede uygun görürseniz orada sizinle görüşebiliriz” dedim. Birlikte öğle yemeği yiyerek konuşmak üzere Kalyon Otel’de buluştuk. Kalabalık bir grup idi. Özet olarak, “Bu zammı yapmanız bizi çok sıkıntıya sokuyor, SEKA yanlış yerde yanlış bir yatırım yapmış, maliyeti yüksek ise bizim suçumuz ne?” anlamına gelen şekilde zammın geri alınmasını veya azaltılmasını talep ediyorlardı. “Fabrika’yı SEKA Çaycuma’ya kurmuş, oradan İstanbul’a bizim matbaalarımızın bulunduğu yere nakil ilave masraf getiriyor. Yer seçimi yanlış” diyerek SEKA hiç kâr etmeden satsa bile onların memnun olmadığını belirtiyorlardı. Cevabım kısa oldu: “O fabrikanın Çaycuma’da kurulma kararı alındığı sırada ben Amerika’da idim. Siz hepiniz burada idiniz. Neden fabrikanın orada kurulması söz konusu olduğunda bu kuruluş yeri yanlıştır diyerek yayın yapıp karşı çıkmadınız ve ilgilileri uyarmadınız? Maliyeti ile başa baş hiç kâr</span> <span class="CharOverride-17">etmeden o işletme satış yaparken ben yapmakta olduğumuz incelemelerle başka türlü maliyet düşüklükleri sağlayabilir miyiz arayışı içinde olacağım. Ancak maliyetin de altında satmalarına ses çıkartmazsam, bilerek devlet işletmelerinin zarar etmelerine göz yumuyor diyerek sizin de beni eleştirmeniz gerekmez mi?”</span></p>

    <p class="paragraf"><span class="CharOverride-17">Çok dostane bir yemek yedik ancak benim geri adım atmak niyetim olmadığını anladılar. Ancak ben görevden ayrıldıktan sonra yerime gelen Mesut Erez’in ilk icraatı gazete kağıdı f</span><span class="CharOverride-18">i</span><span class="CharOverride-17">yatını düşürmek oldu. Gazete kâğıdı f</span><span class="CharOverride-18">i</span><span class="CharOverride-17">yatını artırdığım için gazeteler benim aleyhimde bulunmadılar, bana karşı herhangi bir karşı tavır almadılar, Mesut Erez</span><span class="dipnot"><a class="_idFootnoteLink" href="#footnote-225-197" id="footnote-225-197-backlink">197</a></span> <span class="CharOverride-17">f</span><span class="CharOverride-18">i</span><span class="CharOverride-17">yatları düşürdü diye de ona iltifat etmediler. Mesut Erez’in kararı ile SEKA gereksiz zarara uğradı ve mali durumu daha da bozuldu.</span></p>

    <p class="paragraf"><span class="CharOverride-17">Sendikaların devlet ekonomik birimlerinin gelecekleri konusunda da sorumlu davranmadıklarına SEKA’da ve Sanayi ve Ticaret Bakanlığı’nın gözetiminde olan işletmelerde çok yoğun olarak yaşadım. SEKA’da toplu sözleşme görüşmeleri devam ediyordu. Çimento Sanayiinde de ve keza Konya’daki Horoz Un Değirmeni’nde de. SEKA genel müdürü, “Toplu sözleşmede hiçbir problem yok, bizim sendika ile ilişkilerimiz çok dostanedir ve bir lira civarında bir zam ile anlaşma yapılacaktır” şeklinde konuşmuş idi. SEKA’yı ziyaret ettiğimde sendika yöneticileri ile tanışmıştım, hatta üretim hattını gezerken konuşmuştum, onlar da genel müdürden memnun olduklarını ima eder beyanlarda bulunmuşlardı. SEKA’yı ziyaretimden bir bir buçuk ay kadar sonra Başbakanlık Özel Kalem Müdürlüğü’nden Başbakan’ın makamında beni beklediğini bildirdiler. Hemen gittim. Nihat Erim Bey toplantı masasının başına oturmuştu, yanında Maliye Bakanı Sait Naci Ergin, öteki yanında Kocaeli Valisi ve onun yanında da SEKA Genel Müdürü oturuyordu. Başbakan “Sayın Çilingiroğlu SEKA’daki sendika ile yapılan görüşmeleri konuşmak için arkadaşlar İzmit’ten gelmişler” dedi. Vali söz alarak “İşçiler fabrikanın etrafını sardı, sıkıyönetime durumu bildirdik, çok tedirgin bir durum var” diyerek konunun hassasiyetine dikkat çekmek istedi. SEKA Genel Müdürü’nün bana daha önce durumu doğru aksettirmediğine kızdım ancak belli etmedim. Ayrıca ben toplu sözleşmelere karışmamak ve görüşmelerin işletmeler seviyesinde sonuçlandırılmasını istiyordum. Türk İş üst yönetimindeki kişiler, gerek Başkan Seyf</span><span class="CharOverride-18">i</span> <span class="CharOverride-17">Demirsoy</span><span class="dipnot"><a class="_idFootnoteLink" href="#footnote-225-198" id="footnote-225-198-backlink">198</a></span> <span class="CharOverride-17">gerekse Genel Sekreter Halil Tunç</span><span class="dipnot"><a class="_idFootnoteLink" href="#footnote-225-199" id="footnote-225-199-backlink">199</a></span> <span class="CharOverride-17">iyi dostlarımdı. Bakan olmadan çok önce tanışıklığımız ve dostluğumuz vardı. Seyf</span><span class="CharOverride-18">i</span> <span class="CharOverride-17">Demirsoy babamın kahvede kâğıt oynadığı kişilerden birisi idi. İspanya’da katıldığım bir toplantıda Türk-İş adına bulunan sendikacı Melih Dölen Seyf</span><span class="CharOverride-18">i</span> <span class="CharOverride-17">Bey’e benden o kadar bahsetmiş ki babam o vasıta ile Seyf</span><span class="CharOverride-18">i</span> <span class="CharOverride-17">Bey’den öğrendikleri ile İspanya’ya adeta benimle gitmiş gibi olmuştu.</span></p>

    <p class="paragraf"><span class="CharOverride-17">Gazete kâğıdı maliyetinin çok altında satılmakta idi. Gazete sahiplerinin beni ziyareti sonrasında yaptırdıkları incelemeyi göz önünde tutarak zam yapılmasına izin vermiştim. Benden önceki Sanayi Bakanı Selahattin Kılıç TBMM Genel Kurulu’nda gündem dışı söz alarak yaptığım zammı tenkit etmişti. Hükümetimize verip veriştirmişti. Sonra kuliste beni gördü ve “Özür dilerim, böyle hareket etmek zorunda olduğuma anlayış göster lütfen” demişti. Ben devlet adamlığının inandığını, bildiğini her koşulda dile getirmek olduğuna inandığım için Selahattin Kılıç’ın partici davranışını anlamış fakat devlet adamı gibi davranmadığını biliyordum. Ancak kulisin Genel Kurul’daki tartışmanın devam ettirileceği yer olmaması gerektiğini de biliyordum. Kulis farklı partiden milletvekillerinin birlikte çay kahve içerek dosta oturup konuştukları, şakalaştıkları hatta birbirlerine takıldıkları yerdir. Bu gelenek bozulmadan devam ettirilirse ve hoşgörü kuliste egemen olursa kişisel ilişkiler particiliğe kurban edilmemiş olur.</span></p>

    <p class="paragraf"><span class="CharOverride-17">Sendikacılar pazarlığı işverenin en üst seviyedeki kişisi ile yapmaya gayret ederler hatta özen gösterirler. Seyf</span><span class="CharOverride-18">i</span> <span class="CharOverride-17">Demirsoy ve Halil Tunç da konuyu yukarıya çekip bakan seviyesinde konuşma yapılmasına çalışıyorlardı; ben ise hep görüşmelerin, toplu pazarlıkların daha aşağı seviyede, işletme seviyesinde yapılmasını telkin ediyor ve öyle davranıyordum. Kocaeli Valisi ve SEKA Genel Müdürünün beni ziyaret etmeden doğrudan Başbakan’a gitmeleri ayrıca yanlış bir davranıştı. Belli ki Başbakan Kandıralı/Kocaelili olduğu için vali konuyu o yörenin sorunu gibi doğrudan Başbakan’a götürmeyi önermiş olabilirdi.</span></p>

    <p class="paragraf"><span class="CharOverride-17">Valinin asayişi sağlayamaz gibi alarm verir şeklindeki beyanı üzerine ben valiye dönüp şöyle dedim:</span></p>

    <p class="paragraf"><span class="CharOverride-17">“Durum anlattığınız gibi ise siz neden buradasınız? En yüksek mülki amir (yerel yönetici) olarak şu anda orada, Kocaeli</span><span class="CharOverride-17">’nde, İzmit’te olmanız gerekmez miydi? Durum vahim, işçi fabrikanın etrafını sarmış ve çok vahim olaylar olabilecekse sizin vali olarak Ankara’da değil orada olay yerinde olmanız gerekmez mi?”</span></p>

    <p class="paragraf"><span class="CharOverride-17">Bu sözüm bir bakıma da Sayın Başbakan’a “Neden bu kişileri kabul edip beni çağırdınız, onları bana yönlendirmeniz gerekmez miydi?” demekti. Vali bir süre söz almadı, sustu. Epey bir süre sonra söze tekrar karıştı. Maliye Bakanı durumu kurtarmak adına bana “Sayın Bakanım istediklerini verelim, imkân sağlayabilirim” dedi. Maliye Bakanı Sait Naci Ergin, Başbakan’a destek olmak istiyordu. O zaman daha uzun bir konuşma yaparak bir iktisadi devlet teşekkülünde yapılacak anlaşmanın diğer iktisadi devlet teşekküllerinde taban olacağını ve devamlı artış talepleri olacağını anlattım. Daha yeni gazete kâğıdına zam yaparak SEKA’nın mali durumunu düzeltmeye çalışırken bu talepler aşırıdır dedim Özellikle Maliye Bakanı’na dönerek “Ben işçinin hareketinden korkup aman zam yapalım desem maliye bakanı olarak sizin bana olamaz, yapamazsınız demeniz gerekirken şimdi bana haksız talepleri kabul etmemi öneriyorsunuz” dedim. SEKA Genel Müdürü adeta küçülmüştü, sesi çıkmıyordu, vali arada bir “Kanlı olaylar olabilir” gibi endişe yaratacak sözler söylüyordu. Başbakan orta yol bulunmasını ve valinin ve SEKA Genel Müdürünün İzmit’e hemen dönmesi talimatını verdi. Bir açıdan yenilmiş olduk. Gazete kâğıdına yaptığımız zammın bir kısmı işçi gündeliklerindeki artışa gitti.</span></p>

    <p class="paragraf"><span class="CharOverride-17">Türk-İş yöneticileri ve keza sendika yöneticileri çok iyi yetişmiş kişilerdi. Çok iyi pazarlık yapıp çok kıymetli bilgileri masaya getirirlerdi. Kurumların muhasebelerinden bilgi almak dahil her konuda bilgi alır ve mesela derlerdi ki, “Sizin yöneticileriniz iyi yönetmiyor ve kurum para kazanamıyorsa bunda işçinin günahı nedir?” veya “Gereğinden çok işçi var, politik endişelerle gereksiz işçiler iltimasla alınmış, kurum zarar ediyor.” Bunda işçinin günahı ne? Sendikacı olarak karşıma gelenlerin acaba politik kanallarla mı yoksa başka yollarla mı o kurumda işe alındıkları araştırmaya değerdi. Ayrıca işçi sayısını azaltmaya hiç yanaşmazlardı, zira o işçiler kendi üyeleri idi. Ayrıca sendikalar arası rekabet ve keza sendika yöneticisi olmak için kıyasıya rekabet vardı. Bu ortamda bazı özel sektör f</span><span class="CharOverride-18">i</span><span class="CharOverride-17">rmaları sendikaların taleplerine dayanamayarak faaliyetlerini durdurmuşlardı. Devletin böyle yapması söz konusu değildi. Hatta sırf yapılabilirliği göstermek için devletin sahip olduğu Konya’daki bir un değirmeninde lokavt ilan edilmesine izin verdim. Halil Tunç geldi ve “Sayın bakanım devlet lokavt yapar mı?” dedi ve işçilerin çok kötü durumda olduklarını ve lokavtın kaldırılması için gerekli müdahaleyi yapmamı özel olarak rica etti.</span></p>

    <p class="paragraf"><span class="CharOverride-17">İşçiler özellikle sendika yöneticileri çok yeni taleplerle toplu sözleşme masasına oturuyorlardı. İstenenler ücret artışı ve çalışma koşullarının iyileştirilmesinin ötesinde çok uzun liste halinde idi. Belli bir saatte işçiye yarım kilo yoğurt, çocuklarına yardım ve havlu, bornoz verilmesi vb. gibi ücret dışı çok çeşitli talepler olurdu.</span></p>

    <p class="paragraf"><span class="CharOverride-17">Çimento sanayiinde toplu pazarlık yapılmakta idi. Çimse-İş Sendikası’nın başkanı Adalet Partisi Milletvekili olarak Büyük Millet Meclisi üyesi idi. Çimento Sanayii Genel Müdürü Süha Somer,</span><span class="dipnot"><a class="_idFootnoteLink" href="#footnote-225-200" id="footnote-225-200-backlink">200</a></span> <span class="CharOverride-17">benden önceki bakanın DSİ’den meslektaşı olduğu için göreve getirilmişti. Saygılı, nazik bir kişi olarak mühendislik camiasında bilinirdi. Bana “Toplu sözleşme görüşmeleri çok iyi gidiyor, pek çok konuda anlaştık, birinci yıl için 90 kuruş zam ve ona göre de ikinci yıl ayarlanacak, çok yakında anlaşacağız” demişti. Beni her ziyaretinde toplu pazarlık görüşmelerinin nasıl gittiği gündeme gelirdi ve genel müdür “Hiç sorun yok, sendika ile çok yakın ilişkideyiz ve çok yakında sorun olmadan anlaşmaya varacağız. Verilecek zammı Çimento Sanayii zorlanmadan karşılayacak durumdadır” diyordu. Bu sözleri benim gözümü boyamak için söylemiyordu, zaten o yaradılışta bir kişi değildi. Ona aktarılan bilgilerin ışığında edindiği izlenimleri bana aktarıyordu. Böylece günler ve haftalar geçti. Tam temmuz ayının içinde bugün ya da yarın anlaşma olacak ve imzalanacak derken bir gece saat 2’de evimde telefon çaldı. Uyandım benim gibi eşim de uyandı. Arayan Çimento Sanayii Genel Müdürü Süha Somer idi. “Sendika ile anlaşmaya çok yaklaştık, fakat sendika başkanı anlaşma olacak diye korktu ve grev kararı aldılar. Yarın sabah tüm fabrikaların önünde davullu zurnalı grevi ilan edecekler, çok özür dilerim, böyle olacağını beklemiyordum” dedi. Gecenin o saatinde genel müdüre “Bilgilendirdiğiniz için teşekkür ederim” dedim ve telefonu kapatıp uykuma kaldığı yerden devam etmeye çalıştım. Uykum kaçmadı, zaten o saatte ne yapılabilirdi. Önemli olan iyi uyuyup ertesi sabah salim düşünebilmekti.</span></p>

    <p class="paragraf"><span class="CharOverride-17">İnşaat mevsiminin tam ortasında, temmuz ayında çimento fabrikalarında grev demek çimento f</span><span class="CharOverride-18">i</span><span class="CharOverride-17">yatlarının dolayısı ile inşaat maliyetlerinin çok artması, çimento karaborsasının başlayıp yaygınlaşması demekti. Depolarında çimento stoku bulunan kişilerin ve f</span><span class="CharOverride-18">i</span><span class="CharOverride-17">rmaların astronomik paralar kazanmaları gibi sonuçlara ek olarak devlette ve özel sektörde yatırımların aksaması, istihdam artışı sağlanamaması kaçınılmazdı. Bakanlık binasına gidip masama oturduğumda ne yapabilirim diye düşündüm. Bakanlıkta müsteşar dahil kimse ile konuşmadan Çalışma Bakanı Atila Sav’ı</span><span class="dipnot"><a class="_idFootnoteLink" href="#footnote-225-201" id="footnote-225-201-backlink">201</a></span> <span class="CharOverride-17">aradım.</span></p>

    <p class="paragraf"><span class="CharOverride-17">İşçiler greve başlamışlardı, gazetelere de haber uçurmuşlar ve çimento fabrikalarında grev olduğunu herkes öğreniyordu. İmar ve İskân Bakanı gazetede çimento grevi haberini okumuş ve bakanlığındaki bazı yöneticilerin telkini ile herhalde bana telefon etti. Grev başlamış, geçmiş olsun vs. demeden adeta hatır bile sormadan “Sayın Bakanım tabii afetlerle ilgili yasalara göre deprem olan bölgelerde bizim bakanlığımızın çimento stoklarına el koyma yetkisi var, ben bu yetkiyi kullanarak Elazığ Çimento Fabrikası’ndaki stoklara el koyacağım...” dedi. Daha da konuşacaktı, fakat ben sözünü tamamlamasını bile beklemeden telefonu kapattım. Sanki çimento grevi tüm devlet yönetiminin, hükümetin sorunu değil de sadece Sanayi Bakanı olarak benim sorunum imiş gibi olan bu davranışa, bu konuşmaya daha fazla muhatap olmadım. Benim önceliğim devletin elindeki çimento fabrikalarındaki greve konsantre olmaktı. Başka sebeplerle kaybedecek bir saniyem bile yoktu. İmar ve İskân Bakanı, hemen Başbakan Yardımcısı Sadi Koçaş’a gitmiş ve “Sanayi Bakanı benim yüzüme telefonu kapattı” diyerek şikâyette bulunmuş. Varto’daki deprem yerine Cumhurbaşkanı’nı götürerek ve depremde çok başarılı oldu diye Cumhurbaşkanı tarafından Senatör olarak atanmayı beklediği için belli ki sadece depremde kendi başarısına odaklanmıştı.</span></p>

    <p class="paragraf"><span class="CharOverride-17">Atila Sav, “Ben Rüçhan’a</span><span class="dipnot"><a class="_idFootnoteLink" href="#footnote-225-202" id="footnote-225-202-backlink">202</a></span> <span class="CharOverride-17">söyleyeyim, seni arasın” dedi. Rüçhan Işık Çalışma Bakanlığı Müsteşarı idi. Müsteşar olmadan önce Ankara Hukuk Fakültesi’nde İş Hukuku dersi veriyordu. Durumu ona anlattığımda “Ağabey, yasal olarak hükümetin tabii afet hallerinde grevi erteleme hakkı vardır, kullanmak ister misiniz?” dedi. Ben de gerekli formaliteleri yerine getirip bir fabrika hariç diğerlerinde grevin ertelenmesini sağladım. Böylece İmar ve İskân Bakanı’nın çimento stoklarına el koyma girişimine de gerekçe kalmadı. Sendika yöneticilerini greve Ak Çimento yöneticisi merhum Cihat Borçbakan’ın teşvik ettiği dedikoduları dolaştı. Devlet fabrikaları grev yaparsa Ak Çimento’nun ya da özel sektör fabrikalarının, çok kârlı çimento satılabileceği vb. dedikodular dolaştı. Gerçekten böyle bir durum var mı idi bilmiyorum. O zaman araştırmak gereğini dahi duymadım. Dedikodular ya da söylentiler devlet yönetiminde itibar edilmemesi gereken bir husustur. Bu dedikodu, belki de beni uzun zaman grev olmayacak diye inandıran Çimento Sanayii yöneticilerinin kendi durumlarını kurtarmak için ürettikleri bir şey de olabilirdi. Sonuçta yazın, inşaat mevsiminin ortasında çimento grevini önlemiştim ve gerek Halil Tunç gerekse Seyf</span><span class="CharOverride-18">i</span> <span class="CharOverride-17">Demirsoy en ufak bir serzenişte bulunmamışlardı. Anlıyordum ki Çimse-İş Başkanı bu işi kendi başına yapmıştı.</span></p>

    <p class="paragraf"><span class="CharOverride-17">Bir çimento fabrikasında grevi kaldırmamıştım, orada grev devam ediyordu. Halil Tunç bana geldi ve “Arkadaşlar o grevi de kaldırmanızı rica ediyorlar” dedi. Bir çimento fabrikası çalışmayınca o fabrikadan çimento naklederek para kazanan nakliye şirketleri ve kamyon şoförleri işsiz kalmış oluyorlardı. Kamyon şoförleri çimento işçilerini “Fabrikaya girin çalışın biz de nakledecek mal bulalım” diye zorluyorlarmış. İşçi çalışmak istiyormuş, fakat sendikanın grev kararına karşı davranmış durumuna düşmek istemiyormuş. Kamyon şoförleri o kadar kızmaya başlamışlar ki çimento işçilerini buldukları yerde dövüyorlarmış. Bana grevi kaldırmam için ricaya gelenlere “Kim grev ilan etti ise o kaldırsın” diyordum.</span></p>

    <p class="paragraf"><span class="CharOverride-17">Böylece Adalet Partisi Milletvekili olan Çimse-İş Başkanı çok kötü durumda kalıyordu, fakat bana bizzat da gelemiyordu. Halil Tunç bir arkadaş toplantısında</span> <span class="CharOverride-17">“Çilingiroğlu Çimse-İş Başkanı’ndan iyi intikam aldı” dediğini bana iletmişlerdi. Öyle bir niyetim yoktu fakat o olaya taraf olmak istemediğim herkes tarafından hissediliyordu.</span></p>

    <p class="paragraf"><span class="CharOverride-17">Üretici f</span><span class="CharOverride-18">i</span><span class="CharOverride-17">rmaların işlerini genişletmek için ürünlerine zam yaparak kaynak yaratması ne kadar geçerli bir yönetim anlayışıdır? Yatırımın kaynağı müşterilere daha kaliteli malı maliyetinin üzerine az kâr koyarak satarak sağlanacak kârın bir kısmı ve dışardan bulunacak kaynak (kredi) olmalıdır. Yeni yatırım öyle planlanmalı ve hesaplar öyle yapılmalı ki o yatırımın getirisi alınan kredinin faizini, anapara ödemesini karşılasın ve konulan öz sermayeye de kazanç sağlasın. Rekabet ortamında çalışmayan devlet kurumlarında işletmeler üretim maliyetlerini düşürmek yerine kendi maliyetlerini karşılayacak f</span><span class="CharOverride-18">i</span><span class="CharOverride-17">yatı müşterilere zorlarlar. Ülkemizde elektriklenme bu bakımdan örnek olabilir. Elektrik kullanımının bedelini ödemeniz için gelen faturaya bakıldığında elektrik kullanımı ile ilgili bir kısım vergiler de görülür; evinizde radyo ya da televizyon olmayabilir fakat siz kullandığınız elektrik faturası içinde Türkiye Radyo ve Televizyon Kurumu’na da pay ödersiniz. Daha önemlisi elektik işletmesinin gelecekte yatırımlarını da f</span><span class="CharOverride-18">i</span><span class="CharOverride-17">nanse etmeniz sizden beklenir.</span></p>

    <p class="paragraf"><span class="CharOverride-17">Bizim hükümetimiz zamanında Enerji ve Tabii Kaynaklar Bakanı İhsan Topaloğlu’nu Türkiye Elektrik Kurumu yöneticileri ikna etmişlerdi ve birçok yatırım yapılması için elektriğe yüklü bir zam teklif</span><span class="CharOverride-18">i</span> <span class="CharOverride-17">ile hükümete geldi. Nerede ise yüz sayfa kadar bir rapor elinde geldi ve ısrarla o zammı yapmak üzere hükümeti ikna etmek istiyordu. “İşte rapor, çok iyi hazırlanmış ve bu zam yapılmazsa yakında ülke karanlıkta kalır” diyordu. Temel felsefe olarak bu yaklaşım doğru mudur sorusunu sormak gerekir. Bir kişi Ankara’da elektrik kullanıyor diye örneğin Artvin’de yapılacak bir elektrik tesisatı yatırımı bedelini ödemeli mi? Bütün elektrik işlerinin tek çatı altında toplanmış olması ve Türkiye Elektrik Kurumu’nun (TEK) kurulmuş olması bu yaklaşımı adeta haklı kılıyor anlayışı vardı. Bu, temelde sorgulanmalı idi. Daha önemlisi elektriğe yapılacak zam tüm mallara haklı olarak zam yapılmasını gerektirir. Zira bazı malların üretiminde elektrik girdi olarak maliyette büyük yer tutar. Çimento üretiminde, azotlu gübre üretiminde ve kimyasal maddeler üretiminde, elektrikli ocaklarla metal üretiminde elektriğe ödenen para çok önemli bir maliyet unsurudur. Elektrik f</span><span class="CharOverride-18">i</span><span class="CharOverride-17">yatına yapılacak zam vatandaşları sadece evlerinde tükettikleri elektriğe verecekleri fazla para dolayısı ile değil başka malları daha pahalı almalarına yol açacağı için de ilgilendirir. Topaloğlu gayet etkili konuşarak hemen o toplantıda zam kararı alınmasını istiyordu. Ben elektrik zammının sanayi üretime yapacağı etki ve genel f</span><span class="CharOverride-18">i</span><span class="CharOverride-17">yat seviyesine olumsuz etkileri dolayısı ile itiraz ettim. Özer Derbil, Attila Karaosmanoğlu ve diğer arkadaşlarımız İhsan Bey’e olan saygıları dolayısı ile susuyorlardı. Adeta ben tek başıma elektrik zammına dolayısı ile İhsan Bey’in teklif</span><span class="CharOverride-18">i</span><span class="CharOverride-17">ne karşı koyuyor durumda kalmıştım. İhsan Bey 1959’dan beri tanıdığım, saygı duyduğum bir büyüyüm idi. O TPAO Genel Müdürü iken o kurumda danışman olarak bana görev önermiş ve vermişti. Ayrıca ailecek de dostluğumuz çok yakın idi.</span></p>

    <p class="paragraf"><span class="CharOverride-17">İhsan Bey raporu eline alarak “Bu zam zaruri, işte bu raporda ayrıntıları ile incelenmiş” dediğinde, “Bu toplantıda karar verilmesin, müsaade ederseniz ben o raporu incelemek isterim” dedim. İki bakan arasındaki uzun ve de pek sevimli olmayan münakaşadan rahatsız olan başbakan bu önerimi hemen kabul etti ve İhsan Bey o raporu bana verdi. Üç gece o raporu inceledim, o kadar ki kaleme alanın kim olduğunu bile tahmin edebiliyordum. Daha önce elektrik mühendisi olarak görev yaptığım EİE İdaresi’nde birlikte görev yaptığım Korkut Öngün adında bizden daha kıdemli bir elektrik mühendisi meslektaşım vardı. İhsan Bey’in kabine toplantısına getirdiği rapor, onun yazdığı raporlara, onun analiz tarzına çok benziyordu. Pek çok boşluğu ve değerlendirme hatası vardı. Önümüzdeki dönemde şu kadar yatırım gerek onu f</span><span class="CharOverride-18">i</span><span class="CharOverride-17">nanse etmek için bu kadar zam yapılmalı diye özetlenebilecek bir düşünce sayfalarca yazılarak savunulmaya çalışılmıştı. Ayrıca o yatırım rakamları da çok abartmalı idi. Neden o yatırımlar yapılmalı idi? Gerekçeleri de sağlam değildi. Tipik kısa sürede kaleme alınmış laf kalabalığı olan bir doküman idi. Ertesi haftaki Bakanlar Kurulu toplantısında ilk gündem maddesi elektrik f</span><span class="CharOverride-18">i</span><span class="CharOverride-17">yatlarına zam konusu idi. Ben doğrudan rapordaki tutarsızlıkları ve sayfa sayfa değerlendirme hatalarını dile getirdiğimde anladım ki İhsan Bey o raporu yeteri kadar incelemeden veya hızlıca şöyle bir bakarak Bakanlar Kurulu’na getirmiş. İhsan Bey, Başbakan’a “Eğer müsaade ederseniz raporu hazırlayan teknisyenler izahat versin, onlar içerde bekliyorlar” dedi. Gerçekten tahminim doğru çıktı Korkut Öngün ve bir başka kişi geldiler. TEK Genel Müdürü yoktu. Demek ki orta yönetim kademesinde hazırlanan raporu genel müdür de derinlemesine incelemeden bakana ulaştırmıştı, o da fazla inceleme imkânı bulamadan, sadece kendi görev alanını düşünerek Bakanlar Kurulu’na getirmişti. Ben raporun çeşitli paragrafları üzerinde eleştirilerimi dile getirince raporu hazırlayan arkadaş da kabul ettikçe teklif edilen zammın çok yüksek olduğu ortaya çıktı.</span></p>

    <p class="paragraf"><span class="CharOverride-17">Bizim gruba basın “oğullar” bizim dışımızdaki bakanlara “babalar” diyerek hükümet içinde iki farklı grup olduğunu vurgularlardı. İhsan Topaloğlu, Attila Karaosmanoğlu, Ayhan Çilingiroğlu, Selahattin Babüroğlu aynı gruptan olduğumuzdan ve kendi içimizde bir münakaşadan rahatsız olan Attila bu konuyu bir ekonomistin incelemesinde yarar olur dedi. Attila Sönmez’in incelemesi konusunda mutabık kalındı ve Başbakan olur dedi. Bu arada belirtmek gerekir ki Devlet Planlama Teşkilatı müsteşarlığı için biz, Attila Karaosmanoğlu, Özer Derbil ve ben Attila Sönmez’i</span><span class="dipnot"><a class="_idFootnoteLink" href="#footnote-225-203" id="footnote-225-203-backlink">203</a></span> <span class="CharOverride-17">teklif etmiştik. MİT solcu diye karşı çıkmıştı ve Memduh Aytür o makama getirilmişti. Attila Karaosmanoğlu bu teklif</span><span class="CharOverride-18">i</span> <span class="CharOverride-17">ile bir bakıma MİT’e de bir gol atıyordu. O toplantı sonunda Nihat Bey yalnız kaldığımızda bana “Ne yapıyorsun, adama kalp krizi geçirteceksin!” diyerek benim davranışımı hem tasvip edip hem de tasvip etmediğini kibar bir şekilde politika dili ile belirtmişti.</span></p>

    <p class="paragraf"><span class="CharOverride-17">Elektriğe zam yapılacaktı, fakat ne kadar olacağı konusunda belirsizlik vardı. Attila Sönmez’in çalışmasından sonra Bakanlar Kurulu karar verecekti. Bu durumda ben Şeker Fabrikaları genel müdüründen maliyet hesaplarından çok iyi anlayan üç kişinin bakanlık emrinde çalışmak üzere 10-15 gün için gönderilmesini istedim. Bakanlığın iki boş odasına o kişileri yerleştirip elektrik zammının artışına bağlı olarak, çimento, gübre, kâğıt ve diğer mallarda ne kadar artış olacağını hesap etmelerini istedim. Elektrik f</span><span class="CharOverride-18">i</span><span class="CharOverride-17">yatına yüzde beş zam olursa ya da yüzde on zam olursa gibi çeşitli zam oranlarının nihai mal üretimlerine nasıl aksedeceğini hesaplatıyordum. Bir kaygımız da zam olacağını haber alıp spekülasyon yapılmaması idi. O bakımdan bütün bu çalışmayı bakanlığın günlük işlerinin ve bürokrasisinin dışında yapılmasında yarar görüyordum. Attila Sönmez 15-20 gün kadar konu üzerinde çalıştıktan sonra çok daha az bir zam yapılmasını öneren raporunu verdi. O zam miktarı dahi bence yüksekti, fakat daha fazla direnmek yerine o zammın benim gözetimimde olan iktisadi devlet teşekküllerinin ürettikleri mallara olan etkilerini elimdeki hesaplardan bularak elektriğe yapılacak bu zamla birlikte, kâğıt, azotlu gübre, çimento ve diğer mal f</span><span class="CharOverride-18">i</span><span class="CharOverride-17">yatlarına hangi oranda zam yapılacağını belirtir kararı aldırdım ve o zamların da yapılarak gözetimi bende olan kurumların mali durumlarının bozulmamasını sağladım. Tuhaftır ki Maliye Bakanı bu konuda hiç konuşmadı bile. Ertesi gün elektrik dahil birçok mala zam yapılınca ve gazetelerde bu manşetlere çıkınca diğer bakan arkadaşlar durumu kavradıkları ve “Çilingiroğlu elektrik zammına karşı çıkmakta haklı imiş” dediler.</span></p>

    <p class="paragraf"><span class="CharOverride-17">Bu teknisyenlerin zaten politik olarak güçlü olmayan hükümetimize oynadığı bir oyun idi. Topaloğlu birkaç ay sonra bakanlıktan ayrıldı ve yerine Nezih Devres Enerji ve Tabii Kaynaklar Bakanı olarak aramıza katıldı.</span></p>

    <p class="paragraf"><span class="CharOverride-17">Meslek hayatımda Türkiye’de çalıştığım kurumlarda ister devlet kurumu olsun isterse özel sektöre ait bir kuruluş olsun hep para bulmak sorunu olduğunu hatırlıyorum. TCDD’de çalıştığım kısa dönemde yatırım yapılması için yurtdışından kredi gerekiyordu. O kurumun kendi kazandığı para günlük giderlerine yetmiyordu ve sürekli Maliye Bakanlığı’ndan Hazine’den destek alıyordu. Özellikle ayın sonuna doğru TCDD’nin Maliye bürokrasisi ile arası en iyi olan genel müdür yardımcısı Ankara’da Ulus Meydanı’ndaki Maliye Bakanlığı ek binasına gelerek Kamu Teşebbüsleri Finansmanı konusundan sorumlu Hazine Genel Müdür Yardımcısı’nın ne kadar para verebileceğini beklerdi. O parayı alamazsa TCDD birkaç gün sonraki ay başında maaşları ödeyemezdi. EİE İdaresi kendi ihtiyaçlarını kendisine ayrılan bütçeden karşılayabiliyordu. Ancak görevi gereği elektrik alanına yatırım yapacak kurumların yatırımları f</span><span class="CharOverride-18">i</span><span class="CharOverride-17">nanse etmesi olanaklarını yakından takip ederdi. Etibank önemli idi. 1960 yılının başında Amerikan kaynaklarından Developmant Loan Fund adı ile anılan özel bir imkândan 7 milyon dolar temin edilmişti. A.I.D.’de elektrik konularının takibine bakan memur Mr. Hall adında bir zat vardı. Hem kime burs verileceği hem de hangi uzmanların getirileceği onun onayı ile gerçekleşirdi. Keza malzeme yardımlarına ve ABD kaynaklarından projelere yatırımlara karar verilmesinde etkili kişi o idi. EİE İdaresi yöneticileri o zatı iyi tutarlardı ve dostane bir işbirliği vardı. Elektrik Mühendisleri Odası’nın tertiplediği yemekli akşam toplantılarına o zat ve eşi muhakkak davet edilirlerdi. Eşi opera sanatçısı idi; ne yapar eder muhakkak eşine bir arya okuma imkânı sağlanırdı. O akşamlar “Mr. Hall’den kıl çekmek önemli” gibi sözler sarf edildiğini hatırlıyorum. 1960 yılbaşından iki üç ay kadar sonra Development Loan Fund adı ile yaratılan kaynaktan hibe ya da çok düşük faizli krediden Türkiye’ye verilecek yardımdan 7 milyon dolarlık bir bölümünün elektrik sektörüne ayrılması için çalışıyorduk. O para ile elektrik üretim tesisleri civarındaki beldelere elektrik verilebilecek enerji nakil hatlarının ve transformatör istasyonlarının kurulması sağlanabilecekti. Sanayi Bakanı Sebati Ataman ve Genel Müdürümüz konuya çok önem veriyorlardı, Bakan anlaşmanın imzalandığı haberini onu ziyarete gelen bir gazete muhabirine iletmişti fakat konunun ayrıntılarını iletmekle ben görevlendirilmiştim.</span> <span class="CharOverride-19">Zafer</span> <span class="CharOverride-17">gazetesinden bir muhabir geldi ve konuyu ayrıntıları ile anlattım. 7 milyon dolar yardım alındı haberi bile hükümetin manşete çıkmasını istediği önemde bir haberdi. Hatta haberin ana hatlarını not halinde de o gazeteciye vermiştim. Ertesi gün “Türkiye Dekalopman fondan 7 milyon dolar aldı” haberi</span> <span class="CharOverride-19">Zafer</span> <span class="CharOverride-17">gazetesinin birinci sayfasından büyük puntolarla verilmişti ve birçok yanlışlık vardı. Yardım alınan kurumun ismi dahi doğru yazılmamıştı. Önemli olan “Ekonomimiz sağlam, Türkiye’ye para veriliyor” etkisini yaratmaktı.</span> <span class="CharOverride-19">Zafer</span> <span class="CharOverride-17">gazetesinde söyleneni de doğru yazmayan o zaman koyu iktidar yanlısı olan muhabirin 27 Mayıs askeri müdahalesinden sonra askerlere de çok yakın olduğunu çeşitli vesilelerle gördüm. Çok çabuk saf değiştirmişti.</span></p>

    <p class="paragraf"><span class="CharOverride-17">Devlet Planlama Teşkilatı’nda çalıştığım 1960-1961 yıllarında gerek yurtiçi ve gerekse yurtdışı kaynaklar çok yapılması zaruri yatırımlara göre çok kısıtlı idi. Yarım kalmış yatırımları bitirecek kaynakları bulmak ve keza yeni yatırımlar için kaynak yaratmak önemli bir sorundu. Ben 1960 sonbaharından başlayarak DPT Sektör Planları ve Proje Değerlendirme Şubesi Müdürü olarak kendimi ne gibi kaynaklarımız olduğunu takip etmek zorunda hissettim. 1961’de bir kısım hükümet üyelerini Devlet Planlama Teşkilatı’nda yapılan işler hakkında bilgilendirme toplantısı yapılmıştı. Milli Birlik Komitesi’nden Kâmil Karavelioğlu ve bazı üyeler de o toplantıya katılmıştı. Attila Karaosmanoğlu bazı tedbirler alınmasa önümüzdeki yılda olabilecek sıkıntılara özellikle dikkati çeken, çok tutarlı bir konuşma yaptı ve hatta “Biz bu noktada gerekli uyarıyı yapmakla kendimizi görevli sayıyoruz” diye konuşmasını bağladı. Bakanlar, planlama çalışmalarından memnuniyet duyulduklarını belirten konuşmalar yaptılar, Kâmil Karavelioğlu “Planlama Teşkilatı’nın çalışmaları sayesinde ilk defa Türkiye’nin bir envanteri çıkartılmış oldu” dedi. Bu sözün ne anlama geldiğini daha sonra uzmanlar kendi aramızda epey tartışmıştık. Hükümeti bilgilendirmek için yapılan o toplantıda Dışişleri Bakanı Selim Sarper de vardı. Toplantı’nın sonuna doğru söz aldı ve “Ben bir ay kadar önce Almanya’da Başbakan Konrad Adenauer ile görüştüm. Konuşmamızın sonunda şöyle dedi: ‘25 milyon marklık bir proje getirinde size parasal destek olalım. Böylece Almanya’nın desteğini almak uluslar arasında bizi kuvvetlendirecektir.’ 25 milyonluk bir proje var mı? Bu bilgiyi size iletmiş olayım” dedi. Çok şaşırdık. Bir dış kaynak hem de önemli bir dış kaynak teklif edilmiş, Dışişleri Bakanı günlerce bu bilgiyi kendisine saklamış. Oysa daha Almanya’dan Başbakan Adenauer’in bürosundan çıktıktan hemen sonra bu haberi telefonla Ankara’ya bildirmesi gerekirdi. Çünkü parasızlıktan pek çok proje tamamlanmamış ve ülke yeni bir işe başlayamaz halde idi. Planlama üst yönetimi olarak toplandık ve daire başkanları bana “Bir proje bulalım, daha doğrusu Ayhan bulsun” dediler. Birçok proje durdurulmuş, bazıları az bir kaynak bulunsa hemen bitirilip üretime girebilecek seviyede, bazıların da yatırımın iç para ile yapılacak kısımları hemen hemen bitme noktasına gelmiş sadece dış para ile alınacak eksiklikleri var. Bir iki gün düşündükten sonra ben f</span><span class="CharOverride-18">i</span><span class="CharOverride-17">krimi şöyle özetledim:</span></p>

    <p class="paragraf"><span class="CharOverride-17">“Bu kadar çok yatırıma başlanılmış fakat şu anda hepsi durmuş. Bunlardan az bir harcama ile üretime geçecekleri seçerek bir proje demeti yapabiliriz ve bunu sunabiliriz. Almanların sağlayacağı paraya kısa sürede çok yüksek getiri sağlanması dolayısı ile teklif</span><span class="CharOverride-18">i</span><span class="CharOverride-17">mizin yapılabilirliği çok yüksek olacak. Ekonominin bu durumunda hangi yeni projeyi hazırlasak ve sunsak kârlılığı veya verimliliği çok düşük olacaktır belki de destek olacak kurumun kriterlerine uygun dahi olmayacaktır.”</span></p>

    <p class="paragraf"><span class="CharOverride-17">Diğer arkadaşların projeler konusunda bilgileri ve deneyimleri sınırlı idi. “Bildiğin gibi yap” dediler. DPT çekirdek kadrosunda çok samimi takım çalışması vardı. Kimse yanındaki ile rekabet veya ben daha fazla bilirim iddiası içinde değildi. Bi</span><span class="CharOverride-17">r kişiye görev verilince sadece ona o istediği zaman yardım edilir ve başka bir ifade ile dışardan gazel okunmazdı. Ben de uzman yardımcısı olarak benimle çalışan Cemil Çınar’a ne yapılması gerektiğini anlattım ve Karaman Dokuma Fabrikası, Nevşehir Dokuma Fabrikası gibi %80’i bitirilmiş projelerden başlayarak %60-%50 kadar yapılmış olanlara doğru sıralama yaptık ve toplamı 25 milyondan daha fazla tutan bir demet ya da proje listesi oluşturup o dokümanı sunarak kredi talep edebileceğimizi düşündük. Bu yatırımlar hakkında tek tek çok kısa bilgi vererek kaç para tahsis edildiğinde ne kadar kişi istihdam edileceğini ve ne kadar katma değer yaratacağını gösteren listeler oluşturduk. Yapılacak yatırıma göre çok yüksek katma değer yaratılıyordu. O kadar çok proje başlanılmış ve para bekliyordu ki yaptığımız liste otuz- kırk sayfaya ancak sığdırılabildi. Konu Dışişleri Bakanlığı’nda da ele alındığı için bir heyetin Almanya’ya gidip görüşme yapması uygun görüldü ve Dışişleri Bakanlığı Ekonomi Dairesi Müdürü Turgut Aytuğ, Maliye Bakanlığı’ndan Hazine Genel Müdür Yardımcısı İsmail Ertan ve DPT’den Attila Karaosmanoğlu Bonn’a gittiler. İki hafta kadar Alman yetkililerle görüşmeler yapılmış. Söz konusu paranın Kredit Anstalt für Wiederaufbau (Kalkınma Projesi Kredisi veren devlet kurumu) tarafından verileceğini, koşullarının çok uygun olduğunu fakat muhakkak bir proje gerektirdiğini bizzat yetkililerden tekrar duymuşlar. O seyahatin uzun zaman bahsedilen bir hatırası da şöyledir. O heyeti havaalanında karşılayarak otellerine götürmekle TC Bonn Büyükelçiliği, bir başkâtibi görevlendirilmiş, fakat o kişi havaalanında bir türlü heyeti bulamamış. Alman görevlilere “Ankara’dan yüksek seviyeli üç Türk’ü almak için buraya geldim, öyle üç kişilik bir heyet gördünüz mü?” diye sormuş. Alman yetkili ise, “Bir heyeti fark etmedik, ancak Ankara’dan iki bey ve bir erkek çocuk geldi” demiş. Attila o sırada lise öğrencisi gibi genç göründüğü için onu yüksek devlet memuru gibi algılamamış.</span></p>

    <p class="paragraf"><span class="CharOverride-17">Attila ve diğer heyet üyeleri iki hafta Bonn’da kaldıktan sonra geri geldiler ve Attila bana “Yanlışlık yapmışız, senin gitmen gerekirdi, proje istedikleri için benim yerime senin gitmen yararlı olacaktı” dedi. O yıllarda devlet görevi ile yurtdışına gitmek adeta bir lütuf, ayrıcalık gibi algılanırdı. Bugünkü gibi herkesin yurtdışına çıkma imkânı yoktu; başka ülkeleri görmek ve hele devlet kesesinden bu imkâna kavuşmak pek arzu edilirdi. Bazı memurların bir dış seyahate gönderilmedikleri için karar verenleri çeşitli yerlere şikâyet ettiklerini biliyorum.</span></p>

    <p class="paragraf"><span class="CharOverride-17">Yüksek Elektrik Mühendisi Naci Tuncer TMO’da çalışırken bir dış seyahate kendisinin değil de o kurumdaki mimarların gönderildiğini adeta mücadele konusu haline getirmişti ve Elektrik Mühendisleri Odası’na haklarının korunması için müracaat etmişti. Oda yönetimi aylarca o mücadelenin tarafı haline getirilmeye çalışılmıştı. Oysa Devlet Planlama Teşkilatı’nda bu tip memur anlayışı hâkim değildi. Attila bana “Bilgileri ver ben bir sonraki gidişimde projeler konusunda bilgili olayım” demek gibi bir yaklaşım yerine, “Hata oldu ben gittim, sen gitmeliydin” demişti. Kuruluş yılında DPT’deki genel iş yapma ve hizmet anlayışı bu idi.</span></p>

    <p class="paragraf"><span class="CharOverride-17">Proje listesini oluşturmuştuk fakat bunun İngilizceye tercüme edilip bir yabancı kuruma sunulacak biçimde tutarlı doküman haline getirilmesi gerekiyordu. Alman hükümetine ve Alman kurumlarına verilecek dokümanın hiç olmazsa nezaketen Almanca yazılması gerekirdi. Ancak Almanca bir dokümanı daktilo edecek sekreterlere sahip değildik. Ayrıca DPT’deki sekreterler bir yazı odasında birlikte çalışmalarına rağmen işleri yetiştiremezlerdi. Tüm sekreter hanımlar on parmak yazmalarına rağmen günlük işlerle çok dolu idiler. Bırakın İngilizceyi o kadar kapsamlı bir dokümanı Türkçe daktilo edecek personele dahi sahip değildik. Hükümet Almanya’ya ikinci bir heyetin gitmesine karar verince gene Dışişleri’nden Turgut Aytuğ’un başkanlığında bir heyet oluşturuldu. O heyette Dışişleri’nden meslek memuru Haluk Sayınsoy, Maliye’den Hazine Genel Müdür Yardımcısı İsmail Ertan, Devlet Planlama Teşkilatı’ndan ben, Merkez Bankası’ndan Genel Müdür Yardımcısı Fikri Diker ve bir daire başkanı yer alıyordu.</span></p>

    <p class="paragraf"><span class="CharOverride-17">İsmail Ertan Maliye Bakanlığı’nda iktisadi devlet teşekküllerinin f</span><span class="CharOverride-18">i</span><span class="CharOverride-17">nansmanı ile ilgili Genel Müdür Yardımcısı idi. Kaya Erdem</span><span class="dipnot"><a class="_idFootnoteLink" href="#footnote-225-204" id="footnote-225-204-backlink">204</a></span> <span class="CharOverride-17">kadrosu Şeker Şirketi’nde kalmakla beraber İsmail Ertan’a Şube Müdürü gibi yardım ediyordu. Maliye’de daktilo imkânı DPT’den daha fazla değildi. Ancak İsmail, “Bu iktisadi devlet teşekküllerinin konusu, daktilo edecek kişileri o kurumlardan isteyeceğim” dedi. O kurumların İsmail’in ricasını kırmaları söz konusu değildi ve MKE, TCDD, Sümerbank ve diğer kurumlardan İngilizce olarak daktiloda çok hızlı yazabilen 5-6 sekreter hanım Maliye’nin Ulus Meydanı’nın yakınındaki binasına sabah erken saatte gelerek verilecek göreve hazır olduklarını bildirdiler. Devlet dairelerinde o kadar kişiyi oturtacak oda bulunmadığı için Maliye’nin bakanın odasına yakın toplantı salonuna yerleşmek zorunluluğu oldu. Toplantı masasına sekreterler yerleştirildi ve onların kendi kurumlarında alışık oldukları daktilo makineleri de getirildi. Kopya kâğıtları ve her türlü malzeme hazır tutularak çalışmaya başlanıldı. Bir hafta kadar ben daktiloların yazım sırasında karşılaştıkları sorulara cevap vermek üzere çalışma saatlerimin büyük bölümünü o toplantı odasında geçirmek zorunda kaldım. Planlamaya sade akşamüstü gidebiliyordum. 45-50 sayfalık dokümandan 5 kopya hazırlandı. Kopya kağıdı ile 6 bazen 7 kopya dahi çıkartmak mümkündü fakat son kopyaların okunma şansı az olurdu.</span></p>

    <p class="paragraf"><span class="CharOverride-17">EİE İdaresi’nin matbaa adı verilen fakat gerçekte teksir makinelerinin bulunduğu bir bölümü vardı. Oradaki ustalar benim nazımı çekerlerdi. Birisini çağırdım ve yazılan sayfaları ciltli bir doküman haline getirmesini rica ettim. Hafta sonunda çalışıp kahve renkli kalın ciltli A4 ebadında bir kitap oluşturdu. Kapağına “Devam Eden Yatırımlar” anlamına gelecek İngilizce yazıyı sarı yaldızla ve çok etkileyici biçimde yazmıştı. Hafta sonu çalıştığı için ona fazla mesai anlamına</span> <span class="CharOverride-17">gelecek meblağı kendi cebimden verdim. Israrla almak istemedi, fakat emek karşılıksız kalmamalı anlayışı ile zorla o parayı almasını sağladım. Doküman helal doküman olmuştu.</span></p>

    <p class="paragraf"><span class="CharOverride-17">Ben İspanya’da Madrid yakınında Alcala do Honores’te yapılan OEEC toplantısına gidecek delegasyonun da üyesi olduğum için Almanya’ya heyetten ayrı gitmem gerekti. Heyet Bonn’a yerleştikten iki gün sonra onlara katılabildim.</span></p>

    <p class="paragraf"><span class="CharOverride-17">Alcala Do Honores toplantısı gerçekte OEEC’nin kendisinin yaşama imkânını sağlama toplantısı idi. Türk heyetinde Maliye’den Cavit Kınay,</span><span class="dipnot"><a class="_idFootnoteLink" href="#footnote-225-205" id="footnote-225-205-backlink">205</a></span> <span class="CharOverride-17">Sümerbank Genel Müdürü Selahattin Akyol,</span><span class="dipnot"><a class="_idFootnoteLink" href="#footnote-225-206" id="footnote-225-206-backlink">206</a></span> <span class="CharOverride-17">Makine Kimya Endüstrisi Genel Müdürü Fuat Yücesoy, Türk-İş Denetleme Kurulu Üyesi Melih Dölen ve Odalar Birliği Sanayi Bölümü Müdürü Burhan Martı bulunuyordu. Roma’da aktarma yaparak Madrid’e gittik ve ilk iş olarak Büyükelçi Kadri Rezan Bey’i ziyaret ettik. Nüzhet Kandemir’in</span><span class="dipnot"><a class="_idFootnoteLink" href="#footnote-225-207" id="footnote-225-207-backlink">207</a></span> <span class="CharOverride-17">ilk yurtdışı görevine yeni tayin edilmişti ve elçilik ikinci kâtibi olarak bizimle ilgilenmek üzere görevlendirilmişti. Bizim heyetimizden başka TSKB Genel Müdürü olup da 27 Mayıs’tan sonra Türkiye İş Bankası Genel Müdürü yapılan askerlerin getirdiği Bülent Yazıcı tebliğ vermek üzere orada bulunuyordu.</span></p>

    <p class="paragraf"><span class="CharOverride-17">TSKB Dünya Bankası’nın gelişmekte olan ülkelerde kurduğu ilk kalkınma f</span><span class="CharOverride-18">i</span><span class="CharOverride-17">nansman kurumu idi. Hatta Pakistan’da PICIC kurulurken TSKB’den bir kişi danışman olarak oraya gönderilmişti. Bülent Yazıcı’nın TSKB’deki deneyimini toplantıya katılanlara anlatması istenmişti. İsrail Merkez Bankası’ndan bir kişi, İrlanda’da Shanon Havaalanı civarında kurulan işletmeleri anlatacak bir başka kişi de konuşmacı idi. Türk heyeti olarak bir işbölümü yapılmıştı ben kalkınma ile ilgili konuşacaktım. Pakistan’daki konuşmamdan sonra ikinci, DPT adına ilk uluslararası toplantı deneyimimdi, pek başarılı olduğumu söyleyemem. Gene de bir cesaret işi idi. O toplantıyı Hollanda’da Yabancı Sermaye Dairesi Başkanlığı yapmış Mr. Vinsemius yönetiyordu. Yatırım yapmak isteyen her yabancı kuruluşa fazla ince eleyip sık dokumadan izin verdiğini ve çok yabancı sermaye çektiklerini anlatmıştı. Bir başka kişi Porto Riko’daki kalkınmadan söz ediyordu. ABD’ye rom satmak için özel tesisler kurmuşlardı. Bugün bakıldığında kalkınma konusunda dünyadaki bilgi ve deneyim birikiminin ne kadar az olduğunu görüyoruz. İrlanda’dan bir zat Shanon Havaalanı civarında kurulan sanayi bölgesini örnek bir proje olarak anlatıyordu. O yıllarda Atlantik Okyanusu’nu geçerek ABD gidecek uçakların yol üzerinde benzin ikmali için durmaları gerekiyordu. İrlanda bundan yararlanarak istihdam art</span><span class="CharOverride-17">ırıcı faaliyetlerde bulunduğunu duyurmak istiyordu. Geceleri Nüzhet Kandemir beni gezdiriyordu, kibar, mesafeli bir ilişki içinde olduk. Toplantı sonunda sanki o toplantıdakiler teklif etmişlercesine bir karar çıktı. Karar OEEC’nin gelişmekte olan ülkelere İspanya, Portekiz, Türkiye ve Yunanistan’a teknik yardım yapacak bir boyut da kazanması ve isminin OECD olması görüşü OEEC Konseyi’ne teklif olarak sunuldu. Münir Benjenk o sırada Paris’te OEEC’de çalışıyordu ve o toplantıda tanıştık ve sonra dostluğumuz devam etti. Uluslararası kurumlar dünyada ya da belli bölgedeki bir gereksinmenin etkisi ile kurulur. Zaman içersinde koşullar değişir ve o gereksinme önemsiz hale gelir fakat kurulmuş olan o kurum hayatiyetini sürdürür. Orada çalışanlar o kurumun devam etmesi halinde geçimlerini sağlarlar. Başlangıçta o kurumun kurulmasına önayak olan devletler veya sonradan katılanlar işlevini kaybeden o kurumu kapatmaya yanaşmazlar ve o kurumda çalışanlar kendilerine iş yaratarak o kurumun devletler tarafından f</span><span class="CharOverride-18">i</span><span class="CharOverride-17">nanse edilmesinin devamı sağlarlar.</span></p>

    <p class="paragraf"><span class="CharOverride-17">Alcala do Honores toplantısında esas kazancım dağıtılan basılı dokümanları elde etmem oldu. Proje tahlili için ayrıntılı bir metodolojiyi konu alan bir doküman sonra çok işimize yaradı. Benzer şekilde başka ülkelerin neler yaparak ve ne yolla kalkınmaya çalıştıkları hakkında verdikleri bilgilerden daha sonra yaralanmak olanağım oldu. Ülkelerin sundukları bildiriler kalkınma konusunda neler yapılmakta olduğunu öğrenmemize yardımcı oldu.</span></p>

    <p class="paragraf"><span class="CharOverride-17">İspanya’dan Almanya’nın Bad Godesberg kentine gelmek için önce uçakla Frankfurt’a gidip oradan tren ile yoluma devam ettim. Heyet üyelerin hangi otelde kaldıklarını bilmediğim için tren İstasyonuna en yakın otelde kaldım ve ertesi gün TC Büyükelçiliği’ne giderek heyetin diğer üyelerine katıldım. Turgut Bey benim kaldığım otelden daha konforlu ve pahalı bir otelde kalıyordu, ertesi gün o otele taşındım. Fikri Bey, Haluk Sayınsoy ve Merkez Bankası’ndan gelen zat başka bir otelde kalmayı, İsmail ise bir pansiyonda kalmayı tercih etmişti.</span></p>

    <p class="paragraf"><span class="CharOverride-17">Turgut Aytuğ İngilizce bilmekle beraber kendisini Fransızcada daha rahat hissediyordu. Alman heyetinin başında o ülkenin Dışişleri Bakanlığı’ndan Herr Haas isminde bir zat vardı, o da Fransızca müzakere yapmayı onaylamıştı. Fikri Bey Galatasaray’da Fatin Rüştü Zorlu ile aynı dönemlerdendi ve müzakerelerin Fransızca olmasından memnundu. Ben de konuşmaları rahatlıkla takip ediyordum, fakat konuşmam gerektiğinde Almanca konuşmayı daha uygun buluyordum. İçimizde bir İsmail’in yabancı dili Almanca idi. Ancak ona ben arada bir tercüme ederek müzakerelerin gidişini takip etmesini sağlıyordum. Zeyyat Baykara</span><span class="dipnot"><a class="_idFootnoteLink" href="#footnote-225-208" id="footnote-225-208-backlink">208</a></span> <span class="CharOverride-17">Bonn Büyükelçiliği’nde mali danışman olarak bulunuyordu. O da heyetimizle müzakerelere katılıyordu.</span></p>

    <p class="paragraf"><span class="CharOverride-17">Kredit Anstalt für Wiederaufbau İkinci Dünya Savaşı sonrası yıkılan Almanya’nın inşası için kredi vermek üzere kurulmuş bir kurumdu. Almanya’da birçok proje f</span><span class="CharOverride-18">i</span><span class="CharOverride-17">nanse etmişti, fakat uluslararası proje f</span><span class="CharOverride-18">i</span><span class="CharOverride-17">nansmanını ilk defa Türkiye’ye yapacaktı. O kurumu müzakere masasında Herr Schön temsil ediyordu. Olumlu yaklaşan, zorluk çıkarmak istemeyen bir kişi idi. Ancak onların aklında olan boş bir arsada sıfırdan kurulacak bir yatırım için kredi vermekti. Öyle bir yatırım teklif</span><span class="CharOverride-18">i</span><span class="CharOverride-17">ni, verimliliğini, kârlılığını vs. Dünya Bankası’nda alışılan usullerde incelemek yolu ile hem deneyim kazanmak hem de uluslararası f</span><span class="CharOverride-18">i</span><span class="CharOverride-17">nansman sağlamak konusunda ilk adımı atmak istiyorlardı. Alman Ekonomi Bakanlığı’ndan da ve başka Alman kurumlarından da kişiler Alman Heyetine dahildi. Ancak onlar f</span><span class="CharOverride-18">i</span><span class="CharOverride-17">güran olarak orada idiler.</span></p>

    <p class="paragraf"><span class="CharOverride-17">Turgut Aytuğ, Türkiye’deki işsizlikten ve siyasi hayattaki değişiklik dolayısı ile ayrıca ağırlaşan ekonomik sıkıntılardan bahsederek söz konusu 25 milyon Alman markına kadar ihtiyacımız olduğunu anlatmaya çalışıyordu. Almanlara götürdüğümüz dokümanı müzakerelerin başlamasından iki gün sonraki toplantıda verdik ve ben o dokümanın neler ihtiva ettiğini ve verilecek kredinin çok kolaylıkla geri ödenebileceğini, örnek yarım kalmış yatırımları ele alarak anlattım. Almanların beklediği doküman bu değildi, onlar Alcala do Honores’te masaya konulan “proje hazırlama ve değerlendirme rehberi”ne göre hazırlanmış, sıfırdan başlayan bir yatırım bekliyorlardı. Ancak “biz tetkik edelim” diyerek dokümanı aldılar ve Kredit Anstalt für Wiederaufbau uzmanlarına ileteceklerini söylediler. Daha önceki yıllarda Almanya’daki yaşamımdan edindiğim deneyime göre Almanlara akıllarındakinden başka bir şeyi kabul ettirmek adeta imkânsızdır. Dersini ezberlemiş öğrenci gibi, söylenenleri duymak ve analiz etmek yerine karşısındakileri kendi bildiklerine getirmek için münakaşa ettiklerine çok tanık olmuşumdur. Özellikle fazla emin olmadıkları teorik konularda bunu çok yaşamıştım. Bu müzakerede da aynı durumla karşılaşmamız sürpriz değildi. KfW uzmanları ABD yayınlarını özellikle Dünya Bankası yayınlarını takip ediyorlardı ve o formatta talepte bulunuyorlardı. Oysa biz yüzden fazla projeyi, bitirilmemiş yatırımları bitirerek hemen nema alma programı halinde sunuyorduk. Müzakereler uzuyordu. Zaman zaman “yeni bir proje getirse idiniz, biz onu uzmanlara verir inceletirdik ve bir daha ki görüşmemizde karara varabilirdik” diyorlardı. Önemli olan verilmesi söz konusu olan paranın hemen kullanılarak çabukça ekonomiye katkı sağlayacak yarım kalmış yatırımların bitirilmesi ve böylece paranın geri dönüşü ve kredinin geri ödenmesinin güven altına alınması olduğunu üşenmeden defalarca anlattık.</span></p>

    <p class="paragraf"><span class="CharOverride-17">Turgut Özakman</span><span class="dipnot"><a class="_idFootnoteLink" href="#footnote-225-209" id="footnote-225-209-backlink">209</a></span> <span class="CharOverride-17">o sırada Bonn Büyükelçiliği’nde Basın Ateşi olarak görevde idi. Daha önce 1956’da da Turgut Bonn’da bulunmuştu. Ankara’dan yakın arkadaşım olduğu için Bonn’a gittiğimizin ertesi gün “bizi gezdir, sen buraları bilirsin, bize mihmandarlık et” dedik. Yurtdışında görevli olanlar Türkiye’den gelenleri gezdirmeyi pek istemezler, zira bizim alışkanlıklarımıza göre onlar ev sahibi imişler gibi davranıp tüm masrafları karşılamak zorunda hissederler. Buna da bütçeleri dayanmaz. Bunu bildiğim için Turgut’a “Bize nereye gideceğimiz konusunda tavsiyede bulun, eğer istersen seni de aramızda görmekten mutlu oluruz, ancak bir şartla, sen elini cebine atmayacaksın, masrafları biz karşılayacağız, devlet bize yeterli harcırah veriyor” dedim. Müzikli bir lokantaya gideceğimizi beklerken Turgut bizi Bonn’da bir gece kulübüne götürdü. Çok sevimli dansözler vardı. Gece geç saatte İsmail ve Turgut Bey ayrıldılar, benimle Turgut’u kulüp sahibi biraz daha oturmaya ikna etti. Meğer Turgut’u daha önceden tanıyormuş. O gece kulübünü kapattık, Turgut da para harcamak zorunda kaldı ve en güzel iki hanımla arabaya binip güneye doğru yola çıktık. Çok uykum vardı fakat Turgut çok eğleniyordu; bereket bir kaza yapmadan döndük.</span></p>

    <p class="paragraf"><span class="CharOverride-17">Fikri Bey gurme idi. Bana “Ayhan Beyciğim, gidip de wurst (sosis) yemeyelim, aklı başında iyi bir lokantaya gidip karnımızı damak zevkimizle doyuralım” diyerek benimle en iyi lokantalara gidip en lezzetli yemekleri seçerdi. Salyangoz ısmarladığında çok fena olmuştum. “Ayhan Beyciğim, bu bitkilerin en körpe f</span><span class="CharOverride-18">i</span><span class="CharOverride-17">lizlerini yer, çok temiz ve lezzetlidir, muhakkak denemelisin” dedi. Kırmak olamazdı. O gün bu gündür buldukça salyangoz yerim ve her yiyişimde Fikri Bey’i anarım.</span></p>

    <p class="paragraf"><span class="CharOverride-17">Turgut Aytuğ Bey, müzakereler uzadıkça çok rahatsız oluyordu ve strese giriyordu. Dışişleri Bakanlığı’nda “Beceremedi, parayı alamadı” diye hakkında konuşulacağından endişe ediyordu. Kaldığımız otelde yemek yenecek lüks sayılacak lokanta vardı, fakat gece vakit geçirecek bir yer yoktu. Lobide de oturup o gün konuşulanları tekrar konuşarak sinirlenmenin bir anlamı yoktu. Turgut Bey zaten uykusu az olduğu için geceleri birahanelere giderek stresini dağıtmak istiyordu. Onun kaldığı otelde heyetten yalnız ben kaldığım için “Hadi gidelim, bir bira içelim” derdi ve saygıdan dolayı ben de ona refakat ederdim. Hemen hemen her gece böyle bir durumla karşılaşarak kitap okuyacak vakit dahi bulamayınca Turgut Bey’i kırmadan gece gezintilerine çıkmamak yolunu şöyle bulmuştum: Turgut Bey’den önce otele gidip odama çıkıyorum ve oda kapısını kilitlemeden aşağıya, lobiye inip anahtarımın anahtarlığa asılmasını sağlıyordum. Turgut Bey anahtarımı orada asılı görünce beni otel dışında zannediyordu. Ertesi sabah birkaç kere anahtarlığa baktığını ve otel dışında olduğumu gördüğünü söyleyerek “Neler yaptın? Anlat bakalım!” diye sıygaya çekiyordu. Böylece istediğim zaman Turgut Bey’e refakat ediyorum, istemediğim zaman odamda kitap okuyordum. Benim geceleri ne halt karıştırdığım konusunda da f</span><span class="CharOverride-18">i</span><span class="CharOverride-17">kir yürütmek heyetimizin ayrı bir eğlencesi haline gelmişti.</span></p>

    <p class="paragraf"><span class="CharOverride-17">Galiba üçüncü haftanın sonunda Alman Heyeti’ni ikna etmek mümkün oldu ve bizim proje listemizi olduğu gibi</span> <span class="CharOverride-17">f</span><span class="CharOverride-18">i</span><span class="CharOverride-17">nanse etmeye istekli oldular. Yatırımlar başlamış ve bazı makineler satın alınmış olduğu için tamamlayıcı masrafların, makine ve teçhizatın alındığı ülkelerde yapılması gerekiyordu. Ülkelerin ulusal kaynaklarından</span> <span class="CharOverride-17">f</span><span class="CharOverride-18">i</span><span class="CharOverride-17">nanse ettikleri projelerle ilgili, tüm giderlerin</span> <span class="CharOverride-17">f</span><span class="CharOverride-18">i</span><span class="CharOverride-17">nansmanı yapan ülkede harcanmasını isterler. Almanya’da söz konusu kredi ile malzeme alsak daha önce başka ülkelerden alınanlarla uymayacaktı. Dolayısı ile alınacak paranın Almanya dışında da harcanması ilkesini de kabul ettirdik. Böylece hem kredi miktarı artmış hem de bir ülkeye bağımlı olmaktan çıkmıştı. Verilecek parayı istediğimiz her yerde kullanabilirdik.</span></p>

    <p class="paragraf"><span class="CharOverride-17">O arada daha önce çalıştığım AEG f</span><span class="CharOverride-18">i</span><span class="CharOverride-17">rmasının Türkiye temsilcisi ve ihracat bölümü direktörü büyükelçiliği arayarak benimle konuşmak istediler. Beni görmek istemelerinin sebebi söz konusu projenin bir elektrik projesi olup olmadığını ve kendilerine iş çıkıp çıkmayacağını öğrenmekten ibaretti. Bir ülke başka bir ülkeye para veriyorsa o ülkenin f</span><span class="CharOverride-18">i</span><span class="CharOverride-17">rmaları bu işlemden kendilerine de iş imkânı</span> <span class="CharOverride-17">çıkar mı diye her türlü kanalı deneyip bilgi almaya çalışırlar. Bereket onları alakadar edecek bir proje yoktu ve ben de kendilerinin proje üretip f</span><span class="CharOverride-18">i</span><span class="CharOverride-17">nansman temin ederek Türk makamlarına teklif etmelerinin onlar için daha etkin bir yol olacağını anlattım. Daha piyasaya çıkmayan ilk transistorlu radyoyu da bana hediye diye getirmişlerdi. Böylece heyetimizin bir transistorlu radyosu da olmuştu.</span></p>

    <p class="paragraf"><span class="CharOverride-17">Artık Ankara’ya telgraf çekip kredi konusunda olumlu gelişme olduğunu ve uluslararası piyasada tercihli sayılacak faiz ve ödeme koşulu ile ve çok uzun vadeli kredi sözü alındığını ve söz konusu parayı Almanya dışında da dilediğimiz her yerde kullanabileceğimizi bildirme zamanı gelmişti. Turgut Bey çok rahatlamıştı. Ticaret Bakanı Mehmet Baydur daha önce Dışişleri’nde Ekonomi Dairesi’nde genel müdür yardımcısı idi. Turgut Bey için Baydur’un Bakanlar Kurulu’nda “O parayı alamazlar” diye konuştuğu haberleri geliyordu. Bu haberlerin ne kadar doğru olduğunu teyit etme olanağımız yoktu. Turgut Bey’i “Bu dedikodudur, asabınızı bozmayın” diyerek rahatlatmaya çalışıyorduk.</span></p>

    <p class="paragraf"><span class="CharOverride-17">Anlaşmanın imzalanması gerekiyordu, ancak bir ilerleme kaydedilmiyordu. O sırada görüşmelerin yapıldığı salona bitişik odada birtakım Almanlar belirdi. İriyarı, kıyafetleri ile devlet memuru değil de işçi görünüşlü idiler. Meğer o kişiler bazı nakliye şirketlerinin temsilcileri imiş. Bazıları uluslararası TIR şoförlüğünden yöneticiliğe gelmiş kaba saba Almanlardı. Krediden haberleri olmuş, “bu kredi çerçevesinde nakledilecek malların Alman nakliyeciler tarafından nakledilmesi şartını” anlaşmaya koydurmak için baskı yapmakta imişler. Bir hafta kadar Alman nakliyecilerin baskısı altında olan Alman heyet başkanı durumdan hoşnut değildi, fakat anlaşılan o lobi çok güçlü olduğu için her noktada karar birliği sağlanmış olunmasına rağmen ve anlaşmanın taslağı hazır olmasına rağmen imza aşamasına gelinemiyordu. Bir an önce o paranın alınıp TC Hazinesi’nin emrine verilmesinin sayılmayacak kadar faydası vardı. Ancak görüşmeler çıkmaza girmişti. Büyükelçi Settar İlksel, Başbakan Adenauer’i ziyaret edip onun desteğini sağlamaya çalıştı. O da anlaşmanın bir an önce yapılmasını istiyordu fakat nakliyecilere de o sırada sıkıntıda olduklarından fazla etki yapmaktan yana değildi. Bizim nakliyecilerle doğrudan temas etmemiz söz konusu değildi, zaten adeta kavga etmeye gelmiş halleri vardı. Orta yol olarak nakliyenin yarısının Türk gemileri diğer yarısının Alman gemilerince yapılmasını fakat nakliye ücretlerinin asgari olması şartını koyarak kilitlenmiş müzakereleri neticelendirmek mümkün oldu ve anlaşma imza edilebildi.</span></p>

    <p class="paragraf"><span class="CharOverride-17">Bu konuyu, bu kredi alınmasını Merhum Kemal Kurdaş</span><span class="dipnot"><a class="_idFootnoteLink" href="#footnote-225-210" id="footnote-225-210-backlink">210</a></span> <span class="CharOverride-17">tamamen kendisinin sağladığını hatıratında dile getirmiştir. Hatta Alman büyükelçisine talimat verdiğini bile belirtmiştir. Benim hatırladıklarım ve notlarımda olanlar yukarıda yazdığım gibidir. Attila Karaosmanoğlu da hatıratında bu konudan bahseder. Kemal Kurdaş’ın bir katkısı olduğunu o da hatıratında yazmamıştır. Heyetimiz tam bir uyum içinde çalışmaya başlamıştı. O günün koşullarında çok düşük faiz ve çok uzun vadeli 50 milyon mark kredi almak imkânsıza yakın bir olaydı. Bu heyetimizin tam uyum içinde çalışması ve tabii Bundes Kanzler Adenauer’in Türkiye’ye olumlu bakması ile gerçekleşmiştir. 25 milyon Alman markı alabilecek miyiz diye gittiğimiz Almanya’dan 50 milyon Alman markı kredi alarak dönüyorduk.</span></p>

    <p class="paragraf"><span class="CharOverride-17">Önemli olan bizim başarımız değildi; önemli olan yarım kalmış, bir bakıma kendi kaderlerine terk edilmiş birçok yatırımın bitirilmesi ve ekonomiye canlılık kazandırılabilmesi idi. Yeniden çark dönebilecekti.</span></p>

    <p class="paragraf"><span class="CharOverride-17">Para bulma derdi o kadar yakamıza yapışmıştı ki herhangi bir şekilde ufak bir ışık görsek hemen “Acaba bundan bir imkân doğar mı?” diye tüm gücümüzle o konuya eğilirdik. Her sabah</span> <span class="CharOverride-19">Resmi Gazete</span><span class="CharOverride-17">’ye göz atmak bürokratların aksatmadığı bir uğraştır. İşadamlarının da güne başlarken</span> <span class="CharOverride-19">Resmi Gazete</span><span class="CharOverride-17">’yi özellikle ilanları da dahil incelemek âdetleri vardı. Bir gün</span> <span class="CharOverride-19">Resmi Gazete</span><span class="CharOverride-17">’de bir kararname gördüm ve kurulan IDA’ya (International Development Agency) [Uluslararası Kalkınma Ajansı] Türkiye de ortak olmuştu. Daha doğrusu Türkiye de kurucu ortaklardan birisi idi. Bu kurum Dünya Bankası tarafından kurulmuştu ve bankanın kriterlerine göre kabul edilmeyecek fakat uzun vadede nema verecek altyapı projelerine çok düşük faiz ve uzun vadeli para vermek, kredi sağlamak için kurulmuştu. Kaynağı gelişmiş ülkelerin devlet yardımlarından oluşacağı için kredi ve hibe olanakları vardı.</span></p>

    <p class="paragraf"><span class="CharOverride-17">O kurum ile ilgili izahı bir iki kere okuduktan sonra şöyle düşündüm: Bu kuruma pek çok ülke hemen başvuramaya hazır olamayabilir. Öte yandan o kurumda görev alanlar, kendilerine verilen sermayeyi veya ellerindeki parayı süratle harcamak zorunluluğu içindedirler. Aksi halde yeni para talep etme olanakları olmaz. Bu nedenle ilk başvuranın kredi ve/veya hibe almakta göreceli olarak daha şanslı olması beklenmelidir. İlk müracaatı pek ince eleyip sık dokumadan kredilendirebilirler. Bu düşünce ile “Biz acele, hatta hemen başvurmalıyız” dedim. Bir sulama projesi çok uygun olurdu. IDA ayrı imiş gibi görünse de bir şekilde Dünya Bankası’nın yan kuruluşu hatta yeni bir penceresi idi. Projeleri inceleyecekler Dünya Bankası uzmanları olacak fakat bankanın uyguladığından farklı kurallar uygulanacaktı. Süleyman Demirel, askerlikten beraber getirdiği Saim Evizi ve Burçin Arkan’ın da çalıştığı “Kritik Sektör Araştırmaları” adındaki bir çalışmayı yönetmekte idi. Süleyman Bey o çalışmaya fazla zaman vermese de koridorun hemen başındaki odaya her gün düzenli olarak gelir ve orada arkadaşları ile tartışır, sohbet ederdi. Müsteşar Şinasi Orel yaptığı her toplantıya Süleyman Bey’in katılmasını özellikle isterdi ve böylece gerçek uygulamadan deneyimli birisinin de f</span><span class="CharOverride-18">i</span><span class="CharOverride-17">kirlerinden yararlanmaya çalışırdı. Süleyman Bey geçmişte yapılan işlerin tenkit edilmesini veya farklı yorumlanacak hususlara özellikle karşı çıkardı. Bir gün bir dokümanda “Daha önceki yıllarda ağırlık altyapı yatırımlarına verildi önümüzdeki devrede prodüktiv yatırımlara öncelik tanınmalıdır” diye bir cümle vardı. Demek istenen kısa sürede ekonomik etkisi yüksek olan işlere öncelik vermek idi. Bu rahmetli Nejat Bengül’ün f</span><span class="CharOverride-18">i</span><span class="CharOverride-17">kri idi, ancak ben takdim ediyordum. Süleyman Bey “Geçmişte altyapı yatırımlarına ağırlık verildi demek hatalı olur. Ülkenin daha çok altyapı yatırımlarına ihtiyacı var” şeklinde karşı çıktı. O müdahalesi Demokrat Parti devrini savunmak için belki de kendisi altyapı yatırımı yapan DSİ’nin en üst yöneticisi olarak sorumluluk taşıdığı düşüncesi ile yapıyor izlemi yaratmış idi.</span></p>

    <p class="paragraf"><span class="CharOverride-17">Aramızda tartışma çıktı ve bana “Ayhan sen f</span><span class="CharOverride-18">i</span><span class="CharOverride-17">krinin chalange</span><span class="dipnot"><a class="_idFootnoteLink" href="#footnote-225-211" id="footnote-225-211-backlink">211</a></span> <span class="CharOverride-17">edilmesini istemiyorsun” demişti. Konu eldeki kıt kaynağı nasıl kullanacağımız idi, hemen nema verecek yarım kalmış prodüktiv yatırımlara öncelik vermek istiyorduk. Süleyman Bey, çok kuvvetli hafızası olan, analitik yeteneği yüksek ve f</span><span class="CharOverride-18">i</span><span class="CharOverride-17">krini çok iyi savunan ve etkileyici örnekler veren birisi olarak birlikte olduğu kişilerce bilinip saygı duyulan bir kişidir. O tartışma sonunda söz konusu cümle yeniden kaleme alınarak onun istediği noktaya da vurgu yapacak şekle getirilmeden toplantıyı bitirememiştik.</span></p>

    <p class="paragraf"><span class="CharOverride-17">Dünya Bankası’nın yeni yan kuruluşuna bir sulama projesi verilmesinin çok yerinde olacağı f</span><span class="CharOverride-18">i</span><span class="CharOverride-17">krini iyice benimsedim ve Süleyman Bey’in ve kendisi ile askerden gelen arkadaşların</span><span class="CharOverride-17">ın çalıştıkları, koridorun ucundaki odaya gittim ve Süleyman Bey’e IDA hakkında kısa bir açıklama yaparak hemen bir sulama projesi vermek f</span><span class="CharOverride-18">i</span><span class="CharOverride-17">krimi söyledim. “DSİ’ye telefon et, işine yarayacak birçok çalışma, proje vardır, sana göndersinler” dedi. DSİ’nin Genel Müdürü Süleyman Bey’den sonra Neşet Akmandor</span><span class="dipnot"><a class="_idFootnoteLink" href="#footnote-225-212" id="footnote-225-212-backlink">212</a></span> <span class="CharOverride-17">olmuştu. Neşet Bey Yüksek Mühendis Mektebi’nden (İTÜ) çok yüksek not ortalaması ile mezun olan ve Süleyman Bey’in genel müdürlüğü döneminde DSİ’de Planlama Dairesi başkanlığı yapmış idi. Ondan aldığım cevap hiç de cesaret verici değildi. “Burada Dünya Bankası veya o gibi kurumlara verilebilecek standartta bir çalışma maalesef yok” dedi. Aldığım yanıtı Süleyman Bey’e iletmedim. Saygılı bir davranış olmazdı.</span></p>

    <p class="paragraf"><span class="CharOverride-17">Ne yapacağım, nasıl bir proje hazırlayabiliriz diye düşünürken aklıma DSİ’de çalışan ve üniversiteden arkadaşım olan İnşaat Yüksek Mühendisi Yılmaz Badur’u</span><span class="dipnot"><a class="_idFootnoteLink" href="#footnote-225-213" id="footnote-225-213-backlink">213</a></span> <span class="CharOverride-17">aramak geldi. Ondan ne yapabileceğim konusunda f</span><span class="CharOverride-18">i</span><span class="CharOverride-17">kir almak istedim. Yılmaz “Berdan Projesi üzerinde çalışıyoruz, her türlü ön çalışmayı tamamladık, sadece senin istediğin formatta takdimi yapılabilirse işine yarayabilir” dedi. Ben de Neşet Akmandor’a telefon edip Yılmaz Badur’un birkaç hafta Devlet Planlama’da görevlendirilmesini rica ettim. Yılmaz DPT’ye geldi ve benim masamın yanında ona çalışabilmesi için bir yer ayarladık ve 15-20 gün içinde mükemmel olmasa bile IDA’ya gönderilebilecek İngilizce bir doküman oluşturduk. Doküman dört başı mamur değildi fakat en önce IDA’ya giderse kusurumuza bakmazlar ve daha az ince eleyip sık dokurlar diye düşündük. Düşüncemizde haklı çıktık IDA’nın dünyada f</span><span class="CharOverride-18">i</span><span class="CharOverride-17">nanse ettiği ilk proje Berdan Sulaması oldu ve o sırada önemli olacak 25 milyon dolar kadar çok iyi şartlı (kırk yıl vadeli, on yıl ödemesiz devreli, çok düşük faizli) kredi alındı.</span></p>

    <p class="paragraf"><span class="CharOverride-17">Sadece devlette çalışırken değil özel sektörde de para bulmak için çok gayret sarf ettim. Bir aralık Türk müteahhitleri yurtdışında iş almaya başlamışlardı fakat uluslararasında kabul edilebilir teminat mektubu temininde çok güçlükleri vardı. İş Bankası, Suudi Arabistan’da birçok iş imkânı çıktığında oraya iki müfettiş göndermiş ve inceleme yaptırmış. O sırada Suudi Arabistan çok paranın çabuk harcanmak istendiği, dolayısı ile pek çok şeyin düzensiz olduğu bir ülke idi. O</span> <span class="CharOverride-17">müfettişler herhalde otelde veya günlük hayatlarında çok sıkıntılı saatler yaşamış olmalılar ki “Burada bir şey yapılamaz” cümlesi ile özetlenebilecek olumsuz bir rapor vermişler. Oysa o sırada Suudi Arabistan Hükümeti banka sayısını sınırlamış ve ancak Suudilerle ortak banka kurulabilir kararını almıştı. Bazı Amerikalı ve Avrupalı bankalar Suudi ortaklar bularak banka kurmuşlar hatta Pakistan kökenli bir banka da Suudi Arabistan sermayedarları ile ortak Al Jazire Bankası’nı kurmuştu. Türk işadamları bu bankanın müşterileri haline gelmek zorunda kalmışlardı.</span></p>

    <p class="paragraf"><span class="CharOverride-17">Suudi Arabistan’da banka kurma fırsatı Türkiye için böylece kaçmıştı. O yıllarda İş Bankası’na da iştirakleri konusunda yarı zamanlı olarak danışmanlık yapıyordum. Genel Müdür Cahit Kocaömer, uluslararası bir toplantıya katılmak için Riyad’a gideceğimi duyunca “Bizim müfettişlerin hazırladığı raporun bir kopyasını sana vereyim, bir bak bakalım” diyerek o raporu okumak ve incelemek imkânımı sağlamıştı. Tabii o müfettişlerin hiç yabancı ülke deneyimleri olmadığı ve İş Bankası dışında iş deneyimleri olmadığı belli oluyordu. Kurumlarına hizmet ettiklerini zannederek kurumlarının dışa açılmada büyük bir fırsatı kaçırmalarına sebep olmuşlardı. Nedense bankalarda sıra dışı görevlere müfettişleri göndermek âdettir. Oysa söz konusu, Suudi Arabistan’da iş olanaklarını incelemek ve banka açısından o pazarı değerlendirmek idi. Müfettişlerin bilgi ve deneyimleri sadece banka içi incelemeler için geçerlidir, böyle bir konuda yetersiz olacaklarını üst yönetimin takdir etmesi gerekirdi. Müfettişler, “Burada çok iş imkânı var” diyerek rapor yazsalar ve sonra orada iş imkânları çıkmazsa kendileri sorumlu olurlar düşüncesi ile kişisel olarak kendilerini en iyi koruma şekli olan “Biz bu işe girmeyelim” yolunu seçmiş de olabilirler. Devlet idaresinde de bir konuda yapalım demek yapmayalım demekten kişisel bakımdan daha tehlikelidir. Bankalarda da bir krediyi açarsanız ve o kredi batarsa sorumlu olursunuz; fakat açmadığınız kredi dolayısı ile “Bizi kârdan mahrum ettin” diye takibata uğrayan var mıdır? Bilmiyorum. Sen bizi zarara soktun diye hesap sorulur fakat “Sen bizi şu kadar kârdan mahrum ettin” diyerek hesap sorması âdet değildir.</span></p>

    <p class="paragraf"><span class="CharOverride-17">Çok zaman geçmeden İş Bankası’nın verdiği teminat mektuplarını Suudi işverenlerin kabul etmedikleri görüldü. İş Bankası’nın birçok büyük kredi müşterisi, özellikle büyük inşaat f</span><span class="CharOverride-18">i</span><span class="CharOverride-17">rmaları yurtdışında inşaat işleri alıyorlardı fakat teminat mektubu bulmakta çok zorlanıyorlardı. Bazen teminat mektubu komisyonu olarak aşırı ödeme yapmayı kabul etmek zorunda kaldıkları için rekabet şansları azalıyordu. Washington’a Dünya Bankası danışmanı olarak gittiğimde International Finanace Corporation (IFC) de Türkiye’deki işlerle ilgili olarak Nabil Faltas adlı bir Arap uzman görevlendirilmiş ve bankada çalışan Türk arkadaşım Bension Varon’a Türkiye’de ne gibi ilginç projeler olabileceği konusunda akıl danışmak istemiş. Bension da “Ayhan is in town. You buy him a lunch and ask him”</span><span class="dipnot"><a class="_idFootnoteLink" href="#footnote-225-214" id="footnote-225-214-backlink">214</a></span> <span class="CharOverride-17">demiş ve böylece Nabil’in benimle tanışıp konuşmasına vesile olmuştu.</span></p>

    <p class="paragraf"><span class="CharOverride-17">Çeşitli projeler arasında çok ilginç olabilecek bir öneri yapmıştım. Özet olarak şunu söylemiştim: IFC, Türkiye İş Bankası’na bir miktar örneğin 200 milyon dolarlık kredi açar, bu paranın faizi düşük tutulur ve İş Bankası bu parayı uluslararası bir bankaya yatırırsa o banka İş Bankası’nın teminat mektuplarına o limit içerisinde guarantor</span><span class="dipnot"><a class="_idFootnoteLink" href="#footnote-225-215" id="footnote-225-215-backlink">215</a></span> <span class="CharOverride-17">olabilir ve bir komisyon alır. Böylece Türk inşaat şirketlerinin İş Bankası’ndan alacakları teminat mektupları uluslararası geçerlik kazanır ve IFC ülke ekonomisine ve ülke özel sektörüne yararlı bir iş yapmış olur. Bu ilişkiden teminat veren aracı banka ve Türkiye İş Bankası teminat mektubu komisyon kazancı sağlarken Türk m</span><span class="CharOverride-17">üteahhitler Suudi Arabistan’da ihale alabilme olanağına kavuşurlar.</span></p>

    <p class="paragraf"><span class="CharOverride-17">Nabil Türkiye’ye geldi ve gerekli temasları yaptı ve f</span><span class="CharOverride-18">i</span><span class="CharOverride-17">kir IFC yönetimince de benimsendi. Ancak daha sonraki ziyaretlerinde Nabil beni bir daha aramadı. İş Bankası’nın yarı zamanlı danışmanı idim, onlar da bu f</span><span class="CharOverride-18">i</span><span class="CharOverride-17">kri benim ortaya attığımı bilmelerine rağmen müzakereleri kendi müdürlerin tarafından yürütülmesini tercih ettiler. Benim o sıralarda değişik kurumlarda o kadar çok işim vardı ki doğrusu kimseye “Neden bana da danışmadan müzakere yapıyorsunuz?” demedim. Sonuçta IFC, söz konusu krediyi verdi, para alınıp ilgili bankaya yatırıldı fakat İş Bankası Türk inşaat f</span><span class="CharOverride-18">i</span><span class="CharOverride-17">rmalarına o kadar yüksek komisyonla teminat mektubu teklif ediyordu ki o olanaktan yararlanan olmadı. Uluslararası kredilerde bir koşul vardır: Kredi açıldıktan sonra öngörülen zamanda kredinin tamamımın kullanılması beklenilir. Kredinin kullanılmayan kısım için taahhüt komisyonu adı altında yüzde 0,5 veya ona yakın bir paranın ödenmesi anlaşmaya konulur. O anlaşmaları yapanlar daha önce böyle anlaşmalar yapmamış deneyimsiz kişiler ise anlaşmadaki her maddenin ileride yaratacağı sorunları bilmeyebilir veya önceden kestiremeyebilirler. Çok önemli miktardaki krediyi alıp da kullanamayan İş Bankası milyon dolar mertebesinde taahhüt komisyonu ödeme durumunda kalınca o krediyi iptal ettirmek durumunda kalmıştı.</span></p>

    <p class="paragraf"><span class="CharOverride-17">Nihayet Suudi Arabistan’da İş Bankası’nın (bir açıdan Türk bankalarının) teminat mektuplarını işverenlerin kabul edebilmesi için başbakan nezdinde girişimde bulunmak gerekti ve zamanın başbakanı Bülent Ulusu, o ülkeyi ziyaretinde bu hususu dile getirdi. Aylarca bir sonuç alınamadı. Gene Riyad’a bir uluslararası toplantıya katılmak için gittiğimde İş Bankası Genel Müdürü Cahit Kocaömer “Bir araştır bakalım, bizim teminat mektuplarının kabulü konusunda bir ilerleme var mı?” demişti. Ben de katıldığım uluslararası toplantıda konuşma sırasının Suudi Arabistan maliye bakanına gelmesini bekledim ve bakanın konuşmasının sonundaki soru-cevap kısmında “Türkiye İş Bankası’nın teminat mektuplarının kabulü için Sayın Başbakan Ulusu’nun ziyaretinde mutabakat sağlandığını biliyorum, hâlâ neden bir gelişme olmadı?” diye sorumuştum.</span></p>

    <p class="paragraf"><span class="CharOverride-17">Suudi Arabistan’da bir banka kurarak çok hızlı gelişen o pazarda olabilmek fırsatı kaçırılmıştı, şimdi “Bizi de muteber banka olarak kabul edin” demek durumuna adeta yalvarma noktasına gelinmişti. Bir banka şube müdürü küçük bir kredi açsa ve o kredi dolayısı ile banka zarara girse hemen o şube müdürü hakkında soruşturma başlar ve müfettişler o şubeyi didiklemeye başlarlar. Fakat binlerce ya da milyonlarca değerdeki imkânın kaçırılmasına sebep olanlar hakkında en ufak bir soruşturma açılmaz. Böyle durumlar bana hep Sovyetler Birliği’nin çökmesinde yetkililerin sorumluluktan kaçmak için yeni işe girişmekten, yeni teknoloji almaktan kaçınmalarını hatırlatmıştır.</span></p>

    <p class="paragraf"><span class="CharOverride-17">Riyad’da yapılan uluslararası bir toplantıda söz alarak Suudi Arabistan maliye bakanına İş Bankası teminat mektuplarının kabulü konusunda beklentileri dile getirdiğimde “Yakında olumlu cevap çıkacağını umuyorum” şeklinde cevap almıştım. Daha sonra Başbakan Bülent Ulusu’nun ziyaretinde bu konu halledilebilmişti.</span></p>

    <p class="paragraf"><span class="CharOverride-17">Dünya Bankası’nın Hindistan’a gönderdiği uzmanlar heyetine danışman olarak ben de katılmıştım. O sırada İş Bankası’nın da iştirakleri konusunda danışmanı idim. Washington’a Dünya Bankası’na gittiğimde o zaman İş Bankası genel müdürü olan Cahit Kocaömer “City Bank ile görüşür müsün, bize 25 milyon dolar kredi yaparlar mı?” demişti. Büyük bir tesadüf çok yakın bir arkadaşımın babası uzun yıllar Yeni Delhi’de Westinghouse f</span><span class="CharOverride-18">i</span><span class="CharOverride-17">rmasının temsilcisi olarak çalışmıştı. Onun Yeni Delhi’de bulunduğu sırada oradaki City Bank şube müdürü olan Steve daha sonra City Bank yönetim kurulu başkanı olarak görev yaptıktan sonra emekli olmuş ve Washington’da daha ufak bir yerel bankanın yönetim kurulu başkanı olarak çalışıyormuş. Ben onunla görüştüm ve İş Bankası genel müdürünün ricasını ilettim. O da “Ben şimdi City Bank’ın CEO’su olan arkadaşıma telefon ederim; yarın o sizi arar” dedi. Nitekim Dünya Bankası’nda bana tahsis edilen odada Hindistan elektromekanik sanayii hakkındaki raporumu yazmakta olduğum sırada telefon çaldı ve arayan City Bank’ın başkanı idi. Ona Ankara’dan getirdiğim mesajı ilettiğimde bana şöyle demişti: “İş Bankası’nı çok iyi tanıyoruz. Çok ciddi, güvenilir bankadır.</span> <span class="CharOverride-17">İş Bankası’na 25 milyon dolarlık kredi yapmakta hiç sorun olmaz. Ancak Türkiye ekonomisi iyi görünmüyor. Uluslararası endişe çok. Temmuzda Türkiye’nin ödemesi gerekli önemli borç var. Hepimiz Türkiye bunu ödeyebilecek mi diye beklemedeyiz. İş Bankası çok ısrar ediyor ve bu 25 milyon doları muhakkak istiyorsa bir kere daha düşünebiliriz” demişti. Ben de “Teşekkür ediyorum, bu mesajınızı Ankara’ya ileteceğim” diyerek ülkemin düştüğü duruma çok üzülmüştüm.</span></p>

    <p class="paragraf"><span class="CharOverride-17">Para bulmak için çekilen sıkıntılar konusunda o kadar çok hatıram var ki anlatmak için hangisini seçeceğime karar vermekte zorlanıyorum. Bugünlerde her yönden milyonlarca dolarların Türkiye’ye gelmekte olduğu okudukça dünyada para ne kadar bollaştı ve nereye gideceğine karar veremeyecek hale geldi diye düşünmeden edemiyorum. Özel sektörde 3,0 milyon dolar bularak bir hidroelektrik santrali projeni gerçekleştirmek için çalınmadık kapı bırakılmamıştı. Türkiye’de belki de son kırk yılda ilk özel su santrali kurulması iznini müşaviri olduğum bir f</span><span class="CharOverride-18">i</span><span class="CharOverride-17">rma Tortum için almıştı. Proje verimliliği çok yüksek ve çok kısa zamanda alınacak krediyi ödeyebilecek durumda idi. Ancak makine ithali için o zaman 3 milyon dolar kadar bir krediye ihtiyaç vardı. Kore dahil müracaat edilmedik, çalınmadık kapı kalmadı fakat o kadar kârlı bir proje için bile para bulunamıyordu.</span></p>

    <p class="paragraf"><span class="CharOverride-17">Benden kendi aralarında “Turçin” diye bahsediyorlardı ve bizi, Türkleri hiç de sevmedikleri davranışlarından belli oluyordu. O kermes ilanını görünce o iki Yugoslav ile o bölgeye doğru yürüdük. İlk defa böyle bir olaya şahit oluyordum. Büyük tahta masalar kurulmuş ve bankolarda kadınlı erkekli insanlar oturmuş bira içip, şarkı söyleyip eğleniyorlardı. Hatta bir masada oturanlar bizim de onlara katılmamızı istediler. Biz de oradaki fıçıdan para vererek kocaman dublelerde biralarımızı ve sosislerimizi satın alarak o masaya oturduk. Şerefe diyerek koca bira bardakları havaya kalkıyor ve içiliyordu. Bir süre sonra Yugoslavlar oradan kalkınca ben de onlarla kalktım ve başka bir masadaki gruba katıldık. Gece geç saatlere kadar bira içtim. Yugoslavlar sünger gibi içiyorlardı, ben de onlara eşlik ederek Türklerin onlardan geri kalmadığını gösteriyordum. O kadar çok bira içilen bir yerde ne tuhaftır ki çok az sayıda seyyar tuvalet kurulmuştu. Tuvaletlerin önünde çok uzun kuyruklar oluşmuştu. Nürnberg’e gidecek son otobüsün kalkmakta olduğunu duyunca tuvalet sırasından çıkıp otobüse yetiştim ve en son sıranın bir önünde oturacak yer bulup oturdum. Almancam öylesine açılmıştı ki herkesle konuşuyor hatta kendime göre şakalar yapıyordum. Ufak bir otobüs idi, camı açıp hava almak ihtiyacını hissettim. Ayakta durarak yolculuk edenler de vardı. Gülüşmeler, şarkı mırıldanmalar ve yüksek sesle konuşmalar kafamı daha da kazan gibi yapıyordu ki kusmaya başladım. Etraftakiler yardım etti de kimsenin üstü pislenmedi. O yıllarda Almanya’da toplu taşıma araçlarında biletçiler vardı. Benim sırama geldiğinde Erlangen-Nürnberg arası bilet parası aldığı gibi bir de ilave biletler kesip “otobüsü kirletme” cezası tahsil etmişti. Konukevine kadar yürüyüp de yatağıma uzandığımda odanın dönmekte olduğunu fark ettim. Sabah uyandığımda da oda dönmekte devam ediyordu. O gün Siemens yönetim merkezine gidecek takatı kendimde bulmadım. Kermes’in keyf</span><span class="CharOverride-18">i</span> <span class="CharOverride-17">iyi idi fakat faturası ağır olmuştu.</span></p>

    <p class="paragraf"><span class="CharOverride-17">Almanların yoğun ve ciddi çalışmaları yanında her fırsatta toplu eğlendiklerini kermeste de yaşamam beni gene ülkemin insanlarının eğlenme konusunda ne kadar farklı olduklarını hatta eğlenmeyi de bilmediklerini düşünmeme yol açmıştı. Müslümanlar ramazan ayında yemek yemeden, su içmeden ve yaşam için gerek olanlardan belli saatlerde mahrum kalarak ve kadın erkek ilişkilerinde ramazana uygun farklı davranışlarda bulunarak kutsal ayı yaşıyorlardı. O ayın sonundaki bayram önce aile büyüklerini sonra yakınlık derecesine göre konu komşu ve dostları ziyaret veya iadeiziyaret ile geçiriliyordu. Eski yıllarda bayram kutlamaları için cambazların veya başka göstericilerin yer aldığı seyirle tertiplenirmiş. Giderek bu da azaldı. Bol bol gülerek, şarkılar, türküler söyleyerek, dans ederek eğlenmenin ne demek olduğunu Almanya’da görerek toplumlarımız arasındaki farkın sadece teknolojik farklılık olmadığını yaşıyordum.</span></p>

    <p class="paragraf"><span class="CharOverride-17">Nürnberg savaşta adeta tamamen yıkılmış olmasına rağmen gündelik yaşam adeta geçmişi unutmak ister gibi devam ediyordu. Yollar onarılmakta, yıkık binaların yerine ya yenileri yapılmakta ya da yenilenmekte idi. Kadınlar ve sakat adamlar bu faaliyetlerin içinde kendilerine yeni hayat kurmak için didiniyorlardı.</span></p>

    <p class="paragraf"><span class="CharOverride-17">Siemens yeni piyasalara açılmış ve ihracatını artırma gayreti içinde idi. Hindistan’da, Pakistan’da artan faaliyetlerinden bahsediliyordu. Hafta sonları gençler dans lokallerine gider ve canlı müzik eşliğinde dans edilirdi. Bu vesile ile genç kızlarla tanışır sonra arkadaşlık ettiğimiz olurdu. Nürnberg’e yüksek öğretim için gelmiş birkaç Türk genci ile de tanışım. Hatta birisinin otomobili vardı, dört kişilik bir grup olarak Konstanz’a gidip bir hafta sonu geçirmiştik. Bir kısmı İsviçre’de diğer kısmı Almanya’da olan bu gölün sahilindeki kasaba çok önemli ve varlıklı insanların tatillerini geçirdiği bir kasaba idi. Orada da şarkılar söyleyerek, dans ederek eğlenen insanları görünce sanki burada hiç savaş olmamış hissini edinmemek elde değildi.</span></p>

    <p class="paragraf"><span class="CharOverride-17">Geçenlerde bir günlük gazetede yaşlı bir işadamının “Eğer 27 Mayıs askeri darbesi olmasa idi, Türkiye bugün Almanya’dan daha ileri olurdu” dediğini okudum. Gerçekten gazetenin yazdığı gibi mi söylemiş bilemiyorum. Tahkik etmedim. Ancak buna benzer düşüncelerin özellikle askeri darbeleri kötülemek için dile getirildiğine veya yazıldığına birçok kez tanık oldum. Bu gibi beyanlar bilimsel temeli olmayan basit bir düşüncenin ürünüdür. Geçmişte bir olay olmasa idi, neler olacağını, olaylar zincirinin nasıl gelişeceğini bilmemizi sağlayacak herhangi bir bilimsel çalışma yapılmamıştır. Gelecek olayları, geçmiş trende bakarak tahmin etmeye, senaryolar geliştirmeye, olasılık hesapları ile geleceğe bakmaya çalışanlar olmuştur. Fütüristler veya benzer disiplinlerde uğraş verenler vardır. Fakat geçmiş bir olay olmasa idi neler olacağını bilmek gerçekte kafa yorulacak bir konu da değildir. Zira olan olmuştur. Önemli olan kafayı geriye saplamak yerine ileriye bakmaktır.</span></p>

    <p class="paragraf"><span class="CharOverride-17">Bir olay olmuşsa onu tetikleyen, o olayın olması zeminini hazırlayan bir dizi olay daha önce olmuştur. Dindar olanlar Allah öyle istemiştir de o olay veya o olaylar olmuştur diyerek geçmişi kurcalamadan geleceğe bakma yolunu bulurlar. “Geçmiş bilinmeden gelecek planlanamaz” diyenler de vardır. Geçmişte neyi ne kadar biliyoruz? Belgeler gerçekten doğru mudur? Ben Türkiye Cumhuriyeti hükümetlerinde ilk sanayi ve ticaret bakanı idim. Bana Başbakan Nihat Erim Sanayi bakanlığını teklif ettiği zaman ben o zamanki Ticaret Bakanlığı’nın Dış Ticaret Genel Müdürlüğü dışında kalan birimlerinin Sanayi Bakanlığı’na bağlanmasını önermiştim ve öylece yeni bakanlık vücut bulmuştu. Ticaret Bakanlığı’nın İç Ticaret ve Teşkilatlanma genel müdürlükleri hatta Teftiş Kurulu da benim bakanlığıma bağlanmıştı. Diğer bölümleri Dış Ekonomik İlişkiler Bakanlığı oluşturularak ayrılmıştı. Dış Ekonomik İlişkiler Bakanı Özer Derbil idi. Özer yeni bir Dış Ekonomik İlişkiler Bakanlığı Teftiş Kurulu kurmak istediği için Ticaret Bakanlığı’nın tüm Teftiş Kurulu da ben de kalmıştı.</span></p>

    <p class="paragraf"><span class="CharOverride-17">Sanayi ve Ticaret Bakanlığı bünyesinde iki teftiş kurulu vardı ve onları birleştirmek, özellikle Teftiş Kurulu başkanlarını kırmadan o işi yapmak çok güçtü. Maalesef kırgınlıkları önleyememiştim.</span></p>

    <p class="paragraf"><span class="CharOverride-17">Yıllar sonra yeşil pasaport almam gerektiğinde Ankara Emniyet Müdürlüğü pasaportla ilgili memuru, işlemleri yapabilmek için TBMM Personel Müdürlüğü’nden bakanlık yapmış olduğumu belirten bir yazı getirilmesini talep etmişti. TBMM’ye dilekçe vererek Prof. Nihat Erim’in başbakan olduğu hükümette Sanayi ve Ticaret bakanı olarak görev yaptığımı belirten ve pasaport alabilmem için gerekli yazıyı bana vermelerini rica ettim.</span></p>

    <p class="paragraf"><span class="CharOverride-17">O zaman gördüm ki TBMM’nin kayıtlarına göre ben Sanayi ve Teknoloji bakanı olarak görünüyorum. Bu tip yazıları yazmakla görevli memure hanım bana “Siz Sanayi ve Ticaret bakanı olarak görev yapmamışsınız; siz Sanayi ve Teknoloji bakanı imişsiniz” diye ısrar etti ve gerekli evrakı kayıtlarda gördüğü gibi, daha doğrusu, inandığı gibi hazırladı. O memure hanım beni benden iyi biliyordu! Çünkü TBMM kayıtları öyle diyordu. Oysa ben ayrıldıktan sonra Ticaret Bakanlığı’ndan önceden alınan bölümler Ticaret Bakanlığı’na geri verilmiş ve benim daha önce bakanlığını yaptığım kurumun adı da Sanayi ve Teknoloji Bakanlığı olarak değiştirilmişti. O bakanlığın başına da Mesut Erez getirilmiş idi. TBMM gibi bir yüksek devlet kurumundan alınacak bir belge bile gerçeği farklı aksettirebiliyorsa hangi belgelere ne kadar inanacağız?</span></p>

    <p class="paragraf"><span class="CharOverride-17">Benim her iki bakanlığı birleştirmem iş yükümü iki kattan da fazla artırmıştı. Bir kere bakanlık görevimin başladığı ilk günlerde Ticaret Bakanlığı, Sanayi Bakanlığı’na bağlandı anlayışı memurlarda ve müdürlerde egemen olmuştu. Bazı genel müdürler koltuklarında kalabilecekler mi endişesine kapılmışlardı. Oysa benim bir tarafı diğer tarafa bağlama ya da kişileri geçerli bir sebep olmadığı sürece koltuklarından oynatma gibi düşüncem yoktu.12 Mart Muhtırası siyasilere verilmişti; devlet bürokrasisi sanki o muhtıra verilmemiş gibi günlük çalışmalarına devam etmeli idi. İki bakanlık birleşince Türkiye’deki iktisadi devlet teşekküllerinin Emlak Bankası, Vakıflar Bankası ve maden ve enerji alanlarının dışında faaliyet gösterenlerin tümü benim gözetimim altında oluyordu. Bu durumun iş yükünü iki kattan daha fazla artırdığını zaman içerisinde deneyimle gördüm.</span></p>

    <p class="paragraf"><span class="CharOverride-17">Devlet bürokrasisinde yıllanmış memurların iş yüklerini azaltmak istediklerine hep tanık olmuşumdur. Bir memura “Siz şu konuya da bakınız” dediğimde bin dereden su getirerek neden o işe bakmaması gerektiğini ya da bakacak zamanı olmadığını defalarca dinlemişimdir. Temel yaklaşım yanlış da sayılamaz. “Madem maaşım artmıyor, neden daha fazla çalışmalıyım?” şeklinde özetlenebilecek temel memur yaklaşımı yılların deneyimi ile oluşmuştur. Ne kadar çok iş yapmaya kalkarsan o kadar çok yanlış yapmak olanağı vardır. Hem daha çok zaman vereceksin hem de daha çok sorumlu olacaksın fakat sana daha fazla ücret verilmeyecek. Bu anlayışla memurluk yapanlar belki yükselme olasılığı çok değildir fakat memuriyetlerini kaybetme tehlikesi de yoktur. Nasıl demişler: “Salla başı, al maaşı.”</span></p>

    <p class="paragraf"><span class="CharOverride-17">Bir kısım genç mühendisler EİE İdaresi’nde Turgut Özal ile çalıştığımız sırada bu temel memur yaklaşımının tam tersine hareket ederdik. Enerjimiz daha çok iş yapmaya yettiğinden mi yoksa hırsımızdan mı daha çok iş ve daha çok sorumluluk almaya adeta can atardık. EİE İdaresi kuruluş yasası buna imkân da verirdi. O 2819 Sayılı Yasa 24 Haziran 1935’te yayınlanarak yürürlüğe girmişti. Kurulan kurumun amacı,</span> <span class="CharOverride-17">“ülkemizin elektrik enerjisi üretim imkânlarını araştırmak ve bunlarla ilgili hizmetleri yapmaktır” olarak belirtilmişti. Bu tanıma elektrikle ilgili her konuya girmek daha farklı bir deyim ile bulaşmak hakkını kendimizde görürdük ve kurumlar arası toplantılara katıldığımızda Etibank, İller Bankası ya da belediye elektrik idareleri ile gereğinde tartışmalar yapardık.</span></p>

    <p class="paragraf"><span class="CharOverride-17">EİE İdaresi ile Maden Tetkik ve Araştırma Enstitüsü (MTA) tarihi olarak aynı zamanlarda ileri bir anlayışla Cumhuriyet’in yarattığı iki kurumdur. Birisi MTA Enstitüsü yeraltı zenginlikleri, petrol, kömür ve linyit yatakları dahil her türlü maden yataklarını arayacak, rezervlerini tahmin ederek işletme olanaklarını ve benzeri konuları araştırarak ve ilgili işletici kurumlarla bu bulgu ve bilgileri paylaşmakla görevli idi. Bir bakıma petrol ve katı yakıt olanaklarını bilerek ülkenin ilerideki enerji ihtiyacını karşılamak için gerekli bilgi altyapısını oluşturmadan da sorumlu idi. EİE İdaresi ise özellikle akarsuları inceleyerek, onların akışlarını yıllarca izleyerek, gerekli ölçmeleri yaparak su gücünden elektrik üretimi konusunda ilgililere gerekli ön bilgileri sağlamakla görevli kılınmıştı. MTA’nın tespit ettiği enerji üretiminde kullanılabilecek yeraltı kaynaklarından sağlanabilecek enerji olanakları ile kendi tespit ettiği yerüstü enerji kaynaklarını bir program çerçevesinde en ekonomik şekilde geliştirme planı yapmak da EİE İdaresi’nin görevi idi.</span></p>

    <p class="paragraf"><span class="CharOverride-17">Eğer Cumhuriyet’i kuranlar bu kadar ileriye dönük ve bu kadar ülke geleceğini düşünmeselerdi böyle iki araştırma kurumu kurulur muydu? Ayrıca o iki kurumun yapacakları işin çok özelliği olduğunu bilerek o iki kuruma diğer devlet kurumlarından farklı mali olanak sağlanması gerektiğini anlamışlar ve o iki kurumu mali olarak bir açıdan özerk olarak kurmuşlardı. EİE İdaresi’ne devlet bütçesinden parasal kaynak verilmekle beraber verilen paranın nerelere harcanacağı ayrıntıları ile belirtilmezdi.</span></p>

    <p class="paragraf"><span class="CharOverride-17">EİE İdaresi’nde çalıştığımız sırada hiçbir çalışanın aklına kurumun bu bağımsız yapısını kötü kullanmak ya da bundan kişisel çıkar sağlamak aklının ucuna bile gelmezdi. Fakat bu bağımsız ve ileriye dönük çalışma ortamı özellikle Turgut Bey’in ve birlikte çalıştıkları arkadaşlarının daha çok araştırma yapmasına olanak verirdi. Turgut Bey’in daha çok iş yüklenmek eğilimi Devlet Planlama Teşkilatı müsteşarı olduğu zaman kendisini daha elle tutulur biçimde gösterdi.</span></p>

    <p class="paragraf"><span class="CharOverride-17">1961-1962 arasında Attila Karaosmanoğlu, ben ve Necat Erder daire başkanları olarak DPT’yi olduğunca icranın dışında tutmaya özen gösterirdik. Yaşanan gündeki uygulamalara katılmamaya çalışır, o konulardaki kararları ilgili devlet kurumlarının almasına çalışırdık.</span></p>

    <p class="paragraf"><span class="CharOverride-17">DPT’nin diğer devlet kurumlarının üzerinde bir yerde imiş gibi algılanmasını sözlerimizle ve hareketlerimizle önlemeye çalışırdık. 27 Mayıs’tan sonra askeri yönetim tarafından kurulmuş olması ve başbakana doğrudan bağlı bir kurum olması devlet dairelerinde hatta toplumun diğer kesimlerinde DPT herhangi bir devlet kurumundan ayrıcalıklı imiş olarak algılanmakta idi. Günlük işlere bulaşmamak daha çok geleceği dönük çalışmalar yapmamıza rağmen zaman zaman özellikle Cemal Paşa’nın isteği ya da h</span><span class="CharOverride-17">ükümetin kararı ile diğer devlet kurumları arasında belli konularda arabuluculuk ya da hakemlik yapma durumunda kalıyorduk. Bu durumdan rahatsız oluyorduk. Bir örnek vereyim:</span></p>

    <p class="paragraf"><span class="CharOverride-17">Şişe Cam Fabrikaları İstanbul’da Çayırova’da bir pencere camı üretim tesisi kurmakta idi. O alanın çok yakınında Tarım Okulu vardı. Çayırova’ya demiryolu yapılarak Cam Üretim Tesisi’ ne hammadde sağlanması ve mamul madde sevk edilebilmesinin rahatça ve daha az maliyetle yapılması söz konusu olmuş. Tarım Bakanlığı, söz konusu okulun arazisinden en ufak bir geçişe izin vermiyormuş. Şişe Cam Fabrikaları’nın girişimi ile DPT olarak bizim adeta hakemlik yapmamız söz konusu olmuştu. O dönemde Başbakan Cemal Gürsel Hükümeti’nin Sanayi bakanı görevinde bulunan Şahap Kocatopçu, o göreve gelmeden önce Şişe Cam genel müdürü idi. Cam üretimi bir sanayi faaliyetti ve Sanayi Bakanlığı’nın ilgilenmesi söz konusu idi. O durumda Sanayi Bakanlığı ile Tarım Bakanlığı karşı karşıya kalabilir endişesi ile olsa gerek top DPT’ye atılmıştı. Tarım Bakanlığı müsteşarlığı görevine getirilen SBF öğretim üyesi “Bakanlığa ait kurumların topraklarından bir karış dahi vermeyiz” diyerek dayatıyordu. İstenen toprak değil sadece bir ulaşım olanağı sağlanması idi. Saatlerce havanda su dövmek cinsinden konuşmalarla esas görevimiz olan planlamaya ayıracağımız zamandan çalmakta idik. Bürokrasi deneyimi az hatta hiç olmayan uzlaşmaz müsteşarın tekrarlamakta ısrar ettiği “Bir karış toprak verilmesine ben karşıyım” cümlesini dinlemekten usandığımızı anımsıyorum.</span></p>

    <p class="paragraf"><span class="CharOverride-17">Turgut Özal, DPT müsteşarı olduğunda DPT’nin yetki ve sorumluluklarını artırmayı tercih etti. Bizim uygulamaya çalıştığımız günlük uygulamanın dışında kalma eğilimi yerine uygulamada daha etkin olmak yolunu seçti. Bütçe Kanunları’na konulmasını sağladığı özel maddelerle yetkilerini plan yapmanın ötesine genişletmek için yasal dayanak ve mali kaynak sağladı. Yabancı Sermaye Teşvikleri bir komite tarafından incelenirdi. Turgut Bey o işi de DPT’nin üzerine almıştı.</span></p>

    <p class="paragraf"><span class="CharOverride-17">Devlet Planlama Teşkilatı ister özel sektör isterse devlet sektörü projeleri olsun tek tek inceleyerek “Yatırım Teşvik Belgesi” vermeye de başlayarak uygulamada çok güçlü hale gelmiş idi. Başbakanlık binasına da irtibatı olan Milli Savunma Bakanlığı’nın karşısındaki TMO Genel Müdürlük binası DPT’ye verilmiş idi. Dünya Bankası’nda çalıştığım sırada yol üzerinde birkaç günlüğüne Ankara’da kaldığım sırada Özal’ı DPT’nin bu yeni binasındaki makamında ziyaret etmiştim. Konuşmaya başladığımızdan sonra imzalaması için evrak getirdiler. İmzalarken “Bak Ayhan, artık neler yapıyoruz; bu ilk verdiğimiz Teşvik Belgesi” dedi ve o evrakı bana gösterip okumamı sağladıktan sonra imzaladı ve “Hayırlı olsun” diyerek evrak kartonunu imza için gelen kişiye verdi. İlk defa Azot Sanayi AŞ’nin bir yatırımına “Teşvik Belgesi” DPT’den verilerek o kurumun, belgeye konu olan yatırım için yurtdışından getireceği yatırım mallarının gümrük resim ve harçlardan muaf olması sağlanıyordu. O sırada namaz vakti geldiğinden, “Bana biraz müsaade et” dedi ve makam odasında taban halısının üzerine bir seccade sererek namaz kıldı. Yeni getirdiği yatırım teşvik sisteminin ayrıntıları hakkında bana bilgi verdi.</span></p>

    <p class="paragraf"><span class="CharOverride-17">Ben DPT’de çalışırken o kurumu uygulamanın dışında tutmak için çok gayret etmiştik, kaderin ne garip cilvesidir ki ilk “Yatırım Teşvik Belgesi”nin imzalanarak DPT’nin uygulamanın daha da içine tamamen girmesi anında ben tanık olarak bulunuyordum. Yatırımların teşviki amacı ile devletin yatırımcıya vergi muaf</span><span class="CharOverride-18">i</span><span class="CharOverride-17">yeti tanıması ve keza gümrük resim ve harçlarından istisna etmesi ve hatta yatırımcıya nakit para vermesi pek çok ülkede öneriliyordu. Böylece istihdamın artır</span><span class="CharOverride-17">ılmasını sağlamak gayesi ile yeni yatırımlar özendirileceği konusunda çok çeşitli incelemeler yapılıyor, makaleler yazılıyordu. Bu şekilde yatırımların ve dolayısı ile istihdamın artırılması politikalarının geliştirilip uygulanması Batı dünyasındaki bazı namlı iktisatçılar ve keza Batı blokundaki uluslararası f</span><span class="CharOverride-18">i</span><span class="CharOverride-17">nans kurumları tarafından önerilmekte idi. Ancak tek tek projeleri inceleyip tek tek teşvik belgesi verip vermemek Devlet Planlama Teşkilatı’nın görevi mi idi?</span></p>

    <p class="paragraf"><span class="CharOverride-17">1960 sonunda Türkiye Cumhuriyeti’nde bir yatırım projesinin ne maliyetinin doğru hesaplanmadığını ne de sağlayacağı faydaların bilimsel temelleri olan tekniklere göre hesaplanma alışkanlığının olmadığını görmüştüm. Özellikle bu konuda yayınlanmış bir çalışma yoktu ancak yayınlanmamış İngilizce bazı dokümanlara ulaşmak olanağım olmuştu. ABD Ekonomik Yardım Kurumu (AID) ve Amerikan Ex-İm Bank’ın çalışmaları vardı, fakat hiçbirisinin bizim ihtiyacımıza cevap verecek durumda olmadığını gördüm.</span></p>

    <p class="paragraf"><span class="CharOverride-17">Yukardakileri yazmaya 82 yaşımı doldurduğumda başladım. 80 yıl dedimse de insan ancak 5 yaşından sonraki olayları hatta ancak okula başladıktan sonrakileri daha iyi hatırlayabiliyor. Ben 7 yaşımı bitirdiğimde 1937’de ilkokula başlamıştım. Yazdıklarım 75 yıllık yaşamımdan hatırımda iz edenler. Bu sürede büyük değişikliklerden birisi Türkiye’de kadınların iş hayatındaki öneminin artmasıdır. Bir banka şubesine girdiğimde koruma görevlisinden başka tüm çalışanların hanım olduğunu görmek beni bilemezsiniz ne kadar sevindiriyor. İstanbul’da Eminönü’ne gidip oradaki giyim eşyası satılan mağazalarda başları örtülü hanımların çalışması ayrıca sevindirici. Kadın erkek eşitliği hatta kadınların lehine bozulmak durumunda.</span></p>

    <p class="paragraf"><span class="CharOverride-17">Hâlâ aklımdan çarpma ve bölme yapma alışkanlığımı yenemedim. 11 kere 11 denilince veya 15 kere 15 denilince ben hemen aklımdan cevap veriyorum, fakat kendime kızıyorum; torunum böyle gereksiz bilgileri kafasına doldurmuyor. Küçük parmakları ile küçük hesap makinesine basarak sonucu buluyor. Bilgisayarların varlığı hafızamızı katbekat artırdı. Artık ansiklopedileri edineceğiz ve gerektiğinde sayfalarını karıştıracağız diye yorulmuyoruz. Pek çok şey bir tuşun ucunda. Eğer eskiden olduğu gibi kalemtıraş ile kurşunkalemimin ucunu sivriltip bütün bu sayfaları yazmaya kalksa idim acaba sonunu getirebilir miydim?</span></p>

    <p class="paragraf"><span class="CharOverride-17">Sayfaların sonundaki dipnotlarını yazarken “Bunlara ne gerek var? Çok daha genişine okuyucu arama motorlarını tuşlayarak ulaşabilir. Alışkanlık ve her kez okuyucu arama motoruna başvuracağına sayfanın sonuna göz atarak okuması daha kolay” dedim. Yazılanın artık basılması da gerekmiyor, elektronik ortamda okunabiliyor, böyle olunca ekranın bir kenarında benim dipnotunda vermeye çalıştığım bilgiler daha ayrıntılı olarak görülebilecektir. Her şey bir tuşun ucunda.</span></p>

    <p class="paragraf"><span class="CharOverride-17">Geçirdiğim her günü özlemle anıyorum, üniversiteyi bitirdiğimde ileriye baktığımda yukarıda yazdıklarımın hiçbirisini yaşayacağımı hayal dahi edemezdim. Benim yaşamım, dünyanın küçüldüğü, insanların daha hızlı yaşadığı zamana denk geldiği için bütün bunlar mümkün olmuş. Bilimde ve teknikte gerçekleşen ilerleme yaşamı daha anlamlı ve keyifli yaptı. Bir kapı kapanınca bir başka kapının açıldığını hep gördüm.</span></p>

    <p class="paragraf"><span class="CharOverride-17">1965 Kasım ayında Dünya Bankası Uzmanlar Heyeti’nin ağır sanayi ile ilgili inceleme yapacak üyesi olarak Brezilya’ya gittim. Heyetimiz yirmiden fazla uzmandan oluşuyordu. İlk defa ekvatoru geçtiğim için uçakta diploma verdilerdi. O seyahatin birçok özelliği vardır. Bir kere yeni evlenmiş ve henüz Washington’a tam yerleşme çabası içinde idik. O yıllarda Türkiye pek çok malın bulunmadığı, hayatın yavaş tempolu olduğu, sakin bir yerdi. Amerika ise bence rahatlığın en üst noktasında idi. Bu sözümü Amerikalı beyazlar diye düzeltmem doğru olacak. Zenci</span><span class="dipnot"><a class="_idFootnoteLink" href="#footnote-225-216" id="footnote-225-216-backlink">216</a></span> <span class="CharOverride-17">sözcüğü yerine Afrikalı Amerikan</span><span class="dipnot"><a class="_idFootnoteLink" href="#footnote-225-217" id="footnote-225-217-backlink">217</a></span> <span class="CharOverride-17">deyimi daha günlük konuşmalara girmemişti. Washington’da beyazlarla kara tenliler ayrı mahallelerde otururlardı fakat güneyden doğru gelerek kara tenliler Washington DC’de 16. Cadde’ye varmışlardı. Beyazlar 16. Cadde’nin ötesine hatta şehir dışındaki yerleşme yerlerine, uydu kentlere kaçıyorlardı. Büyük apartmanlara sadece kanuna karşı suçlu olmamak için göstermelik bir iki hali vakti yerinde kara tenli aile alınırdı.</span></p>

    <p class="paragraf"><span class="CharOverride-17">Amerika’da Ford Şirketi Mustang adında spor görünüşlü bir araba çıkarmıştı. Çok tutuluyor ve hemen herkesin dilinde idi. Arka koltuğu çok dardı, bir çocuk bile oturmakta sıkıntı çekerdi. Kemal Siber ısrarla o arabayı bana öneriyordu. Lacivert Ford Mustang satın aldım. Otomatik vitesli arabayı ilk defa kullanacaktım. Ankara’da 1963 yılında araba satın alıp kullanmaya başlamıştım: 1956 model siyah Mercedes 190 idi. Srauss-Hoope neden Türkiye Mısır ve Suudi Arabistan’a öğretmenlik etmiyor diye bana Türkiye’den ABD’deki Cumhuriyetçi Parti mensuplarının neler beklediğini ima etmişti.</span></p>

    <p class="paragraf"><span class="CharOverride-17">27 Mayıs 1960 askeri müdahalesinin rövanşı alınmaya başlanıyordu. Gerçekte ilk tepki daha 1961’de yapılan seçimlerde olmuştu. Adalet Partisi (AP) kurularak kapatılan Demokrat Parti’nin yerini almıştı. İsminin seçimi de 27 Mayıs darbesi ile yapılan adaletsizliği yok etmek görevi olduğunu anlatıyor, ilan ediyordu. Demokrat Parti ileri gelenlerinin eşleri, kardeşleri, oğulları daha önce bizzat politika ile uğraşmamalarına rağmen milletvekili adayı olmuş ve seçilerek TBMM’ye girmişlerdi. Daha önce DP iktidarı sırasında bırakın milletvekili olmayı bürokraside şube müdüründen öteye yükselme ümidi olmayan birçok fırsatçı hızlı Adalet Partili olup TBMM’de yer almışlardı. Ankara, İstanbul, İzmir dışındaki illerde özellikle Doğu ve Güneydoğu Anadolu’daki illerde hemşerilerinin fazla güvenini kazanmamış bazı serbest meslek erbabı AP listesine girerek Ankara’ya gelmek yolunu tutmuşlardı. Askerler Ekrem Alican başkanlığında kurulan Yeni Türkiye Partisi’nin (YTP) öne geçeceğini umuyorlardı. Ancak beklenen olmamış ve Adalet Partisi adayları halktan daha büyük destek bulmuşlardı. Ekrem Alican parti başkanı olacak karizmaya ve enerjiye sahip değildi. Hükümet kurulması söz konusu olunca İsmet İnönü’nün başbakan olması konusunda genel bir uzlaşı vardı. İdareye o sırada egemen olan askerlerin İsmet Paşa’ya karşı olamayacakları inancı halkta yaygındı. Keza İsmet Paşa’nın kendi partisinin çıkarlarından çok ülkenin o sıkıntılı süreci atlatabilmek için çaba göstereceğine onu seven ve sevmeyen herkes inanıyordu. Böylece kurulan hükümette birinci başbakan yardımcısı eski valilerden olup Adalet Partisi listesinden Meclis’e girmiş olan Akif Eyidoğan oldu. Çok babacan yıllarca valilik yapmış olan Eyidoğan adeta yorgun idi. Kendisi ile yapılan birçok toplantıya devlet memuru olarak ben de katıldım. Herhangi bir toplantıda “Bu anlattıklarınız tamam, durun; ben size bakın ne söyleyeceğim” diyerek idarecilik yıllarından anılarını anlatır ve görüşülmekte olan konudan çok eski yıllarda olan olayları dile getirirdi.</span></p>

    <p class="paragraf"><span class="CharOverride-17">27 Mayıs 1960’ta sabaha karşı Türkiye Cumhuriyeti’nde olan değişiklik, etkisi yıllarca silinmeyecek, çok derin bir değişiklik idi. Bu değişikliği yapanların yaptıkları işin boyutlarının idraki içinde olmadıklarını zaman göstermiştir. Bir ülkenin alışılmış düzenini değiştirmek için gerekli</span> <span class="CharOverride-17">f</span><span class="CharOverride-18">i</span><span class="CharOverride-17">kri altyapının hazır ve keza bunu uygulayacak kadroların var ve gönüllü olmadığı ülkelerde çok kanlı olaylar olduğu biraz tarih bilgisi olanlarca da bilinir. Rusya’daki 1917 ihtilalinden sonra çok kan döküldüğü ve çok sert tek adam yönetiminin yıllarca devam ettiği bilinir. Olaylar bir ülkenin içinde olmakla beraber tüm dünyadaki gelişmelerden soyutlanamaz. Eğer dünyada ekonomik ya da başka türlü krizler varsa iktidara gelenler sadece kendilerini ülkelerinde değil tüm dünyada da kabul edilebilir hale getirmek zorundadırlar.</span></p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-168-backlink" id="footnote-225-168">168</a>. Bu belgeye benim neslim “nüfus cüzdanı” der. Zira çok sayfalı bir ufak kitapçık idi. Benim neslimin nüfus cüzdanlarının muşamba gibi bez kaplanmış kalın karton gri kapağı vardı. Erkek ve kadınların nüfus cüzdanları aynı renkte, gri ve üzerinde ay yıldız bulunurdu. Zamanla o sert dayanıklı kapak yerine ince kartondan gene gri bir kapağa bıraktı. Halk arasında veya argo olarak “kafa kâğıdı” da denilen o kitapçık bugün erkeklere mavi kadınlara pembemsi renkli iki yüzünde bilgiler bulunan bir tek yaprak haline dönüştü.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-169-backlink" id="footnote-225-169">169</a>. Oda servisi odanıza yiyecek içecek getirilmesini telefon ederek sağlayabileceğiniz otel hizmeti.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-170-backlink" id="footnote-225-170">170</a>. H Caddesi’nde 1888 numaralı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-171-backlink" id="footnote-225-171">171</a>. Junior Professional programının adı sonra Young Professional olarak değiştirildi. Bilsel Alisbah o programa giren ilk Türk ekonomisttir. Dünya Bankası’nda terf<span class="CharOverride-21">i</span> ederek başkan yardımcığı görevinden emekli olduktan sonra bir süre TC Merkez Bankası başkan yardımcılığı ve Başbakan Tansu Çiller’in danışmanlığı görevinde bulundu. Başbakan Tansu Çiller zamanında çıkan ekonomik krizin atlatılması için programın hazırlanmasında ve IMF ile müzakerelerin yapılması ve gerekli mali desteğin alınması Bilsel Alisbah’ın katkıları ile gerçekleşmiştir.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-172-backlink" id="footnote-225-172">172</a>. Demarche yapmam.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-173-backlink" id="footnote-225-173">173</a>. Rendez vous.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-174-backlink" id="footnote-225-174">174</a>. O yılki Brezilya para birimi. 1965’in kasım ayında hükümetin Crozeiro’nun değerini bir günde iki kere büyük oranda düşürüldüğüne tanık oldum.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-175-backlink" id="footnote-225-175">175</a>. Çalışanlar Komitesi ya da İşçi Komitesi.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-176-backlink" id="footnote-225-176">176</a>. Suudi Arabistan’ın başkenti Riyad’da TC büyükelçisi ve keza Tokyo’da büyükelçi olarak görev yaptıktan sonra Türk İşbirliği ve Kalkınma (Koordinasyon) Ajansı’nın kurucu başkanlığını yaptı. Daha sonra Roma’da ve Avustralya’da büyükelçi oldu. Emekli olduktan sonra Kuzey Kıbrıs’ta Lefke Üniversitesi’nde öğretim üyesi olarak çalışıyor.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-177-backlink" id="footnote-225-177">177</a>. Bu körfeze Arapların verdiği isim ile İran’ın verdiği isim dahi farklıdır. İran bu körfeze “İran Körfezi” denilmesini ister.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-178-backlink" id="footnote-225-178">178</a>. Ali Cabı çok değerli ve deneyimli mimar mühendis çok iyi bir insan olduğu için çevresinin saygı ve sevgisini haklı olarak kazanmıştır. Nuh Çimento, Bolu Çimento fabrikası dahil pek çok zor inşaatı başarı ile yönetmiştir. Şu sıralarda tamamlanmak üzere olan İzmir-Aydın otoyolunun yapımını dirayetle yönetmektedir.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-179-backlink" id="footnote-225-179">179</a>. MIT müsteşarı ve Paris’te TC büyükelçisi olarak görev yaptı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-180-backlink" id="footnote-225-180">180</a>. UNDP.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-181-backlink" id="footnote-225-181">181</a>. Bağdat’tan Birleşmiş Milletler Kalkınma Programı’nın Ankara’daki of<span class="CharOverride-21">i</span>sinde müdür yardımcısı olarak çalıştı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="5-6.xhtml#footnote-225-182-backlink" id="footnote-225-182">182</a>. UNDP Resident Representative.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-183-backlink" id="footnote-225-183">183</a>. Büyükelçinin ikametgâhı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-184-backlink" id="footnote-225-184">184</a>. Atılır.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-185-backlink" id="footnote-225-185">185</a>. Yemen’in baş şehri.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-186-backlink" id="footnote-225-186">186</a>. Yemen’in ikinci büyük şehri.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-187-backlink" id="footnote-225-187">187</a>. Elektrik yüksek mühendisi Türkiye Elektrik Kurumu’nda ve Dünya Bankası’nda çalıştı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-188-backlink" id="footnote-225-188">188</a>. Paris’te OECD’de danışman olarak çalıştığım sırada sekreterim İngiliz genç güzel bayanın adı Elizabeth idi. OECD “devlet yönetiminde bilgisayar kullanımı” konusunda bir inceleme yapmaya karar verdiğinde beni 10 gün kadar o iş için danışman olarak görevlendirmişti. Paris’e vardığımda Elizabeth “seyahat programınız” diyerek önüme koyduğu kâğıtta Kopenhag’dan Londra’ya oradan Belfast’a uçacağım yazılı idi. “Seni bu kadar mı kızdırmışım” demiştim. Çünkü o sırada Kuzey İrlanda’da her gün bombalar patlıyordu.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-189-backlink" id="footnote-225-189">189</a>. İsmi daha sonra Türk İşbirliği ve Koordinasyon Ajansı olarak değiştirildi.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-190-backlink" id="footnote-225-190">190</a>. Massettesschuustes Institute of Technology.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-191-backlink" id="footnote-225-191">191</a>. Operations Research (Harekat Araştırması).</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-192-backlink" id="footnote-225-192">192</a>. İstanköy.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-193-backlink" id="footnote-225-193">193</a>. İstanbul İktisat Fakültesi’nde, Boğaziçi Üniversitesi’nde profesör olarak saygın bir öğretim üyesi olup Finansbank ve başka kurumlarda yönetim kurulu üyesi olarak da görev yaptı. Günlük gazetelerde ve çeşitli yayın organlarında makaleler yazan öğrencilerinin çok saygı duyduğu Prof. Aysan 1980 askeri müdahalesinden sonra kurulan Ulusu Hükümeti’nde ulaştırma bakanı olarak da görev yaptı. Prof. Kenan Bulutoğlu’nun İşletmeler bakanı olarak iktisadi devlet teşekküllerinin daha verimli çalışması ile ilgili olarak kurduğu komitede birlikte çalıştık; yaklaşımlarımızın farklı olmasına rağmen o günden beri dostluğumuz, karşılıklı sevgi ve saygımız devam etti.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-194-backlink" id="footnote-225-194">194</a>. İTÜ Elektrik Fakültesi’nde benden bir sınıf önce idi, öğrenciliğimizden dostluğumuz vardı. O göreve Mehmet Turgut tarafından tayin edilmişti. Sonra Petkim Yönetim Kurulu’nda ve keza Yapı ve Kredi Bankası Yönetim Kurulu üyesi/başkanı olarak da görev yaptı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-195-backlink" id="footnote-225-195">195</a>. Yüksek İnşaat Mühendisi Selahattin Kılıç’ı Devlet Su İşleri’nde çalıştığı yıllarda tanırdım. Önce CHP milletvekili oldu sonra Adalet Partisi’ne geçerek çeşitli bakanlıklarda görev yaptı. 1980’den sonraki Demirel hükümetlerinde Bayındırlık bakanlığı görevinde bulundu.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-196-backlink" id="footnote-225-196">196</a>. Yüksek Ziraat Mühendisi Âdem Karaelmas ziraat işleri genel müdürü iken TMO genel müdürlüğüne Demirel Hükümeti tarafından atanmış idi.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-197-backlink" id="footnote-225-197">197</a>. Mülkiye’den (SBF) mezun olduktan sonra maliye müfettişi görevi ile meslek hayatına başladı. Demirel Hükümeti’nde Maliye bakanı olarak görev yaptı. Çeşitli sanayi kuruluşlarının özellikle Zeytinoğlu Grubu’na bağlı şirketlerde yönetim kurulu başkanlığı veya yönetim kurulu üyesi olarak görev aldı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-198-backlink" id="footnote-225-198">198</a>. Türk İş başkanı olarak sendikal faaliyetleri seviyeli düzeyde olmasını sağlamakta çok gayret sarf etmiştir.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-199-backlink" id="footnote-225-199">199</a>. Türk İş genel sekreterliği görevinden sonra aynı kuruma genel başkan olmuştur. Cumhuriyet Senatosu’na cumhurbaşkanı tarafından atanmış saygın işçi lideri olarak hafızalarda yerini almıştır.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-200-backlink" id="footnote-225-200">200</a>. Uzun yıllar DSİ’de bölge müdürlüğü ve başka görevlerde bulunduktan sonra çimento sanayii genel müdürü olarak göreve getirilmişti. Daha sonra Ereğli Demir Çelik’te genel müdürlük yaptı ve özel sektörde görev alarak Suudi Arabistan’da çalıştı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-201-backlink" id="footnote-225-201">201</a>. Prof. Nihat Erim Ankara Üniversitesi Ceza Hukuku Profesörü ve Barolar Birliği Başkanı Faruk Erem’e hükümette görev almasını teklif etmiş fakat Faruk Hoca “Ben bakan olmayayım, Atila Sav’ı öneriyorum” demişti. Hükümet kurulmakta iken Çalışma Bakanlığı için Prof. Erim’e Türk-İş, Şinasi Çelikkol’u önermiş fakat Prof. Erim onu kabul etmemişti. 1942 yılında Ankara Atatürk Lisesi’nin orta kısmına girdiğim günden beri arkadaşım olan Avukat Atila Sav’ın hükümetimize Çalışma bakanı olarak girmesini ben son dakikada önerdim ve kabul edildi. Daha sonra SODEP ve CHP’de siyasi hayatına devam etti. CHP’den milletvekili olduğu sırada TBMM Anayasa Komisyonu başkanı olarak da görev yaptı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-202-backlink" id="footnote-225-202">202</a>. Ankara Hukuk Fakültesi’nde çalışma hukuku profesörü.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-203-backlink" id="footnote-225-203">203</a>. Prof. Dr. Attila Sönmez ODTÜ’de öğretim üyesi ve rektör yardımcısı olarak görev yaptıktan sonra Dünya Bankası’nın önce Filipinler’de sonra sıra ile Endonezya’da ve Çin’de daimi temsilcisi olarak başarılı çalışmalar yaptı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-204-backlink" id="footnote-225-204">204</a>. Daha sonraki yıllarda kadrosu Şeker Fabrikaları’ndan Maliye Bakanlığı’na devredildi ve Hazine Genel müdür yardımcısı iken Londra’ya TC Büyükelçiliği ekonomi danışmanlığı görevine tayin edildi. 1980’den sonra Ulusu Hükümeti’nde Maliye bakanı, Turgut Özal Hükümeti’nde başbakan yardımcısı olarak görev yaptı. TBMM başkanı olarak da görev yapan bu yakın arkadaşım tüm tanıyanların saygısını kazanmıştır.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-205-backlink" id="footnote-225-205">205</a>. Maliye Bakanlığı merkezindeki görevinden TC Washington Büyükelçiliği Ekonomi ve Maliye Müşavirliği’nde görevlendirilmişti.1965’te Washington’a Dünya Bankası’nda görev alarak gittiğimde hastanede yatıyordu. Hastanede ziyaret ettim ve kanser denilen hastalığın ne olduğunu ilk defa 35 yaşımda rahmetli Kınay dolayısı ile öğrenmeye başladım.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-206-backlink" id="footnote-225-206">206</a>. Devletin yurtdışına gönderdiği seçkin lise mezunu olarak eğitimini tamamladıktan sonra SEKA ve diğer kurumlarda mühendis ve idareci olarak görev yaptıktan sonra ben 1959 yılında ilk tanıdığında Sümerbank genel müdür yardımcısı idi. Sonra Adnan Menderes’in son hükümeti onu çimento sanayii genel müdürü olarak atadı.1960 askeri müdahalesinden sonra Sümerbank genel müdürü olarak görev yaptı. Bir süre ODTÜ’de öğretim üyesi olarak çalıştı ve özel sektörde NASAŞ gibi önemli tesislerin kuruluşunda emeği geçti.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-207-backlink" id="footnote-225-207">207</a>. Dışişleri Bakanlığı müsteşarı ve TC Washington DC büyükelçisi olarak görev yaptıktan sonra Demokrat Parti Yönetim Kurulu üyesi olarak siyaset denemesi oldu.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-208-backlink" id="footnote-225-208">208</a>. Maliye Bakanlığı müsteşarı iken Bonn Büyükelçiliği Ekonomi ve Maliye Danışman Kurulu başkanlığına tayin edilmişti. Daha sonra Başbakanlık müsteşarlığı ve bakanlık görevlerinde bulundu.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-209-backlink" id="footnote-225-209">209</a>. Öncelikle çok yakın ve saygı duyduğum arkadaşımla aynı lisenin, Ankara Atatürk Lisesi’nin mezunuyuz. Turgut benden bir yıl evvelki devredendir. Hukuk Fakültesi’nden mezun olduktan sonra yazarlık öncelikle tiyatro yazarlığı ile ünlendi. Basın Yayın Genel Müdürlüğü’nde çalıştı, TRT Yönetim Kurulu üyeliği gibi devlet görevlerinden başka üniversite öğretim üyeliği yaptı. Özellikle geniş kitleler onu Çılgın Türkler kitabı ile tanıdı. Oysa ben onun Duvarların Ötesi piyesini çok sevdiğimi hatırlıyorum. Ülke konuların birlikte düşünüp tartıştığımız “Cumhuriyet Bebeleri” toplantılarını bugün büyük özlemle arıyorum.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-210-backlink" id="footnote-225-210">210</a>. Kemal Kurdaş’la yapılan nehir söyleşi.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-211-backlink" id="footnote-225-211">211</a>. Karşı çıkılmak, meydan okunmak.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-212-backlink" id="footnote-225-212">212</a>. Ecevit Hükümeti’nde Milli Savunma bakanı olarak görev aldıktan sonra özel sektörde Suudi Arabistan’da Medine Konut Projesi genel müdürü ve daha sonra STFA Şirketi’nde genel müdür olarak görev yaptı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-213-backlink" id="footnote-225-213">213</a>. DSİ’den ayrıldıktan sonra sınıf arkadaşı Yılmaz Karataban ile mühendislik bürosu kurarak özellikle sulama, baraj konularında proje yaptı. Perlit madeni işletmesi kurdu.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-214-backlink" id="footnote-225-214">214</a>. Ayhan bugünlerde şehirde. Onu bir öğle yemeğine götür ve konuş.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-215-backlink" id="footnote-225-215">215</a>. Kef<span class="CharOverride-21">i</span>l, kontr garanti verir.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-216-backlink" id="footnote-225-216">216</a>. Nigger.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-217-backlink" id="footnote-225-217">217</a>. African Amarican.</p>
      </div>
    </div>
  </div>
</body>
</html>