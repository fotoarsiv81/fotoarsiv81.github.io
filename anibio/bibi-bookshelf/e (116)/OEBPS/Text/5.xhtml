<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x5" xml:lang="tr-TR">
  <div class="Basic-Text-Frame">
    <p class="arabaslik_sol" id="_idParaDest-1"><span class="bolditalik _idGenCharOverride-1">Nisan/Mayıs/Haziran 1960</span></p>

    <p class="paragraf"><span class="CharOverride-17">Washington/ABD’de Dünya Bankası merkezinde çalıştığım Mayıs 1965’ten Ağustos 1969’a kadar geçen sürede, bir yıl içinde, en çok 1968’de seyahat etmiştim. O yılın ilk aylarında Pakistan’a giden Dünya Bankası uzmanlar heyetinde sanayi ekonomisti olarak görevlendirilmiştim. Yaklaşık bir ay kadar Pakistan’da kalarak tüm önemli bölgeleri ve henüz gelişmekte olan sanayi tesislerini ziyaret etmem, bilgi toplamam, Pakistan sanayisinin o günü ve geleceği hakkında f</span><span class="CharOverride-18">i</span><span class="CharOverride-17">kir sahibi olmam gerekiyordu. Pakistan’ın o zamanki hükümeti İslamabad’ı yeni başkent olarak belirlemişti; ancak Karaşi hâlâ her bakımdan ülkenin gerçek merkeziydi. Bana Türkiye Cumhuriyeti’nin kuruluş yıllarındaki Ankara ile İstanbul’un durumunu anımsatmıştı. İslamabad büyük bir köy görünümünde olup orada kalınabilecek asgari konforu haiz otel dahi yoktu. En yakın büyük kent olan Rawalpindi’de Intercontinental Oteli’nde kalıyor ve devlet üst kademesi ile temas için her gün İslamabad’a gidip geliyorduk. Planlama ile ilgili kuruluş</span><span class="dipnot"><a class="_idFootnoteLink" href="#footnote-225-1" id="footnote-225-1-backlink">1</a></span> <span class="CharOverride-17">ve diğer önemli bazı kamu kurumları tam anlamı ile İslamabad’a taşınmamışlardı. Bu sebepten Karaşi’de de uzunca bir süre kalmamız gerekmişti. O seyahatte Peşaver’e giderek Hayber Geçidi’nin başlangıcını ve özellikle devlet gücünün henüz ulaşamadığı o bölgeyi yeniden görmek olanağını bir kere daha elde etmiştim. Esnaf işyerinde kucağında tüfekle oturuyor ve müşterilerini öyle silahla karşılıyordu. Hemen hemen herkesin omzunda/elinde tüfek veya belinde tabanca vardı. 14-15 yaşındaki erkek çocukların bile silahlı dolaştığı dikkat çekiyordu.</span></p>

    <p class="paragraf"><span class="CharOverride-17">İki yıl önce, 1966’da da o bölgeye Dünya Bankası uzmanı olarak gitmiştim; ancak kayda değer sanayi tesisleri olmadığı için Rawalpindi civarında fazla vakit geçirmemiştim. Turistik merak ile hafta sonu Peşaver’a ve dolayısı ile Hayber Geçidi’ne gitmiştik. Bu geçit Pakistan ile Afganistan arasındaki sarp kayalar arasında olup onun önemini daha ortaokulda öğrenci iken coğrafya dersinde öğrendiğimizi hatırlıyorum. Çok önemli olduğunu, Hint Yarımadası ile Orta Asya’yı bağlayan tek yol olduğunu öğretmişlerdi. Bugün de o geçit uluslararası kavgaların sebebi oluyor.</span></p>

    <p class="paragraf"><span class="CharOverride-17">Pakistan’a Dünya Bankası uzmanı olarak 1968’de yaptığım bu ikinci seyahatim birçok bakımdan 1966 yılında yaptığımdan çok farklıydı. 1966’da Pakistan, bir kısmı Hint Yarımadası’nın kuzeybatısında (Batı Pakistan) diğer kısmı aynı yarımadanın kuzeydoğusunda (Doğu Pakistan) olan iki bölgeli, nüfusunun büyük çoğunluğu Müslüman olan bir devletti. Batı Pakistan’ın başkenti Karaşi, Doğu Pakistan’</span><span class="CharOverride-17">ınki ise Dakka’ydı.</span></p>

    <p class="paragraf"><span class="CharOverride-17">O seyahatimizde zamanımızın bir kısmını Batı Pakistan’da Karaşi’de, Lahor’da, Pencap bölgesinde geçirmiş; nerede ise yarısını da Doğu Pakistan’da Dakka, Chittagong, Kuhlna’da incelemelere ve yetkililerle temaslara ayırmıştık. 1966’dan 1968’e kadar geçen zaman diliminde pek çok değişiklik olmuştu. Doğu Pakistan yetkilileri, Batı Pakistan’ın kendilerini farklı gördüklerini ve Doğu’ya sömürgeymiş gibi davranıldığını ve yeterli özgürlük tanımadığını açıktan dile getiriyorlardı. Bu rahatsızlık 1971’de Bangladeş adı ile bağımsız yeni bir devletin kurulmasına kadar devam etti. Yeni devletin başkenti Dakka oldu.</span></p>

    <p class="paragraf"><span class="CharOverride-17">Büyük Britanya Hint Yarımadası’ndan çekilmeye karar verdiğinde Müslümanlar ayrı bir devlet kurmak istemişler ve Mehmet Ali Cinnah’ın öncülüğünde Pakistan İslam Cumhuriyeti adında bir devlet kurulmuştu. Böyle olmakla beraber çok önemli sayıda Müslüman, Hindistan devletinin vatandaşı olarak kalmaya devam etmektedir. 14 Ağustos 1947’de Pakistan’ın kurulduğu günden beri Hindistan hükümetleri, Hint Yarımadası’nın iki devlete paylaştırılmasını kabullenemedikleri için hangi bölgede hangi devletin egemen olacağı sorusu yıllarca tartışma konusu olmuştur ve bugün de o tartışmanın devam etmekte olduğuna, çatışmaların devam ettiği Kaşmir’de tanık oluyoruz.</span></p>

    <p class="paragraf"><span class="CharOverride-17">Pakistan bağımsız bir devlet olduktan sonra Ankara Dil ve Tarih-Coğrafya Fakültesi’nden bir öğrenci grubu o zaman doçent olan Danyal Bediz başkanlığında o ülkeyi ziyaret etmişti. Ankara’ya Van’dan ilk geldiğimizden bir yıl sonra, 1935 yılında Dışkapı mahallesindeki komşumuz Salim Bey ve ailesi Romanya’dan yeni göç etmişlerdi. İki aile çok yakın dost olmuş ve dostluğumuzu devam ettirmiştik. O ailenin kızı İnci üniversite çağına geldiğinde Dil ve Tarih-Coğrafya Fakültesi’nde eğitim aldığı sırada o grupla söz konusu geziye katılmıştı. Bir karşılaşmamızda Pakistan’da inanılmaz sevgi ile coşkulu bir şekilde karşılandıklarını anlatmıştı ve “Pakistanlılar ziyaretimizden o kadar mutlu oldular ki adeta öz kardeşlerini görmüş gibi davranıyorlardı ve seviniyorlardı” demişti. Pakistan’a yaptığım tüm iş gezilerimde İnci’nin o sözlerini hatırladım ve İnci’nin unutamadığı Türklere karşı sevginin zamanla azaldığını gözlemledim.</span></p>

    <p class="paragraf"><span class="CharOverride-17">Birinci Dünya Savaşı’ndan sonra kazanmış devletlere karşı gerek muharebe meydanlarında ve gerekse diplomasi alanında Türklerin zaferleri ile Türkiye Cumhuriyeti’nin kurulması Hindistan’da da büyük hayranlıkla izlenmişti. Nüfusunun çok büyük çoğunluğu Müslüman olan bağımsız ve özgür ülke, Türkiye yıllarca tüm tutsak halklar ve özellikle Hindistan Yarımadası’ndaki halklar ve Müslümanlar tarafından gıpta ile izlenmişti. Bunu iş gereği gittiğim pek çok ülke yetkililerinden duydum.</span></p>

    <p class="paragraf"><span class="CharOverride-17">1968 yılındaki Pakistan ziyaretimden bir süre sonra Hindistan iki taraftan, hem kuzeybatıdan hem de kuzeydoğudan dost olmayan bir devletin komşusu olmamak için çaba göstermiş ve nihayet Doğu Pakistan’ın ayrılması sağlanmıştı. 22 Aralık 1971’de Bangladeş Müslüman Halk Cumhuriyeti kurularak bağımsızlığını ilan etmiştir. Gerçekte Batı Pakistan’daki halk etnik olarak Doğu Pakistan’dakinden farklıdır. Doğu Pakistan Bengallilerin yoğunluğunun fazla olduğu ve Ganj Nehri’nin deltasındaki toprak parçası üzerindeydi.</span></p>

    <p class="paragraf"><span class="CharOverride-17">Gerçekte ben üç kez Pakistan’a gittim, her üçü de iş gezisidir. Birincisi 1960 yılında idi. Ankara’da Elektrik İşleri Etüt İdaresi’nde başmühendis unvanı ile çalışıyordum. O yıl Pakistan’ın Murree kentinde 13-19 Haziran 1960 tarihleri arasında kalkınma planlaması konusunun ele alınacağı uluslararası bilimsel bir toplantı tertiplenmişti. O toplantının konusu, esas itibari ile “Ulusal planlama mı yoksa sektör planlaması mı yararlıdır?” şeklinde özetlenebilirse de adı Ekonomi Alanında Planlamanın Teknikleri ve Problemleri</span><span class="dipnot"><a class="_idFootnoteLink" href="#footnote-225-2" id="footnote-225-2-backlink">2</a></span> <span class="CharOverride-17">idi. Bilimsel ağırlıklı olan o toplantıyı her nedense CENTO tertiplemişti. CENTO, Türkiye’nin de taraf olduğu bir askeri anlaşma olup diğer üyeleri Büyük Britanya, İran ve Pakistan idi. Amerika Birleşik Devletleri de gözlemci olarak CENTO’da bulunuyordu.</span></p>

    <p class="paragraf"><span class="CharOverride-17">Yönetim merkezi Ankara’da olan bu örgüt Süveyş Kanalı’nın Albay Cemal Abdül Nasır yönetimindeki Mısır Devleti tarafından ulusallaştırılması sonrasında Büyük Britanya’nın öncülük ederek kurdurduğu Bağdat Paktı’nın yerini almıştı. Bağdat Paktı’nda Büyük Britanya, Türkiye, İran, Irak ve Pakistan üye idiler. Bağdat Paktı’nın Britanya İmparatorluğu’nun Ortadoğu ve Ön Asya’daki çıkarlarını korumak için oluşturulduğu bilinirdi. İsminden de anlaşılacağı gibi merkezi Bağdat’ta idi. Irak’ta Kral Faysal devrilip Britanya karşıtı güçler iktidara gelince Irak, Bağdat Paktı’ndan çekilmişti. Bunun üzerine CENTO oluşturulmuştu. Gerek Bağdat Paktı gerekse CENTO Ortadoğu’da etkinliğini kaybetmekte olan Büyük Britanya’nın kendi menfaatlerini koruyabilmek için yarattığı kurumlardı. Sovyet tehdidi bahane olarak kullanılarak CENTO, NATO’nun Ortadoğu’ya ve Orta Asya’ya dolaylı olarak açılması şeklinde takdim ediliyordu. O yıllarda Türkiye Cumhuriyeti dış politikası bu şekilde ABD ve Büyük Britanya ile işbirliği yapmakta yarar görmüştü. Kısaca askeri amaçla kurulan ve daha çok Büyük Britanya’nın bölgeden haberdar olmasına yarayacak CENTO farklı sivil amaçlı işlerle de ilgileniyordu.</span></p>

    <p class="paragraf"><span class="CharOverride-17">Pakistan’ın Murree şehrinde yapılması söz konusu olan toplantı Prof. Higgins, Prof. Tjailings C. Koopmans, Dr. Gustav Papanek</span><span class="dipnot"><a class="_idFootnoteLink" href="#footnote-225-3" id="footnote-225-3-backlink">3</a></span> <span class="CharOverride-17">gibi planlama konusunda çalışmaları yayımlanmış, uluslararası tanınmış uzmanların katıldığı önemli bilimsel bir toplantı niteliğinde idi. 1960 yılının başlarında o toplantının yapılması ile ilgili hazırlıklara başlanılmış ve ilgili ülkelerin dışişleri bakanlıkları veya dış ekonomik ilişkilerle ilgili kurumları haberdar edilmişlerdi.</span></p>

    <p class="paragraf"><span class="CharOverride-17">27 Mayıs 1960’tan önce Türkiye Cumhuriyeti’nin dış ekonomik ilişkilerinin yönetimi Dışişleri Bakanlığı’na verilmiş bir görevdi. Milletlerarası İktisadi İşbirliği Teşkilatı (MİİT) genel sekreterliği görevini Dışişleri Bakanlığı umumi kâtibinin muavini (bugünkü deyimi ile bir müsteşar yardımcısı) deruhte ediyordu (yürütüyordu). O kişi daha sonraki yıllarda Moskova’da ve Paris’te Türkiye Cumhuriyeti büyükelçisi ve Bülent Ecevit’in başbakan olduğu hükümetlerden birisinde milli savunma bakanı olarak görev yapacak olan Hasan Esat Işık idi. Hasan Bey hem Dışişleri Bakanlığı’nın müsteşar yardımcısı olarak alışılmış işleri yürütüyor hem de MİİT genel sekreteri sıfatı ile ekonomik konularda uluslararası irtibatı sağlıyordu. Ayrı bir kadrosu yoktu. Dışişleri Bakanı Fatin Rüştü Zorlu pek çok konu ile doğrudan ilgileniyordu ve en güvendiği kişilerden birisi olan Genel Müdür Semih Günver, Hasan Bey’in en yakın çalışma arkadaşı durumunda idi. Murre’de yapılacak uluslararası toplantıya katılacakları belirlemede Semih Günver Bey etkili olmuştu.</span></p>

    <p class="paragraf"><span class="CharOverride-17">O yıllarda Başbakan Adnan Menderes’in ekonomi danışmanlığına İstanbul Üniversitesi İktisat Fakültesi öğretim üyelerinden Prof. Memduh Yaşa</span><span class="dipnot"><a class="_idFootnoteLink" href="#footnote-225-4" id="footnote-225-4-backlink">4</a></span> <span class="CharOverride-17">tayin edilmiş ve Ankara’da çalışmaya başlamıştı. Prof. Besim Üstünel</span><span class="dipnot"><a class="_idFootnoteLink" href="#footnote-225-5" id="footnote-225-5-backlink">5</a></span> <span class="CharOverride-17">Ankara’daki Siyasal Bilgiler Fakültesi’ne İstanbul Üniversitesi İktisat Fakültesi’nden gelmişti. Memduh Yaşa ve Besim Üstünel İktisat Fakültesi’nden yakın arkadaş olduklarından Besim Üstünel de o yıllardaki hükümete yakın görünüyordu. Toplantı Pakistan’ın kuzeyindeki Murree adlı sayf</span><span class="CharOverride-18">i</span><span class="CharOverride-17">ye kentinde, yazın tam ortasında yapılacaktı. Heyete Dışişleri Bakanlığı’ndan Rahmi Gümrükcüoğlu</span><span class="dipnot"><a class="_idFootnoteLink" href="#footnote-225-6" id="footnote-225-6-backlink">6</a></span> <span class="CharOverride-17">(heyet başkanı), Maliye’den Şinasi Arık, Siyasal Bilgiler Fakültesi’nden Besim Üstünel ve EİE İdaresi’nden benim katılmam kararlanmıştı.</span></p>

    <p class="paragraf"><span class="CharOverride-17">Karayolları Genel Müdürlüğü’nden Tahsin Önalp ve Sanayi Dairesi’nden Kemal Sayın Pakistan’da başka bir görevle iş gezisinde bulunduklarından onların da bir ara Murree Toplantısı’na katılmalarını hükümet uygun görmüştü. Daha önce çeşitli sebeplerle Dışişleri Bakanlığı’ndaki toplantılara katıldığımda benimle tanışıp çalışmalarımı bilen Semih Günver’in benim gitmemi özellikle istediğini Pakistan’da olduğumuz sırada Rahmi Gümrükç</span><span class="CharOverride-17">üoğlu bana söylemişti.</span></p>

    <p class="paragraf"><span class="CharOverride-17">1960 yılının mart/nisan aylarında bir yandan Murree toplantısı ile ilgili gerekli seyahat formalitelerinin yerine getirilmesi ile uğraşıyordum öte yandan da o toplantıda vermeyi düşündüğüm tebliği hazırlamaya çalışıyordum. O toplantıya bir tebliğ vermeye hazır olduğumu sözlü olarak Dışişleri Bakanlığı’na bildirmiştim. Yazdıklarımı EİE İdaresi Baş Mütercimi Leyla Elbruz’un</span><span class="dipnot"><a class="_idFootnoteLink" href="#footnote-225-7" id="footnote-225-7-backlink">7</a></span> <span class="CharOverride-17">değerli katkıları ile İngilizceye çevirmiştim. Oldukça hacimli olan ana metni ve eklerinin tümünü sekreterlerimiz dikkatle daktilo ederek iyi bir doküman ortaya çıkarmışlardı. O doküman EİE İdaresi’nin o güne göre ileri teknik cihazlarla donatılmış teksir ve matbaa bölümünde çoğaltılmış ve bir de üzerine yeşil karton kapak geçirilerek sunulduğunda da etkili olacak hale getirilmişti. Sunulduğunda daha baştan okuyucuyu etkileyecek doküman oluşturmak benim için çok sıradan bir işti. Çünkü biz İstanbul Teknik Üniversitesi’ndeki eğitimimiz sırasında proje çalışmalarının raporlarını titizlikle hazırlamaya ve bir açıdan hocalarımızın tertipli ve düzgün proje dokümanı hazırlanması taleplerine en iyi şekilde cevap vermeye alışıktık. Pakistan’da sunmayı önerdiğim o dokümandan birkaç kopyayı Dışişleri Bakanlığı’na, Toplantı Tertip Komitesi’ne iletilmek üzere, vermiştim. Aradan iki hafta kadar bir zaman geçmişti ki, üniversiteden arkadaşım ve o sırada PTT’de çalışan Y. Müh. Hakkı Oranç beni aradı ve “Mr John W. McDonald Jr. Seninle tanışmak istiyor” dedi. O zatın ismini daha önce hiç duymamıştım. O zatın kim olduğunu ve benimle neden tanışmak istediğini sorduğumda Hakkı şöyle demişti: “Bu zat CENTO’da bir toplantı hazırlamakla görevli kişilerin başı imiş. O toplantıya sen de gidecekmişsin ve bir rapor hazırlamışsın, çok etkilenmiş ve ‘Beş yıldır Ankara’dayım Türklerden rapor yazmaları istenince bir, bilemedin bir buçuk sayfa bir şey yazarlar ve konunun özü ile ilgili olmayan birtakım cümleleri alt alta koyarlar; ilk defa tutarlı ve bizim kendi ülkemizde alışık olduğumuz, analizleri ve önerileri dengeli bir rapor gördüm hem de sunumu da dikkatimi çekti’ diyerek, muhakkak seni görmek istiyor.” Ben de, “Nasıl olsa o zat toplantıya gelecek, orada nasıl olsa karşılaşırız” demiştim.</span></p>

    <p class="paragraf"><span class="CharOverride-17">1950-1960 yılları arasında ülkemizde birçok kurum yeniden düzenlenmiş ya da yani kurulmuşlardı. O kurumlar kendilerini ilgilendiren konularda yıllara yaygın programlar yapar duruma gelmişlerdi. Fakat o programların uygulanması için gerekli paralar (fonlar) sadece yıllık bütçelerle tahsis edilmeye devam ediyordu. Böyle olmakla beraber özellikle karayolları, su işleri, elektriklenme konularında yıllara yayılan programlar yapılması işin gereği olduğu için gene de o konularla ilgili kurumlar beş yıla hatta daha ötesine uzanan programlar yapmak zorunda idiler. Ayrıca ABD’nin ekonomik ve teknik yardımından yararlanan Kara Yolları Genel Müdürlüğü, Devlet Su İşleri Genel Müdürlüğü gibi kurumların, birkaç yılı kapsayan programlarla, yardım veren kurumların karşısına çıkmaları gerekiyordu. Elektrik İşleri Etüt İdaresi’nin yasal görevi uzun vadeli elektrik üretim ve dağıtım planlaması yapmak için gerekli verileri toplamak ve bunları elektrik ile ilgili diğer kurumlarla tartışarak ve değerlendirerek geleceğe doğru yatırım konuları hakkında çalışmalar yapmaktı. Karayollarının uzun vadeli programları gerçekte ulaştırma sektörü planlaması değildi, fakat o yıllarda ancak o kadar yapılıyordu. O deneyimleri dile getirecek bir rapor yararlı olur diye düşünmüştüm. Bu bakımdan Türkiye’de Sektör Programları’nın nasıl yapıldığına dair bir rapor hazırlamaya kendimi ehil görmüş olmalıyım ki o konuyu seçip Dışişleri Bakanlığı’na sözlü olarak bildirmiştim. 13 Haziran 1960’ta da başlayarak birkaç gün sürecek ve Dışişleri Bakanlığı yetkililerinin “CENTO Development Programming Conference”</span><span class="dipnot"><a class="_idFootnoteLink" href="#footnote-225-8" id="footnote-225-8-backlink">8</a></span> <span class="CharOverride-17">dedikleri o toplantıya gidecek heyette ekonomi profesörü veya ekonomi eğitimi almış kişiler olmasına rağmen tebliğ vermeye bir tek ben gönüllü olmuştum.</span></p>

    <p class="paragraf"><span class="CharOverride-17">Daha sonraki yıllarda da Türkiye adına toplantılara katılan kişilerin konuşmaktan çok dinlemeyi tercih ettiklerine çeşitli vesilelerle şahit oldum. Hatta</span> <span class="CharOverride-19">teknoloji transferi</span> <span class="CharOverride-17">ile ilgili olarak Dublin’de yapılan bir toplantıda ben OECD’nin</span><span class="dipnot"><a class="_idFootnoteLink" href="#footnote-225-9" id="footnote-225-9-backlink">9</a></span> <span class="CharOverride-17">Koordinatör Danışmanı olarak görevli idim. Türkiye’yi temsilen 9 kişilik bir heyet katılmıştı, fakat hiçbirisi söz alıp katkıda bulunmayınca OECD’de direktör olan dostum Mr. Derry Ormond “Türkiye hep dilsizleri mi buraya gönderdi?” diyerek iğneleyici bir biçimde hayretini belirtmişti. İlaç Hammadesi Üretiminde Teknoloji Transferi</span><span class="dipnot"><a class="_idFootnoteLink" href="#footnote-225-10" id="footnote-225-10-backlink">10</a></span> <span class="CharOverride-17">konusunda yapılan o toplantılardan bir tanesi Belgrad’da yapılmıştı ve Türk Heyeti’nde sadece bir TC Dışişleri Bakanlığı mensubu bir diplomatımız tüm heyet içinde yegâne aktif kişi olmuştu.</span></p>

    <p class="paragraf"><span class="CharOverride-17">Murree kasabasının Pakistan’</span><span class="CharOverride-17">ın kuzeyinde yazlık tatil beldesi olduğunu öğrenmiştim fakat yoğun olan işlerimin arasında bir de tebliğ hazırlamaya çalışmam seyahatin formalite dışındaki ayrıntıları ile uğraşmama zaman bırakmıyordu. Bu hazırlıkları yapadururken 27 Mayıs 1960 sabahı radyodan Türk Silahlı Kuvvetleri’nin ülke yönetimine el koyduğu haberi duyuldu. Son aylardaki genel hava siyasal olarak bir şeyler olacağı beklentisini yaratmıştı. Gerçekte ben bir şeyler olacağından bir gece önce haberdar olmuştum. Üniversite’den arkadaşım Y. Müh. Fevzi Öztürk ile Kızılay Meydanı’na yakın Çelik Kale Sokak’ta bir bodrum katında kiracı idik.</span></p>

    <p class="paragraf"><span class="CharOverride-17">Akşam yemeği için annem ve babamın Sıhhiye Meydanı’na bakan dairelerine gittiğimde yengem “Bu akşam Namık Abi muvazzafmış”</span><span class="dipnot"><a class="_idFootnoteLink" href="#footnote-225-11" id="footnote-225-11-backlink">11</a></span> <span class="CharOverride-17">demişti. Benim gidişimden biraz önce büyük ablamın eşi istihkâm binbaşısı Namık Kemal Korkmaz uğramış, o gece bir şeyler olacağını ima etmiş. Herhalde helalleşmiş olmak için uğramış olmalı; o tip görevlerde sonuç beklenmedik gibi olabilir ve başarısızlık halinde hayatın kaybedilmesi dahil ağır cezalar söz konusudur. Eniştemin o gece sabaha karşı olacak askeri harekâtta görevli olduğunu annem, babam yengem anlamakta gecikmemişlerdi.</span></p>

    <p class="paragraf"><span class="CharOverride-17">Mart ve Nisan 1960’ta ülkenin yönetiminden rahatsız olanların çeşitli protestoları yoğunluk kazanmıştı. Adnan Menderes Hükümeti ekonomik sıkıntıları gideremiyordu. İktisadi devlet teşekkülleri irili ufaklı birçok yatırıma girişmiş ancak bunların f</span><span class="CharOverride-18">i</span><span class="CharOverride-17">nansmanı aksıyor ve bitirilmeleri çok gecikiyordu. Bazılarının teknoloji seçimi yanlış ve bitirildikleri zaman beklenen faydaların sağlanması mümkün görünmüyordu. Demokrat Parti ile devlet iç içe geçmişti. Bakanlıklarda üst kademe yetkililer partili gibi davranıyorlardı. İktisadi devlet teşekkülleri ise tamamen partizan halde idiler. Örneğin Sümerbank Genel Müdürü Mehmet Akın aynı zamanda Demokrat Parti’nin Ankara İl Örgütü’nün başkanı idi. Bu durum fabrikaların, üretim tesislerinin bulunduğu taşra il ve ilçelerinde de paralel olarak devam ediyordu. Kurumlarda görevlilerin Demokrat Parti üyesi olmaları hiç değilse sempatizanı olmaları ve bu yolla parti faaliyetlerinde etkinlik sağlamaları adeta yazılmamış yasalarla zorlanıyordu.</span></p>

    <p class="paragraf"><span class="CharOverride-17">Ekonomik sıkıntıları gidermek için ümit, sağlanabilecek dış yardımlara bağlanmıştı. Ülkenin kendi kaynakları yetersizdi, bunların artırılmaları için bilinçli tedbirler almak yerine giderler artırılıyordu. Kaynakların başlanılmış ve yıllardır bitirilememiş kamu yatırımlarına yöneltilerek beklenen yararların bir an önce sağlanması akılcı yol olarak önerilirken Başbakan’ın kişisel tercihleri öne çıkıyordu. Bu nedenle İstanbul’da kent içi yatırımlara da girişilmişti. Kente yeniden şekil vermek için özellikle yeni yollar açılıyor ve bu işler için çok para harcanıyordu. Birçok kişinin, hakları tam olarak karşılanmadan, binaları yıkılıyor, arsaları istimlak ediliyor ve iki büyük cadde, Vatan ve Millet caddeleri açılmaya çalışılıyordu. Kentin başka yerlerinde düzenlemeler yapıldığı gibi şehri Sarıyer yönünde geliştirecek cadde yapımına da girişilmişti. İstanbul’un yayılmasının planı hangi hedeflere göre yapılıyordu? Bilimsel olarak şehircilik açısından doğru işler mi yapılıyordu? Bu konularda kamuoyunda genel f</span><span class="CharOverride-18">i</span><span class="CharOverride-17">kir birliği yoktu. Teknisyenler, deneyimli bürokrasi bu konuda devrede değildi. Başbakan doğrudan karar veriyor ve zamanının büyük kısmını İstanbul’daki bu imar işlerine ayırıyordu. Gümüşsuyu’ndaki Park Otel ikinci başbakanlık binası haline gelmişti. Birçok bürokrat Ankara’dan gelerek o otelde kalan Başbakanın her an emrine hazır bekliyordu. İstanbul’daki o yol yapım işlerinde birçok müteahhit çalışıyor bazen yapılan bir yol kesimi yıkılıyor yeniden yapılıyordu. İstanbul’da yapılan yol çalışmalarında bazı önemli tarihi yapıların yıkıldığı ya da zarar gördüğü zamanla fark edildi.</span></p>

    <p class="paragraf"><span class="CharOverride-17">Böyle durumlarda toplumda çeşitli söylentilerin ve dedikoduların yayılması olağandır. Özellikle Mart-Nisan 1960’ta her gün hükümet karşıtı yeni bir haber kulaktan kulağa dolaşır hale gelmişti. Hükümeti destekleyen Demokrat Parti tarafından kurulmuş olan</span> <span class="CharOverride-19">Zafer</span> <span class="CharOverride-17">gazetesi ve birkaç Demokrat Partili milletvekilinin sahibi veya ortağı olduğu gazete dışında basın hükümetin ekonomik politikasını şiddetle eleştiriyordu. Ekonomik alandaki rahatsızlık basında bol bol ele alınırken siyasi olarak da Demokrat Parti rakiplerini yok etmek için planlar hazırlıyor izlenimini veriyordu. Savcılar Adalet Bakanlığı’na bağlı olduklarından bakanın emri ile birçok kişi hakkında takibata geçiyor ve gazeteciler bu takibattan bolca nasiplerini alıyorlardı.</span></p>

    <p class="paragraf"><span class="CharOverride-17">“Vatan Cephesi” adı ile bir gruplaşma hükümet tarafından yaratılmıştı. “Vatan Cephesi” ne idi? O insanlar neyi temsil ediyorlardı? Ne istiyorlardı? Bilen yoktu. Fakat her gün devlet radyosunda “Vatan Cephesine Katılanlar” başlığı altında binlerce isim okunuyordu. Bu durum fırsatçıların, özellikle kendi çıkarları için kötülük yapmaya hazır insanların arayıp da bulamadığı bir ortam yaratmıştı. Muhbirler türemişti. İktisadi devlet teşekküllerinde veya devlet kurumlarında “Vatan Cephesi karşıtı” ihbarları yapılıyor ve bazı iyi insanların terf</span><span class="CharOverride-18">i</span><span class="CharOverride-17">leri aksatılıyor veya istemedikleri yerlere tayinleri yapılıyordu. Vatan Cephesi listesinde adı radyo bültenleri ile bildirilen kişilere çalıştıkları yerlerde veya oturdukları mahallelerde farklı gözle bakılmaya başlandığından o kişilere güvensizlik yayılıyordu. Kısaca toplumda huzursuzluk körükleniyordu.</span></p>

    <p class="paragraf"><span class="CharOverride-17">Ülkeyi yönetenler, tedirginliği hissederek tedirginliğin nedenlerini araştırıp topluma huzur getirmek için çaba harcamak yerine, söylemleri ve hareketleri ile toplumda huzursuzluğu daha da artır</span><span class="CharOverride-17">ıyorlardı. Demokrat Parti daha önceki milletvekili seçiminde kendisine oy vermeyen bir ili, Kırşehir’i cezalandırarak ilçe yapmış ve vatandaşın seçme ve seçilme özgürlüğünü gönülden kabul etmediğini göstermişti.</span></p>

    <p class="paragraf"><span class="CharOverride-17">Bir ülkede demokrasi var diyebilmek için yönetimin başkalarının hakkına ve hukukuna saygı göstererek tüm insanların eşit haklara sahip olduğuna gönülden inanarak ve ayırım yapmadan davranması gerekir. Ne var ki Demokrat Parti yargı yolu ile yaptığı baskıyı yeterli bulmamış ve TBMM’deki çoğunluk gücüne dayanarak 18 Nisan 1960’ta özel tahkikat komisyonunu kurup milletvekillerini bu arada İsmet İnönü’yü de cezalandırma yolunu aramakta hatta zorlamakta idi. Bu durum muhalefete özellikle CHP Başkanı İsmet İnönü’ye, iktidarı eleştirmek için bol malzeme ve haklılık veriyordu.</span></p>

    <p class="paragraf"><span class="CharOverride-17">İsmet İnönü’yü tanımıyorlardı. Yıllarca onun yönettiği ülkede yaşamış, hatta başkanlığını yaptığı partide milletvekilliği yapmış veya onun başbakanlığı ya da cumhurbaşkanlığı sırasında üst düzey kamu yöneticiliği yapmış olup sonra çok partili sisteme geçildiğinde Demokrat Parti’nin yöneticileri konumuna gelmiş kişiler İsmet İnönü’nün özelliklerinden habersizlermiş gibi davranıyorlardı. Demokrat Parti’yi yöneten kadro sanki kendi iktidarlarından önceki dönemlerde hiç devlet sorumluluğu almamışlar gibi geçmişi eleştiriyorlardı.</span></p>

    <p class="paragraf"><span class="CharOverride-17">Gönülsüz de olsa zaman zaman Atatürk’ün devrimlerine karşı davranışlarda bulunmaya göz yummayı bile daha çok oy almak için kullandıkları oluyordu.</span></p>

    <p class="paragraf"><span class="CharOverride-17">Seçimle işbaşına gelen yeni hükümetin geçmişte yapılanları tamamen yok sayması ve her şeyin kendi iktidarlarından önce yanlış yapıldığını her gün tekrar ederek siyaset yapması, geçmişte sorumluluk alanlar için “Onlar çok kötü idiler, biz iyiyiz” diyerek iktidarını sürdürmeye çalışması temelde hatalı bir yaklaşım idi. Düşmanca bir rekabet tercihini gösteriyordu. Oysa “Onlar kötü idiler, biz iyiyiz” söylemi yerine “Onlar iyilerdi, ama biz daha iyiyiz” demek kütleler arasında dostane rekabet ortamını yaratır.</span></p>

    <p class="paragraf"><span class="CharOverride-17">Geçmişi kötüleyerek istikbalin daha iyi olacağı garanti edilemez. Sürekli geçmişi kötülemek zamanı boş tartışmalarla harcamak anlamına geldiği gibi toplumun dikkatini ileriye odaklamak ve toplumu geleceği düşünmeye yöneltmek yerine toplumsal enerjiyi geçmişi eşelemeye harcamak sonucunu verir. Eski ile hesaplaşmak adına faydası olmayan çatışma ortamı yaratılması çeşitli sebeplerle intikam almak isteyenlere zemin hazırlar. Geleceğin iyi olması, eğer varsa geçmiş hatalardan ders çıkararak doğruları bulmaya ve uygulamaya gayret etmekle sağlanabilir.</span></p>

    <p class="paragraf"><span class="CharOverride-17">1950 ve 1951 yıllarında Milliyetçiler Derneği gerici düşünce sahiplerinin örneğin öğrenci örgütlerini ele geçirmek için birleştiği örgüt halini almıştı. Çok partili sisteme geçilince faaliyetlerini artırmış özellikle gençleri kazanmak için yoğun çaba sarf etmeye koyulmuştu. Bunu fark eden Cumhurbaşkanı Celal Bayar bu derneğin faaliyetlerinin durdurulması yolunda talimat vermişti. 1953 yılında öğrenci örgütleri içinde veya daha başka yerlerde Atatürk’ün devrimlerine karşı olanların örgütlü olarak davrandıklarına ve dini liderlerin etkisi altındaki gençlerin çevrelerini genişletmeye gayret ettiklerine şahit olunuyordu. Saidi Nursi’nin öğrencileri çeşitli yüksek öğretim kurumlarında çevrelerini genişletmek ve yeni müritler kazanmak gayretlerini sürdürüyorlardı. İskender Ağa Camii ve benzeri ibadet yerleri, Atatürk Devrimleri’ne, kadın erkek eşitliğine, kadınlara verilen serbestiye karşı beyinlerin yıkandığı mekânlardandı. Bu başta Celal Bayar olmak üzere Atatürk’le yakın çalışmış olanları çok rahatsız ediyordu. Celal Bayar Atatürk’e çok bağlı hatta hayran bir kişi idi. Düşüncesi bakımından ilerici, serbest piyasa ekonomisi taraflısı, Milli Mücadele’de ve sonrasında Cumhuriyet’in kuruluşunda emeği geçmiş ve Atatürk’ün güvenini, ekonomi bilgisi ve Türkiye İş Bankası’nın kuruluşunu başarı ile gerçekleştirmesi dolayısıyla, kazanmıştı. Atatürk tarafından Başbakan olarak en üst yönetime getirilmiş bir kişi idi. Fakat halktan oy almak için halkın bir kısmının arzusuna cevap vermenin gerektiğini de biliyordu. Büyük değişiklik geçirmekte olan toplumlarda halkın bir kısmının yapılan değişikliklerin yararını hemen kavrayamamaları mümkündür. Uzun vadede yararlı olacak değişiklikleri büyük düşünen, ileri görüşlü liderler yapmak isterken bir kısım halk tutucu olabilir, hatta karşı hareketlerde bulunabilirler. Osmanlı tarihinde ve Türkiye’de Cumhuriyet’in kuruluş yıllarında bu gibi birçok olay olmuştur.</span></p>

    <p class="paragraf"><span class="CharOverride-17">Dünyada birçok gücün kendi yararı için itişmesi ve başka ülkelere kendi anlayışlarına göre şekil vermeye gayret etmeleri sadece günümüze özgü bir şey değildir. Özellikle büyük Britanya’nın ve Fransa’nın Birinci Dünya Savaşı sonrasında Ortadoğu’ya şekil verdiği ve yapay sınırlarla yapay devletler oluşturarak kendi çıkarlarını koruma gayretleri içinde oldukları bilinmektedir. Doğu Anadolu’da isyanlar, Menemen’de ayaklanmalar, Atatürk’e suikast girişimleri Türkiye Cumhuriyeti’nin kuruluş yıllarında yaşanmış olmasına rağmen Demokrat Parti toplumda eski yaraları kaşıyarak üstünlük kazanmaya çalıştıkça halk ileriye bakmak, gelecekle uğraşmak yerine geçmişin öcünü alma duygularına kapılıyordu.</span></p>

    <p class="paragraf"><span class="CharOverride-17">Bu belki Demokrat Parti’ye oy sağlamada kolaylık yaratıyordu fakat toplumun iç barışını zedeliyordu. Çoğulcu demokratik düzenin açmazı da belki de bu noktadadır. Alışkanlıkları, inançları değiştirmek her zaman halkın rızası ile olmayabilir. Bazen halka rağmen büyük liderler değişikliklere toplumu yöneltmişlerdir. Napolyon Fransa’yı başka bir plana yükseltirken halk oylaması yapmamıştır. Liderlerin topluma yararları veya zararları yıllar sonra belli olur. Bazen bir lider yönettiği topluluğu geçici bir yüksekliğe getirmeyi başarır fakat sonra dünyada oluşan koşulları iyi değerlendiremediği için bir zamanlar kendisini başlarının üzerinde taşıyan insanları, ulusunu ve ülkesini felakete sürükler. Hitler veya yakın zamanda Saddam Hüseyin gibi örnekler tarihte pek çoktur.</span></p>

    <p class="paragraf"><span class="CharOverride-17">Atatürk devrimlerle kadınların erkeklerle, dindar olanların dindar olmayanlarla ve Müslümanların, Müslüman olmayanlarla eşit olduğu toplum oluşturmayı hedeflemişti. Bu, geçmiş inançlarla veya alışkanlıklarla çeliştiği için devrim karşıtları seslerini duyuracak ve güçlerini gösterecek fırsat kolluyorlardı. Çok partili sistem buna olanak vermesin diye tedbir alındığı söylenemez. Sadece Celal Bayar yeni bir parti kurmak için İsmet Paşa’dan izin istediğinde Paşa, ondan dini siyasi konu yapmama ve dincilere taviz vermeme sözü almakla yetinmiştir. Oysa daha Demokrat Parti iktidarının ilk aylarında ezanın Türkçe okunması zorunluluğu kaldırılmış ve iktidarın ilk yıllarında Atatürk heykellerine saldırılarla da somutlaşan katı din anlayışını öne çıkarma girişimleri yaygınlaşmıştır.</span></p>

    <p class="paragraf"><span class="CharOverride-17">Atatürk’ün sağlığında da çok partili sisteme geçiş denemeleri yapılmıştır. O zaman yaşanan olaylar İkinci Dünya Savaşı’nın yarattığı korku, endişe ve belirsizlik ortamı sırasında fazla tartışılamamıştı. Orta Avrupa’da Almanya’nın yayılma istekleri ile başlayan savaş Japonların ABD ye saldırması ile başka kıtalara da yayılmıştı. Kuzey Afrika’da namlı Alman komutan General Rommel</span><span class="dipnot"><a class="_idFootnoteLink" href="#footnote-225-12" id="footnote-225-12-backlink">12</a></span> <span class="CharOverride-17">ile İngiliz Komutan Mareşal Montgomery</span><span class="dipnot"><a class="_idFootnoteLink" href="#footnote-225-13" id="footnote-225-13-backlink">13</a></span> <span class="CharOverride-17">karşı karşıya kıyasıya dövüşüyorlardı. Uzakdoğu’da saldırgan Japonları durdurmak için ABD güçleri yerli Japon karşıtı güçlerle iş birliği yaparak daha önce hiç yaşanmamış biçimde savaşıyordu. Alman orduları Sovyetler Birliği’nin içine kadar ilerlemiş ve komünist parti yönetimindeki Sovyetler Birliği ile ideolojik olarak tam karşıtı yönetimdeki ABD birleşerek Almanları durdurmaya çalışıyorlardı. Almanlar Bulgaristan’a varıp sınırımıza dayanmış, Yunanistan benzer şekilde ayakta duramamıştı.</span></p>

    <p class="paragraf"><span class="CharOverride-17">Türkiye’nin çarpışan taraflardan birisine katılması Savaş’ın kaderini değiştirecektir kanısı dünyada yaygınlaşmıştı. Türkiye Cumhuriyeti Hükümeti üzerinde güçlü devletler çok yoğun baskı kurarak Türkiye’yi kendi taraflarında Savaş’a sokmaya çalışıyorlardı. İstanbul, özellikle Park Otel her devletten casusun karargâh kurduğu yer idi. Böyle bir siyasi hava içinde ülkede bütünlüğü bozacak hareketler önlenmeye çalışılıyor ve o günkü olanaklarla sıkıntılı günleri atlatabilme yolları aranıyordu.</span></p>

    <p class="paragraf"><span class="CharOverride-17">CHP lideri ve Cumhurbaşkanı olan İsmet İnönü, Churchill ve Hitler’in tüm baskılarına göğüs gererek ülkeyi İkinci Dünya Savaşı dışında tutmayı başarmış, ulusu savaşın ve savaş sonrasının belalarından korumayı sağlamış, uluslararası saygınlığı olan bir devlet adamı idi. Demokrat Parti 1950’de seçimi kazanmış ve iktidara gelmişti. Karşısında kendi rızası ile çok partili sistemi sorunsuz olarak ülkeye getiren, tek adam olarak tüm yetkilere sahip olduğu iktidarını, cumhurbaşkanlığını sorun çıkarmadan ve sorun çıkmasını önleyerek başkalarına teslim eden, ulusal kahraman İsmet Paşa vardı. İsmet Paşa gücünü geçmişte ülkeye yaptığı hizmetlerden ve dürüst devlet adamı olduğuna halkın kalpten inanmasından alıyordu. Bu güçle sert muhalefet yapıyordu. Düşmanla Yemen dahil birçok cephede çarpışmış büyük meydan savaşlarında orduları yönetmiş komutan olarak İsmet Paşa’nın lügatinde korkmak yoktu. Bu bakımdan Demokrat Parti iktidarı sert tedbirlerle İsmet İnönü’yü korkutmaya çalıştıkça o daha sert muhalefet yaparak Başbakan’ın ve yönetim kadrosunun sinirlerini bozuyor ve onların daha çok yanlış yapmalarına yol açıyordu. Özet olarak İsmet İnönü o zamanki devlet yöneticilerinin, bugünkü deyimle, kimyalarını bozuyordu.</span></p>

    <p class="paragraf"><span class="CharOverride-17">2011-2012 yıllarında dünyada olan olaylara baktığımızda, Latin Amerika’daki bazı ülkelerde, Libya’da, Tunus’ta, Suriye’de, Uzakdoğu’nun az nüfuslu ülkelerinde, Afrika’daki devletlerde iktidardakilerin koltuklarını bırakmamak için neler yaptığını görüyoruz. İktidarı bırakmak kolay değildir. Hele mutlak iktidarı kendi rızası ile bırakana tarihte rastlanmış mıdır merak edilecek bir konudur. Brütüs’ün Sezar’ı bıçaklamasını ve Sezar’ın “Sen de mi Brütüs?” dediğini ortaokulda öğrenmiştik. Ancak kimse bize Sezar’ın isteği ile iktidarı bırakmadığı için belki de onu istemeyenlerin bulduğu yegâne çarenin öldürülmesi olduğundan bahsetmemişti. Demokrasi’nin örnek ülkesi diye sözü edilen ABD’de bile Başkan Richard Nixon iktidarını devam ettirebilmek için karşıtının gizliliğine devlet yetkililerini kullanarak girmeyi ve bilgi hırsızlığı yapmayı denemiştir. Ancak halk inf</span><span class="CharOverride-18">i</span><span class="CharOverride-17">ali dayanılmaz boyutlara varınca 8 Ağustos 1974’te görevini bırakmıştır. Onun iktidarı ise öyle mutlak tek adam idaresi hiç değildi. Fransa’da iktidarını devam ettirebilmek için başka ülkelerden parasal destek aldı diye yıllarca Paris Belediye Başkanlığı ve Cumhurbaşkanlığı yapmış kişi, Jacques Chirac mahkemede hesap vermiştir. Bazı istisnaları olmakla beraber yöneticiler, koltuklarında yapışkan varmış gibi koltuklarını</span> <span class="CharOverride-17">gönül rızası ile terk etmemekte direnirler.</span></p>

    <p class="paragraf"><span class="CharOverride-17">Bir kere tek adam olarak bir ülkeyi yönetmek olanağını elde edenlerin devlet kaynaklarını kişisel çıkarları için kullanarak ne gibi servetler edindiklerini basın ve yayın organlarından izliyoruz. 1990’lı yıllarda bağımsızlığını kazanan Orta Asya ülkelerinin yöneticilerinin veya Afrika’da Kongo gibi ülkelerin liderlerinin kişisel servetlerinin büyüklüğü şaşırtıcı boyutlardadır. Libya’da, Tunus’ta yıllarca tek adam olarak yönetime egemen olanların gerek kendilerinin gerekse yakınlarının servetleri uluslararası haber merkezlerinin bültenlerinde yayınlandıkça insanın dudağı uçuklayacak oluyor.</span></p>

    <p class="paragraf"><span class="CharOverride-17">Oysa 11 yıl altı ay kadar tüm yetkilere sahip cumhurbaşkanı olan İsmet İnönü’nün 1950’de iktidarı teslim ettiğinde ne yurtdışında, söz gelimi İsviçre’de ne de Türkiye’de büyük serveti olmadığını ve maaşı ile geçinmek zorunda kaldığını Türk halkı biliyordu. Dürüst devlet adamı olduğunu hemen herkes kabul ediyor fakat onu sadece kendisinin cumhurbaşkanı olduğu yıllardan değil de çeşitli şekilde Atatürk’lü yıllardan da sorumlu tutmak için çok çaba sarf ediliyordu. CHP’nin tek parti olarak Türkiye’nin kaderine yön verdiği, başka bir deyimle kaderini değiştirmeye gayret ettiği yılları ikiye ayırmak gerektiğini de Türk halkı biliyordu. 1923-1937 arasında her ne kadar İsmet Paşa Başbakan olarak görev yapmışsa da Atatürk’ ü bazen ve bazı konularda daha yavaş veya daha farklı davranmaya gayret ettiği bugün yazılmaktadır. Harf devrimi gibi halkın kolay kabul edemeyeceği konularda Atatürk’ün “İsmet Paşa’yı ikna için gecikmem gerekti” dediği bilinmektedir. Celal Bayar ve Demokrat Parti’yi kuran arkadaşları CHP’nin tek parti olarak iktidarda olduğu yıllarda devlet yönetiminde, yasama organında görev almış olmalarına rağmen kendilerini o yıllarda yapılanlardan soyutlamayı başararak tüm sorumlunun İsmet Paşa olduğuna halkı ikna etmeye gayret etmişlerdir. Bunda da başarısız oldukları söylenemez.</span></p>

    <p class="paragraf"><span class="CharOverride-17">Türkiye Cumhuriyeti kolay kurulmamıştı. O kuruluş sırasında Celal Bayar hizmet etmiş ve sorumluluk almıştı. Türkiye Cumhuriyeti vatandaşları için tam anlamı ile homojen bir toplum denilemezdi. Geçmişin özlemini çekenler, laikliği bir türlü içine sindiremeyenler, devlet kaynaklarından yararlanarak kendi varlıklarını ve güçlerini artırmak isteyenler eski yönetime, Cumhuriyet Halk Partisi’ne karşı idiler. Şehirlerde yaşayanların köylerde yaşayanlardan farklılıkları çoktu. Etnik köken farklılıkları, yöresel değerlere bağlılık farklılıkları, dini vecibeleri yerine getirme konusundaki farklılıklar yaygın idi. İstiklal Savaşı yıllarında ve Cumhuriyet’in kuruluşu sırasında sıkıntı çekmiş kişilere İkinci Dünya Savaşı yıllarında sıkıntı çeken, uzun dönemli askerlik hizmeti yapan ve otoriter devletten çeşitli sebeplerden zarar görenler de eklenince CHP’nin tek parti dönemindeki uygulamalarına karşı olan pek çok kişi vardı. Özellikle din ekseninde Türkiye Cumhuriyeti’nin uygulamaları mutaassıp çevreleri rahatsız etmiş idi. Anadolu’daki feodal yapı ve keza şeyhlik ile aşiret ilişkilerinin birlikte olduğu yörelerde cumhuriyet karşıtlığını tahrik ederek yabancı güçlerin rahatlıkla huzursuz ortam yaratma girişimleri olmakta idi.</span></p>

    <p class="paragraf"><span class="CharOverride-17">CHP ye karşıt olan herkes bu uygulamalara maruz olan kişiler mi idi; yoksa yoğun propaganda etkili mi olmuştu? Örneğin 1925’te doğan bir kişi 1950’de 25 yaşında bir seçmendi ve CHP den şikâyet edilen birçok olayı kişisel olarak bire bir yaşamamış olabilirdi; fakat çevresinin etkisi ile kindar CHP düşmanı kesilmişti.</span></p>

    <p class="paragraf"><span class="CharOverride-17">CHP iktidarından sonra ülkeyi yönetme sorumluluğunu alanların tüm geçmişi yaşatarak değil de geleceğe bakarak insanları kazanması ve o güne kadar alınmış mesafeleri muhafaza ederek toplumu ileri götürmesi beklenirken onlar kolaycılığa kaçıp kolay oy almak için geçmişi yererek ve hemen hemen her yolu deneyerek başarı sağlamaya çalışıyorlardı. Birinci Dünya Savaşı’ndan yenik çıkan büyük bir devletin pek çok toprağı elinden çıkmış, ordusu dağılmış iken ulusal bir mücadele sonunda Türkiye Cumhuriyeti kurulmuştu. Uluslararası saygınlık kazanmakta çok yol almış iken ve kalkınma çabası içinde ulusal sanayiini ve ulaştırma ağını büyük özveri ile kurmaya çalışırken İkinci Dünya Savaşı patlamıştı. Savaş yılları olabildiğince az hasarla atlatılabilmiş ve savaşa giren birçok ülkeye göre Türkiye daha sorunsuz olarak 1945-1946 yıllarını idrak edebilmiştir. Bu koşullarda, özellikle yıllarca iktidarda olan parti için avantajlı olmayan koşullarda çok önemli bir değişiklik yapılarak serbest seçimlerle devleti yöneteceklerin belirlenmesi gündeme getirilmişti. Bu amaç ile çok önemli bir adım atılmış ve çok partili sisteme geçilmiş idi.</span></p>

    <p class="paragraf"><span class="CharOverride-17">İkinci Dünya Savaşı’ndan hemen önce ve savaş sırasında lise öğretmenleri arasında karşıt görüşlerle lise öğrencilerini etkilemek çabaları ya da basında çatışmalar o öğretmenlerin bazen başka isimler kullanarak çekişmeleri olurdu. O yıllarda üniversite düzeyindeki eğitim kurumu olarak sadece İstanbul’da İstanbul Üniversitesi ve Yüksek Mühendis Mektebi vardı. Gazi Beden Terbiye Enstitüsü, Yıldız Teknik Okulu, Yüksek Ticaret Okulu gibi yükseköğrenim veren kurumların da sayıları çok azdı. Bu bakımdan lise önemli eğitim kurumu idi ve oradaki öğretmenler belli akımları destekler yazılar yazar ya da faaliyetlerde bulunurlardı. Onların öğrencilerinin bazen gruplar halinde belli düşünce ve akımlar etrafında birleştikleri olurdu.</span></p>

    <p class="paragraf"><span class="CharOverride-17">Demokrasi, kişilik sahibi bireylerin olduğu toplumlarda uygulanabilecek bir yönetim şeklidir. Daha doğarken kişiliğini yitirmiş, örneğin aşiret mensubu olarak doğup yetişen bir kişinin kendi özgür iradesi ile davranması ancak çok büyük kişisel gayretlerle olabilir. Aynı durum dini inançları yoğun yaşayan bir toplum içinde söylenebilir. Katolik papazların çok nüfuzlu olduğu toplumlarda insanların özgür iradeleri yerine papazın gösterdiği yolu seçtiğine pek çok örnek vardır. Aynı durum cemaat ve mensupları, şeyh ve müritleri için de söylenebilir. Demokratlık önce kişinin şahsında olması gereken bir meziyettir. Kişi başka insanlarla ilişkilerinde onlara eşit davranıp onların f</span><span class="CharOverride-18">i</span><span class="CharOverride-17">kirlerine, sözlerine kulak verirse toplumda demokratik yaşam mümkün olur.</span></p>

    <p class="paragraf"><span class="CharOverride-17">Ezan Müslüman toplumlarda kişilere ibadet zamanının geldiğini bildirmektedir. Suudi Arabistan’da ezan okunduğunda elinde ince uzun sopası ile erkeklere vurarak camiye gitmelerini zorlayan “Din Polisleri”ni birçok kere saklanarak izlemiştim. Saklanarak izlemiştim diyorum zira o polis bizi görürse o ince sopadan ben ve yanımdaki Türkler de nasibimizi alırdık.</span></p>

    <p class="paragraf"><span class="CharOverride-17">Orada “Din Polisi” kadınlara sopa ile vurarak camiye gitmelerini zorlamıyor. Kadınlar bulundukları sokak veya meydanda, yere bir örtü yayarak, kendi başlarına namaz kılabiliyorlardı. Fakat “Din Polisi” kadınları bir plakçı dükkânının vitrinine bakarken görürse vay hallerine; işte o zaman bolca sopa yediklerine pek çok kez bizzat tanık oldum.</span></p>

    <p class="paragraf"><span class="CharOverride-17">Yabancı dil konuşanların çok farklı telaffuz ve tonlama yaptıkları bilinir. Hatta yabancının söylemek istediği ile gerçekte söyledikleri o kadar farklı olabilir ki duyanlar aykırılık karşısında hayrete düşerler, istenmeyen durumlar doğabilir. Bu sebeple Arapça ezan okunduğunda Türkiye’deki ile Suudi Arabistan’daki arasında farklar olduğunu çok kez Suudi Arabistanlı dostlarımdan duydum. Yıllar önce Almanya’da Mısırlı bir mühendis meslektaşım “sizin, Türkiye’nin güneyinde konuşulan Arapça avam dilidir, ben bazen anlamakta güçlük çekerim” dediğini hatırlıyorum. Ne var ki Türkiye’de ezanın Türkçe okunması koşulu getirdiğinde pek çok kişi rahatsız olmuş ve dinsel olarak büyük yanlış yapıldığına inanmışlardı. Bu duyguları bilen Demokrat Parti halkı ezanın Arapça okutulacağının sağlanacağına ikna ederek halk desteğini çok artırmıştı.</span></p>

    <p class="paragraf"><span class="CharOverride-17">Demokrat Parti halkın sevgisini kazanmıştı. Bu sevgiyi kazanmak ve devam ettirmek için sürekli halkla iletişim içinde olmuş, kurucuları ve yetkilileri tüm yurdu dolaşmışlar ve halka yakın olduklarını kanıtlamışlardı. Demokrat Parti iktidara gelmeyi bilmişti. Fakat iktidardan gitmeyi bilemiyordu. 1958-1959 yıllarında Demokrat Parti yöneticileri iktidarı kaybetmekten çok çekiniyorlardı hatta bir ölçüde korkuyorlardı.</span></p>

    <p class="paragraf"><span class="CharOverride-17">Neden o kadar korkuyorlardı? Seçimle gelmişler ve lekesiz, şaibesiz bir seçimle gitmekten çekinmeleri ve adeta iktidarlarını devam ettirmek için alışılmışın dışında uygulamalarda bulunmalarının sebebi ne idi? Belki de seçimi kaybetmeyeceklerdi, fakat 1957’den sonra kaybetme telaşının yöneticilere özellikle Adnan Menderes’e hâkim olduğu seziliyordu.</span></p>

    <p class="paragraf"><span class="CharOverride-17">1946’da çok partili sisteme geçilince yıllarca birikmiş memnuniyetsizlik sebebi ile, belki de bir yeniyi denemek arzusu ile veya Demokrat Parti’nin etkin propagandası ve yaptığı vaatler dolayısı ile CHP seçimden beklemediği sonuçla çıktı. Seçime hile karıştırıldığı söylentileri dolaştı. 1946’da seçim yapılması f</span><span class="CharOverride-18">i</span><span class="CharOverride-17">krini kim ya da kimler vermiş idi? İsmet Paşa’ya etkili olan genç milletvekilleri mi, genç bilim adamları mı</span> <span class="CharOverride-17">böyle bir telkin de bulunmuşlar mı idi? Yoksa ABD dış yardım yapmak için çok partili bir yönetim olmasını şart olarak mı öne sürmüştü? Bu konu bugün bile tartışılmaktadır.</span></p>

    <p class="paragraf"><span class="CharOverride-17">Türkiye Cumhuriyeti’ni kuran kişilerin başka ülkelerdeki çok partili uygulamalardan haberdar olduklarını biliyoruz. Cumhuriyeti kuranların arasında Osmanlı Meclisi Mebusanı’nda farklı partilerin ve f</span><span class="CharOverride-18">i</span><span class="CharOverride-17">kirlerin bulunduğunu bizzat yaşayanlar vardı. Atatürk çok partili sisteme geçebilme denemeleri yapmıştı. Bir yandan toplumun alışkanlıklarını ve inançlarını öte yandan yaşam biçimini zorla değiştirmek, kadın erkek eşitliği gibi alışılmamış kavramları getirmeye çalışmak dışında CHP tek başına iktidarda olduğu sırada da hükümetin uygulamalarının bir şekilde tartışılması ve denetlenmesi ihtiyacını duymuştu.</span></p>

    <p class="paragraf"><span class="CharOverride-17">Kendi içinde “Müstakil Grup” adı altında hükümet uygulamalarına eleştirel bakacak bir grup oluşturmuştu. Bir kısım milletvekilleri yasa çıkarılırken ve hükümet uygulamaları hakkında farklı yaklaşımda bulunmak ve gördükleri aksaklıkları dile getirmek üzere “Müstakil Grup” olarak ayrı davranabiliyorlardı.</span></p>

    <p class="paragraf"><span class="CharOverride-17">Yanlış hareketlerin belirlenmesi ve gerekli önlemlerin zamanında alınması mekanizmaları kurulamadığından tek partili yönetimler hemen her ülkede er ya da geç ülkenin zararına olmuştur. Tek parti hele güçlü bir başkan tarafından yönetiliyorsa mutlak bir otoritenin ne kadar zararlı olduğu deneyimlerle görülmüştür. Bunun bilinci ile daha Osmanlı İmparatorluğu zamanında Mebusan Meclisi kurulması ve padişahların mutlak iradelerini gerektiğinde sınırlamak istenmişti. Bu deneyimleri Türkiye Cumhuriyeti’ni kuranlar biliyorlardı hatta aralarında bizzat yaşayanlar vardı. Konunun sadece padişahın mutlak iradesi ile alacağı kararları sınırlamaktan da öte tek adamın kararının tartışılmadan uygulamaya konulduğu zaman ne kadar büyük felaketlere maruz kalındığını çok yakından biliyorlardı. Enver Paşa, Osmanlı’nın kontrolünü ele geçirince ülkeyi tek başına Birinci Dünya Savaşı’na sokarak binlerce insanın hayatını kaybetmesine ve pek çok vatan parçasının işgaline ve bir imparatorluğun sonunun gelmesine sebep olmuştu. Bu hafızalarda tazeliğini koruyordu.</span></p>

    <p class="paragraf"><span class="CharOverride-17">Atatürk iki kez çok partili sisteme geçiş denemesi yapmıştı; ancak ülkenin o günkü hızlı değişim koşulları ve dış büyük güçlerin gizli servislerinin yoğun faaliyetleri göz önüne alınarak bu denemeden vazgeçmişti.</span></p>

    <p class="paragraf"><span class="CharOverride-17">Yurtdışında eğitim görmüş birçok genç zamanla CHP’nin karar mevkilerine gelmiş veya kararlarda etkili olmakta idiler. Onlar Avrupa’da seçimlerle yönetim kadrosunun değişmesine şahit olmuşlardı ve İsmet Paşa’ya çok partili sisteme geçme konusunda telkinlerde bulunuyorlardı. Sebebi ne olursa olsun, ister dış etkenlerle isterse içerdeki Avrupa ülkelerine özenme ile de olsa çok partili sisteme geçme kararı alınmış ve Seçme ve Seçilme Yasası yeniden hazırlanmıştı.</span></p>

    <p class="paragraf"><span class="CharOverride-17">Daha önce de Türkiye’de seçimler yapılıyordu. O seçimler örneğin 2000 yılında Suriye’de, Mısır’da ya da Yemen’de yapılan seçimlere benziyordu. Kimlerin seçileceği merkezden tayin edilmiş olup vatandaşlar göstermelik olarak sandıklara giderek oy kullanıyorlardı. 1946’dan önce çift kademeli bir seçim sistemi olduğunu hatırlıyorum. İlkokulda bana öğretildiği gibi birinci seçmenler bir kısım kişileri seçiyorlar onlar da ikinci seçmen olarak milletvekillerini seçiyorlardı. Devlet memurları ikinci seçmen olabiliyorlardı. İlkokuldaki müdiremiz Zehra Andaç’ın</span><span class="dipnot"><a class="_idFootnoteLink" href="#footnote-225-14" id="footnote-225-14-backlink">14</a></span> <span class="CharOverride-17">adını babamın her gün eve getirdiği gazetede ikinci seçmen olarak okuduğumu anımsıyorum. O sistemde iktidardaki partinin merkezinde kararlaştırılan kişiler şekli olarak vatandaşın onayına sunuluyordu. Çok partili sisteme geçişte ilk hedef tek dereceli seçim olması ve seçmenin doğrudan seçeceği kişiyi bilerek oyunu kullanmasına olanak sağlamak idi.</span></p>

    <p class="paragraf"><span class="CharOverride-17">Hazırlanan seçim yasasına göre tek dereceli seçim kabul edilmişti ve ilk seçimde oylar açıkta zarflara koyuluyor ve sonra kapalı bir mekânda sandıklara atılıyordu. Bu şekilde bir seçim sistemi getirenler acaba “Gerekirse hile yaparız” diyerek mi böyle bir uygulama getirmişler idi yoksa cahillikten mi, deneyimsizlikten mi bilmek güç. Çünkü Türkiye’ye benzeyen birçok ülkede deneyim eksikliğinden pek çok alanda çok ciddi yanlışlıklar yaptığına uluslararası kuruluşlarda görev yaptığım sıradaki iş gezilerimde defalarca tanık oldum. Bu tip bir seçim her türlü hileye açık idi. Seçimden sonra iktidardaki CHP’nin birçok seçim çevresinde hile yaptığı söylentileri yayıldı; hatta açıktan suçlamalar halk arasında ve basında yer aldı. CHP’nin gerçekte seçimi kaybettiği fakat hile ile kazanmış gibi gösterildiği söylentisi dalga dalga tüm yurtta yayıldı ve birçok gazetede de bu şekilde yazılar çıktı.</span></p>

    <p class="paragraf"><span class="CharOverride-17">Tek partinin iktidarda olduğu yıllarda önemli iş adamları ve il veya ilçelerin önde gelen insanları, kentin ya da kasabanın eşrafı o partinin çeşitli örgütlerinde görevli idiler. Bir açıdan CHP mütegallibe</span><span class="dipnot"><a class="_idFootnoteLink" href="#footnote-225-15" id="footnote-225-15-backlink">15</a></span> <span class="CharOverride-17">partisi idi. Bir başka deyimle güçlülerin partisi durumda idi. Bu, parti yöneticilerinin güçlüleri kendi saflarına katma gayreti ile mi oluşmuştu yoksa kişiler güçlerini artırmak için parti kademelerinde görev mi almışlardı bilmek güçtür. Fakat sonuçta güçler bir başka deyimle güçlüler o partide birleşmiş idi. Örneğin Ankara’nın büyük tüccarı Vehbi Koç CHP İ</span><span class="CharOverride-17">l Örgütü yönetim kurulu üyesi idi. Taşrada da durum benzer şekilde idi. Bir il ya da ilçe merkezindeki en önemli tüccar veya en önemli sayılan kişi parti yerel örgütünün de güçlü adamı idi. Tek parti yönetiminin olduğu ülkelerde her önemli kişi ya da önemli olmak isteyen kişi o tek parti ile birlikte hareket etmek zorundadır. NAZİ partisinin yönettiği Almanya’da veya Komünist Sovyetler Birliği’nde sanatta veya bilim alanında yükselmek isteyenler bile iktidardaki tek partiye yakın olmak, onun koruma şemsiyesi altında bulunmak gereğini duyarak hareket etmişlerdir. Teknoloji ve sosyal kurumsallaşma bakımından daha geri olan ülkelerin kültürlerinde güç sahiplerine hoş görünme, dalkavukluk, yaltaklanma daha çok görülür. Türkiye ve komşusu olan Ortadoğu ülkelerinde bugün bile kuvvetlinin önünde eğilme hatta kraldan çok kralcı davranma eğilimleri günlük hayatın parçasıdır.</span></p>

    <p class="paragraf"><span class="CharOverride-17">Hükümette görev aldığım sırada bu duruma çok tanık olmuştum. Bakanlar Kurulu toplantılarında başbakan bir konuyu gündeme getirir ve sıra ile bakanların görüşlerini sormaya başlardı. Bakanların bazıları ne demek gerektiğinde tereddüt geçirirler, bir kısmı ise görüşlerini bildirirlerdi. Başbakan daha bütün bakanlar konuşmadan sonucun kendi düşündüğünün aksine olacağını hisseder ve “Ben şöyle düşünüyorum” diyerek kendi görüşünü açıklardı. Sonra bakanların görüşülmekte olan konuda ne düşündüklerini yeniden ve gene baştan başlayarak sıra ile bir kere daha sorardı. Daha önce cevap vermekte tereddüt eden bakanlar başbakanın düşündüğünü daha iyi ve etkin cümlelerle kendi görüşleri olarak dile getirirlerdi. Önemli bir kısım bakan da biraz önce, ilk turda söyledikleri sanki onların değilmiş gibi saf değiştirip Başbakan’ın f</span><span class="CharOverride-18">i</span><span class="CharOverride-17">kirlerini kendi f</span><span class="CharOverride-18">i</span><span class="CharOverride-17">kirleri olarak tekrar ederlerdi. Sadece ben ve benim gibi bir grup bakan arkadaşım daha önceki f</span><span class="CharOverride-18">i</span><span class="CharOverride-17">kirlerimizi bu defa daha ısrarla savunmak ihtiyacını duyar ve kişiliğimizden ödün vermekten kaçınırdık.</span></p>

    <p class="paragraf"><span class="CharOverride-17">Dalkavukluk, el etek öpme, sahibinin sesi denilen duruma düşme, bireyleri kişilik sahibi olmuş toplumlarda Ortadoğu ülkelerine göre çok daha azdır. Kurumları yerleşmiş ve insanlar arası ilişkilerin karşılıklı saygı esasına göre olduğu ve kimsenin kimseyi kendinden küçük görme hakkı olmadığı inancı yaygın olan toplumlarda seçim ile ülke yönetimlerinin el değiştirmesi daha iyi kişilerin işbaşına gelmesinin yolunu açtığı çeşitli gelişmiş ülkelerde görülmektedir. Ancak oralarda bile seçim öncesinde adayların nasıl takdim edildiklerinin, nasıl propaganda yapıldığının ve hatta ne kadar para harcandığının seçim sonuçlarına etki ettiğini bugün biliyoruz. Bütün bunlar dikkate alındığında ve konuya bu açılardan bakıldığında 1945 yılında seçme ve seçilme yasasını hazırlayanlara haksızlık etmemeliyiz. O zaman ancak o kadar biliyorlarmış. Seçim sonucu yönetimin değişmesi gibi önemli bir toplumsal olayın her toplumun özelliğine göre farklılık gösterdiğini, yol kazaları olabileceğini tahmin edecek kadar derinlemesine sosyoloji bilmeyen iyi niyetli kişiler olarak düşünebiliriz. Bir ülkede uygulanan bir sistemin başka bir ülkede çok farklı hatta istenmeyen sonuçlara yol açacağını bilmiyorlardı. Bunlar ancak deneyimlerle ve yaşanarak öğrenilecek hususlardı, nitekim Türkiye’de de böyle oldu.</span></p>

    <p class="paragraf"><span class="CharOverride-17">Türkiye’de illerin nüfusları farklı idi. İl bazında mı seçim yapılsın yoksa daha dar bir bölge esası üzerine göre mi seçim yapılsın tartışması vardı. Bugün de bu farklılık var. İstanbul’da oy kullanan bir TC vatandaşı 20’den fazla temsilci seçerken Bayburt’taki TC vatandaşı sadece bir temsilci seçiyorsa bu vatandaşlar arasında yaşadıkları yere göre uygulanan bir farklılık olarak da algılanabilir. Vatandaş olarak bu iki kişinin bir birinden ne farkı vardır da böyle bir ayrıcalık yapılmaktadır. Seçim yöreleri belki alışkanlıktan belki de 1945’teki idari yapının etkisi ile il temelinde oluşturuldu. Sadece çok kalabalık illerde birden fazla seçim bölgesi uygulaması son yıllarda getirildi. 1940’lı yılların ikinci yarısında il toplumları da farklılık gösteriyordu ve iller arasında teknolojik ve ekonomik gelişme açısından çok farklar vardı? Bugün de vardır. 1945’te çok partili sisteme geçmek için acele ediliyordu. Daha çok hazırlık yaparak daha az probleme yol açacak bir yasa hazırlanıp ve uygulama alt yapısı kurulamaz mıydı? 1940’lı yılların ortasında seçim yasası hazırlayan ve bu konuda etkili olan kişileri hiçbir şekilde suçlama hakkına sahip değiliz. İyi niyetli, heyecanlı insanlardı ancak deneyimleri yoktu. Yurtdışında eğitim aldıkları sırada oradaki seçimleri izlemiş veya kitaplarda okumuşlardı; fakat görünen ile gerçek arasındaki farkı kavramamışlardı. Fransa’da o sırada seçim oluyordu fakat seçilenler her nasılsa belli iyi okul mezunları idi ve hatta yönetim deneyimlerini bir şekilde kanıtlanmış kişilerdi. O yıllarda Büyük Britanya’da Avam Kamarası ve Lortlar Kamarası diye iki organ yasama görevini görüyorlardı. O ülkenin sosyal yapısı, tarihi gelişmesi ve toplu yaşama anlayışı yıllarca uğraştıktan sonra o sistemi getirmişti. ABD’de eyalet yapıları ve toplumdaki sınıfsal ayrım, beyaz-zenci ayrımı bir yapı doğurmuştu. Amerikan Temsilciler Meclisi’ne ya da Senato’ya zencilerin girmesi 1945’te söz konusu bile değildi. Doğu Bloku denilen ülkelerde serbest seçim söz konusu dahi değildi. Ortadoğu’daki, Afrika’daki ya da Güney Asya’daki ülkeler bağımsız bile değillerdi. Sömürge idiler. Böyle bir dünya ortamında Türkiye’de çok cesur ve ilerici bir yaklaşımla çok partili sisteme geçildi.</span></p>

    <p class="paragraf"><span class="CharOverride-17">Toplumun reaksiyonu yumuşak olmadı. Çok sert bir tepki ile 23 yıllık Cumhuriyet’in gerek kuruluşunda gerekse daha sonraki yıllarda farklı sebeplerle rahatsız olanlar birlik olup yerleşik iktidara karşı hareket ettiler.</span></p>

    <p class="paragraf"><span class="CharOverride-17">Yönetilenlerin bir süre sonra yönetenlerden sıkılması, bir değişiklik yapılırsa kaderlerinin değişeceğine inanmaları pek çok toplumda görülür. Kendine güveni olmayan kişiliksiz bireylerin kendi fakirliklerinin ya da mutsuzluklarının sebebini başka yerde, en başta da yönetenlerde aramakta olduğunu özellikle ekonomik olarak geri kalmış toplumlarda çalışmalarım sırasında karşılaştığım birçok grupta fark ettim. İleri sanayileşmiş toplumların bireylerinde var olan sorgulama özelliği gelişmekte olan toplumlarda yaygın olmadığı için inanç ya da telkin kişisel kararlarda daha etkin oluyor. Kişiler sanki baştakiler değişirse birden mucize olup kendi kaderleri değişecekmiş inancına çabuk kapılabiliyorlar ya da bu hususta kolay ikna ediliyorlar. Türkiye’de de böyle oldu. Çok kısa zaman önce kurulmuş olmasına rağmen 1946 yılındaki seçim sonucunda Demokrat Parti beklediğinden daha çok milletvekili ile Meclis’e girmiş oldu. Gerçek anlamda bir sürpriz söz konusu idi. Demokrat Parti’nin seçim sloganı “Yeter Söz Milletindir” gerçeğe dönüşmüş ve millet kaderini kendi tayin etme arzusunu açıkça belirtmişti.</span></p>

    <p class="paragraf"><span class="CharOverride-17">Demokrat Parti farklılığı temsil ediyordu. Halka daha yakın duruyordu. Meclis’te daha önce dile getirilmemiş konuları gündeme getirerek hesap soruyordu. Etkileyici konuşma yapan, hitabet gücü yüksek milletvekilleri CHP’nin sadece görevdeki hükümetinin icraatını sorgulamakla yetinmiyorlar ve daha önceki uygulamalardaki aksaklıkları, yasal olmayan davranışları dile getiriyorlardı. İstanbul ve Ankara’nın dışındaki illerde eşrafa karşı olan halktan kişiler Demokrat Parti’ye bilgi kaynaklığı yapıyorlardı. Devlet örgütünde de Demokrat Parti’ye belge ve bilgi vererek CHP’nin sıkıştırmasını sağlayan pek çok insan vardı.</span></p>

    <p class="paragraf"><span class="CharOverride-17">CHP Öğrenci Yurdu İstanbul’da Beyazıt’ta üniversite yerleşkesinin arkasında idi. Eski bir kışla öğrenci yurdu olarak hizmet veriyordu. Zaman zaman CHP İstanbul İl Örgütü B</span><span class="CharOverride-17">aşkanı Alaettin Tiritoğlu o öğrenci yurduna gelip öğrencilerle sohbet edermiş, dertlerini dinlermiş ve o dertleri çözmeye çalışırmış. O öğrenci yurdunda kalarak yükseköğrenim yapma olanağını kazanmış olan öğrencilerin giderleri CHP tarafından karşılanmakta idi. Bütün buna rağmen o öğrenci yurdundaki sandıkta 1946’da Demokrat Parti’ye verilen oylar CHP’nin aldığından çok fazla çıkmıştı. Bu sonuca en çok şaşıran CHP İl Örgütü Başkanı Alaettin Tiritoğlu olmuştu. O öğrenci yurdunda kalarak hiç para ödemeden yükseköğrenim yapan gençlerin yemek giderlerini, barınma giderlerini CHP karşılıyordu, fakat o öğrencilerin çoğunluğu oylarını DP’ye vererek bu yeni partiyi tercih etmişlerdi. Bu olay 1946 yılındaki genel yaklaşıma bir örnektir.</span></p>

    <p class="paragraf"><span class="CharOverride-17">1946-1950 siyasi partiler arasında çok çekişmenin yaşandığı ve DP saflarında bölünmeler olmasına, Millet Partisi’nin doğmasına rağmen CHP iktidarının çok eleştiriye uğradığı ve basının özgürce muhalefeti tuttuğu bir dönemdi. CHP’nin yeni bir söylemi yoktu, kadroları cevval değildi; buna karşılık DP ülke sathına yaygın destek alıyor ve il ya da ilçe çevrelerinde halk tarafından sevilen isimlerle seçimlere hazırlanıyordu. Seçim sistemi oransal temsil sistemi değildi. Çoğunluk sistemi idi. CHP kendisinden emin olduğu için oransal temsil sistemine bile geçmeyi düşünememişti.</span></p>

    <p class="paragraf"><span class="CharOverride-17">14 Mayıs 1950 mevcut düzene gerçek anlamda bir başkaldırı oldu. DP çok büyük bir çoğunlukla Meclis’e geldi. O zaman eskiden CHP’ye yakın olan bazı bürokratların DP’ye yakınlaştıklarına ve yeni yarenlerin türediğine şahit olduk.</span></p>

    <p class="paragraf"><span class="CharOverride-17">Ticaretle uğraşanların ayakları yere basan, olaylara kendi çıkarları dışında platonik veya başka kaygılarla yaklaşmayan kişiler olduğunu daha çocukluğumda babamın iki amcasının davranışlarında fark etmiştim. Babamın büyük amcası Mehmet Efendi Van’da ticaret ile uğraşan Van’dan İstanbul’a canlı hayvan özellikle koyun getirip satan Van’ın önde gelen iki zengininden birisi idi. Diğer zengini ise ondan çok daha genç olan Hüsnü Yörük idi.</span><span class="dipnot"><a class="_idFootnoteLink" href="#footnote-225-16" id="footnote-225-16-backlink">16</a></span> <span class="CharOverride-17">İsmet İnönü başbakan olarak Van’ı ziyaret ettiğinde şehirde kalabileceği otel ya da Vali Konağı’nda uygun yer olmadığı için Mehmet Amca’nın evinde misaf</span><span class="CharOverride-18">i</span><span class="CharOverride-17">r edilmiş ve kaldığı geceleri o evde geçirmişti. Hatta bir deftere o günlerin anısına imza atmıştı. O defteri Mehmet Amca’nın oğlu zaman zaman yanına alarak dolaşırdı. Babamın diğer amcası Van Ortaokulu Müdürü Müştak Bey idi. Ailenin lakabı Çilingiroğulları idi. 21 Haziran 1924’te Soyadı Kanunu yürürlüğe girdiğinde okumuş yazmış olan Müştak Bey modaya uyarak çilingirliğe yakın ve de havalı bir soyadı düşünerek “Çeliker” soyadının alınmasını önermiş. Tüccar olan büyük amca Mehmet Efendi “Beni gerek Van’da gerekse İstanbul’da iş yaptığım herkes Çilingiroğlu Mehmet diye bilir, yeniden isim mi değiştireceğim” diyerek alışılmışı ve bilineni tercih etmiş. Benim babam ve kendisinden küçük olan kardeşi büyük amcayı izlemiş fakat kendisinden büyük kardeşi ile en küçük kardeşi diğer amcalarını izleyerek Çeliker soyadını almışlar. Böylece aile iki ayrı soyadı alarak devam etmektedir. Uzun süre Müştak Bey’e gene Çilingiroğlu Müştak denilirdi ve yeni soyadını hatırlayan olmazdı. Her zaman sıfırdan başlayıp varlık sahibi olmuş kişiler dikkat çeker. Annem Hüsnü Yörük’ten söz ederken “O, sıfırdan başladı fakat çalışarak Van’da fabrikatör oldu” diyerek örnek gösterirdi. Van’da motor gücü ile çalışan ilk değirmeni ki ona un fabrikası deniliyordu Hüsnü Yörük kurmuştu. Hatta yanına ortaklar da almıştı. Yıllarca Van’daki tek fabrika olma özelliğini devam ettirdiği gibi elektrik ile aydınlatılma yapılan yegâne yer idi. Kentte elektrik olmadığı için örneğin Van’da 1950’de</span> <span class="CharOverride-19">Van Sesi</span> <span class="CharOverride-17">adı ile yayımlanan tek gazete de el emeği ve ayak emeği ile hazırlanırdı.</span></p>

    <p class="paragraf"><span class="CharOverride-17">1950 yalnız Türkiye’de değil tüm dünyada da önemli bir kırılma yılı olmuştur. Savaş bittikten sonra karşı karşıya gelen Batı Bloku ve Doğu Bloku saflarını güçlendirmeye başlamışlar ve bu cümleden olarak ABD Marshall Planı çerçevesinde Avrupa’ya yardıma başlamış ve Sovyetler Birliği’nin batıya doğru yayılma eğilimini önleyebilmek için öncelikle Batı Almanya’nın korunmasını üstlenmiştir. Benzer şekilde Adnan Menderes Hükümeti’nin rızası ile Sovyetler Birliği ile ilgili bilgileri toplamak için Türkiye’de dinleme istasyonları kurmuş ve keza askeri vurucu güç bulundurma olanağı sağlamıştır. İncirlik Üssü bugüne kadar devam eden ABD askeri tesisidir. O yılarda Türkiye’de yolculuk yapıldığında Ankara’nın Balgat yöresinde büyük Amerikan Askeri Üssü veya Karamürsel’deki Amerikalıları, Boğazlar’daki füze istasyonlarını, Sinop’ta dinleme tesislerini veya birçok yerde Amerikalılara ait radar istasyonlarını görmek olanaklı idi. Amerikan askeri yardımı yanında Amerikan ekonomik yardımı ve teknik yardımı Adnan Menderes Hükümeti’ne önemli mali ve insan gücü desteği sağlıyordu.</span></p>

    <p class="paragraf"><span class="CharOverride-17">Uluslararası f</span><span class="CharOverride-18">i</span><span class="CharOverride-17">nansman için kurulan örgütlere Türkiye daha başlangıçta kurucu ortak olarak katılmış ve onların olanaklarından yararlanmaya başlamıştı. Bütün bunlar Demokrat Parti’ye o zamana kadar ele alınmayan yatırımların ele alınması şansını veriyordu. Havalarda çok uygun gittiği için birkaç yıl üst üste iyi mahsul alınmıştı. Çiftçinin, köylünün yüzü gülmüştü.</span></p>

    <p class="paragraf"><span class="CharOverride-17">Bunlar hep Demokrat Parti’nin karnesinin iyi notlarla dolu olmasını sağlıyordu. Ortaokulda öğrenciliğim sırasında sınıfımda yüksek bürokratların çocukları vardı.</span></p>

    <p class="paragraf"><span class="CharOverride-17">Bir iki istisna hariç hepsi koyu CHP taraftarı idiler ve ben yeni kurulan DP’nin değişiklik yapacağını, biraz da ağabeyimin telkini ile söylediğimde benimle dalga geçerlerdi.</span></p>

    <p class="paragraf"><span class="CharOverride-17">1950’den sonra hepsi ne kadar da Demokrat Parti taraflısı oldu görülecek bir şeydi. 1950’den önce çok yakın aile dostumuz Muzaffer Koçak Van Milletvekili idi. Daha önceki seçimlerde CHP’nin Ankara’daki yöneticileri yerel olarak kimleri aday gösterelim diye bir endişe içinde hiç olmamışlardı. Merkezde isimler belirlenip listeler oluşturuluyordu. Nitekim bir seçimde Van’ı hiç görmemiş ilgisi olmayan Nihat Berker’i aday göstermişler ve o da Van Milletvekili olmuştu. İTÜ’de Mekanik Profesörü olan hocam Ratip Berker’in babası olan o zat seçildikten sonra Van’a uğradı mı veya Ankara’ya gelen Vanlılar onun kapısını çaldılar mı? Duymadım. 1946’da yerel kişilere listesinde yer vermek zorunluluğunu duyan CHP o sırada Van İl Örgütü’nün başında olan Muzaffer Koçak’a “Seni milletvekili adayı yapmak istiyoruz” demişti, o da “Bu görevi eminim benden daha iyi yapacak kişiler vardır, onlardan birisini aday gösterirseniz ben onu bütün gücümle desteklerim” diye cevap vermiş. Bu mütevazı davranış onun aday olmasını sağlamıştı ve o seçilerek Van Milletvekili olmuştu.</span></p>

    <p class="paragraf"><span class="CharOverride-17">İsmet Paşa Cumhurbaşkanı olarak çok yoğun devlet görevi ile uğraştığı ve de yaşlı sayıldığı için parti daha çok genel sekreter ve merkezdeki yardımcıları tarafından yönetilirdi. Memduh Şevket Esendal genel sekreter olduğunda gençleştirme hareketinde bulunmak istiyordu. Bugünkü nesiller Memduh Şevket Esendal adını hikâye yazarı olarak bilirler, oysa o siyaset adamı idi ve ilk hikâyelerini açık ismi ile değil de MŞE olarak yayımlardı. Bulunduğu siyasi mevkiinden sanatta destek sağlamamak endişesi ile öyle yaptığını duymuştum. Belki de o yıllarda siyaset adamının hikâye yazarı olması veya edebiyatla uğraşması “haf</span><span class="CharOverride-18">i</span><span class="CharOverride-17">flik” olarak algılanma kanısı veya duygusu vardı.</span></p>

    <p class="paragraf"><span class="CharOverride-17">Yukarıda anlattığım gibi babamın amcası Müştak Çeliker Van’da ortaokul müdürü idi. O yıllarda bir ilde ortaokul müdürü olmak protokolde yeri olmak anlamına geliyordu. İlin mürekkep yalamış birkaç kişisinden birisi idi ve kendisinin bir gün milletvekili yapılacağını düşünür hatta bunu gerçekleştirmek için Ankara</span><span class="CharOverride-17">’ya geldiğinde CHP’nin önde gelenlerini ziyaret ederdi. Onlar onu öğle yemeklerine Karpiç’e veya Ulus Meydanı civarındaki bir başka lokantaya götürdüklerinde çok mutlu olurdu. Akşam bize “Bugün amcanız nerede yemek yedi? Sağında kim vardı? Solunda kim vardı?” diyerek ne kadar iyi gün geçirdiğini anlatırdı. 1946’dan önce, yıllarca Van milletvekili olan Hakkı Ongun, Münip Boya veya İbrahim Arvas’ı da ziyaret eder miydi bilemiyorum, zira onların isimleri hiç geçmezdi. Hakkı Bey’in Keçiören’de bahçe içinde büyük bir evi vardı. Annem ve anneannem ile birkaç kere Hakkı Bey’in eşini ziyaret ettiğimizi hatırlıyorum. Sonra 1980’li yıllarda babası milletvekili iken Almanya’da mühendislik eğitimi gören oğlu Selahattin Ongan ile tanıştım, bir teleferik f</span><span class="CharOverride-18">i</span><span class="CharOverride-17">rmasının temsilcisi olarak benim danışmanlık yaptığım f</span><span class="CharOverride-18">i</span><span class="CharOverride-17">rmaya gelmişti. Münip Boya’nın evinin İstanbul’da olduğunu duyardım. İbrahim Arvas özellikle Demokrat Parti kurulduğunda eski partisinden ayrılmış ve Mecliste çeşitli konuşmalar yaparak daha önce üyesi olduğu partiyi yerden yere vuruyordu. Din konularında hassas ve eleştirici söylemleri gazetelerde yer bulurdu.</span></p>

    <p class="paragraf"><span class="CharOverride-17">CHP halktan kopuk bir parti idi ve milletvekilliği üst bürokrasiden sonraki bir durak olarak görülüyordu; emekli valiler, emekli yüksek yargıçlar veya emekli generaller bazen gazeteciler veya yazarlar milletvekili oluyorlardı. Demokrat Parti’nin kurulması ile artık merkezden tayin yerine CHP’de yerel olarak da desteklenen kişileri aday listelerine koymak gereğini duymuştu. O yıllarda Ankara’da Merkez Komutanı olan Albay Rüştü Oktar Van Milletvekili olmak istiyordu ve Ankara’ya yolu düşen Vanlıların elinden geldiğince koruyuculuğunu yapıyordu. Öğrencilere kalacak yer temininde ya da Ankara’ya tedaviye gelenlere hastanelerde yer bulunmasında yardımcı oluyordu. Bu gösteriyordu ki aday olabilmek için artık merkezdekilerin beğenmesi yetmiyor fakat yerel olarak da arzu edilir hissinin uyandırılması gerekiyordu. Rüştü Bey’in eşi Vanlı değildi ve kızı Sevim’in ve oğlu Sevinç’in o yıla kadar belki bir iki Vanlı arkadaşı olmuştu. Ancak birden o aile Vanlılarla kaynaştı ve mesela annem ilk defa Rüştü Bey’in eşi ile 1946’da tanıştı.</span></p>

    <p class="paragraf"><span class="CharOverride-17">O yıllarda Ferit Melen Maliye Bakanlığı’nda yüksek mevkide idi. Vergi konularında iki genel müdürlük vardı. Vasıtasız Vergiler Genel Müdürlüğü ve Vasıtalı Vergiler Genel Müdürlüğü. Ferit Melen Siyasal Bilgiler Fakültesi’nden mezun olduktan sonra güç giriş sınav giriş sınavında başarı göstererek Maliye Müfettişi olmuştu. Maliye Müfettişliği gençlerin çok arzu ettikleri saygın ve iyi kazandığı varsayılan bir iş idi. Ferit Melen bir süre hizmet ettikten sonra bilgi ve görgüsünü artırma programı çerçevesinde Paris’e gönderilmişti. Paris’te olduğu zaman benim de üyesi olduğum hükümetteki Maliye Bakanı Sait Naci Ergin de orada imiş. Hatta bana Sait Naci Bey, “Paris’te olduğumuz sırada Ferit’in kızı Olcay hepimizin neşesi idi, onu ortaya masaya oturturduk, etrafına toplanıp onu izlemekten hoşlanırdık” demişti. Ferit Bey’in eğitim hayatında ve hatta Maliye’deki ilk yıllarında Vanlı olduğunu söylemediğini, Bursalı olarak kendini tanıttığı söylentisini/dedikodusunu duyanlar vardı. Doğu Anadolu’dan gelenlere belki de Kürt denilerek farklı gözle bakılacağı endişesi ile lise eğitimini gördüğü ili doğum yeri gibi takdim ediyor olabilirdi. O yıllardan Vanlı olup üniversite mezunu olanların sayısı çok azdı. Üniversitede ya da yüksekokulda eğitim görebilmek Vanlılar arasında gıpta edilen bir ayrıcalıktı. Melen ailesinde diğer kardeşlerde liseden sonra yüksek eğitim almışlardı. Seyf</span><span class="CharOverride-18">i</span> <span class="CharOverride-17">Melen İstanbul Üniversitesi’nde kimya mühendisliği bölümünü başarı ile tamamlamıştı. Hitler rejiminden kaçarak Türkiye’ye gelen bilim adamlarından Prof. Arnt’ın öğrencisi olmuştu. Ankara Atatürk Lisesi’nde son sınıfta benim de kimya öğretmenimdi ve sık sık Prof. Arnt’tan hayranlıkla bahsederdi. Diğer bir kardeş de subay idi. Cumhuriyet’in kuruluş yıllarında Trakya kökenlilerin devlet kademelerinde önemli yerler işgal ettiği ve akraba, hemşeri dayanışmaları dolayısı ile bir birlerini kolladıkları söylenirdi. Gelişmişlik düzeyi Türkiye gibi olan ülkelerde insanların akrabalarını, köylülerini, yakınlarını kayırması bugün bile vardır. Ayrıca insanların kendilerini ait gördükleri gruplara öncelik vermesi ileri toplumlarda da alışılmış bir durumdur. ABD’de Yale Üniversitesi mezunu bir kişinin, boş olan bir işe birisinin alınması söz konusu olduğunda Yale mezunlarına öncelik verdiği veya İngiltere’de Oxford mezunu bir kişinin çevresine aynı okul mezunlarını toplama eğilimi olduğu bilinmektedir.</span></p>

    <p class="paragraf"><span class="CharOverride-17">Cumhuriyet’in kuruluş yıllarında Selanik’te Mustafa Kemal ile yakınlığı olanlardan veya Manastır İdadisi’nde birlikte olduğu Nuri Conker gibi can arkadaşlarından hepimizin haberi vardı. Daha sonraki yıllarda Bülent Ecevit’in lise sıralarında (Robert Kolej’de) sınıf arkadaşlarının birisini İstanbul Belediye Başkanı, bir diğerini Denizyolları Genel Müdürü bir başkasını kendisine baş danışman yapığı hatırlanırsa Cumhuriyet’in ilk yıllarında devlet üst kademesinde olanların Selanik, Yanya veya benzeri Trakya illerinden gelen birbirini tanıyan kişiler veya eski silah arkadaşları olmaları çok aykırı görülemez. Çevreleri o kadardı ve bir yere bir kişinin tayini söz konusu olduğunda o çevreden insanları seçiyorlar veya o insanlara öncelik veriyorlardı denilebilir. Doğu illerine karşıtlık belki de bir açıdan devlet makamlarını paylaşmada daha az talip bulunması endişesinden geliyordu. “Class consciousness”</span><span class="dipnot"><a class="_idFootnoteLink" href="#footnote-225-17" id="footnote-225-17-backlink">17</a></span> <span class="CharOverride-17">çokça uygulanmakta idi. Hatta çocukken İsmet Paşa’yı İzmirli diye bilirdim. Lise yıllarına onun esasen Malatyalı olup ailesinin İzmir’e yerleşmiş olduğunu bana anlatılmıştı. Üniversiteye geldiğimde İsmet Paşa’nın ailesinin bir kolunun Bitlisli Kürümoğlu sülalesine dayandığını öğrendim. Eğer bu söylentilerde gerçek payı varsa Türkiye Cumhuriyeti’nin kuruluş yıllarında güçlü konumda olan Trakya kökenlilerin arasında İsmet Paşa’nın Bitlisli ya da Malatyalı değil de İzmirli olarak gösterilmesini bugün alışılmış kavramlarla değerlendirirsek bir halkla ilişkiler davranışı gibi de algılayabiliriz.</span></p>

    <p class="paragraf"><span class="CharOverride-17">Türkiye düzeyindeki toplumlarda iltimas, adam kayırma, adam kollama sadece devletin üst kademesinde olan bir durum değildir. Turgut Özal’ın ilk Devlet Planlama Teşkilatı Müsteşarı olarak görev yaptığı sırada ben ABD’den yeni dönmüştüm. Bir gün beni evimden aldırmak için makam arabasını göndermişti. Şoför EİE İdaresinden biri imiş ve beni tanıdı. O sırada anlattığına göre DPT’nin diğer şoförleri de onun yakınları imiş, zira Özal “Diğer arabalara da şoförleri sen bul” demiş o da böylece kendine yakın akraba ve hısımlarından kadro kurmuş. Benzer şekilde İstanbul’da küçük kızımın taşınacağı binadaki tüm görevlilerinin yakın akraba olmaları beni hiç şaşırtmamıştı. Türkiye’den yurtdışına çalışmaya gidenler incelendiğinde Avrupa’nın belli ülkelerinde ya da şehirlerinde Anadolu’nun bazı kasabalıların yoğunlukta olduğu görülür. 2009</span><span class="CharOverride-17">-2010 yıllarında beş altı ay yaşadığım İtalya’nın Milano kentinde Türkiye’den oraya gidip dönerkebap işi yapan kişilerle tanışmıştım. Beni “Dayı hoş geldin, ne emredersin?” diye karşılayan ve gece geç saatlere kadar çalışan o döner kebapçılar Maraş’ın Pazarcık ilçesindendiler. Milano kentinin içinde sayıları yüzlerce olan dönerci dükkân sahiplerinin ve çalışanların nerede ise yüzde doksanı hatta yüzde doksan beşinin Maraş’ın Pazarcık ilçesinden ve aynı aşiretten olması ya da Belçika’da çalışan TC vatandaşı işçilerin genellikle Emirdağ’dan gitmiş olmaları yukarıda söylediklerim düşünüldüğünde yadırganacak bir durum değildir. İsveç’te Konya’nın Kulu ya da Cihanbeyli ilçesinden işçiler o kadar çok imiş ki bir İsveçliye Türkiye’den geliyorum dediğinizde, İsveçlinin “Türkiye Kulu’nun neresindendir?” diye sorduğu olurmuş. Bu bir şaka da olsa bize benzer toplumlarda kümeleşmenin çok daha fazla göze çarpıcı olduğuna uluslararası iş gezilerimde çeşitli zamanlarda birçok kez tanık oldum.</span></p>

    <p class="paragraf"><span class="CharOverride-17">Cumhuriyet’in kuruluşunda önemli görevlere Trakya kökenlilerin yerleşmelerini sadece “Birbirlerini kayırmışlar” şeklinde yorumlamak yukarda verdiğim örnekler ışığında haksızlık sayılabilir. Ayrıca kabul etmek gerekir ki o yıllarda eğitim görmüş ve devlet yönetimi hakkında düşünmüş, deney sahibi olmuş kişiler Trakya’da Anadolu’ya kıyasla daha çoktu. Her ne kadar Ziya Gökalp, Süleyman Nazif, Faik Ali gibi Diyarbakırlı düşünür, yazar ve şairler varsa da Osmanlı devlet yönetiminde de Trakya kökenliler hatta devşirmeler önemli olmuştu. Mesela benim memleketim Van’dan Osmanlı devrinde önemli devlet görevi almış kimse var mıdır hep merak etmişimdir? Binbaşı veya yarbaya eş değer gelecek Vanlı subayları duymuştum, hatta annemin Naci Amcası da subay imiş; fakat Osmanlı devrinde general olan Vanlı olmamıştır. Olmuşsa da ben bilmiyorum. Cumhuriyet’in kuruluşunda önemli görevlerde bulunan Abdülhalik Renda Osmanlı devrinde valilikler yapmış Yanya kökenli birisidir. TBMM Başkanı olunca yakın tanıdıkları Yanyalıların bazı yüksek mevkilere gelebilmelerine yardımcı oldu ise bile o kişilerin de o yerlere gelebilmelerinin gerektirdiği asgari bilgi ve deneyime sahip oldukları da unutulmamalıdır. Kardeşi Ferit Renda, Emlak ve Eytam Bankası</span><span class="dipnot"><a class="_idFootnoteLink" href="#footnote-225-18" id="footnote-225-18-backlink">18</a></span><span class="CharOverride-17">genel müdür yardımcısı idi. Onun oğlu, ortaokulda iki yıl benim sıra arkadaşım, Oğuz Renda elmas gibi temiz, saf kalbi olan bir kişi idi. Oğuz’un küçük kardeşi Yavuz Renda sadece orta öğretimim sırasında bir küçük sınıftaki arkadaş olarak değil aynı zamanda Hacettepe Üniversitesi Çocuk Hastalıkları Tedavi Bölümünün başında hizmet verdiği sırada bilgisine, efendiliğine hayran olduğumuz çocuklarımın hekimi ve eşi Günsel Renda ülkemizin önde gelen sanat tarihçisi olarak dostlarımızdır.</span></p>

    <p class="paragraf"><span class="CharOverride-17">Erzurum ve Sivas Kongresi’nden sonra kurulan Millet Meclisi’ne ülkenin her yerinden temsilci katılmıştı. Bir kısmı Doğu Karadeniz mebuslarının veya Afyon mebuslarının yönetime sert eleştirilerde bulundukları ve Halk Fırkası dışında başka partiler kurdukları ve Trakya kökenlilere karşı davranışları birçok kitabın konusu olmuştur. Gene de Devlet yönetim kadrosunun belli bir askeri ve sivil çevreden gelen, birbirini tanıyan fakat bulundukları görevleri başarı ile yerine getirmeye çalışan kişilerden oluştuğu söylenebilir.</span></p>

    <p class="paragraf"><span class="CharOverride-17">Cumhuriyet yönetenler vatandaşlar arasında ayırım yapmamışlardır. Daha yakın geçmişte bir örnek yurtdışına giden TC vatandaşlarının her ilden, her yöreden ve farklı etnik kökenlerden olmalarıdır. 1960’lı yılların özellikle ikinci yarısında yurtdışına çalışmaya gidebilmek gelir düzeyini</span> <span class="CharOverride-17">artırıcı çok önemli olanaktı. Yurtdışına gidecek kişileri İş ve İşçi Bulma Kurumu seçiyordu. TC vatandaşlarının etnik kökenlerine ya da dinsel yaklaşımlarına bakılmadan bu olanaktan tüm yurttaşların eşit yararlandırıldığı daha sonraki yıllarda örneğin Almanya’da olan TC vatandaş toplulukları incelendiğinde görülebilir.</span></p>

    <p class="paragraf"><span class="CharOverride-17">1934 yılında Van’dan Ankara’ya geldiğimizde ben dört yaşında idim. Babam en büyük kardeşimiz Firuz’u Ankara Erkek Lisesi’nin ortaokul kısmının birinci sınıfına kaydettirilmiş. Ankara Erkek Lisesi, bugün İbni Sina Hastanesi’nin bulunduğu yerde idi ve o binaya Taş Mektep de denilirdi. Ankara taşından yapılmıştı. Ankara Numune Hastanesi de o tepeye inşa edilmişti. 1940’lı yılların başında Ankara’nın yeni gelişmekte olan semtinde, Yenişehir’de günün koşullarına uygun projelendirilmiş, geniş bahçesi, spor salonu, konferans salonu olan kalorifer ile ısıtılan bir lise binası yapılmak kararı alınmış. Adı da değiştirilerek Ankara Atatürk Lisesi öğretime başlamış. O yıllarda Ankara’da ortaokul binaları yapılıyor ve hatta sıra numarası ile o okullara isim veriliyordu. Kurtuluş semtinde Birinci Ortaokul vardı. Anafartalar Caddesi yakınında çukur bir mekânda İkinci Ortaokul vardı ve Necla Ablam sonra o okulun öğrencisi olmuştu. Üçüncü Ortaokul Ulus Meydanı’ndan Dışkapı’ya giden caddenin üzerinde ufak bir bina idi. Vecihe Ablam oradan mezun olduktan sonra Ankara Kız Lisesi’nde eğitimine devam etti idi. Hamamönü semtinde benim ilkokulum İnönü İlkokulu’nun yakınında Ankara Dördüncü Ortaokulu inşaatına başlanıldığını hatırlıyorum. Tam karşısında Ankara Doğumevi inşa edilmesi de aynı zamanlara rastlar. Hatta Dördüncü Ortaokul’un yapımı bitmiş ve dersler başlamış iken Ankara Doğumevi inşaatının sürmekte olduğunu görür ve çocuk halimle “Okul inşaatı biteli çok oldu, bu hastane neden bu kadar gecikiyor?” dediğim olurdu. Daha sonra hastanenin teknik olarak okuldan çok farklılıklar gösterdiğini, birçok alet edevatın gerektiğini ya da özel koşullu röntgen bölümlerinin ya da ameliyathanelerin oluşturulması ve hijyenik gereklere göre yapının yapılması gerektiğini öğrendiğimde çocuk yaşımda yaptığım eleştirilerden utandım.</span></p>

    <p class="paragraf"><span class="CharOverride-17">Ankara Atatürk Lisesi’nde lisenin A, B, C gibi birinci, ikinci ve üçüncü sınıfları vardı. Fakat bir tane ortaokul birinci sınıfı açılmıştı. İlke olarak ortaokulların ile liselerin ayrı binalarda olması kabul edilmiş olmalı ki yeni ortaokul binaları ve yeni lise binaları yapılıyordu. O sınıf belli ki bir etki ile bir iltimas ile açılmıştı. Bizden önce de iki sınıf vardı. O sınıflardan arkadaşlarım yok sayılacak kadar azdı, fakat ortaokul sınıfının hangi etkenle kurulduğunu ve devam etmekte olduğunu hep merak etmişimdir. Bizim sınıfımızda her ne kadar devlet büyüklerinin yeğenleri ya da Mili Eğitim Bakanlığı Talim ve Terbiye Heyeti Başkanı’nın yeğeni varsa da onların etkili olduğunu tahmin etmiyorum. Bizden sonraki sınıfta Ortaöğretim Genel Müdürü’nün ikiz çocukları arkadaşlarım Engin ve Erdem Ardıç vardı. Ancak o sınıflar onların ortaokul çağına gelmelerinden çok önce açılmıştı.</span></p>

    <p class="paragraf"><span class="CharOverride-17">İlkokulu bitirdiğimde babam ve annem Mardin’in Midyat ilçesinde olduklarından benim ortaokula kaydımı ağabeyim Firuz yaptırmıştı. Dışkapı’da oturuyorduk ve Kurtuluş semtindeki Birinci Ortaokul’a başlamıştım. Okula ulaşmak kolay değildi gene de iki üç hafta kadar orada derslere devam ederken ağabeyim Atatürk Lisesi’nde gene ortaokul birinci sınıf açılmasına karar verildiğini öğrenmiş. O yıl mezun olduğu Atatürk Lisesi’ndeki edebiyat öğretmeni Fevziye Abdullah Tansel’in</span><span class="dipnot"><a class="_idFootnoteLink" href="#footnote-225-19" id="footnote-225-19-backlink">19</a></span> <span class="CharOverride-17">iyi öğrencilerinden olduğu için ona gitmiş ve benim de o sınıfa girmem için yardımını istemiş. Bir hafta kadar önce Birinci Ortaokul’da sınıf arkadaşım Öznur Taylan</span><span class="dipnot"><a class="_idFootnoteLink" href="#footnote-225-20" id="footnote-225-20-backlink">20</a></span> <span class="CharOverride-17">Atatürk Lisesi orta kısmına geçmişti. Öznur’un annesi Adviye Hanım o lisedeki kimya öğretmeni Mürvet Hanım’ın eski arkadaşı imiş ve Öznur bu yolla o ayrıcalıklı sınıfa girebildiğini söylemişti. Benim torpilim de 18 yaşındaki ağabeyim idi. Birilerini tanımak ve onların desteğini sağlamak konusu açılmış iken yıllar sonraki bir anı anlatayım:</span></p>

    <p class="paragraf"><span class="CharOverride-17">1970 yılında İstanbul’da OECD Teknoloji Transferi konusunda uluslararası bir toplantı tertiplemişti. Hans Singer gibi uluslararası deneyimleri olan bilimadamlarının da katıldığı o toplantıda konuşmacılardan birisi de Nejat Ferit Eczacıbaşı idi. “Bir işin, bir konunun nasıl yapıldığını bilmek” olarak tercüme edebileceğimiz “know how” konusu ele alınıyordu ve o konuda konuşacak, özel sektör açısından konuyu ele alacaktı. Nejat Bey konuşması sırasında “Know how önemlidir, fakat know who</span><span class="dipnot"><a class="_idFootnoteLink" href="#footnote-225-21" id="footnote-225-21-backlink">21</a></span> <span class="CharOverride-17">daha da önemlidir” demişti. Türkiye</span><span class="CharOverride-17">’yi temsilen oturan uzmanlardan birisi Prof. Attila Sönmez benim yanımda idi ve eğilerek kulağıma şöyle demişti: “Şu işe bak, Nejat Bey işin nasıl yapılacağını bırakın adamını bulun mu dedi bu bilimsel toplantıda?”</span></p>

    <p class="paragraf"><span class="CharOverride-17">Adamını bulmak kavramı ile pek çok kez karşılaştım. Sanayi ve Ticaret Bakanlığı’ndan ayrıldıktan dört yıl sonra Paris’ten Ankara’ya dönmüştüm ve 17 yıl Eskiyapan ailesinin sahip olduğu bir binada kiracı olduk. Muharrem Eskiyapan</span><span class="dipnot"><a class="_idFootnoteLink" href="#footnote-225-22" id="footnote-225-22-backlink">22</a></span> <span class="CharOverride-17">Ankara Makarna’yı yönetiyordu, onun fabrika müdürü de benimle aynı binada oturuyordu. Bir akşam o müdür yukarı kata çıkarak bana geldi ve Sanayi Bakanlığı’ndaki bir işlem ile “nasıl hareket etmeleri gerektiği konusunda f</span><span class="CharOverride-18">i</span><span class="CharOverride-17">krimi almak istediğini” söyledi. Ben yasal olarak yapılması gereken müracaatı vs. anlatırken kibarca sözümü kesmişti ve “Adamını bulmak gerek, bu konuyu kim çözebilir?” demişti. Adamını bulmak kavramı bana çok aykırı gelse de dünyada f</span><span class="CharOverride-18">i</span><span class="CharOverride-17">rmaların uluslararası işler yaparken de başvurdukları en kestirme yoldur. Hele Siemens gibi, benim de zamanında çalıştığım, büyük uluslararası dev f</span><span class="CharOverride-18">i</span><span class="CharOverride-17">rmaların rüşvet ile işler aldıklarını basında okudukça “adamını bulmak” kavramının geçerliğini koruduğunu görüyorum.</span></p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-1-backlink" id="footnote-225-1">1</a>. Planning Commission. Türkiye’deki Devlet Planlama Teşkilatı’na benzer devlet kurumu.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-2-backlink" id="footnote-225-2">2</a>. Planning Techniques and Problems in the Economic Sector.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-3-backlink" id="footnote-225-3">3</a>. President of the Boston Institute for Developing Economies.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-4-backlink" id="footnote-225-4">4</a>. İstanbul Üniversitesi’nde İktisat Fakültesi’nin kuruluşunda emeği geçen ve sonra Frankfurt am main Üniversitesi rektörü olan Alman namlı Prof. Fritz Neumark’ın doçenti olarak görev yapmış olan Prof. Yaşa daha sonraki yıllarda Adalet Partisi milletvekili ve Türkiye Sınai Kalkınma Bankası yönetim kurulu başkanı olarak da çalıştı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-5-backlink" id="footnote-225-5">5</a>. Ecevit Hükümeti’nde Maliye bakanlığı yaptı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-6-backlink" id="footnote-225-6">6</a>. TC Londra büyükelçisi olarak da görev yaptı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-7-backlink" id="footnote-225-7">7</a>. Halide Edip Adıvar’ın torunu olan Leyla Sayar Elbruz daha sonra DPT’de çalıştı ve vakıflar genel müdürlüğü görevinde de bulundu.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-8-backlink" id="footnote-225-8">8</a>. CENTO Kalkınma Programlaması Toplantısı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-9-backlink" id="footnote-225-9">9</a>. Organization for Economic Cooperation and Development (Ekonomik İşbirliği ve Kalkınma Teşkilatı).</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-10-backlink" id="footnote-225-10">10</a>. Transfer of Technology in Manufacturing of Fine Chemicals. Bu çalışmanın sonuçlarını ben kitap haline getirdim ve OECD 1974’te İngilizce ve Fransızca olarak yayımladı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-11-backlink" id="footnote-225-11">11</a>. Görevli, vazifeli.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-12-backlink" id="footnote-225-12">12</a>. Erwin Johannes Eugen Rommel (Wusten Fuchs -Çöl Tilkisi- olarak da anılır) 15.11.1891-14.11.1944.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-13-backlink" id="footnote-225-13">13</a>. Bernard Montgomery.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-14-backlink" id="footnote-225-14">14</a>. İnönü İlkokulu. Ankara Hamamönü semtinde olan bu okulun adı 1950’den sonra değiştirildi ve Alpaslan İlkokulu olarak hizmet verdi. Sonra eski binası yıkılarak yeni bina yapıldı ve eski ismine dönüldü. Bugün aynı tarihi yerinde İnönü İlköğretim Okulu olarak hizmet veriyor.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-15-backlink" id="footnote-225-15">15</a>. Gücü elinde tutanlar.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-16-backlink" id="footnote-225-16">16</a>. İstanbul Ticaret Odası başkanı, Doğru Yol Partisi’nden milletvekili ve sonra Sanayi ve Ticaret bakanı olan Yalım Erez’in annesinin babası.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-17-backlink" id="footnote-225-17">17</a>. Sınıf şuuru; sınıf ayrımı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-18-backlink" id="footnote-225-18">18</a>. Daha sonra Emlak Kredi Bankası adı altında faaliyetine devam ettikten sonra krizde varlığı sonlandırılan kurum.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-19-backlink" id="footnote-225-19">19</a>. Öğrencileri arasında “Sıfırcı Fevziye” namı ile tanınan saygın bir edebiyatçı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-20-backlink" id="footnote-225-20">20</a>. Liseden sonra Ankara Hukuk Fakültesi’nden mezun olup avukatlık ve maden işletmeciliği yaptı. Aktör Ahmet Mümtaz Taylan’ın babası.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-21-backlink" id="footnote-225-21">21</a>. Nejat Bey “Bir işin nasıl yapılacağını bilmek önemlidir, fakat kimin yapacağını da bilmek önemlidir” anlamında söylemişti. Bunu belki de Türkiye’de iş yapacak yabancıların doğru partneri bulması anlamında da söylemiş olabilirdi. Hatta “Ben doğru partnerim” demek dahi istemiş olabilirdi.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-22-backlink" id="footnote-225-22">22</a>. Nuh Çimento’nun kurucularından, Ankara Sanayi Odası Yönetim Kurulu üyesi, sanayici ve işadamı Muharrem Eskiyapan ile ev sahibi kiracı ilişkisinden öteye dost olmuştuk. Muharrem Bey 2002 seçimlerinde Kayseri’den CHP milletvekili olarak TBMM’ye girdi ve sonra AKP’ye geçti. Bodrum’a hibe ettiği ilköğretim okulunun açılışına birkaç gün kala hayata veda etti.</p>
      </div>
    </div>
  </div>
</body>
</html>
