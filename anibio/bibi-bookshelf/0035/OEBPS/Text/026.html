<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>22. Merdivendeki Kadın</title>
</head>

<body>
  <h1 class="h11">22. Merdivendeki Kadın</h1>

  <p>Ertesi sabah hana elden bir pusula gönderildi. Çarpık çurpuk, biçimsiz bir elyazısıyla yazılmıştı.</p>

  <p>&nbsp;</p>

  <p class="p10"><span class="t11">Say</span><span class="t11">ı</span><span class="t11">n Mösyö Poirot,</span></p>

  <p><span class="t11">Ellenden dün Littlegreen Kö</span><span class="t11">ş</span><span class="t11">kü&rsquo;ne u</span><span class="t11">ğ</span><span class="t11">ram</span><span class="t11">ı</span><span class="t11">ş</span> <span class="t11">oldu</span><span class="t11">ğ</span><span class="t11">unu</span><span class="t11">zu ö</span><span class="t11">ğ</span><span class="t11">rendim. E</span><span class="t11">ğ</span><span class="t11">er bugün gelip beni görürseniz çok sevini</span><span class="t11">rim.</span></p>

  <p class="p15"><span class="t11">Sayg</span><span class="t11">ı</span><span class="t11">lar</span><span class="t11">ı</span><span class="t11">mla,</span></p>

  <p class="p15"><span class="t11">Wilhelmina Lawson</span></p>

  <p>&nbsp;</p>

  <p>&ldquo;Demek kadın burada?&rdquo; diye mırıldandım.</p>

  <p>&ldquo;Evet.&rdquo;</p>

  <p>&ldquo;Acaba neden geldi?&rdquo;</p>

  <p>Poirot gülümsedi.</p>

  <p>&ldquo;Bunun gizemli bir nedeni olması gerekmiyor. Sonuçta köşk onun.&rdquo;</p>

  <p>&ldquo;Tabii o da doğru. Oynadığımız bu oyunun en kötü yanı bu Poirot. Herkesin yaptığı en ufak bir şeye bile şüpheli gözlerle bakıyorsun.&rdquo;</p>

  <p>&ldquo;Benim &lsquo;herkesten şüphelenmek&rsquo; anlayışımın sana ters geldiği bir gerçek.&rdquo;</p>

  <p>&ldquo;Hâlâ aynı görüşte misin?&rdquo;</p>

  <p>&ldquo;Hayır, bu olayda sonuca yaklaştığımı hissediyorum. Kazan kaynadı artık. Şüphelendiğim bir kişi var.&rdquo;</p>

  <p>&ldquo;Kim?&rdquo;</p>

  <p>&ldquo;Bunun şu an için yalnızca bir şüphe olduğunu ve henüz kanıtlayamadığımı göz önüne alırsak, senin düşüncelerini etkilemek, öğrendiklerimizden bir sonuç çıkarmanı engellemek istemem Hastings. Sakın psikolojiyi ihmal etme, bu önemli. Cinayetin yapısı doğal olarak katilin karakteriyle bağlantılıdır ve bizi sonuca götürecek gerçek ipucu da budur.&rdquo;</p>

  <p>&ldquo;Katilin kim olduğunu bilmeden nasıl onun karakterine ilişkin bir yargıya varabilirim ki?&rdquo;</p>

  <p>&ldquo;Hayır hayır, söylediklerime dikkat etmemişsin. Eğer karaktere yoğunlaşırsan, yani cinayet için gerekli olan karaktere, katilin kim olduğunu anlarsın.&rdquo;</p>

  <p>Çekinerek, &ldquo;Gerçekten katilin kim olduğunu biliyor musun Poirot?&rdquo; diye sordum.</p>

  <p>&ldquo;Henüz elimde kanıt olmadığı için tam olarak bildiğimi söyleyemem. Zaten şu an için daha fazlasını söylemiyorsam nedeni de budur. Ama eminim. Evet dostum, zekâma güveniyorum, kafamda konuyu bitirdim.&rdquo;</p>

  <p>&ldquo;Öyleyse,&rdquo; dedim gülerek. &ldquo;Umarım zekân seni yanıltmaz. Bu senin açından bir trajedi olur.&rdquo;</p>

  <p>Poirot bir an şaşırdı. Söylediklerimi şaka olarak algılamamıştı. Sonra mırıldandı. &ldquo;Haklısın. Dikkatli olmalıyım, çok dikkatli olmalıyım.&rdquo;</p>

  <p>&ldquo;Bence zincirden örülmüş bir zırh giymelisin,&rdquo; diye takıldım. &ldquo;Bir de zehri tespit etmek için çeşnici tut. Aslında seni korumaları için de adam tutabilirsin.&rdquo;</p>

  <p>&ldquo;Mersi Hastings, kendi zekâm ve farkındalığım yeterli.&rdquo; Ardından Miss Lawson&rsquo;a bir not yazarak, on birde Littlegreen Köşkü&rsquo;nde olacağını belirtti.</p>

  <p>Kahvaltıdan sonra Poirot&rsquo;yu beklerken ağır ağır kasabanın meydanına çıktım. Saat onu çeyrek geçiyordu ve durgun, sıcak bir sabahtı.</p>

  <p>Antikacının vitrinindeki Hepplewhite sandalyelerden oluşan takıma baktığım sırada birden sırtımda, kaburgalarımda hissettiğim yoğun bir acı ve ardından insanın içine işleyen cırlak bir sesle irkildim.</p>

  <p>Başımı çevirdiğimde Miss Peabody ile yüz yüze geldim. Elinde silah gibi tuttuğu uzun, büyük, sağlam şemsiyesini beni dürtmekte kullanmıştı.</p>

  <p>Sanırım neden olduğu acının farkında bile değildi, neşe içinde konuşmaya başladı.</p>

  <p>&ldquo;Hah işte! Sizin olduğunuzu anlamıştım. Hiç yanılmam.&rdquo; Soğuk bir sesle, &ldquo;Şey, günaydın,&rdquo; dedim. &ldquo;Sizin için yapabileceğim bir şey var mı?&rdquo;</p>

  <p>&ldquo;Arkadaşınızın kitabının nasıl gittiğini söyleyebilirsiniz, hani şu General Arundell&rsquo;in yaşamıyla ilgili olan.&rdquo;</p>

  <p>&ldquo;Henüz yazmaya başlamadı,&rdquo; dedim.</p>

  <p>Miss Peabody bir an sustu, ama için için güldüğü anlaşılıyordu. Pelte gibi titriyordu.</p>

  <p>Bu gülme krizinin ardından, &ldquo;Yazacağını da sanmıyorum,&rdquo; dedi.</p>

  <p>Gülümsedim.</p>

  <p>&ldquo;Sanırım artık size yalan söylemenin bir anlamı yok?&rdquo;</p>

  <p>&ldquo;Aptal biri gibi mi görünüyorum?&rdquo; Miss Peabody güldü. &ldquo;Arkadaşınızın neyin peşinde olduğunu hemen anladım. Beni konuşturmak istiyordu. Eh benim için de sakıncası yoktu. Konuşmaktan hoşlanırım. Günümüzde asıl zor olan iyi bir dinleyici bulmak. O öğleden sonra çok eğlendim.&rdquo;</p>

  <p>Beni muzip bakışlarla süzdü.</p>

  <p>&ldquo;Evet anlatın bakalım neler oluyor? Neler öğrendiniz?&rdquo;</p>

  <p>Tam ne' diyeceğimi bilemediğim o anda Poirot yanımıza geldi ve beni bu zor durumdan kurtardı. Miss Peabody&rsquo;nin önünde saygıyla eğildi.</p>

  <p>&ldquo;Günaydın matmazel. Size rastlamak ne mutluluk.&rdquo;</p>

  <p>&ldquo;Günaydın. Bu sabahki adınız ne, Parotti mi Poirot mu?&rdquo;</p>

  <p>Poirot gülümsedi.</p>

  <p>&ldquo;Çok zekisiniz. Kim olduğumu hemen anlamışsınız.&rdquo;</p>

  <p>&ldquo;Anlaşılmayacak gibi değildi. Size benzeyen çok insan yok değil mi? Bilmem ki bu iyi mi yoksa kötü mü? Söylemesi çok zor.&rdquo;</p>

  <p>&ldquo;Benzersiz olmayı yeğlerim matmazel.&rdquo;</p>

  <p>&ldquo;Bu isteğinizin yerine gelmiş olduğunu söylemeliyim,&rdquo; diyen Miss Peabody bir an sustu ve sonra ekledi. &ldquo;Size o gün bir sürü dedikodu anlattım. Şimdi soru sorma sırası bende. Neler oluyor? Neler öğrendiniz?&rdquo;</p>

  <p>&ldquo;Bu soruların yanıtını bildiğinizden eminim.&rdquo;</p>

  <p>&ldquo;Acaba?&rdquo; Miss Peabody zekâ fışkıran gözleriyle arkadaşıma baktı. &ldquo;Vasiyetnamede bir terslik mi var? Yoksa başka bir şey mi? Emily&rsquo;yi mezarından mı çıkaracaksınız? Bu mu?&rdquo;</p>

  <p>Poirot yanıt vermedi.</p>

  <p>Miss Peabody ağır ağır başını salladı, sanki yanıt almış gibi düşünceliydi.</p>

  <p>&ldquo;Hep düşünürdüm,&rdquo; dedi bir süre sonra. &ldquo;Acaba ne olur diye... Biliyorsunuz işte, hep gazetelerde okuyoruz, eğer Market Basing&rsquo;de de biri mezardan çıkarılırsa diye düşünürdüm. Tabii bunun Emily Arundell olacağı hiç aklıma gelmezdi... &rdquo;</p>

  <p>Arkadaşımı keskin bir bakışla süzdü.</p>

  <p>&ldquo;Biliyorsunuz, bundan hiç hoşlanmazdı. Bunu düşündünüz değil mi?&rdquo;</p>

  <p>&ldquo;Evet düşündüm.&rdquo;</p>

  <p>&ldquo;Aptal bir insan değilsiniz, tabii ki düşüneceksiniz. Gereksiz işlere kalkışacak biri de olmadığınızın farkındayım.&rdquo;</p>

  <p>Poirot, &ldquo;Teşekkürler matmazel,&rdquo; dedi.</p>

  <p>&ldquo;İnsanlar bıyığınıza bakınca şaşırıyorlar, ne diyeceklerini bilemiyorlar. Neden bıyığınızı böyle kesiyorsunuz? Bundan hoşlanıyor musunuz?&rdquo;</p>

  <p>&ldquo;İngiltere&rsquo;de bıyık kültürü yok, maalesef ihmal ediliyor,&rdquo; diyen Poirot bir yandan da eliyle belli etmeden bıyığını düzeltiyordu.</p>

  <p>&ldquo;Evet anlıyorum. İlginç.&rdquo; Miss Peabody gülümsedi. &ldquo;Bir kadın tanımıştım, guatrı vardı ve bununla gurur duyuyordu. Belki inanmayacaksınız ama bu doğru. Neyse tek söyleyebileceğim, insanın Tanrı&rsquo; nın kendisine verdiğinden mutluluk duyması ne kadar hoş bir şey. Genellikle durum tam tersidir.&rdquo; Başını sallayarak iç çekti.</p>

  <p>&ldquo;Dünyanın bu ücra köşesinde cinayet işlenebileceği hiç aklıma gelmezdi.&rdquo; Yeniden zeki, keskin bakışlarla Poirot&rsquo;yu süzdü. &ldquo;Kim yapmış?&rdquo; .</p>

  <p>&ldquo;Bunu meydanın ortasında bağırarak söyleyeceğimi sanmıyorsunuz ya?&rdquo;</p>

  <p>&ldquo;Sanırım katilin kim olduğunu bilmiyorsunuz ya da belki biliyorsunuz. Ah, şu kötü kan, kötü kan! Acaba o Varley denilen kadın ilk kocasını gerçekten zehirlemiş miydi? Çok önemli.&rdquo;</p>

  <p>&ldquo;Kalıtıma inanıyor musunuz?&rdquo;</p>

  <p>Miss Peabody birden, &ldquo;Katilin Tanios olmasını dilerdim,&rdquo; dedi. &ldquo;Bir yabancı. Ama dilemekle olmuyor ki! Neyse, anladığım kadarıyla bana gerçeği anlatmak niyetinde değilsiniz... Bu arada kimin adına hareket ediyorsunuz Mösyö Poirot?&rdquo;</p>

  <p>Poirot ciddiyetle, &ldquo;Ölü bir bayanın matmazel,&rdquo; diye yanıtladı. Miss Peabody&rsquo;nin yanıtı tiz bir kahkaha oldu. Sonra birden kendini kontrol etti.</p>

  <p>&ldquo;Çok affedersiniz. Birden karşımda sanki Isabel Tripp konuşuyormuş gibi oldum da hepsi bu! Ne korkunç bir kadın! Sanırım Julia daha da kötü. Ne kadar çocuksu. Hiçbir zaman kuzu postuna bürünmüş koyunlardan hoşlanmamışımdır. Neyse görüşmek üzere. Bu arada Doktor Grainger&rsquo;i gördünüz mü?&rdquo;</p>

  <p>&ldquo;Matmazel bu konuda size sitem etmeliyim. Sırrımı açığa vurmuşsunuz.&rdquo;</p>

  <p>Miss Peabody kıs kıs güldü. '</p>

  <p>&ldquo;Erkekler tuhaf oluyor. Sizin ona anlattığınız o gülünç öyküye içtenlikle inanmış. Bu yüzden ona gerçeği söylediğimde deliye döndü. Öfkeyle homurdanarak yanımdan ayrıldı. Sizi arıyordu.&rdquo;</p>

  <p>&ldquo;Dün gece buldu da.&rdquo;</p>

  <p>&ldquo;Ah! Keşke ben de orada olsaydım.&rdquo;</p>

  <p>Poirot nazikçe, &ldquo;Keşke matmazel,&rdquo; dedi.</p>

  <p>Miss Peabody gülerek gitmek için hazırlandı. Son anda hafifçe omzuma vurdu.</p>

  <p>&ldquo;Görüşmek üzere genç adam. Sakın bu sandalyeleri satın almaya kalkma. Hepsi sahte.&rdquo;</p>

  <p>Arkasını dönüp uzaklaşırken hâlâ gülüyordu.</p>

  <p>Poirot mırıldandı.</p>

  <p>&ldquo;Çok zeki bir kadın.&rdquo;</p>

  <p>&ldquo;Bıyıklarını beğenmiyor olsa bile mi?&rdquo;</p>

  <p>Poirot soğuk bir ifadeyle, &ldquo;Zevk başka, zekâ başka,&rdquo; dedi. Dükkâna girerek içeride çok zevkli yirmi dakika geçirdik. Ve neyse ki cebimiz yara almadan dükkândan çıkıp Littlegreen Köşkü&rsquo;ne doğru yola çıktık.</p>

  <p>Ellen bizi yine her zamanki gibi kıpkırmızı bir yüzle karşılayıp, doğruca salona aldı. Kısa bir süre sonra merdivenlerden ayak sesleri duyuldu ve Miss Lawson içeri girdi. Her nedense soluk soluğa kalmış gibi görünüyordu. Saçını ipek bir mendille bağlamıştı.</p>

  <p>&ldquo;Sizi böyle karşıladığım için kusuruma bakmayacağınızı umarım Mösyö Poirot. Kilitli bazı dolapları boşaltıyordum da. Her yer o kadar dolu ki, korkarım ihtiyarlar hiçbir şeyi atmayıp biriktiriyorlar. Sevgili Miss Arundell de. Bu işi yapınca da insanın saçına toz doluyor, onlardan çok da farklı davranmıyor. İnanın insanlar öyle şaşırtıcı şeyleri saklayabiliyorlar ki tam iki düzine iğnedenlik, tam iki düzine.&rdquo;</p>

  <p>&ldquo;Yani Miss Arundell iki düzine iğnedenlik mi satın almış?&rdquo;</p>

  <p>&ldquo;Evet, sonra onları kaldırıp varlıklarını bile unutmuş. Tabii şimdi iğnelerin hepsi paslanmış, çok yazık. Keşke hizmetçilere Noel armağanı olarak verseymiş.&rdquo;</p>

  <p>&ldquo;Çok mu unutkandı?&rdquo;</p>

  <p>&ldquo;Evet hem de çok: Özellikle de bir şeyi saklayınca. Aynen kemiğini gömüp sonra bulamayan köpekler gibi. Bu yüzden onunla hep şakalaşırdım yine gömü yapıp kaybetmeyin diye.&rdquo;</p>

  <p>Güldü ve sonra birden cebinden küçük bir mendil çıkarıp, burnunu çekerek için için ağlamaya başladı.</p>

  <p>&ldquo;Zavallıcık. Burada gülmek bana öyle acı geliyor ki.&rdquo;</p>

  <p>&ldquo;Çok duygusalsınız. Olayların üzerinde herkesten fazla duruyorsunuz.&rdquo;</p>

  <p>&ldquo;Annem de bana hep aynı şeyi söylerdi Mösyö Poirot. &lsquo;Çok hassassın, her şeyin üstünde çok ' fazla duruyorsun Minnie,&rsquo; derdi. Aslında bu kadarduygusal olmak hiç iyi değil Mösyö Poirot. Özellikle de yaşamınız başka birine bağlıyken.&rdquo;</p>

  <p>&ldquo;Ah evet, doğru, ama bütün bunlar geçmişte kaldı. Şimdi artık kendi kendinizin efendisisiniz. İstediğinizi yapabilir, seyahatlere gidebilirsiniz, hiçbir şey için endişelenmenize, korkmanıza gerek yok.&rdquo;</p>

  <p>&ldquo;Sanırım bu doğru,&rdquo; diyen Miss Lawson&rsquo;un aslında bu konuda şüpheli olduğu anlaşılıyordu.</p>

  <p>&ldquo;Emin olun doğru. Neyse, Miss Arundell&rsquo;in unutkanlığından söz etmişken sanırım mektubunun bana geç gelmesinin sebebi de buydu.&rdquo; Poirot mektubun eline geçiş şeklini anlattı. Miss Lawson&rsquo;un elmacıkkemiklerinde bir kızarıklık belirdi.</p>

  <p>Sert bir ifadeyle, &ldquo;Ellenbundan bana bahsetmeliydi,&rdquo; dedi. &ldquo;Bana bir tek kelime bile etmeden size o mektubu göndermesi büyük küstahlık. Önce bana danışmalıydı. Küstahlık bu, had bilmezlik! Benim bundan haberim bile yok. Çok ayıp!&rdquo;</p>

  <p>&ldquo;Oh sayın bayan, eminim bunda hiçbir kötü niyet yoktur.&rdquo;</p>

  <p>&ldquo;Şey, sanırım onlara karşı çok hoşgörülü oldum. Çok tuhaf! Hizmetçiler gerçekten çok büyük aptallıklar yapabiliyorlar. Ellen&rsquo;in benim artık bu evin hanımı olduğumu anımsaması gerekirdi.&rdquo; Kendine bir hava vererek dikleşti.</p>

  <p>&ldquo;Sanırım Ellen hanımına çok bağlıydı değil mi?&rdquo;</p>

  <p>&ldquo;Ah, bir şey olup bittikten sonra yaygara koparmanın hiçbir faydası olmadığının farkındayım. Ama yine de Ellen&rsquo;in sormadan kendi başına böyle şeyler yapmaması gerekirdi, onu uyarmalıydık.&rdquo; Sustu. Yanakları kızarmıştı.</p>

  <p>Poirot bir dakika kadar susup bekledikten sonra sordu. &ldquo;Beni görmek istemişsiniz? Sizin için ne yapabilirim?&rdquo;</p>

  <p>Miss Lawson&rsquo;un öfkesi aniden kabardığı gibi yine aniden yatıştı. Yeniden telaşlı ve tutarsız olmuştu. Anlaşılmaz ve abuk sabuk konuşmaya başladı. &ldquo;Şey, aslında anlayacağınız düşünüyordum da, acaba... Doğrusunu isterseniz Mösyö Poirot, köşke dün geldim. Ellen sizin uğradığınızı söyledi. Tabii merak ettim. Yani bana buraya geleceğinizden bahsetmemiştiniz, şey bana çok tuhaf göründü de yani anlayamadım... &rdquo;</p>

  <p>Poirot onun yerine cümleyi tamamladı.</p>

  <p>&ldquo;Yani benim burada ne işim olduğunu anlayamadınız.&rdquo;</p>

  <p>Miss Lawson&rsquo;un yüzü kızarmıştı, ama meraklı bir şekilde Poirot&rsquo;ya bakıyordu.</p>

  <p>Poirot gülümsedi.</p>

  <p>&ldquo;Korkarım küçük bir itirafta bulunmam gerekiyor, sizi yanılttım. Miss Arundell&rsquo;in bana yazdığı mektubun o çekmeceden çalınan ve büyük olasılıkla Bay Charles Arundell&rsquo;in aldığı parayla ilgisi olduğunu düşündünüz.&rdquo;</p>

  <p>Miss Lawson başını salladı.</p>

  <p>&ldquo;Ama gerçek bu değil. Aslında ben o çekmeceden para çalınmış olduğunu ilk sizden duydum. Miss Arundell&rsquo;in mektubu, geçirdiği kaza hakkındaydı.&rdquo;</p>

  <p>&ldquo;Kaza hakkında mı?&rdquo;</p>

  <p>&ldquo;Evet. Anladığım kadarıyla Miss Arundell merdivenlerden düşmüş.&rdquo;</p>

  <p>&ldquo;Ah evet... evet...&rdquo; Miss Lawson şaşırmış görünüyordu. Bön bön Poirot&rsquo;ya bakıyordu. &ldquo;Ama, çok affedersiniz, bunu aptallığıma verin, neden bunu size yazmış ki? Evet, sanırım dedektif olduğunuzu söylemiştiniz. Siz doktor değilsiniz. Kırık çıkıkçı da değilsiniz. Nasıl yardımcı olabilirsiniz ki?&rdquo;</p>

  <p>&ldquo;Hayır doktor değilim, kırık çıkıkçı da değilim. Ama aynen bir doktor gibi ben de nasıl denir, kaza sonucu ölümlerle ilgilenirim.&rdquo;</p>

  <p>&ldquo;Kaza sonucu ölüm mü?&rdquo;</p>

  <p>&ldquo;Kaza sonucu ölüm olarak nitelendirilebilecek olaylarla diyelim. Miss Arundell&rsquo;in o kazada ölmediği doğru ama ölebilirdi de.&rdquo;</p>

  <p>&ldquo;Ah Tanrım, doktor da aynı şeyi söylemişti, ama hiç anlamıyorum.&rdquo;</p>

  <p>Miss Lawson&rsquo;un şaşkınlığı daha da artmış görünüyordu. &ldquo;Sanırım kazaya Bob&rsquo;un topunun neden olduğu düşünüldü değil mı? &rdquo;</p>

  <p>&ldquo;Evet evet öyle. Bob&rsquo;un topu yüzünden oldu.&rdquo;</p>

  <p>&ldquo;Hayır kazanın nedeni Bob&rsquo;un topu değildi.&rdquo;</p>

  <p>&ldquo;Affedersiniz ama Mösyö Poirot, ben topun orada olduğunu gördüm telaşla aşağıya koşarken.&rdquo;</p>

  <p>&ldquo;Evet belki gördünüz, ama kazanın nedeni o top değildi. Kazanın nedeni merdivenin üst kısmına otuz santim yüksekliğinde gerilmiş olan koyıı renkli bir ipti.&rdquo;</p>

  <p>&ldquo;Ama bir köpek bunu...&rdquo;</p>

  <p>Poirot hemen, &ldquo;Evet bir köpek bunu yapamaz,&rdquo; dedi. &ldquo;Çünkü hiçbir köpek bu kadar akıllı ve kötü değildir ya da izninizle bu kadar kötü olamaz... O ipliği oraya geren bir insandı.. &rdquo;</p>

  <p>Miss Lawson&rsquo;un yüzü bembeyaz olmuştu. Titreyen elleriyle yüzünü kapadı.</p>

  <p>&ldquo;Ah Bay Poirot buna inanamam, yani sizce, ama bu korkunç... korkunç bir şey bu. Yani sizce bu kasten mi yapıldı?&rdquo;</p>

  <p>&ldquo;Evet, bilerek ve isteyerek yapıldı.&rdquo;</p>

  <p>&ldquo;Bu korkunç... bu öldürmek demek ... cinayet!&rdquo;</p>

  <p>&ldquo;Eğer plan başarılı olsaydı, biri, yani Miss Arundell ölecekti. Başka bir deyişle bu cinayet başarıya ulaşacaktı!&rdquo;</p>

  <p>Miss Lawson tiz bir sesle çığlık attı.</p>

  <p>Poirot aynı ciddiyetle sözlerine devam etti.</p>

  <p>&ldquo;İpliğin bağlanması için süpürgeliğe bir çivi çakılmıştı. Çivinin görülmemesi için de üzerine cila sürülmüştü. Söyleyin bana, hiç cila kokusu hissettiniz mi, nedenini anlayamadığınız bir cila kokusu?&rdquo; Miss Lawson bağırdı.</p>

  <p>&ldquo;A ne tuhaf! Tabii ya... Hiç aklıma gelmedi! Nereden gelecekti ki? Ama o sırada bunu tuhaf bulmuştum!&rdquo;</p>

  <p>Poirot öne doğru eğildi.</p>

  <p>&ldquo;Evet matmazel bize çok yardımcı oldunuz. Bir kez daha olun!&rdquo;</p>

  <p>&ldquo;Ah demekbuydu! Evet, şimdi her şey yerine oturuyor.&rdquo;</p>

  <p>&ldquo;Lütfen söyleyin bana. Cila kokusunu aldınız, değil mi?&rdquo;</p>

  <p>&ldquo;Evet ama ne olduğunu anlayamamıştım. Kendi kendime, yağlıboya mı bu, diye sordum. Ama daha çok parke cilasına benziyordu. Tabii sonra da yanıldığıma, bana öyle geldiğine karar verdim.&rdquo;</p>

  <p>&ldquo;Bu ne zaman oldu?&rdquo;</p>

  <p>&ldquo;Bir düşüneyim ne zamandı?&rdquo;</p>

  <p>&ldquo;Paskalya tatilinde köşkte konukların olduğu o hafta sonunda olabilir mi?&rdquo;</p>

  <p>&ldquo;Ah evet o sırada... Ama ben günü hatırlamaya çalışıyorum... Durun bakayım, pazar günü değildi, salı da olamaz, o gece Doktor Donaldson yemeğe gelmişti. Çarşamba bütün konuklar gitti ... Ah, tabii, pazartesi günüydü, Paskalya tatilinde. Çok endişeliydim, uyuyamıyor, yarı uyanık yatıyordum. Her zaman Paskalya tatilinde endişelenirim. Akşam yemeğinde rosto herkese anca yetmişti, acaba Miss Arundell ertesi gün bu yüzden bana kızacak mı diye düşünüyordum. Siparişi cumartesi günü vermiştim, aslında yedi kilo istemeliydim, ama nedense beş kilonun yeteceğini düşündüm. Miss Arundell bir şey eksik kaldı mı öyle kızardı ki, çok misafirperverdi.&rdquo;</p>

  <p>Miss Lawson derin bir soluk aldıktan sonra konuşmaya devam etti.</p>

  <p>&ldquo;Yatakta yarı uyur yarı uyanık bir halde yatmış, ertesi gün neler olabileceğini, Bayan Arundell&rsquo;in ne diyeceğini düşünürken uykuya dalmış olmalıyım ki birden bir ses yataktan sıçramama neden oldu. Bir gürültü, bir tür tak tak sesi, sanki biri bir yere vuruyordu. Yatakta doğrulup etrafı kokladım. Ben yangından çok korkarım, bazen aynı gecede iki üç defa burnuma yanık kokusu gelir. Yangın ne korkunç bir şey değil mi? Neyse, o gece de bir koku vardı. Etrafı iyice kokladım, ama duman ya da is kokusu değildi bu. Kendi kendime bunun daha çok yağlıboya ya da parke cilasına benzediğini düşündüm. Tabii gece yarısı kimse böyle bir şey yapmazdı. Ama yine de koku çok şiddetliydi. Kalktım, kokladım, kokladım ve sonra aynada onu gördüm.&rdquo;</p>

  <p>&ldquo;Onu mu gördünüz? Kimi?&rdquo;</p>

  <p>&ldquo;Aynamda gördüm. Aynamın yeri görevime çok uygundur. Miss Arundell seslenirse ya da kalkıp aşağı inerse göreyim diye kapımı her zaman yarı açık bırakırdım. Koridorun bir ışığı da hep yanardı. İşte böylece onun merdivenin başına diz çökmüş olduğunu gördüm. Yani Theresa&rsquo;nın. Yukarıdan üçüncü basamakta diz çökmüş, bir şeyin üzerine doğru eğilmişti. Ne tuhaf diye düşündüm. Acaba hastalandı mı? Ama o sırada Theresa ayağa kalkıp uzaklaştı. Ben de, herhalde ayağı burkulup yere çöktü veya eğilip yerden düşürdüğü bir şeyi aldı, diye düşündüm. Tabii ondan sonra da bu olayı unuttum.&rdquo; Poirot düşünceli bir tavırla mırıldandı.</p>

  <p>&ldquo;Uyanmanıza neden olan tak tak sesleri çekiç sesi olabilirdi değil mi?&rdquo;</p>

  <p>&ldquo;Evet' sanırım olabilirdi. Ah Mösyö Poirot! Ne korkunç bir şey bu. Ben hep Theresa&rsquo;nın biraz vahşi olduğunu düşünürdüm ama böyle bir şey yapmak ... &rdquo;</p>

  <p>&ldquo;Gördüğünüzün Theresa olduğundan emin misiniz?&rdquo;</p>

  <p>&ldquo;Ah Tanrım evet.&rdquo;</p>

  <p>&ldquo;Örneğin hizmetçilerden biri ya da Bayan Tanios olamaz mı?&rdquo; Miss Lawson başını sallayarak kendi kendine birçok kez mırıldandı. &ldquo;Tanrım... Tanrım...&rdquo;</p>

  <p>Poirot hiçbir anlam veremediğim bir havada ona bakıyordu. Birden, &ldquo;İzin verirseniz bir deneme yapmak istiyorum,&rdquo; dedi. &ldquo;Yukarıya çıkalım ve o sahneyi canlandırmaya çalışalım.&rdquo;</p>

  <p>&ldquo;Canlandırmak mı? Ah, bilmem ki ama nasıl... &rdquo;</p>

  <p>Poirot otoriter bir tavırla onun sözünü kesti.</p>

  <p>&ldquo;Size göstereceğim!&rdquo;</p>

  <p>Telaşlanan Miss Lawson bizi yukarıya çıkardı.</p>

  <p>&ldquo;Odanın toplu olduğunu umarım, yapılacak çok iş var...&rdquo;</p>

  <p>Miss Lawson dolapları boşalttığı için odası bir hayli karışıktı, eşyalar etrafa dağılmıştı. Kadın yine aynı anlaşılmaz telaşlı tavrıyla o gece yattığı yeri işaret etti. Poirot da duvardaki aynadan gerçekten de merdivenin bir bölümünün göründüğünü belirledi.</p>

  <p>Poirot daha sonra, &ldquo;Ve şimdi de matmazel,&rdquo; dedi. &ldquo;Gidip lütfen Miss Theresa&rsquo;nın hareketlerini aynen tekrarlar mısınız?&rdquo;</p>

  <p>Hâlâ mırıldanan Miss Lawson, &ldquo;Tanrım!&rdquo; diyerek söylenileni yapmak için dışarı fırladı. Poirot, onun hareketlerini aynadan izledi.</p>

  <p>Ondan sonra da merdiven sahanlığına çıkarak o gece hangi lambanın yandığını sordu.</p>

  <p>&ldquo;Şu... şuradaki... Miss Arundell&rsquo;in kapısının hemen önündeki.&rdquo;</p>

  <p>Poirot uzanarak lambadaki ampulü çıkardı ve kontrol etti.</p>

  <p>&ldquo;Kırk vat. Pek güçlü değil.&rdquo;</p>

  <p>&ldquo;Öyle, yalnızca koridorun çok karanlık olmaması için yakılıyordu.&rdquo;</p>

  <p>Poirot yeniden merdivenin başına gitti.</p>

  <p>&ldquo;Affedersiniz matmazel ama bu loşluktaki bir ışıkta, gölgenin düşüş yönü ve şekli de dikkate alındığında merdivenin başındaki kişiyi net olarak görmüş olmanız imkânsız. Onun Theresa Arundell olduğundan emin misiniz? Yoksa gördüğünüz yanlızca sabahlık giymiş bir kadının figürü müydü?&rdquo;</p>

  <p>Miss Lawson öfkelendi.</p>

  <p>&ldquo;Hayır Mösyö Poirot. Kesinlikle eminim. Theresa&rsquo;yı yeterince tanıdığımı umuyorum! Evet merdivendeki kesinlikle oydu. Koyu renk sabahlığını ve üzerinde isminin baş harfleri olan o iri parlak broşunu nerede olsa tanırım, kesinlikle oydu.&rdquo;</p>

  <p>&ldquo;Demek hiç şüpheniz yok? Onun adının baş harflerini gördünüz? &rdquo;</p>

  <p>&ldquo;Evet. T. A. O broşu biliyorum. Theresa o broşu sık sık takar. Ah evet, merdivendekinin Theresa olduğuna yemin edebilirim. Gerekirse yeminli ifade de veririm!&rdquo;</p>

  <p>Kadın her zamankinin aksine bu son iki cümleyi çok kesin bir tavırla söylemişti.</p>

  <p>Poirot ona baktı. Yine bakışlarında anlayamadığım bir tuhaflık vardı. Soğuk, düşünceli bir ifadeydi bu, sanki bir şeye değer biçer, karar vermek ister gibi.</p>

  <p>&ldquo;Peki, o son ruh çağırma seansında Miss Emily&rsquo;nin başının etrafında bir hale gördüğünüze de yemin eder misiniz?&rdquo;</p>

  <p>&ldquo;Eğer... eğer... gerekirse evet. Ama sanırım... gerekli olacak mı?&rdquo;</p>

  <p>Poirot yeniden kadını aynı tuhaf bakışlarla süzdü.</p>

  <p>&ldquo;Bu cesedin mezardan çıkarılmasından elde edilecek sonuçlara bağlı.&rdquo;</p>

  <p>&ldquo;Mezardan çıkarma mı?&rdquo;</p>

  <p>Poirot elini iki yana açtı. Miss Lawson heyecandan neredeyse merdivenden düşecekti.</p>

  <p>&ldquo;Cesedin mezardan çıkarılması gerekebilir.&rdquo;</p>

  <p>&ldquo;Ah evet, tabii ama bu çok tatsız bir durum. Yani demek istediğim ailesi buna şiddetle karşı çıkacaktır, kesinlikle karşı çıkacaklardır.&rdquo;</p>

  <p>&ldquo;Olabilir.&rdquo;</p>

  <p>&ldquo;Bunu duymak bile istemeyeceklerinden eminim.&rdquo;</p>

  <p>&ldquo;İçişleri Bakanlığı&rsquo;nın emriyle yapılacak.&rdquo;</p>

  <p>&ldquo;Ama Bay Poirot neden? Yani demek istediğim... demek istediğim... sanki.&rdquo;</p>

  <p>&ldquo;Sanki ne?&rdquo;</p>

  <p>&ldquo;Şey yani... sanki... bir terslik varmış gibi?&rdquo;</p>

  <p>&ldquo;Olmadığını mı düşünüyorsunuz?&rdquo;</p>

  <p>&ldquo;Hayır elbette yok. Neden olsun ki? Olamaz. Yani doktor, hemşire ve her şey.&rdquo; .</p>

  <p>Poirot onu sakinleştirmek istercesine fısıltılı bir sesle, &ldquo;Heyecanlanmayın, sakin olun,&rdquo; dedi.</p>

  <p>&ldquo;Ama elimde değil, zavallı Miss Arundell. Üstelik o öldüğünde Theresa burada bile değildi.&rdquo;</p>

  <p>&ldquo;Evet o hastalanmadan önce, pazartesi günü buradan ayrılmıştı değil mi?&rdquo;</p>

  <p>&ldquo;Sabah erkenden. Gördüğünüz gibi onun bununla hiçbir ilgisi olamaz.&rdquo;</p>

  <p>Poirot, &ldquo;Olmadığını umalım,&rdquo; dedi.</p>

  <p>&ldquo;Tanrım! Hiç bu kadar korkunç bir şey duymamıştım. Gerçekten kafam karıştı, ayaklarım tutmuyor.&rdquo;</p>

  <p>Poirot saatine baktı. &ldquo;Artık gitmeliyiz. Londra&rsquo;ya dönüyoruz. Ya siz matmazel, burada daha bir süre kalacak mısınız?&rdquo;</p>

  <p>&ldquo;Hayır... hayır... belirli bir planım yok. Aslında ben de bugün dönmeyi düşünüyorum... Yalnızca bir gece için geldim, bazı şeyleri ayarlamak için.&rdquo;</p>

  <p>&ldquo;Anlıyorum. Neyse görüşürüz. Sizi üzdüysem beni bağışlayın matmazel.&rdquo;</p>

  <p>&ldquo;Ah Bay Poirot. Üzmek mi? Kendimi berbat hissediyorum. Tanrım ... Tanrım bu ne kötü bir dünya! Korkunç... berbat bir dünya.&rdquo;</p>

  <p>Poirot kadının yakınmalarını elini avuçlarının arasına alarak kesti.</p>

  <p>&ldquo;Evet. Hâlâ Theresa Arundell&rsquo;i Paskalya gecesi merdivenlerde gördüğünüze yemin edebilir misiniz?&rdquo;</p>

  <p>&ldquo;Ah evet, elbette yemin ederim.&rdquo;</p>

  <p>&ldquo;Peki, ruh çağırma seansı sırasında Miss Arundell&rsquo;in başının etrafında bir hale gördüğünüze?&rdquo;</p>

  <p>Miss Lawson&rsquo;un ağzı bir karış açık kaldı.</p>

  <p>&ldquo;Ah Mösyö Poirot... bu gibi şeylerle, böyle şeylerle alay etmeyin.&rdquo;</p>

  <p>&ldquo;Alay etmiyorum. Çok ciddiyim.&rdquo;</p>

  <p>Miss Lawson kendinden emin bir havada, &ldquo;Bu tam anlamıyla bir hale değildi,&rdquo; dedi. &ldquo;Daha çok bir görüntünün başlangıcıydı. Parıltılı, ışıktan bir şerit gibiydi. Sanırım bir yüze dönüşüyordu.&rdquo;</p>

  <p>&ldquo;Çok ilginç matmazel, lütfen bütün bunlar aramızda kalsın.&rdquo;</p>

  <p>&ldquo;Ah, tabii... tabii. Bana güvenebilirsiniz, asla...&rdquo;</p>

  <p class="p16">Oradan ayrılırken son gördüğümüz Miss Lawson&rsquo;un anlamsızbakışlarla arkamızdan baktığı oldu.</p>

  <p class="p9"><span class="t6">&nbsp;</span></p>
</body>
</html>
