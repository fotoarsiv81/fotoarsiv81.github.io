<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>4. Miss Arundell Mektup Yazıyor</title>
</head>

<body>
  <h1 class="h11">4. Miss Arundell Mektup Yazıyor</h1>

  <p>Günlerden cumaydı.</p>

  <p>Miss Arundell&rsquo;in akrabaları gitmişlerdi.</p>

  <p>Başlangıçta da planladıkları gibi çarşamba günü oradan ayrılmışlardı. Her biri ayrı ayrı orada kalmayı önermiş ve hepsi ayrı ayrı reddedilmişti. Miss Arundell onlara &ldquo;sessizlik, yine sessizlik&rdquo; istediğini açıklamıştı.</p>

  <p>Akrabalarının gidişinden sonraki iki gün boyunca Emily Arundell ciddi bir şekilde düşündü. Hatta düşüncelerine öylesine dalmıştı ki birçok kez yardımcısı Minnie Lawson&rsquo;un kendisine söylediklerini bile duymadı. Ona boş gözlerle bakıp, kısaca söylediklerini baştan almasını emretti.</p>

  <p>Miss Lawson ise bunu, &ldquo;Şoktan dolayı böyle davranıyor zavallıcık,&rdquo; diye yorumladı. Hatta kasvetli yaşamlarının felaketlerden kaynaklanan hüzünle bile olsa aydınlandığını düşünen insanların ruh haliyle ekledi. &ldquo;Korkarım bir daha hiç eskisi gibi olamayacak.&rdquo;</p>

  <p>Diğer yandan Doktor Grainger, ona iyi niyetle moral veriyordu.</p>

  <p>Emily Arundell&rsquo;in hafta sonuna kalmadan yeniden aşağı inebileceğini, kemiklerinde kırık bile olmamasının çok büyük bir şans olduğunu, tüm hastaları Miss Arundell gibi sağlıklı olsa çoktan tabelasını indirmiş olacağını söylüyordu.</p>

  <p>Miss Emily Arundell ise ona Doktor Grainger ile dostluklarının eskiye dayandığını, kendisini kandırmamasını söylüyordu. Ona karşı koysa bile, ikisi de karşılıklı olarak birbirlerinin varlığından zevk aldıklarını biliyorlardı.</p>

  <p>Doktor gittikten sonra, yaşlı kadın yeniden yatağına uzanarak, kaşlarını çattı. Asık bir suratla dalgın dalgın düşünüyor, Miss Lawson&rsquo;un gereksiz iyi niyetine ve telaşına anlam vermeye çalışıyordu.</p>

  <p>&ldquo;Zavallı küçük Bobicik,&rdquo; diyen Miss Lawson eğilip, sahibinin yatağının ayakucundaki halıda yatan Bob&rsquo;un sırtını okşadı. &ldquo;Zavallı sahibinin başına bütün bunların gelmesine neden olduğunu bilse zavallıcık kim bilir nasıl üzülürdü?&rdquo;</p>

  <p>Miss Arundell sinirlendi.</p>

  <p>&ldquo;Aptallaşma Minnie. İngiliz hukuk yasalarına olan inancına ne oldu? Bu ülkede her kim olursa olsun, aksi kanıtlanmadığı sürece herkesin suçsuz sayıldığını bilmiyor musun?&rdquo;</p>

  <p>&ldquo;Evet, biz biliyoruz, ama onun...&rdquo;</p>

  <p>&ldquo;Henüz hiçbir şey bildiğimiz yok! Mızmızlanmayı bırak Allah aşkına Minnie. Şöyleydi, böyleydi, uzatma artık. Hasta odasında nasıl davranılacağına ilişkin en ufak bir fikrin yok mu? Haydi git Ellen&rsquo;i çağır bana.&rdquo;</p>

  <p>Miss Lawson mahzun mahzun istenileni yapmak için odadan çıktı. Emily Arundell, kadının arkasından bakarken, onu incittiğini hissetti. Halbuki üzüntü içindeki Minnie elinden gelenin en iyisini yapmaya çalışıyordu.</p>

  <p>Kaşları yeniden çatıldı.</p>

  <p>Mutsuzdu, belirgin bir şekilde mutsuzdu. Genel anlamda yaşlılıktan kaynaklanan hareketsizlikten, çaresizlikten nefret ediyordu. Ancak bu özel durumda onu asıl rahatsız eden şey karar verememekti.</p>

  <p>Kendi melekelerine, hafızasına güvenemiyordu. Ne yazık ki açılabileceği biri yoktu.</p>

  <p>Yaklaşık yarım saat kadar sonra Miss Lawson ayaklarının ucuna basa basa elinde et suyu dolu bir kâseyle odaya girdi. Emily Arundell&rsquo;in gözleri kapalı yattığını görünce ister istemez bir an durakladı. Ve o anda Miss Arundell&rsquo;in birden kararlı ve güçlü bir tonda söylediği iki sözcükle birlikte heyecandan neredeyse elindeki kâseyi yere düşürüyordu.</p>

  <p>Emily Arundell, &ldquo;Mary Fox,&rdquo; dedi.</p>

  <p>Miss Lawson telaşla sordu.</p>

  <p>&ldquo;Boks mu efendim? Boks mu dediniz?&rdquo;</p>

  <p>&ldquo;Giderek ağır işitiyorsun Minnie. Benim bokstan filan söz ettiğim yok. &lsquo;Mary Fox,&rsquo; dedim. Hani şu geçen yıl Cheltenham&rsquo;da tanıştığım kadın. Exeter&rsquo;deki katedralin rahiplerinden birinin kız kardeşiydi. O kâseyi bana ver. Bak, et suyunu yine alttaki tabağa dökmüşsün. Odama girerken de ayaklarının ucuna basma. Bunun insanı ne kadar sinirlendirdiğini bilemezsin. Haydi, şimdi aşağıya in ve bana Londra telefon rehberini getir.&rdquo;</p>

  <p>&ldquo;İsterseniz sizin için telefon numarasını bulayım. Ya da adresi.&rdquo;</p>

  <p>&ldquo;Eğer bunu yapmanı isteseydim söylerdim. Sana dediğimi yap yeter. Rehberi buraya getir. Yazı takımımı da yatağın yanına koy.&rdquo; Miss Lawson denilenleri yaptı.</p>

  <p>İstenen her şeyi yaptıktan sonra odadan çıkarken Emily Arundell birden hiç beklenmedik bir şekilde, &ldquo;Sen iyi, sadık bir insansın</p>

  <p>Minnie,&rdquo; dedi. &ldquo;Benim bağırıp çağırmama aldırma. Aslında içim iyi, bağırmamda hiçbir kötü niyet yok. Sense çok sabırlı ve bana karşı da çok iyisin.&rdquo;</p>

  <p>Miss Lawson odadan çıkarken yüzü pespembeydi, dudaklarının arasından anlaşılmaz bir şeyler mırıldanıyordu.</p>

  <p>Miss Arundell yatağında doğrulup oturdu ve mektup yazdı. Ağır ağır, özenle, dikkatle, sayısız defalar ara verip düşünerek ve birçok sözcüğün altını çizerek. Satırı karaladı, sonra yeniden başlayarak yazdı, ne de olsa ona okulda kâğıt ziyan etmemek öğretilmişti. Sonunda, rahatlamış ve kendinden memnun bir tavırla, derin bir nefes alarak mektubu imzaladı. Katlayıp zarfa koydu. Üzerine bir isim yazdı. Sonra yeni bir kâğıt aldı. Ama bu kez önce bir taslak hazırladı. Tekrar okuyup gerekli değişiklikleri ve düzeltmeleri yaptıktan sonra temize çekti. Yazdıklarını birkaç kez dikkatlice okudu. Sonra isteklerini açıkça belirtmiş olduğuna karar vererek bu kâğıdı da bir zarfa koydu. Üzerine avukatı William Purvis&rsquo;in adresini yazdı: Esq., Messrs Purvis, Purvis, Charlesworth ve Purvis, Solicitors, Harchester.</p>

  <p>Sonra yeniden ilk zarfı eline aldı. Bu zarf Mösyö Hercule Poirot&rsquo;ya gidecekti. Telefon rehberini açtı. Aradığı adresi buldu ve zarfın üzerine ekledi.</p>

  <p>O sırada kapıya vuruldu.</p>

  <p>Miss Arundell aceleyle adresini henüz tamamlamış olduğu mektubu, yani Hercule Poirot&rsquo;ya yazdığı mektubu, sümenin arasına sakladı.</p>

  <p>Minnie&rsquo;yi meraklandırmaya hiç niyeti yoktu. Minnie zaten fazlasıyla meraklıydı.</p>

  <p>&ldquo;Girin,&rdquo; diye seslenirken başını yastığa koydu ve rahat bir nefes aldı.</p>

  <p>Duruma ilişkin gerekli adımları atmıştı.</p>

  <p class="p9"><span class="t6">&nbsp;</span></p>
</body>
</html>
