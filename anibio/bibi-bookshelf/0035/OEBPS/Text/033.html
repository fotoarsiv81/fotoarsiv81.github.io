<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>29. Littlegreen Köşkü&rsquo;ndeki Soruşturma</title>
</head>

<body>
  <h1 class="h11">29. Littlegreen Köşkü&rsquo;ndeki Soruşturma</h1>

  <p>Ertesi sabah saat on birde Littlegreen Köşkü&rsquo;nün salonunda yedi kişi toplanmıştı.</p>

  <p>Hercule Poirot şöminenin önünde duruyordu. Charles ve There- sa Arundell kanepede oturuyorlardı. Charles ilişmiş, kolunu da kardeşinin omzuna atmıştı. Doktor Tanios berjer koltukta oturuyordu. Gözleri kıpkırmızıydı ve koluna siyah bir bant takmıştı.</p>

  <p>Yuvarlak masanın başındaki dik arkalıklı sandalyede evin sahibi olan Miss Lawson oturuyordu. Onun da gözleri kızarmıştı. Saçları her zamankinden daha da karışıktı. Doktor Donaldson, Hercule Poirot&rsquo;nun tam karşısında oturuyordu. Yüzü her zamanki gibi ifadesizdi.</p>

  <p>Yüzleri sırayla incelerken merakım giderek arttı.</p>

  <p>Poirot&rsquo;yla dostluğum sırasında kaç kez böyle bir sahneye tanık olmuştum. Yüzlerinde soylu maskeler olan, görünüşte sakin küçük bir grup insan. Ve ben çok kez Poirot&rsquo;nun bir maskeyi çıkarıp aldığını ve altındaki yüzü ortaya çıkardığını görmüştüm. Katilin yüzünü!</p>

  <p>Evet, hiç şüphem yoktu. Bu insanlardan biri katildi. İyi de hangisi? O anda bile bundan emin değildim.</p>

  <p>Poirot her zaman olduğu gibi biraz da ukalaca bir tavırla boğazını temizlemek için hafifçe öksürdükten sonra konuşmaya başladı.</p>

  <p>&ldquo;Sayın hanımefendiler ve beyefendiler, burada geçen l Mayıs&rsquo;ta ölen Miss Emily Arundell&rsquo;in ölümünü konuşmak için toplanmış bulunuyoruz. Bu konuda dört olasılıkla karşı karşıyayız. Bir, Miss Arundell tamamen doğal nedenlerle öldü. İki, bir kaza sonucunda öldü. Üç, intihar etti. Ve dört, bildiğimiz ya da bilmediğimiz biri onu öldürdü.</p>

  <p>Miss Arundell&rsquo;in öldüğü zaman resmi bir soruşturma yapılmadı. Çünkü onun normal nedenlerden öldüğü düşünülüyordu ve Doktor Grainger de yine buna göre defin iznini verdi.</p>

  <p>Bir cenazenin ardından ölümle ilgili bazı şüpheler ortaya çıktığı takdirde genellikle söz konusu kişinin cesedi mezardan çıkarılır. Benim böyle bir yola başvurmamamın bazı nedenleri vardı. Bunlardan en önemlisi de müşterimin bundan mutlu olmayacağı gerçeğiydi.&rdquo; Poirot&rsquo;nun tam da bu noktada sözünü kesen Doktor Donaldson oldu.</p>

  <p>&ldquo;Müşteriniz mi?&rdquo;</p>

  <p>Poirot ona döndü.</p>

  <p>&ldquo;Müşterim Miss Emily Arundell&rsquo;dir. Ben onun adına hareket ediyorum. Onun en büyük isteği ise bu konunun bir skandala dö- nüşmemesiydi. Bundan sonraki on dakikayı gereksiz yinelemelere neden olmamak için özetleyerek geçeceğim. Poirot aldığı mektuptan söz etti ve ardından da bunu oradakilere okudu. Sonra Market Basing&rsquo;e gelişini, burada attığı ilk adımları ve kazayla ilgili bulgularını açıkladı.&rdquo;</p>

  <p>Bu noktada sözlerine ara verip, yeniden boğazını temizledikten sonra devam etti.</p>

  <p>&ldquo;Size gerçeğe ulaşmak için hangi yollardan geçtiğimi açıklayacağım. En baştan başlayarak sürece ilişkin gerçekleri doğru bir kurgulamayla açıklamaya ve olayın nasıl olduğunu anlatmaya çalışacağım.</p>

  <p>Bunun için öncelikle Miss Arundell&rsquo;in kafasından geçenlerin doğru olarak anlaşılması gerekiyor. Bunun kolaylıkla anlaşılabileceği kanısındayım. Miss Arundell merdivenden yuvarlanmıştı. Buna köpeğin topunun neden olduğu sanılıyordu. Ama Miss Arundell işin içyüzünün bu olmadığını biliyordu. Yatağında yatarken akıllı ve zeki bir insan olan Miss Arundell kazayı kafasında canlandırdı ve böylece kesin bir yargıya da vardı. Biri bilerek ve isteyerek onu sakatlamaya, belki de öldürmeye çalışmıştı.</p>

  <p>Miss Arundell bu sonuca vardıktan sonra bunun kim olabileceğini düşünmeye başladı. Evde yedi kişi vardı, dört konuk, yardımcısı ve iki hizmetçi. Bu yedi kişiden yalnızca biri kesinlikle şüpheli listesinden silinebilirdi, çünkü onun böyle bir durumdan hiçbir çıkarı yoktu. Aslında Miss Arundell hizmetçilerinden de ciddi anlamda şüphelenmiyordu, çünkü her ikisi de yıllardan beri onun yanında çalışıyorlardı ve onların kendisine sadık olduklarını biliyordu. Bu durumda geriye dört kişi kalıyordu. Üç akrabası ve bir de yakınlarından biriyle evli olan kimse. Ve bu dört kişinin hepsinin de, üçünün doğrudan, birinin dolaylı olarak ölümünden çıkarı vardı.</p>

  <p>Miss Emily aile bağlarına çok önem veren bir kişi olduğu için çok zor bir durumdaydı. Nasıl derler, o &lsquo;kirli çamaşırların toplumun gözü önüne serilmesinden&rsquo; hoşlanacak biri değildi. Öte yandan böyle bir öldürme girişimini uysal ve sakin bir şekilde karşılayacak, üstünü kapatmaya katlanacak bir insan da değildi.</p>

  <p>Sonunda kararını vererek bana mektup yazdı. Ve bir adım daha attı. Bu ikinci adımın kanımca belli başlı iki nedeni vardı. Birinci neden, ailesine karşı tuhaf bir kin duyması, onlara nispet yapmak istemesiydi. Hepsinden şüpheleniyordu ve ne olursa olsun onlardan intikam almaya kararlıydı. İkinci ve çok daha anlamlı olanı ise kendini korumak istemesiydi. Ve bunu nasıl başaracağını da biliyordu. Bildiğiniz gibi avukatı Purvis&rsquo;e mektup yazarak ona, aynı evde yaşayan, ancak kazayla hiçbir şekilde ilişkisi olamayacak tek kimsenin lehinde bir vasiyetname hazırlamasını istedi.</p>

  <p>Şimdi, bu durumda gerek elimdeki mektuptan gerekse kaza sonrasındaki davranışlarından çıkardığım kadarıyla Miss Arundell sonuç olarak bu dört kişinin hepsinden şüphelenmiyordu, şüpheleri bu dört kişiden birine odaklanmıştı. Artık belirsiz bir şüphe değil belirli bir şüpheliydi bu. Bana yazdığı mektubunda özellikle üzerinde durduğu bu konunun gizli tutulmasıydı, çünkü söz konusu olan ailesinin onuruydu.</p>

  <p>Olaya Victoria Devri terbiyesi almış bir insan olan Miss Arundell&rsquo;in bakış açısıyla bakınca açıkça görülüyordu ki, şüphelendiği ailenin adını taşıyan biriydi ve bu kişi büyük olasılıkla da erkekti.</p>

  <p>Eğer Bayan Tanios&rsquo;tan şüphelenseydi belki kendi güvenliğini sağlamak konusunda aynı titizliği gösterirdi ama aile onuru için bu denli endişelenmezdi. Theresa Arundell konusunda da benzer şeyler düşünebilirdi, ama Charles için durum farklıydı.</p>

  <p>Charles bir Arundell'di. Aile adım taşıyordu! Miss Arundell&rsquo;in Charles&rsquo;tan şüphelenmesinin nedenleri açıktı. Öncelikle yeğeninin karakterini çok iyi biliyordu. Genç adanı daha önce de aile onurunu lekeleyebilecek bir davranışta bulunmuştu. Miss Emily onun potansiyel bir suçlu değil, gerçek bir suçlu olduğundan emindi. Charles halasının imzasını atarak sahte bir çek düzenlemişti. Sahtekarlığın bir adım ötesi ise cinayetti.</p>

  <p>Bunun dışında Miss Arundell kazadan yalnızca iki gün önce yeğeniyle anlamlı birkonuşma yapmıştı. Charles ondan para istemiş, o da vermeyi reddetmişti. Bunun üzerine genç adam böyle davranarak ortadan kaldırılmak için zemin hazırladığını söylemişti. Miss Arundell&rsquo;in buna yanıtı kendini koruyabileceği olmuştu. Yeğeni ise bunun üzerine, &lsquo;Bundan o kadar emin olma,&rsquo; demişti. Ve bu konuşmadan iki gün sonra da bu gizemli kaza olmuştu.</p>

  <p>Dolayısıyla yatağında yatıp, kafasında bütün bunları kuran Miss Arundell&rsquo;in sonuçta onu öldürme girişiminde bulunan kişinin Charles Arundell olduğu sonucuna varmasına şaşmamak gerek.</p>

  <p>Süreç apaçık ortada. Charles&rsquo;la yapılan konuşma. Kaza. Büyük bir endişeyle bana yazılan mektup. Avukata gönderilen mektup. Ve takip eden salı günü, yani ayın yirmi birinde Bay Purvis&rsquo;in yeni vasiyetnameyi getirmesi ve Bay Arundell&rsquo;in de bunu imzalaması.</p>

  <p>Charles ve Theresa Arundell bir sonraki hafta sonu köşke geldiler. Miss Emily kendi güvenliği için birtakım önlemleri aldı. Charlesa yeni vasiyetnamesinden söz etti. Hatta söz etmekle kalmadı, vasiyetnameyi ona gösterdi de! Bence bu çok net ve ikna edici bir tedbirdi. Miss Arundell olası katile işleyebileceği bir cinayetin hiçbir işine yaramayacağını açıkça kanıtlıyordu.</p>

  <p>Herhalde Charles&rsquo;ın bu durumu kız kardeşine açıklayacağını sanıyordu. Ama Charles böyle bir şey yapmadı. Neden? Sanırım ketum davranmasının önemli bir nedeni vardı, genç adam kendini suçlu hissediyordu. Yeni vasiyetnamenin yapılmasına kendinin neden olduğunu düşünmekteydi. Peki, Charles neden kendini suçlu hissediyordu? Halasını gerçekten öldürmeye kalkıştığı için mi? Yoksa biraz para çalmış olduğu için mi? Charles ağır ya da hafif kendini suçlu hissettiği için konuşmadı. Vasiyetname konusunda kardeşine bir şey söylemedi. Halasının sonunda yumuşayacağını ve fikrini değiştireceğini umuyordu.</p>

  <p>Böylece Miss Arundell&rsquo;in nasıl düşündüğünü varsayarak olayları doğru biçimde sıraladığımdan emin oldum! Sıra yaşlı kadının şüphelerinde haklı olup olmadığını anlamaya gelmişti.</p>

  <p>Ben de aynen onun gibi şüpheli sayısının çok az olduğunu görüyordum. Toplamda yedi kişi: Charles ve Theresa Arundell. Doktor Tanios ve Bayan Tanios. İki hizmetçi ve Miss Lawson. Aslında dikkate alınması gerekçn sekizinci biri daha vardı: Doktor Donald- son. Kaza gecesi köşkteki yemekte o da vardı. Ancak ben bunu çok sonra öğrenebildim. Bu yedi kişi iki kategoride incelenebilirdi. Miss Arundell&rsquo;in ölümünün öyle ya da böyle bu kişilerden altısına yararı olacaktı. Eğer cinayet bu altı kişiden biri tarafından işlendiyse cinayetin nedeni de büyük olasılıkla belliydi: Çıkar! İkinci grupta ise bir tek kişi vardı: Miss Lawson. Miss Emily&rsquo;nin ölümünün Miss Lawson&rsquo;a bir yararı olmayacaktı. Ama yine sonradan da olsa bu kaza sonucunda Miss Lawson büyük bir servete konacaktı.</p>

  <p>Yani o sözde kazayı Miss Lawson düzenlediyse ...&rdquo;</p>

  <p>O anda Miss Lawson Poirot&rsquo;nun sözünü kesti.</p>

  <p>&ldquo;Ben asla öyle bir şey yapmadım! Utanın, ayıp bu! Orada durmuş, böyle haksız ithamlarda bulunuyorsunuz!&rdquo;</p>

  <p>&ldquo;Biraz sabırlı olun matmazel. Ve lütfen sözümü kesmeme nezaketini gösterin.&rdquo;</p>

  <p>Miss Lawson öfkeyle başını salladı.</p>

  <p>&ldquo;İtirazım aynen geçerli. Ayıp bu yaptığınız! Çok ayıp!&rdquo;</p>

  <p>Poirot kadına aldırmayarak sözlerine devam etti.</p>

  <p>&ldquo;Dediğim gibi, Miss Lawson bu kazayı çok farklı nedenlerle düzenlemiş olabilirdi. Kısacası bu kazayı düzenleme nedeni Miss Arundell&rsquo;in ailesinden şüphelenmesini ve onlardan tamamen uzaklaşmasını sağlamak olabilirdi. Bu da bir olasılıktı. Bu varsayımımı destekleyecek bir şeyler bulmak için araştırma yaptım. Ve bir gerçeği ortaya çıkardım. Eğer Miss Lawson, Miss Arundell&rsquo;in ailesinden ı şüphelenmesini isteseydi, o zaman köpeği Bob&rsquo;un o geceyi dışarıda geçirdiğini öğrenmesine çalışırdı. Bu durumda Miss Arundell kesinlikle kazanın düzmece olduğundan ve bunu ailesinden birinin planladığından şüphelenecekti. Oysa Miss Lawson, hanımının bunu duymasını engellemek için elinden geleni yapmıştı. Dolayısıyla Miss Lawson suçlu değil, masum olmalıydı.&rdquo;</p>

  <p>Miss Lawson sert bir ifadeyle, &ldquo;Elbette öyle!&rdquo; dedi.</p>

  <p>&ldquo;Daha sonra Miss Arundell&rsquo;in ölümünü inceledim. Eğer bir kişi bir kez birini öldürme girişiminde bulunduysa, genellikle bunu ikinci bir girişim izler. Birinci girişimden on dört gün sonra Miss Arundell&rsquo;in vefat etmiş olması bana çok anlamlı göründü. Hemen araştırmaya başladım.</p>

  <p>Doktor Grainger hastasının ölümünün doğal nedenlerden dolayı olduğunu düşünüyordu. Tabii bu benim varsayımımla bir ölçüde ters düşüyordu. Ancak Miss Arundell&rsquo;in hastalandığı gece olanları incelerken çok tuhaf bir durumla karşılaştım. Miss Julia Tripp, Miss</p>

  <p>Arundell&rsquo;in başının etrafında beliren ışıklı bir haleden söz etti. Kız kardeşi de aynı şeyi onayladı. Tabii iki kardeş uyduruyor olabilirlerdi. Ama yine de böyle bir öykü durup dururken akıllarına gelmiş olamazdı. Miss Lawson&rsquo;u sorguya çekerken o da bana aynı konuda ilginç bir açıklamada bulundu. Miss Emily&rsquo;nin ağzından parlak bir şeridin çıktığını ve dönerek başının etrafında ışıklı bir hale oluşturduğunu söyledi.</p>

  <p>Açıkçası iki farklı görgü tanığı aynı olayı iki farklı şekilde tanımlıyordu, ama gerçekte olay aynıydı. Ruh çağırmaya ilişkin safsatalar filan dikkate alınmayacak olursa bundan şu sonuç çıkıyordu: Söz konusu edilen o gecede Miss Arunde!l'in solıığıt fosforluydu.&rdquo; Doktor Donaldson yerinde hafifçe kıpırdandı.</p>

  <p>Poirot ona bakarak başını salladı.</p>

  <p>&ldquo;Evet, durumu anlamaya başladınız. İçinde fosfor bulunan maddeler pek fazla değildir. Bunlardan ilki ve belki de en kolay bulunanı tam olarak istediğim sonuca varmamı sağladı! Şimdi size fosfor zehirlenmesine ilişkin bir yazıdan kısa bir bölüm okuyacağım:</p>

  <p class="p10"><span class="t11">&ldquo;Zehirlenen kimse daha zehrin etkisini hissetmeden, sol</span><span class="t11">ıığıı</span> <span class="t11">fos</span><span class="t11">for gibi</span> <span class="t11">ı</span><span class="t11">ş</span><span class="t11">ı</span><span class="t11">ldar.&rdquo;</span></p>

  <p>İşte Miss Lawson&rsquo;la Tripp kardeşlerin karanlıkta gördükleri buydu. Miss Arundell&rsquo;in fosforla ışıldayan soluğu, onların &lsquo;ışıklı sis&rsquo; diye tanımladıkları şey buydu işte, hastanın soluğu.</p>

  <p>Evet, şimdi aynı yazıyı okumayı sürdürüyorum:</p>

  <p><span class="t11">&ldquo;Hastan</span><span class="t11">ı</span><span class="t11">n klinik tablosuna bakarak zehirlenme konusunda ke</span><span class="t11">sin bir karara varmak her zaman kolay olmaz. Ortaya ç</span><span class="t11">ı</span><span class="t11">kan sar</span><span class="t11">ı</span><span class="t11">l</span><span class="t11">ı</span><span class="t11">k d</span><span class="t11">ıı</span><span class="t11">r</span><span class="t11">ıı</span><span class="t11">m</span><span class="t11">ıı</span> <span class="t11">bedenin fosforun toksik etkisine girmi</span><span class="t11">ş</span> <span class="t11">old</span><span class="t11">ıığıı</span><span class="t11">n</span><span class="t11">ıı</span> <span class="t11">gösterir, ama buna e</span><span class="t11">ş</span><span class="t11">lik eden bilinç kayb</span><span class="t11">ı</span><span class="t11">, a</span><span class="t11">ğ</span><span class="t11">r</span><span class="t11">ı</span><span class="t11">lar ve de safran</span><span class="t11">ı</span><span class="t11">n kana kar</span><span class="t11">ı</span><span class="t11">ş</span><span class="t11">mas</span><span class="t11">ı</span> <span class="t11">sonucunda ortaya ç</span><span class="t11">ı</span><span class="t11">kan tablofosfor zehirlenmesiyle di</span><span class="t11">ğ</span><span class="t11">er baz</span><span class="t11">ı</span> <span class="t11">karaci</span><span class="t11">ğ</span><span class="t11">er hastal</span><span class="t11">ı</span><span class="t11">klar</span><span class="t11">ı</span><span class="t11">n</span><span class="t11">ı</span><span class="t11">n belirtilerinin aras</span><span class="t11">ı</span><span class="t11">nda bir fark olmamas</span><span class="t11">ı</span> <span class="t11">gibi bir durum gösterir. Bulgular özellikle a</span><span class="t11">ğı</span><span class="t11">r sar</span><span class="t11">ı</span><span class="t11">l</span><span class="t11">ı</span><span class="t11">k olgular</span><span class="t11">ı</span><span class="t11">na benzer&rdquo;</span></p>

  <p>Bunun ne kadar zekice bir şey olduğunu görüyor musunuz? Miss Emily uzun yıllardan beri karaciğer hastasıydı. Dolayısıyla fosfor zehirlenmesinin belirtileri aynı hastalığın yeniden ortaya çıktığının düşünülmesini sağlayacaktı. Bu yeni bir şey olmayacağı için kimse de bu işe şaşırmayacaktı.</p>

  <p>Ah, evet, her şey çok iyi planlanmıştı. Yabancı ülkelerde satılan kibritler? Fare zehri? Fosfor elde etmek hiç zor değildi. Üstelik çok az bir dozu bile bir insanı öldürmeye yeterliydi.</p>

  <p>Voilâ. Her şey ortaya çıkmıştı. Doktor Grainger doğal olarak yanılmıştı. Özellikle de burnu koku alma duyusunu kaybetmiş olduğu için, fosfor zehirlenmesinin en belirgin belirtisi olan soluktaki sarmısak kokusunu alamamıştı. Doktor Grainger hiçbir şeyden şüphelenmedi, hem neden şüphelenecekti ki? Ortada şüphe uyandıracak bir durum yoktu. Kendisi için ipucu olabilecek, kafasını karıştırabilecek tek şeyi hissedememişti, ayrıca ışıklı haleyi de duymamıştı zaten, duysaydı bile büyük olasılıkla bunun ruh çağırma meraklılarının saçmalıklarından biri olduğunu düşünecekti.</p>

  <p>Artık, Miss Lawson ve Tripp kardeşlerin ifadelerini de dikkate alarak Miss Arundell&rsquo;in gerçekten bir cinayete kurban gitmiş olduğundan emindim. Ama ortada hâlâ bir soru vardı. Katil kimdi? Hizmetçilerin üzerinde durmadım. Onlar böyle bir cinayeti işleyebilecek kapasitede değillerdi. Miss Lawson&rsquo;u da listeden çıkardım.</p>

  <p>Çünkü eğer cinayetle bağlantısı olsaydı herhalde ışıklı ektoplazmdan söz etmezdi. Charles Arundell&rsquo;in de suçsuz olduğuna karar verdim. Çünkü o halasının vasiyetnamesini görmüştü ve Miss Emily&rsquo;nin ölümünün ona hiçbir yararı olmayacağını biliyordu.</p>

  <p>Bu durumda geriye kız kardeşi Theresa, Doktor Tanios, Bayan Tanios ve &lsquo;köpeğin topu&rsquo; olayının olduğu gece köşke yemeğe geldiğini öğrendiğim Doktor Donaldson kalıyordu.</p>

  <p>Bir noktaya ulaşmıştım ama elimde artık bana yardımcı olabilecek başka bir bilgi yoktu. Bunun üzerine cinayeti psikolojik açıdan incelemeye başladım ve &lsquo;katilin kişiliği üzerinde durdum. Her iki cinayet girişimi de kaba hatlarıyla birbirine benziyordu. İkisi de basitti. Kurnazlıkla düşünülmüş ve ustalıkla uygulanmamışlardı. Belirli bir düzeyde bilgi gerekliydi, ama pek fazla değil. Fosfor zehirlenmesiyle ilgili bilgi kolaylıkla elde edilebilirdi, aynı şekilde fosfor da. Özellikle de yurtdışında yaşıyorsanız.</p>

  <p>Önce iki erkeğin üzerinde durdum. İkisi de doktordu. İkisi de çok zekiydi. İkisi de fosforun bu duruma uygun olduğunu düşünebilirlerdi. Ama köpeğin topu olayı bana bir erkekten çok kadın zihnine yakışır bir durum gibi görünüyordu.</p>

  <p>Öncelikle Theresa Arundell&rsquo;i inceledim. Onun bazı karakteristik özellikleri vardı. Cüretkâr, zalim ve acımasızdı. Kurallara aldırmıyordu. Açgözlü ve bencil bir hayat sürüyordu. Daima her istediği olmuştu. Üstelik çok paraya ihtiyaç duyduğu bir yaşam standardı hayal ediyordu, hem kendisi hem de sevdiği adam için. Bunun dışında tavırlarından da halasının bir cinayete kurban gittiğini bildiği anlaşılıyordu.</p>

  <p>Theresa&rsquo;yla Charles arasında geçen ilginç bir konuşmaya tanık oldum. O zaman ikisinin de birbirinden şüphelendiğini anladım.</p>

  <p>Charles, Theresa&rsquo;ya yeni bir vasiyetname yapıldığım bildiğini söy- letmeye çalışıyordu. Neden? Çünkü Theresa&rsquo;nın halasının yeni bir vasiyetname yaptığını bildiği ortaya çıkarsa kimse ondan cinayet nedeniyle şüphelenmeyecekti. Öte yandan Theresa halasının yeni vasiyetnamesini Charles&rsquo;a gösterdiğine inanmıyordu. Bunu Charles&rsquo;ın şüpheleri kendisinden uzaklaştırmak için başvurduğu beceriksiz bir girişim olarak nitelendiriyordu.</p>

  <p>Önemli bir nokta daha vardı. Charles &lsquo;arsenik&rsquo; sözcüğünü kullanmaktan kaçınıyordu. Daha sonra onun yaşlı bahçıvanı yaban otlarını telef etmek için kullanılan ilaç hakkında uzun uzun sorguya çektiğini öğrendim. Bu durumda ne düşündüğü hemen anlaşılıyordu.&rdquo; Charles Arundell yerinde kımıldandı.</p>

  <p>&ldquo;Bunu düşünmedim değil,&rdquo; dedi. &ldquo;Ama anlaşılan o kadar cesur değilim.&rdquo;</p>

  <p>Poirot ona bakarak başını salladı.</p>

  <p>&ldquo;Kesinlikle. Cinayet sizin psikolojinize ııygun bir şey değil. Sizin işlediğiniz suçlar hep zayıfkişilerin işledikleri türden şeyler olacaktır. Çalmak, sahtekârlık. Evet, bir anlamda kolaya kaçmak. Ama öldürmek? Hayır! Öldürecek insanın kafası belirli bir fikre saplanmış olmalıdır.&rdquo;</p>

  <p>Ve davranış bilimlerine ilişkin görüşlerini özetledi.</p>

  <p>&ldquo;Theresa Arundell&rsquo;in böyle bir planı tasarlayıp uygulayacak kafa gücüne sahip olduğuna karar verdim, ama dikkate alınması gereken başka noktalar vardı. Hayatı boyunca kimse onu engellememişti. İstediği gibi, bencil bir hayat sürmüştü. Bu tipler genelde cinayet işleyemezler. Ancak bir anda büyük bir öfkeye kapılırlarsa kontrolü kaybedip, birini öldürebilirler. Ama planlı olarak asla. Yine de o yaban otları için kullanılan ilacı tenekeden alanın Theresa Arundell olduğundan emindim!&rdquo;</p>

  <p>Theresa birden söze karıştı. &ldquo;Size doğruyu söyleyeceğim. Bunu düşündüm. Gerçekten de Littlegreen Köşkü&rsquo;ndeki tenekeden o ilacı aldım. Ama sonra bu işi yapamadım! Ben hayatı seviyorum. Yaşamayı! Başkasına bunu yapamam, onu yaşamaktan yoksun edemem... Kötü ve bencil olabilirim, ama benim de yapamayacağım şeyler var. Ben yaşayan, soluk alan bir yaratığa kıyamam!&rdquo;</p>

  <p>Poirot başını sallayarak onayladı.</p>

  <p>&ldquo;Bu doğru. Ve siz göründüğünüz kadar da kötü değilsiniz, matmazel. Siz yalnızca genç ve pervasızsınız.&rdquo;</p>

  <p>Ve dostum açıklamalarına devam etti.</p>

  <p>&ldquo;Geriye Bayan Tanios kalmıştı. Onu görür görmez bir şeyden çok korktuğunu anladım. Bella Tanios da bunu sezdiğimi anladı ve hemen o an zayıflığını kendi çıkarına kullandı. Bkşarılı bir biçimde kocasından korkan bir kadın portresi çizmeye başladı. Kısa bir süre sonra taktiğini değiştirdi. Çok zekice yaptı bunu. Ama bu değişiklik beni kandırmadı. Bir kadın ya kocası için korkar ya da kocasından korkar, ama bu ikisi bir arada olamaz. Bayan Tanios sonunda bu ikinci rolde karar kılıp oyununu zekice oynadı. Hatta otelde peşimden gelerek sanki bana açıklamak istediği bir şey varmış gibi bir tavır takındı. Kocasının onu izleyeceğini biliyordu. Gerçekten de öyle oldu. Doktor Tanios gelince de onun yanında konuşamıyormuş gibi bir tavır takındı.</p>

  <p>Kocasından korkmadığını, ama nefret ettiğini anlamam uzun sürmedi. Ve yine, konuyu toparlarsak, aradığım doğru karakterin o olduğundan emindim. Karşımdaki kendinden emin ve zevkine düşkün bir kadın değildi. Aksine, ezik ve engellenmiş biriydi. Sıkıcı bir yaşamı olan, erkekleri istediği gibi etkileyemeyen, yalın, sade, basit bir genç kız, sonunda ihtiyar bir kız olarak kalmamak için sevmediği biriyle evlenmiş. Yaşamla ilgili tatminsizliği giderek artıyordu, Pire&rsquo;deki yaşamı onun için yaşamda değer verdiği her şeyden uzak bir sürgün yeriydi. Üstelik bir de çocukları vardı ve onlara tutkuyla bağlıydı.</p>

  <p>Kocası ona bağlıydı ama Bella ona karşı içinden giderek artan bir nefret duyuyordu. Adam, Bella&rsquo;nın parasıyla spekülatif yatırımlar yapmış, paranın tamamını kaybetmişti. Bu da başka bir nefret nedeniydi.</p>

  <p>Bella&rsquo;nın sıkıcı, yavan yaşamını renklendiren bir tek şey vardı, Emily teyzesinin öleceği umudu, onun öleceği günün hayali. O zaman parası olacaktı, bağımsızlığına kavuşacaktı, çocuklarını istediği gibi eğitecekti. Eğitim Bella için çok önemliydi, ne de olsa o bir profesörün kızıydı.</p>

  <p>Bella bu cinayeti önceden planlamıştı, buna İngiltere&rsquo;ye dönmeden önce karar vermişti. Belirli ölçüde kimya bilgisi vardı. Babasına laboratuvarında yardım etmişti. Miss Arundell&rsquo;in hastalığının belirtilerini de biliyordu. Fosforun bu açıdan çok işine yarayacağının, kolayca elde edilebileceğinin, kullanabileceği ideal bir madde olduğunun farkındaydı.</p>

  <p>Sonra Littlegreen Köşkü&rsquo;ne geldi ve bu isteğini gerçekleştirebileceği çok daha kolay bir yöntem olduğunu gördü. Köpeğin topu. Merdivenin yukarısına kalın bir ip ya da sicim germek yeterli olacaktı. Basit, zeki ve kadınca bir fikirdi bu.</p>

  <p>Bella gerekli girişimde bulundu ama başarılı olamadı. Halası ölmedi. Sanırım Bella, Miss Arundell&rsquo;in kazanın içyüzünü anladığının farkında değildi. Zaten Miss Arundell de doğrudan Charles&rsquo;tan şüpheleniyordu. Sanırım yaşlı kadının Bella&rsquo;ya karşı tavırlarında da bir değişiklik olmamıştı. İşte böylece bu sakin ve içine kapanık, mutsuz ve hırslı kadın, acımasızca ilk planını uygulamaya karar verdi. Fosforu neye katacağını da bulmuştu. Miss Arundell&rsquo;in yemeklerden sonra aldığı karaciğer kapsüllerinden birinin içine. Kapsüllerden birini açıp, içine fosfor katmak çocuk oyuncağıydı. Bella fosfor kattığı kapsülü yeniden diğerlerinin arasına koydu. Miss Arundell&rsquo;in er geç bu kapsülü alacağını biliyordu. Kimse onun zehirlendiğinden şüphelenmeyeceki. Zaten biri şüphelense bile Bella o sırada Market Basing&rsquo;in yakınında bile olmayacaktı.</p>

  <p>Ama yine de önceden bir önlem daha aldı. K^asının imzasını taklit ederek bir reçete yazdı ve eczaneden reçetede yazanın iki katı Chloral aldı. Bunu neden yaptığı konusunda en ufak bir şüphem yok, bir aksilik durumunda bu ilacı içecekti. Dediğim gibi, onu ilk gördüğüm an aradığım insan karakterinin Bella Tanios olduğunu anladım. Ama elimde kanıt yoktu. Çok dikkatli davranmam gerekiyordu. Bayan Tanios kendisinden şüphelendiğimi sezerse, bir cinayet daha işleyebileceğinden korkuyordum. Ayrıca Bella&rsquo;nın kafasına cinayet fikri yerleşmişti bir defa, yeni bir cinayet planladığını seziyordum. Yaşamdaki tek amacı belki de kocasından kurtulmak, özgür kalmaktı.</p>

  <p>İlk cinayet girişimi bildiğiniz gibi onun için büyük bir düş kırıklığıydı. Düşüncesi bile onu mutlu etmeye yeten o büyük servet, bütün para Miss Lawson&rsquo;a kalmıştı! Bu Bella için ağır bir darbeydi.</p>

  <p>Ama zekice düşünülmüş bir plan daha yaptı. Miss Lawson&rsquo;un vicdanını etkilemeye çalıştı, sanırım Miss Lawson da olanlardan ötürü vicdan azabı çekiyordu.&rdquo;</p>

  <p>Birden bir hıçkırık sesi duyuldu. Miss Lawson mendilini çıkararak ağzına bastırdı. Hüngür hüngür ağlıyor, bir yandan da konuşmaya çalışıyordu:</p>

  <p>&ldquo;Korkunç bir şeydi bu. Ben çok kötülük ettim. Çok kötüyüm çok! Anlayacağınız o vasiyetnameyi çok merak ediyordum, yani Miss Arundell&rsquo;in neden yeni bir vasiyetname yaptığını. Bir gün Miss Arundell uyurken o masanın çekmecesini açmayı başardım. Ve o zaman her şeyi bana bıraktığını öğrendim! Tabii servetinin bu kadar büyük olduğunu hiç bilmiyordum. Yalnızca birkaç bin sterlini olduğunu düşünüyordum. Üstelik bu neden haksızlık olacaktı ki? Ne de olsa akrabalarının onu sevdikleri, onun için endişelendikleri filan yoktu! Ama sonra Miss Arundell hastalığı iyice ağırlaştığı zaman benden yeni vasiyetnameyi istedi. Onun vasiyetnameyi yırtacağını anladım, bunu hissediyordum... bundan emindim... İşte o zaman gözüm karardı ve o kötülüğü yaptım. Miss Arundell&rsquo;e yeni vasiyetnameyi Bay Purvis&rsquo;e yollamış olduğunu söyledim. Zavallıcık, o kadar unutkandı ki. Hiçbir zaman ne yaptığını anımsamazdı. Bana inandı. Avukata o yeni vasiyetnameyi getirmesi için mektup yazmamı söyledi. Ben de yazacağımı söyledim.</p>

  <p>Ah, Tanrım, yüce Tanrım! Daha sonra Miss Arundell iyice ağırlaştı. Artık başka bir şey düşünecek halde değildi. Ve öldü. Vasiyetname okununca Miss Arundell&rsquo;in ne kadar büyük bir serveti olduğunu öğrendim. Ve işte o zaman kendimi çok kötü hissettim. Korkunç bir şeydi bu! Üç yüz yetmiş beş bin sterlin. Onun bu kadar parası olduğu bir an bile aklımın köşesinden geçmemişti, yoksa asla böyle bir şey yapmazdım.</p>

  <p>O zaman kendimi bu parayı zimmetime geçirmiş, birhırsız, bir dolandırıcı gibi hissettim, ne yapacağımı bilemiyordum. Geçen gün Bella bana geldiği zaman paranın yarısını ona vereceğimi söyledim. Böylece rahatlayacağımı, yeniden mutlu olabieceğimi düşünüyordum.&rdquo;</p>

  <p>Poirot, &ldquo;Gördüğünüz gibi,&rdquo; dedi. &ldquo;Bayan Tanios neredeyse amacına erişiyordu. İşte bu yüzden vasiyetnameye itiraz girişimlerine şiddetle karşı koyuyordu. Onun kendince planları vardı ve en son istediği şey Miss Lawson&rsquo;u kızdırmaktı. Gerçi kocasının isteklerine uyuyormuş gibi davrandı ama gerçek isteğinin ne olduğu açıkça anlaşılıyordu.</p>

  <p>Aslında iki amacı vardı; çocuklarını alıp Doktor Tanios&rsquo;tan ayrılmak, servetin yarısını ele geçirmek. O zaman tüm isteklerine kavuşacaktı, İngiltere&rsquo;de çocuklarıyla birlikte zengin bir hayat sürerek mutlu olacaktı.</p>

  <p>Zaman ilerledikçe artık kocasına duyduğu nefreti gizleyemez olmuştu. Aslında saklamaya da çalışmıyordu. Zavallı Doktor Tanios ciddi şekilde üzülmüş ve endişelenmişti. Karısının davranışlarına bir anlam veremiyor olmalıydı. Bu da normaldi. Çünkü Bella dehşete düşmüş bir kadın rolündeydi. Bu arada eğer benim bazı şüphelerim varsa ki bence Bayan Tanios olduğundan emindi, davranışlarıyla cinayeti kocasının işlediğini düşünmemi istiyordu. Bu arada ben her an kafasında planladığından emin olduğum ikinci bir cinayetin daha işlenebileceğinden korkuyordum. Bella&rsquo;nın bunu tasarladığından emindim. Yanında öldürücü miktarda Chloral olduğunu biliyordum.</p>

  <p>Kocasını öldüreceğinden, buna intihar süsü vereceğinden ve sonra da onun ağzından katil olduğunu itiraf eden bir mektup yazacağından korkuyordum.</p>

  <p>Yine de elimde Bella aleyhinde kanıt yoktu. Ama sonra tam çaresizlik içinde kıvrandığım sırada bir ipucu yakaladım! Miss Law- son bana o Paskalya gecesi Theresa Arundell&rsquo;i merdivenin başında diz çökmüş olarak gördüğünü açıkladı. Hemen Miss Lawson&rsquo;un Theresa&rsquo;yı tam olarak seçebilmiş olmasının olanaksız olduğunu anladım. Yüz hatlarını seçmiş olamazdı, çünkü merdiven loştu. Ama Miss Lawson merdivenin sahanlığındaki kadının Theresa olduğu konusunda ısrarcıydı. Biraz üstüne gidince üzerinde Theresa&rsquo;nın baş harfleri olan bir broştan söz etti, T. A. harfleri olan bir broştan.</p>

  <p>İsteğim üzerine Theresa Arundell bana bu broşu gösterdi. Ama aynı zamanda kesinlikle o gece merdivenlerde diz çökmediğini belirtti. Başlangıçta başka birinin onun broşunu takmış olabileceğini düşündüm. Ama aynada broşa bakarken birden gerçeği anladım. Miss Lawson uyku mahmurluğuyla, üzerindeki broşta ışıkta pırıldayan T. A. harfleri olan bir karaltı görmüştü. Bundan hemen bir sonuç çıkarmış ve bu kişinin Theresa olduğuna karar vermişti.</p>

  <p>Ama aynada T. A. harflerini gördüğüne göre broştaki harflerin aslında A. T. olması gerekiyordu, çünkü aynaya her şey tersine yansır.</p>

  <p>Bayan Tanios&rsquo;un annesinin adı Arabella&rsquo;ydı. Arabella Arundell. Bella ise yalnızca Arabella adının kısaltılmış şekliydi. Yani onun gerçek ismi Arabella Tanios&rsquo;tu. Bayan Tanios&rsquo;un da böyle bir broşu olması şaşılacak bir şey değildi. Noel sırasında bu broşlar ender ve de oldukça pahalıydı ama sonradan ilkbaharla birlikte çoğalmış, dolayısıyla fiyatı düşmüştü. Bella Tanios&rsquo;un sınırlı olanaklarıyla kuzini Theresa&rsquo;nın pahalı elbise ve şapkalarının ucuz kopyalarına öykün- meye çalıştığını anlıyordum.</p>

  <p>Kendi kafamda olayın portresini tüm hatlarıyla çizmiştim artık.</p>

  <p>İyi de ne yapmalıydım? Cesedin mezardan çıkarılması için İçişleri Bakanlığı&rsquo;na başvurarak izin mi alacaktım? Elbette bunu yapabilirdim. Belki Miss Arundell&rsquo;in fosforla zehirlenmiş olduğunu kanıtlayabilirdim, ama bu konuda da az da olsa şüpheliydim. Miss Arundell&rsquo;in gömülmesinin üzerinden iki ay gibi bir zaman geçmişti, böyle bir sürenin ardından fosfor zehirlenmesinin izlerinin saptanabileceğinden emin olunamayacağını biliyordum. Ayrıca zehir sap- tansa bile Bayan Tanios&rsquo;un elinde zehrin olduğunu ya da fosfor satın aldığını kanıtlayacak durumda da değildim. Hiç şüphesiz İngiltere&rsquo;ye gelmeden önce yurtdışından almıştı.</p>

  <p>Tam bu aşamada Bella kesin bir eyleme geçmeye karar verdi. Kocasını terk ederek Miss Lawson&rsquo;a sığındı. Ayrıca kocasını da açıkça cinayetle suçladı.</p>

  <p>Hemen harekete geçmezsem ikinci kurbanının kocası olacağından emindim. Bayan Tanios&rsquo;un güvenliğinden endişeleniyormuş gibi yapıp onları birbirinden uzaklaştıracak önlemler aldım. Bayan Tanios&rsquo;un bunun aksini iddia etmesi olanaksızdı.</p>

  <p>Aslında düşündüğüm kocasının güvenliğiydi. Ve sonra...&rdquo;</p>

  <p>Poirot sustu, uzun bir araydı bu. Yüzü bembeyaz olmuştu.</p>

  <p>Bu yalnızca geçici bir önlemdi. Katilin yeni bir cinayet daha işlememesini sağlamam gerekiyordu. Tamamen suçsuz birinin güvende olmasını sağlamam önemliydi.</p>

  <p>Bunun üzerine cinayet konusunda tüm bildiklerimi yazarak bunu Bayan Tanios&rsquo;a verdim.&rdquo;</p>

  <p>Uzun bir sessizlik oldu.</p>

  <p>Ardından Doktor Tanios haykırdı. &ldquo;Tanrım! Demek Bella bu yüzden kendini öldürdü.&rdquo;</p>

  <p>Poirot yavaşça, &ldquo;Bu belki de en iyi çözümdü değil mi?&rdquo; dedi. &ldquo;Bella böyle düşünüyordu. Benimse sizi ve çocuklarınızı düşünmem gerekiyordu.&rdquo; <span class="t13">1</span></p>

  <p>Doktor Tanios yüzünü avuçlarına gömdü.</p>

  <p>Poirot ilerleyerek elini onun omzuna koydu.</p>

  <p>&ldquo;Bu olmalıydı. İnanın bana bu gerekliydi. Yoksa bunu başka cinayetler izleyecekti. Önce sizi öldürecekti sonra da duruma göre uygun koşullar sağlandığı takdirde Miss Lawson&rsquo;u. Bu sürüp gidecekti.&rdquo; Poirot sözlerine ara verdi.</p>

  <p>Tanios&rsquo;un sesi titreyerek, &ldquo;Bella ...&rdquo; dedi. &ldquo;Bir gece uyku ilacı içmemi istedi. Yüzünde çok tuhaf bir ifade vardı. İlacı döktüm, o andan sonra da onun delirmeye başladığına inandım... &rdquo;</p>

  <p>&ldquo;Olaya bir de şu gözle bakın. Belki de en doğrusu buydu. Tabii ki yasal anlamda değil. Bella ne yaptığının farkındaydı.&rdquo;</p>

  <p>Doktor Tanios üzüntüyle, &ldquo;O her zaman bana karşı çok fazla iyiydi,&rdquo; diye mırıldandı.</p>

  <p>Hayatına kasteden bir katil için söylenebilecek en tuhaf sözdü bu!</p>

  <p class="p5"><span class="t8">&nbsp;</span></p>
</body>
</html>
