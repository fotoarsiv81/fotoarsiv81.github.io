<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>21. Eczacı, Hemşire ve Doktor</title>
</head>

<body>
  <h1 class="h11">21. Eczacı, Hemşire ve Doktor</h1>

  <p>Yabani otlara karşı kullanılan teneke kutu kafamda yeni, farklı düşüncelerin belirmesine yol açmıştı. İlk kez gerçek anlamda şüphe duyuyordum. Charles&rsquo;ın bu konuyla ilgilenmesi, yaşlı bahçıvanın kutunun neredeyse boş olması karşısındaki şaşkınlığı, bütün bunlar doğru yolda olduğumuzun işaretleriydi.</p>

  <p>Poirot&rsquo;ya gelince, her zaman olduğu gibi ben heyecanlandığımda o sakindi.</p>

  <p>&ldquo;Hastings, eğer bu ilaçtan alınmışsa bile bu, bunu alanın Charles olduğunu göstermez.&rdquo;</p>

  <p>&ldquo;Ama bahçıvanla bu konuyu uzun uzun konuşmuş.&rdquo;</p>

  <p>&ldquo;Eğer gerçekten de böyle bir şey yapacak olsa, hiç de akıllıca bir davranış olmazdı.&rdquo; Sonra ekledi. &ldquo;Senden bir zehir ismi söylemeni istesem, aklına ilk gelen zehir ismi ne olurdu?&rdquo;</p>

  <p>&ldquo;Sanırım arsenik.&rdquo;</p>

  <p>&ldquo;Evet. Şimdi Charles&rsquo;ın bugün konuşurken neden striknin demeden önce duraksadığını anlıyorsun.&rdquo;</p>

  <p>&ldquo;Yani?&rdquo;</p>

  <p>&ldquo;Çorbaya arsenik koymadım diyecekken duraksadı.&rdquo;</p>

  <p>&ldquo;Ah! İyi de neden?&rdquo;</p>

  <p>&ldquo;Doğru. Neden? İşte bu &lsquo;nedeni&rsquo; bulmak için bahçeye çıkıp, * bahçıvanla yabani bitki zehirleri hakkında konuşmak istedim.&rdquo;</p>

  <p>&ldquo;Amacına ulaştın da.&rdquo;</p>

  <p>&ldquo;Evet.&rdquo;</p>

  <p>Başımı salladım.</p>

  <p>&ldquo;Her şey Charles&rsquo;ın aleyhinde görünüyor. Ellen&rsquo;le ihtiyar kadının hastalığı konusunda uzun uzun konuştun. Sence belirtiler arsenik zehirlenmesini andırıyor mu?&rdquo;</p>

  <p>Poirot burnunu kaşıdı.</p>

  <p>&ldquo;Bunu söylemek güç... Karnında bir ağrı varmış... bulantı.&rdquo;</p>

  <p>&ldquo;Hiç şüphesiz neden bu.&rdquo;</p>

  <p>&ldquo;Hımm. Ben bundan emin değilim.&rdquo;</p>

  <p>&ldquo;Hangi zehri andırıyor?&rdquo;</p>

  <p>&ldquo;Eh bien dostum karaciğer hastalığı görüntüsüyle ölümü çağrıştıracak çok fazla sayıda zehir yoktur.&rdquo;</p>

  <p>&ldquo;Poirot,&rdquo; diye haykırdım. &ldquo;Bu doğal bir ölüm olamaz! Cinayet olmalı!&rdquo;</p>

  <p>&ldquo;Oh, la, la. Bakıyorum yer değiştirdik, sen ve ben.&rdquo;</p>

  <p>Birden hemen yakındaki eczanenin önünde durdu. Poirot kendi özel sindirim sorunları konusunda uzun bir görüşmenin ardından küçük bir kutu hazım ilacı aldı. Tam paketi alıp eczaneden çıkacağımız anda gözüne Doktor Loughbarrow&rsquo;un karaciğer kapsüllerinin çarpıcı kutusu ilişti.</p>

  <p>Orta yaşlı, konuşkan bir adam olan eczacı hemen, &ldquo;Oh, evet efendim. Bu da çok iyi bir karışım,&rdquo; dedi. &ldquo;Çok etkili.&rdquo;</p>

  <p>&ldquo;Sanırım Miss Arundell, Emily Arundell de kullanıyordu bunlardan?&rdquo;</p>

  <p>&ldquo;Evet öyle efendim. Littlegreen Köşkü&rsquo;nden Miss Arundell&rsquo;i kastediyorsunuz değil mi? Evet, çok iyi, asil bir kadındı. Ona hizmet etmek bizim için zevkti.&rdquo;</p>

  <p>&ldquo;Çok ilaç alır mıydı?&rdquo;</p>

  <p>&ldquo;Diğer yaşlı kadınlar kadar değil. Örneğin onun yardımcısı Miss Lawson, hani şu tüm servetini...&rdquo;</p>

  <p>Poirot başıyla onayladı.</p>

  <p>&ldquo;O ilaçlara çok meraklıydı. Tabletler, hazım ilaçları, şuruplar, kan yapıcılar.&rdquo; Adam güldü. &ldquo;Şişelerden hoşlanıyordu galiba. Keşke onun gibi çok insan olsaydı. Bugünlerde çok ilaç alan fazla insan yok. Onun yerine çok miktarda tuvalet ve kozmetik malzemesi satıyoruz.&rdquo;</p>

  <p>&ldquo;Miss Arundell bu karaciğer kapsüllerini sürekli alıyor muydu?&rdquo;</p>

  <p>&ldquo;Evet, sanırım ölmeden önceki üç ay boyunca aldı.&rdquo;</p>

  <p>&ldquo;Bir gün de kadının akrabalarından Doktor Tanios gelip özel bir ilaç yaptırdı değil mi?&rdquo;</p>

  <p>&ldquo;Evet, tabii, Miss Arundell&rsquo;in yeğeniyle evlenen Yunan doktor. Çok ilginç bir ilaçtı. Daha önce rastladığım bir şey değildi.&rdquo;</p>

  <p>Adam gerçekten mesleğini seven biri gibi konuşuyordu.</p>

  <p>&ldquo;İnsan böyle yeni şeyleri pek kolay unutamıyor. Çok ilginç bir karışım olduğunu anımsıyorum, birçok ilacın karışımı. Tabii adam doktor. Hem de iyi biri. Onunla tanışmak zevkti.&rdquo;</p>

  <p>&ldquo;Karısı da buraya alışverişe geldi mi?&rdquo;</p>

  <p>&ldquo;Geldi mi? Durun bir düşüneyim. Tam anımsayamıyorum. Ama evet, geldi. Uyku hapı almaya. Sanırım Chloral aldı. Reçetede yazılanın iki katı. Bu uyutucu ilaçlar bizim için her zaman sorun oluyor. Doktorlar reçeteye bir taneden fazla yazmıyorlar.&rdquo;</p>

  <p>&ldquo;Reçete kimindi?&rdquo;</p>

  <p>&ldquo;Sanırım kocasının. Tabii ki reçetede bir sorun yoktu. Biliyor musunuz bugünlerde çok dikkatli olmamız gerekiyor. Belki siz bunu bilmezsiniz ama eğer bir doktor reçetede yanlışlık yaparsa ve biz iyi niyetle dikkat etmeden ilacı hazırlarsak, bir aksilik olduğu takdirde suçlu biz oluyoruz doktor değil.&rdquo;</p>

  <p>&ldquo;Bu haksızlık.&rdquo;</p>

  <p>&ldquo;Doğru, üzücü bir durum bu. Ah neyse, şikâyet etmeye hakkım yok. Burada böyle şeyler olmuyor, hiç başıma gelmedi.&rdquo;</p>

  <p>Parmağıyla nazar değmesin anlamında tezgâhı tıklattı.</p>

  <p>Poirot bir paket de Doktor Loughbarrow&rsquo;un karaciğer kapsüllerinden alacağını söyledi.</p>

  <p>&ldquo;Teşekkürler efendim. Hangi boy olsun, 25, 50, 100?&rdquo;</p>

  <p>&ldquo;Büyük ambalajın daha ucuz olduğunu sanıyorum ama.&rdquo;</p>

  <p>&ldquo;50&rsquo;lik alın. Miss Arundell de hep öyle alırdı. Sekiz şilin altı peni.&rdquo; .</p>

  <p>Poirot onayladı ve bu ilacı da bedelini ödeyip aldı.</p>

  <p>Ardından dükkândan çıktık.</p>

  <p>Sokağa çıkar çıkmaz, &ldquo;Demek Bayan Tanios uyku hapı almış,&rdquo; dedim. &ldquo;Eğer fazla dozda alınırsa insanı öldürebilir değil mi?&rdquo; Poirot başını salladı.</p>

  <p>&ldquo;Hem de rahatça.&rdquo;</p>

  <p>&ldquo;Yani sence ihtiyar Miss Arundell... &rdquo;</p>

  <p>Miss Lawson&rsquo;un sözlerini anımsıyordum.</p>

  <p class="p10"><span class="t12">&ldquo;Korkar</span><span class="t12">ı</span><span class="t12">m kocas</span><span class="t12">ı</span> <span class="t12">söylerse adam bile öldürebilir.&rdquo;</span></p>

  <p>Poirot başını salladı.</p>

  <p>&ldquo;Chloral uyuşturucudur. Hem uyku hapı hem de ağrı kesici olarak kullanılır. Bağımlılık yapar.&rdquo;</p>

  <p>&ldquo;Yani sence Bayan Tanios bağımlı mı?&rdquo;</p>

  <p>Poirot başını salladı.</p>

  <p>&ldquo;Bundan şüpheliyim. Bence bir tek açıklaması var. Ama bunun anlamı da... &rdquo;</p>

  <p>Birden susarak saatine baktı.</p>

  <p>&ldquo;Haydi gel, öncelikle Miss Arundell&rsquo;e son hastalığında bakan hemşire Carruthers&rsquo;i bulmaya çalışalım.&rdquo;</p>

  <p>Hemşire Carruthers orta yaşlı, aklı başında bir kadındı. Poirot ise sözde titiz akrabasına hemşire arayan biri rolündeydi. Bu defa da yaşlı bir annesi vardı ve ona sevecen, sempatik bir hemşire bulmakta zorlanıyordu.</p>

  <p>&ldquo;Sanırım anlarsınız, sizinle açık konuşacağım. Annem çok zor bir kadın. Birçok kusursuz sayılacak hemşire tuttuk, çok iyi, bilgili, genç hemşirelerdi bunlar. Ancak genç olmaları sorun oldu. Annem gençlerden nefret ediyor, onları aşağılıyor, kaba ve ters davranıyor. Açık pencereler ve modern hijyene de karşı. Anlayacağınız çok zor biri.&rdquo;</p>

  <p>Yapmacık bir hüzünle iç çekti.</p>

  <p>&ldquo;Biliyorum,&rdquo; dedi hemşire Carruthers anlayışlı, cana yakın bir tavırla. &ldquo;Bazen çok zor olabiliyor. Bir sürü taktik geliştirmek gerekiyor. Hastayı kızdırmanın hiçbir anlamı yok. İnsan elinden geldiğince onun isteklerini yapmaya çalışmalı. Bir kez onları bazı şeyleri yapmaya zorlamadığınızı, üzerlerinde güç uygulamadığınızı hissederlerse rahatlıyorlar ve kendilerini bırakıyorlar.&rdquo;</p>

  <p>&ldquo;Sizin bu iş için çok uygun olduğunuz anlaşılıyor. Yaşlı insanlarla iyi anlaşıyorsunuz.&rdquo;</p>

  <p>Hemşire Carruthers gülerek, &ldquo;İzin verin de bileyim,&rdquo; dedi. &ldquo;Birçok böyle hastam oldu. Sabır ve sevgiyle çok şey elde edilebilir.&rdquo;</p>

  <p>&ldquo;Bu çok akıllı bir tutum. Sanırım Miss Arundell&rsquo;e de bakmışsınız. Kendisi hiç de kolay bir hasta olmasa gerek?&rdquo;</p>

  <p>&ldquo;Ah, bilemiyorum. Gerçi kararlı ve sert bir kadındı ama ben bir zorluk yaşamadım. Tabii orada pek fazla kalmadım. Oraya gidişimin dördüncü gününde öldü.&rdquo;</p>

  <p>&ldquo;Daha dün onun yeğeni Miss Theresa ile konuştum.&rdquo;</p>

  <p>&ldquo;Gerçekten mi? Çok ilginç! Hep söylerim dünya çok küçük!&rdquo;</p>

  <p>&ldquo;Sanırım onu tanıyorsunuz?&rdquo;</p>

  <p>&ldquo;Elbette, halasının ölümünden sonra geldi, cenazede de oradaydı. Ve tabii onu daha önce orada kaldığı sırada da görmüştüm. Çok güzel bir kız.&rdquo;</p>

  <p>&ldquo;Evet gerçekten ama biraz fazla ince.&rdquo;</p>

  <p>Şişmanlığının farkında olan hemşire Carruthers kendine hafifçe çekidüzen verdi.</p>

  <p>&ldquo;Evet, aslında o kadar da ince olmamalı.&rdquo;</p>

  <p>Poirot, &ldquo;Zavallı kız,&rdquo; diye ekledi. &ldquo;Onun adına çok üzülüyorum. Entre nous.&rdquo; Poirot gizli bir şey söyleyecekmişçesine öne eğildi. &ldquo;Halasının vasiyetnamesi onun için büyük bir şok.&rdquo;</p>

  <p>&ldquo;Öyle olmalı. Bu konunun bir sürü söylentiye yol açtığını anımsıyorum.&rdquo;</p>

  <p>Dostum sözü dönüp dolaştırıp vasiyetnameye getirmeyi başarmıştı.</p>

  <p>&ldquo;Acaba neden Miss Arundell ailesini mirasından yoksun bırakmak istedi? Çok tuhaf bir durum bu.&rdquo;</p>

  <p>&ldquo;Gerçekten tuhaf. Kesinlikle size katılıyorum. Tabii insanlar da bunun arkasında bir şeyler olabileceğini söylüyorlar.&rdquo;</p>

  <p>&ldquo;Acaba neden neydi? İhtiyar, size bu konuda bir şey söyledi mi?&rdquo;</p>

  <p>&ldquo;Hayır... Bana bir şey söylemedi.&rdquo;</p>

  <p>&ldquo;Ama başkasına söyledi öyle mi?&rdquo;</p>

  <p>&ldquo;Evet, şey, sanırım Miss Lawson&rsquo;a bu konuda bir şeyler söyledi. Miss Lawson&rsquo;un ona, &lsquo;Evet ama hayatım, o avukatta,&rsquo; dediğini duydum. Bunun üzerine Miss Emily, &lsquo;Ben onun aşağıdaki çekmecede olduğundan eminim,&rsquo; diye üsteledi. O zaman Miss Lawson, &lsquo;Hayır, onu Bay Purvis&rsquo;e yolladınız,&rsquo; dedi. &lsquo;Unuttunuz mu?&rsquo; Sonra hastanın midesi bulanmaya başladı. Bunun üzerine Miss Lawson, Miss Emily&rsquo;yi bana bırakarak odadan çıktı. Sonradan hep bu konuşmanın vasiyetnameyle ilgili olup olmadığını düşündüm.&rdquo;</p>

  <p>&ldquo;Evet olabilir.&rdquo;</p>

  <p>Hemşire Carruthers sözlerine devam etti.</p>

  <p>&ldquo;Eğer öyleyse sanırım Miss Arundell vasiyetname için endişeleniyordu. Hatta belki de vasiyetnameyi değiştirmek istiyordu ama zavallı daha sonrasında öyle ağırlaştı ki hiçbir şey düşünecek hali kalmamıştı.&rdquo;</p>

  <p>&ldquo;Miss Lawson hasta bakımına yardımcı oluyor muydu?&rdquo;</p>

  <p>&ldquo;Oh hayır, bu konuda asla iyi değildi. Bildiğiniz gibi çok mızmız ve telaşlı. Hastayı germekten başka işe yaramazdı.&rdquo;</p>

  <p>&ldquo;O zaman hastanın bakımı tamamen sizdeydi öyle mi?&rdquo;</p>

  <p>&ldquo;Hizmetçi kız, adı neydi... hah Ellen. O bana yardımcı oluyordu. Ellen çok iyi biriydi. Hastalığa alışıktı ve yaşlı kadının gönlünü almayı biliyordu. Çok iyi anlaşmıştık. Bu arada Doktor Grainge cuma gecesi için bir hemşire gönderecekti ama Miss Arundell hemşire gelmeden öldü.&rdquo;</p>

  <p>&ldquo;Miss Lawson hastanın yemeğinin hazırlanmasına da yardımcı olmuyor muydu?&rdquo;</p>

  <p>&ldquo;Hayır aslında hiçbir şey yaptığı yoktu. Zaten hazırlanacak bir şey de yoktu. İlaçları, serumları filan ben hazırlıyordum. Miss Lawson&rsquo;un tek yaptığı bağırarak evde dolaşıp herkese ayak bağı olmaktı.&rdquo;</p>

  <p>Hemşirenin ses tonunda gizli bir hırçınlık vardı.</p>

  <p>&ldquo;Anlıyorum. Miss Lawson&rsquo;un pek yararlı olduğu kanısında değilsiniz.&rdquo;</p>

  <p>&ldquo;Genellikle bu yardımcıların hepsi böyledir. Çoğu eğitimsizdir. Amatör. Başka işte dikiş tutturamamış kadınlar.&rdquo;</p>

  <p>&ldquo;Sizce Miss Lawson, Miss Arundell&rsquo;e bağlı mıydı?&rdquo;</p>

  <p>&ldquo;Öyle görünüyordu. İhtiyar kadın öldüğü zaman çok üzüldü, perişan oldu.&rdquo; Hemşire Carruthers iç çekerek ekledi. &ldquo;Bence kendi akrabalarından bile daha fazla üzüldü.&rdquo;</p>

  <p>&ldquo;Öyleyse,&rdquo; dedi Poirot başını anlamlı bir şekilde sallayarak. &ldquo;Miss Arundell parasının kime kalacağına karar verirken ne yaptığını çok iyi biliyordu.&rdquo;</p>

  <p>&ldquo;Miss Arundell çok zeki, kurnaz bir kadındı. Bilmediği, atladığı, kandığı çok az şey olduğunu söyleyebilirim.&rdquo;</p>

  <p>&ldquo;Hiç köpeğinden, yani Bob&rsquo;dan bahsetti mi?&rdquo;</p>

  <p>&ldquo;Bunu sormanız çok ilginç! Bundan çok fazla bahsetti, özellikle de sayıklarken. Köpeğin topu ve kendi düşüşü hakkında bir şeyler sayıklıyordu. Bob akıllı, şirin bir köpek. Ben şahsen köpeklerden çok hoşlanırım. Zavallı, hanımı ölünce perişan oldu. Bu hayvanlar olağanüstü değil mi? Aynen insan gibi.&rdquo;</p>

  <p>Hemşireyle son olarak yaptığımız köpeklerin insani yönlerine ait konuşmanın ardından oradan ayrıldık.</p>

  <p>Poirot dışarıda, &ldquo;Kesinlikle şüphelenilmeyecek biri,&rdquo; dedi.</p>

  <p>Hayal kırıklığına uğramışa benziyordu. i George Hanı&rsquo;nda berbat bir akşam yemeği yedik. Poirot epeyce homurdandı, özellikle de çorbayı beğenmemişti.</p>

  <p>&ldquo;İyi çorba yapmak o kadar kolay ki Hastings!&rdquo;</p>

  <p>Yemek pişirme konusunda bir söylevi zorlukla engelledim.</p>

  <p>Yemek sonrası bizi bir sürpriz bekliyordu.</p>

  <p>Lobideki koltuklara yerleşmiş oturuyorduk. Yalnızdık. Yemek sırasında bizim dışımızda bir masa daha doluydu. Adam görünürde sıradan bir satıcıya benziyordu. Zaten yemek sonrası da hemen gitti. Eski bir StockBreeders Gazette'i ya da periyodik bir yayını şöyle bir karıştırıyordum ki birden Poirot&rsquo;nun adının söylendiğini duydum.</p>

  <p>Ses dışarıdan geliyordu.</p>

  <p>&ldquo;Nerede o? Burada mı? Pekâlâ, ben onu bulurum!&rdquo;</p>

  <p>Kapı birden açılarak Doktor Grainger hızla içeri daldı. Yüzü kıpkırmızıydı, kaşları çatılmıştı. Öfkeyle içeri girdi, kapıyı kapadı ve üzerimize doğru geldi.</p>

  <p>&ldquo;Ah demek buradasınız? Bakın Mösyö Hercule Poirot, bana gelip bir sürü yalan uydurmaya ne hakkınız var?&rdquo;</p>

  <p>Yavaşça, &ldquo;Jonglörün toplarından biri,&rdquo; diye mırıldandım.</p>

  <p>Poirot mümkün olabilecek en yumuşak ses tonuyla, &ldquo;Sevgili doktor, izin verirseniz açıklayayım,&rdquo; dedi.</p>

  <p>&ldquo;İzin vermek mi? İzin mi? Bana bunu açıklamak zorundasınız. Siz dedektifsiniz, gerçek bu! Her şeye burnunu sokan, etrafı inceleyip, koku almaya çalışan biri. Neden bana gelip General Arundell&rsquo;in hayatını yazdığınıza ilişkin bir sürü yalan söylediniz? Ne kadar aptalım! Nasıl oldu da böylesine aptal bir öyküye inandım?&rdquo;</p>

  <p>Poirot sordu. &ldquo;Size kimliğimi kim açıkladı?&rdquo;</p>

  <p>&ldquo;Kim mi? Miss Peabody elbette! O yalanlarınıza kanmadı. Gerçeği gördü.&rdquo;</p>

  <p>&ldquo;Miss Peabody, evet...&rdquo; Poirot düşünceli görünüyordu. &ldquo;Düşünüyordum ki.&rdquo;</p>

  <p>Doktor Grainger hiddetle bağırarak sözünü kesti.</p>

  <p>&ldquo;Açıklama bekliyorum! Bana neden yalan söylediniz!&rdquo;</p>

  <p>&ldquo;Elbette. Açıklaması çok basit. Cinayet girişimi!&rdquo;</p>

  <p>&ldquo;Ne? Ne dediniz?&rdquo;</p>

  <p>Poirot yavaşça, &ldquo;Miss Arundell bir kaza geçirmişti değil mi?&rdquo; diye sordu. &ldquo;Ölümünden çok kısa bir süre önce merdivenlerden düşmüştü.&rdquo;</p>

  <p>&ldquo;Evet, bunda ne var? Köpeğin topuna basıp düştü.&rdquo;</p>

  <p>&ldquo;Hayır doktor, öyle olmadı. Merdivenin üst kısmına bir ip gerilmişti. Miss Arundell buna takılıp düştü!&rdquo;</p>

  <p>Doktor Grainger donup kaldı.</p>

  <p>&ldquo;Peki, Miss Arundell bunu bana neden söylemedi? Tek bir kelime bile etmedi.&rdquo;</p>

  <p>&ldquo;Bu kolayca anlaşılabilecek bir durum, ya o ipi geren ailesinden biri ise...&rdquo;</p>

  <p>&ldquo;Hımın... Anlıyorum...&rdquo; Doktor Grainger, Poirot&rsquo;ya hışımla baktıktan sonra bir koltuğa çöktü. &ldquo;Peki siz bu işe nasıl karıştınız?&rdquo;</p>

  <p>&ldquo;Miss Arundell bana bir mektup yazdı. Ama ne yazık ki mektup elime çok geç geçti.&rdquo; Poirot bu konuda doktora özenle seçip ayıkladığı bazı bilgileri iletti ve süpürgeliğe çakılı olarak bulduğu çiviyi açıkladı.</p>

  <p>Doktor anlatılanları ciddi bir şekilde dinledi. Öfkesi yatışmıştı. &ldquo;Sanırım durumumun o sırada ne denli güç olduğunu anlıyorsunuz,&rdquo; diye tamamladı Poirot sözlerini. &ldquo;Ölmüş bir kadından bir görev almıştım. Ama yine de ona karşı sorumluydum, bu olay sorumluluğumu ortadan kaldırmıyordu.&rdquo;</p>

  <p>Doktor Grainger&rsquo;in kaşları çatılmıştı. Düşünüyordu. &ldquo;Merdivene o ipi kimin gerdiği hakkında bir fikriniz var mı?&rdquo;</p>

  <p>&ldquo;Elimde bir kanıt yok ama bir fikrim olmadığını söyleyemem.&rdquo; Grainger&rsquo;in yüz ifadesi sertleşmişti.</p>

  <p>&ldquo;Çok çirkin bir olay.&rdquo;</p>

  <p>&ldquo;Evet. Sanırım anlıyorsunuz, başlangıçta bu kazanın bir daha tekrarlanıp tekrarlanmayacağından emin olamazdım.&rdquo;</p>

  <p>&ldquo;Yani? Ne demek istiyorsunuz?&rdquo;</p>

  <p>&ldquo;Her ne kadar Miss Arundell&rsquo;in ölümü normal gibi görünüyor olsa ve tüm kanıtlar bunu gösterse de bundan emin olabilir miydim? Onu daha önce öldürmeye kalkışmışlardı, bir cinayet girişimi vardı. İkinci bir girişimin olmadığını nereden bilebilirdim? Hem de başarılı bir girişimin.&rdquo;</p>

  <p>Doktor düşünceli düşünceli başını salladı.</p>

  <p>&ldquo;Lütfen bana kızmayın doktor ama sanırım siz Miss Arundell&rsquo;in ölümünün doğal bir ölüm olduğundan eminsiniz? Ne var ki bugün bir kanıt buldum ve... &rdquo; Poirot, Angus&rsquo;la yaptığı konuşmayı, Charles&rsquo;ın yaban otlarının telef edilmesi için kullanılan ilaca ilgisini ve son olarak da yaşlı adamın teneke kutunun hemen hemen boş olduğunu gördüğü zamanki şaşkınlığını anlattı.</p>

  <p>Grainger onu dikkatle dinledi.</p>

  <p>Sonunda, &ldquo;Evet size hak veriyorum,&rdquo; dedi. &ldquo;Gerçekten de bazı durumlarda arsenik zehirlenmeleri akut mide iltihabı ile karıştırılabilir ve özellikle de şüpheli bir durum söz konusu değilse ölüm belgesi imzalanabilir. Arsenik zehirlenmesi çok zor saptanan bir durumdur, çok değişik şekilleri olabilir. Genellikle batında şiddetli sancı ve bulantı olur ama bu belirtiler hiç olmayabiliyor da. Kişi birdenbire yere düşüp ölebilir ya da komaya girip, felç geçirebilir. Semptomlar çok çeşitli olabiliyor.&rdquo;</p>

  <p>&ldquo;Eh bien, şimdi gerçekleri bildiğinize göre ne düşünüyorsunuz?&rdquo;</p>

  <p>Doktor Grainger bir müddet sessiz durduktan sonra, &ldquo;Bütün gerçekleri ve tıbbi bilgimi göz önünde bulundurarak ve kesinlikle önyargısız olarak Miss Arundell&rsquo;in ölümünden önce ve ölümü sırasında tanık olduğum belirtilerin arsenik zehirlenmesiyle ilgisi olamayacağını söyleyebilirim. Kendisinin karaciğer bozukluğundan kaynaklanan sarılık nedeniyle öldüğünden eminim. Bildiğiniz gibi yıllardır Miss Arundell&rsquo;i tedavi ediyorum ve daha önce de ölümüne neden olan krizin benzerlerini yaşadı. Benim son görüşüm bu, Bay Poirot.&rdquo;</p>

  <p>Ve böylece zorunlu olarak konuya son nokta konulmuş oluyordu.</p>

  <p>Ne var ki Poirot&rsquo;nun özür dilercesine mahcup bir havada eczaneden aldığı karaciğer haplarının kutusunu doktora uzatması bir anlamda doktor açısından düş kırıklığıydı.</p>

  <p>&ldquo;Sanırım Miss Arundell bunlardan alıyordu? Bunlar zararsızdı, değil mi?&rdquo;</p>

  <p>&ldquo;Bunlar mı? Hiç zararı yok, Aloes, Podophyllin tamamıyla zararsızdır. Böyle şeyleri denemekten hoşlanıyordu. Bence de bir sakıncası yoktu.&rdquo;</p>

  <p>Ayağa kalktı.</p>

  <p>&ldquo;Peki, siz ona belirli bazı ilaçlar vermiş miydiniz?&rdquo;</p>

  <p>&ldquo;Evet. Yemeklerden sonra alınan hafif bir karaciğer ilacı.&rdquo; Doktorun gözü seğiriyordu. &ldquo;Bir kutuyu bile bitirmiş olsa bir şey olmaz. Hastalarıma zehir vermem, Mösyö Poirot.&rdquo;</p>

  <p>Sonra gülümseyerek ikimizin de elini sıktı ve yanımızdan ayrıldı.</p>

  <p>O gittikten sonra Poirot eczaneden aldığı kutuyu açarak üçte ikisi kahverengi bir tozla dolu olan şeffaf kapsülleri masaya döktü. &ldquo;Bir zamanlar aldığım deniz tutma haplarına benziyor.&rdquo;</p>

  <p>Poirot kapsüllerden birini açtı, içindeki tozu inceledi ve diliyle hafifçe tattı. Birden yüzü ekşidi.</p>

  <p>&ldquo;Evet,&rdquo; dedim sandalyemde arkama yaslanarak. &ldquo;Her şey çok zararsız görünüyor. Doktor Loughbarrow&rsquo;un kapsülleri de Doktor Grainger&rsquo;in ilaçları da. Ayrıca Doktor Grainger arsenik varsayımımızı da kesinlikle reddediyor. Söyle bakalım, artık tatmin oldun mu benim inatçı Poirot&rsquo;m?</p>

  <p>&ldquo;Benim, senin deyişinle keçi kafalı olduğum kanısındasın değil mi sevgili dostum? Evet dostum, gerçekten de keçi inadı var bende.&rdquo;</p>

  <p>&ldquo;Öyleyse hemşirenin, eczacının ve doktorun tüm söylediklerine rağmen sen hâlâ Miss Arundell&rsquo;in cinayete kurban gittiği kanısındasın öyle mi?&rdquo;</p>

  <p>&ldquo;Buna inanıyorum, hatta biraz daha fazlası, bundan eminim Hastings.&rdquo;</p>

  <p>&ldquo;Bunu kanıtlamanın tek yolu,&rdquo; dedim yavaşça. &ldquo;Cesedi mezardan çıkarmak.&rdquo;</p>

  <p>Poirot başıyla onayladı.</p>

  <p>&ldquo;Bir sonraki aşama bu mu?&rdquo;</p>

  <p>&ldquo;Dostum çok dikkatli olmalıyız.&rdquo;</p>

  <p>&ldquo;Niçin?&rdquo;</p>

  <p>Poirot, &ldquo;Dostum,&rdquo; dedi ve biraz duraksadıktan sonra kısık sesle devam etti. &ldquo;İkinci bir trajediden korkuyorum.&rdquo;</p>

  <p>&ldquo;Yani?&rdquo;</p>

  <p>&ldquo;Korkuyorum Hastings, korkuyorum. Şimdilik bunu burada bırakalım.&rdquo;</p>

  <p class="p5"><span class="t8">&nbsp;</span></p>
</body>
</html>
