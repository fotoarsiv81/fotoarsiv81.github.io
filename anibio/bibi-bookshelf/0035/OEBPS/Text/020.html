<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>16. Bayan Tanios</title>
</head>

<body>
  <h1 class="h11">16. Bayan Tanios</h1>

  <p>&ldquo;Sizi görmek isteyen biri var madam.&rdquo;</p>

  <p>Durham Otel&rsquo;in yazı salonundaki masalardan birinin önünde oturan kadın başını çevirip baktı. Sonra da ayağa kalkarak, kararsızlık içinde bize doğru geldi.</p>

  <p>Bella Tanios&rsquo;un yaşı konusunda emin olamasam da otuzunu geçtiğini söyleyebilirim. Siyah saçlı, uzun boylu, zayıf bir kadındı. Fazlasıyla iri gözleri ve endişeli bir yüz ifadesi vardı. Arkasına pamuklu kumaştan biçimsiz bir elbise giymiş, son moda şapkasını uygunsuz bir şekilde ters tarafa doğru eğmişti. Tereddütle, &ldquo;Sizi...&rdquo; diye konuşmaya başladıysa da sözü Poirot tarafından kesildi.</p>

  <p>Poirot hafifçe eğilerek, &ldquo;Kuzininiz Miss Theresa Arundell&rsquo;in yanından geliyorum,&rdquo; dedi.</p>

  <p>&ldquo;Ah, Theresa&rsquo;nın mı? Evet?&rdquo;</p>

  <p>&ldquo;Sizinle biraz özel konuşabilir miyiz madam?&rdquo;</p>

  <p>Bella Tanios kararsızlık içinde etrafına bakındı. Poirot salonun uzak köşesindeki deri kanepeyi işaret etti.</p>

  <p>Oraya doğru ilerlediğimiz sırada yüksek tonda cırlak bir çocuk sesi duyuldu.</p>

  <p>&ldquo;Anne nereye gidiyorsun?&rdquo;</p>

  <p>&ldquo;Şimdi geleceğim canım. Sen mektubuna devam et hayatım.&rdquo; Konuşan yedi yaşlarında, zayıf, çipil gözlü bir kız çocuğuydu. Dilinin ucunu dudakları arasından çıkarmış, büyük bir gayretle bir şeyler yazmaya çalışıyordu.</p>

  <p>Salonun diğer ucu ıssız denecek kadar boştu. Bayan Tanios kanepeye oturdu. Biz de karşısına geçtik. Kadın merakla Poirot&rsquo;ya bakıyordu.</p>

  <p>Poirot söze, &ldquo;Konu müteveffa teyzeniz Miss Emily Arundell&rsquo;in ölümü,&rdquo; diyerek başladı.</p>

  <p>Bana mı öyle geliyordu, yoksa gerçekten seçkin, soluk gözlerde ani bir korku ifadesi mi belirmişti?</p>

  <p>&ldquo;Evet?&rdquo;</p>

  <p>&ldquo;Miss Arundell ölümünden çok kısa bir süre önce vasiyetnamesini değiştirmiş. Yeni vasiyetnameye göre tüm serveti Miss Wilhelmina Lawson&rsquo;a kalmış. Şimdi akrabalarınız Theresa ile Bay Charles Arundell bu vasiyetnameyi iptal ettirmeye hazırlanıyorlar. Sizin de onlara katılıp katılmayacağınızı öğrenmek istiyordum Bayan Tanios?&rdquo;</p>

  <p>&ldquo;Ah!&rdquo; Bella derin bir soluk aldı. &ldquo;Ama ben bunun mümkün olduğunu sanmıyordum, öyle değil mi? Yani, kocam bir avukata danıştı. Kendisi böyle bir şeye kalkışmamamızı önermiş.&rdquo;</p>

  <p>&ldquo;Avukatlar çok ihtiyatlı insanlardır madam. Onlar genellikle konuları mahkemeye gitmeden çözümlemekten yanadırlar, özellikle de umut azsa aslında bunda haklıdırlar da. Ama bazen risk almaya değecek durumlar da vardır. Ben avukat değilim, dolayısıyla olaya başka açıdan bakıyorum. Miss Arundell, yani Miss Theresa Arundell savaşa hazır. Ya siz?&rdquo;</p>

  <p>&ldquo;Ben mi? Bilmem ki.&rdquo; Bella Tanios parmaklarını sinirli sinirli ovuşturdu, birbirine geçirdi. &ldquo;Bunu kocama danışmam lazım.&rdquo;</p>

  <p>&ldquo;Elbette, kesin bir karara varmadan önce kocanıza danışmanız gerekir. Ama sizin bu konudaki düşünceleriniz nedir?&rdquo;</p>

  <p>&ldquo;Bilmem ki...&rdquo; Bella Tanios daha da endişelenmişti. &ldquo;Bu tamamen kocama bağlı.&rdquo;</p>

  <p>&ldquo;Peki ama siz, siz ne düşünüyorsunuz madam?&rdquo;</p>

  <p>Bella kaşlarını çattı, sonra yavaş yavaş, &ldquo;Bu fikir benim pek hoşuma gitmiyor. Bana biraz... biraz ayıp olur gibi geliyor, öyle değil mi?&rdquo;</p>

  <p>&ldquo;Öyle mi, madam?&rdquo;</p>

  <p>&ldquo;Evet... Eğer Emily teyze servetini ailesine bırakmamaya karar verdiyse bizim de buna saygı gösterip, boyun eğmemiz gerekir.&rdquo;</p>

  <p>&ldquo;Yani bu durum sizi üzmüyor mu? Kendinizi haksızlığa uğramış gibi hissetmiyor musunuz?&rdquo;</p>

  <p>&ldquo;Tabii ki hissediyorum.&rdquo; Kadının yanakları birden kızardı. &ldquo;Bence teyzemin yaptığı büyük haksızlık. Çok haksızlık etti! Üstelik bu hiç beklenmedik bir şeydi. Emily teyzeden böyle bir şeyi hiç ummazdım. Çocuklarıma karşı da haksızlık etti.&rdquo;</p>

  <p>&ldquo;Yani sizce bu Miss Emily&rsquo;ye yakışır bir davranış değil miydi?&rdquo;</p>

  <p>&ldquo;Hayır kesinlikle değildi.&rdquo;</p>

  <p>&ldquo;O zaman belki de bunu kendi özgür iradesiyle yapmadı? Belki de teyzeniz o vasiyetnameyi yaparken birinin etkisi altında kaldı?&rdquo; Bayan Tanios yeniden kaşlarını çattı. Sonra da istemeye istemeye, &ldquo;Sorun teyzemin hiç kimsenin etkisinde kalacak bir insan olmaması. O kendi bildiğini yapan başına buyruk bir kadındı.&rdquo;</p>

  <p>Poirot anlayışla başını salladı.</p>

  <p>&ldquo;Evet, söyledikleriniz doğru. Ayrıca Miss Lawson da güçlü kişiliği olan bir insan değil.&rdquo;</p>

  <p>&ldquo;Öyle. Aslında iyi bir kadındır. Belki biraz aptal ama aslında çok iyi kalplidir. İşte belki de bu yüzden...&rdquo;</p>

  <p>Poirot hemen onu cesaretlendirmek istercesine, &ldquo;Evet madam?&rdquo; dedi.</p>

  <p>&ldquo;Şey, belki de bu yüzden vasiyetnameyi iptal etmeye kalkışmanın ayıp olacağını düşünüyorum. Miss Lawson&rsquo;un bu işte bir parmağı olamayacağını hissediyorum. O öyle komplolar kuracak, planlar yapacak bir kadın değil.&rdquo;</p>

  <p>&ldquo;Sizinle yine hemfikirim madam.&rdquo;</p>

  <p>&ldquo;Bu nedenle bana mahkemeye başvurmak uygunsuz bir hareket olacakmış gibi geliyor. Sanki ona kin duyuyormuşuz gibi. Ayrıca bu çok da büyük masraf gerektiriyor değil mi?&rdquo;</p>

  <p>&ldquo;Doğru, çok pahalı.&rdquo;</p>

  <p>&ldquo;Ve büyük olasılıkla da yararsız. Ama yine de kocamla konuşmalısınız. O böyle işlerden benden daha iyi anlar.&rdquo;</p>

  <p>Poirot bir iki dakika susup bekledikten sonra devam etti. &ldquo;Sizce bu vasiyetnamenin yapılmasının arkasındaki neden ne olabilir?&rdquo; Bayan Tanios yanakları hafifçe kızarırken mırıldandı. &ldquo;En ufak bir fikrim bile yok.&rdquo;</p>

  <p>&ldquo;Bakın madam, size avukat olmadığımı söyledim. Halen mesleğimin ne olduğunu sormadınız.&rdquo;</p>

  <p>Kadın dostumu merakla süzdü.</p>

  <p>&ldquo;Ben aslında dedektifim. Miss Emily Arundell ölümünden çok kısa bir süre önce bana bir mektup yazdı.&rdquo;</p>

  <p>Bella Tanios ellerini göğsünde kavuşturarak öne doğru eğildi. &ldquo;Bir mektup mu? Kocam hakkında mı?&rdquo;</p>

  <p>Poirot bir an kadına baktı. Sonra yavaş yavaş, &ldquo;Korkarım bu sorunuzu yanıtlayamayacağım,&rdquo; dedi.</p>

  <p>&ldquo;Demek mektup kocamla ilgiliydi.&rdquo; Bella&rsquo;nın sesi hafifçe yükseldi. &ldquo;Teyzem size ne yazdı? Emin olun Bay... şey... adınızı bilmiyorum.&rdquo;</p>

  <p>&ldquo;Adım Poirot. Hercule Poirot.&rdquo;</p>

  <p>&ldquo;Emin olun Bay Poirot eğer o mektupta kocamın aleyhinde bir şey varsa kesinlikle asılsız. O mektuba kimin neden olduğunu biliyorum. Zaten Theresa ve Charles&rsquo;la bir şey yapmak istememenin diğer bir nedeni de bu. Theresa kocamdan hiçbir zaman hoşlanmadı. Hep onun aleyhinde konuştu. Onun aleyhinde konuştuğunu biliyorum. Emily teyzemin de kocam İngiliz olmadığı için bazı önyargıları vardı. Belki de bu yüzden Theresa&rsquo;nın söylediklerine inanmış olabilir. Ama bunların hiçbiri doğru değil. Buna inanın.&rdquo;</p>

  <p>&ldquo;Anne mektubum bitti.&rdquo;</p>

  <p>Bayan Tanios hızla arkasını döndü. İçten bir gülümsemeyle küçük kızın kendisine uzattığı mektubu aldı.</p>

  <p>&ldquo;Çok iyi tatlım, çok güzel olmuş. Mickey Mouse resmi de çok hoş.&rdquo;</p>

  <p>&ldquo;Şimdi ne yapayım anneciğim?&rdquo;</p>

  <p>&ldquo;Güzel bir kartpostal almak istemez miydin? Al işte sana para. Lobideki dükkâna git, bir kartpostal seç. Sonra da Selim&rsquo;e gönderirsin.&rdquo;</p>

  <p>Çocuk uzaklaştıktan sonra Charles Arundell&rsquo;in dediklerini anımsadım. Bayan Tanios iyi bir eş, çocuklarına bağlı bir anne olabilirdi ama gerektiğinde ailesini korumak için her şeyi de yapabilirdi.</p>

  <p>&ldquo;Tek çocuğunuz mu madam?&rdquo;</p>

  <p>&ldquo;Hayır. Bir de küçük oğlum var. Şu an babasıyla dışarıda.&rdquo;</p>

  <p>&ldquo;Littlegreen Köşkü&rsquo;ne gittiğinizde sizinle birlikte geliyorlar mı?&rdquo;</p>

  <p>&ldquo;Evet bazen. Ama bakın, teyzem oldukça yaşlıydı ve çocuklar onu zaman zaman endişelendiriyorlardı. Yine de onlara karşı her zaman çok iyiydi ve Noel&rsquo;lerde çok güzel hediyeler gönderirdi.&rdquo;</p>

  <p>&ldquo;Miss Emily Arundell&rsquo;i en son ne zaman gördünüz?&rdquo;</p>

  <p>&ldquo;Sanırım ölümünden on gün kadar önce.&rdquo;</p>

  <p>&ldquo;Siz, kocanız ve akrabalarınızla hep birlikte köşkteydiniz değil mi?&rdquo;</p>

  <p>&ldquo;Hayır, bu bir önceki hafta sonundaydı. Paskalya&rsquo;da.&rdquo;</p>

  <p>&ldquo;Paskalya&rsquo;dan hemen sonraki hafta sonunu da orada mı geçirdiniz? Teyzenizin sağlığı ve neşesi yerinde miydi?&rdquo;</p>

  <p>&ldquo;Evet. Her zamanki gibiydi.&rdquo;</p>

  <p>&ldquo;Yatakta değil miydi?&rdquo;</p>

  <p>&ldquo;Merdivenden düştüğü için bir süre yattı. Ama biz oradayken yine de aşağıya indi.&rdquo;</p>

  <p>&ldquo;Teyzeniz size yeni bir vasiyetname yaptığından söz etti mi?&rdquo;</p>

  <p>&ldquo;Hayır, bu konuda hiçbir şey söylemedi.&rdquo;</p>

  <p>&ldquo;Size her zamanki gibi mi davrandı?&rdquo;</p>

  <p>Bella Tanios cevap vermeden önce oldukça uzun bir süre sustu. &ldquo;Evet.&rdquo;</p>

  <p>O an Poirot ile aynı şeyi düşündüğümüzden eminim.</p>

  <p>Bayan Tanios yalan söylüyordu.</p>

  <p>Poirot bir an susup bekledikten sonra, &ldquo;Size Miss Arundell&rsquo;in davranışlarında bir değişiklik olup olmadığını sorarken &lsquo;siz&rsquo; sözcüğünü çoğul olarak kullanmamıştım. Özellikle sizi, kişisel olarak kastetmiştim.&rdquo;</p>

  <p>&ldquo;Anlıyorum. Emily teyzem bana çok iyi davrandı. Küçük, incili pırlantalı bir iğne verdi. Çocukların her birine de on şilin cep harçlığı yolladı.&rdquo;</p>

  <p>Kadının davranışları değişmişti. Özgürce, hızla yanıt vermişti. &ldquo;Ya kocanız... Teyzenizin ona karşı davranışında da bir değişiklik olmuş muydu?&rdquo;</p>

  <p>Kızı yine geri dönmüştü. Bayan Tanios yanıt verirken Poirot&rsquo;nun gözlerinden özellikle kaçındı.</p>

  <p>&ldquo;Tabii aynıydı... Neden olmasın?&rdquo;</p>

  <p>&ldquo;Ama kuzininiz Theresa&rsquo;nın teyzenize kocanızı çekiştirmiş olabileceğini söylediniz... &rdquo;</p>

  <p>&ldquo;Bundan eminim! Kesinlikle yaptı bunu.&rdquo; Bella heyecanla öne doğru eğildi. &ldquo;Aslında haklısınız. Teyzemin halinde bir değişiklik vardı. Emily teyze kocama çok daha mesafeli davranıyordu. Ve çok da tuhaf. Hatta eczanede yaptırılması gereken bir ilacı vardı ve onu yaptırmakta sorun yaşıyordu, eşim gidip onun ilacını yaptırttı. Teyzem ona yalnızca baştan savma bir teşekkür etti. Sonra da ilacı musluğa döktüğünü gördüm.&rdquo;</p>

  <p>Poirot&rsquo;nun gözleri parlıyordu.</p>

  <p>&ldquo;Çok tuhaf bir hareket.&rdquo; Sesi özellikle sakindi.</p>

  <p>&ldquo;Bence son derece nankörce bir davranış.&rdquo;</p>

  <p>&ldquo;Dediğiniz gibi yaşlı bayanlar bazen yabancılara güvenmezler. Teyzenizin de yeryüzündeki tek güvenilecek doktorların İngiliz doktorlar olduğunu düşündüğünden de eminim. Dar görüşlülük ne de olsa.&rdquo;</p>

  <p>&ldquo;Evet sanırım öyle.&rdquo; Bayan Tanios öfkeli görünüyordu.</p>

  <p>&ldquo;Pire&rsquo;ye ne zaman döneceksiniz madam?&rdquo;</p>

  <p>&ldquo;Birkaç hafta içinde. Eşim... ah işte eşim ve Edward da geliyorlar.&rdquo;</p>

  <p class="p9"><span class="t6">&nbsp;</span></p>
</body>
</html>
