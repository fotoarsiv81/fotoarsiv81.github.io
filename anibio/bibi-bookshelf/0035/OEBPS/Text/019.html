<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>15. Miss Lawson</title>
</head>

<body>
  <h1 class="h11">15. Miss Lawson</h1>

  <p>&ldquo;Poirot,&rdquo; dedim dışarıda. &ldquo;Kapı dinlemek ayıp değil mi?&rdquo;</p>

  <p>&ldquo;Sakin ol dostum. Dinleyen sen değil, bendim. Kapıya kulağını da dayamadın. Aksine asker gibi dimdik nöbet bekledin.&rdquo;</p>

  <p>&ldquo;Ama ben de aynı şeyleri duydum.&rdquo;</p>

  <p>&ldquo;Doğru. Matmazel fısıldamıyordu.&rdquo;</p>

  <p>&ldquo;Bizim oradan ayrıldığımızı düşündüğü için.&rdquo;</p>

  <p>&ldquo;Evet, onları yanılttığımız bir gerçek.&rdquo;</p>

  <p>&ldquo;Bu gibi şeylerden hoşlanmıyorum.&rdquo;</p>

  <p>&ldquo;Ahlak anlayışının kusursuz olduğu kesin. Ama bunu tartışmanın ne yeri ne de zamanı. Başka bir koşulda tartışabiliriz. Biliyorum bunun oyun olmadığını söyleyeceksin. Benim buna yanıtımsa, cinayetin oyun olmadığı.&rdquo;</p>

  <p>&ldquo;Ama burada cinayet söz konusu değil ki!&rdquo;</p>

  <p>&ldquo;Bundan emin olamazsın.&rdquo;</p>

  <p>&ldquo;Niyet belki. Ama sonuç olarak cinayet ve cinayet girişimi tamamen farklı şeyler.&rdquo;</p>

  <p>&ldquo;Ahlaki açıdan ikisinin arasında hiçbir fark yok. Ama yine de, bunun yalnızca bir cinayet girişimi olduğundan emin misin?&rdquo; Şaşkınlık içinde bakakaldım.</p>

  <p>&ldquo;Miss Arundell doğal nedenlerle ölmedi mi?&rdquo;</p>

  <p>&ldquo;Yineliyorum, emin misin?&rdquo;</p>

  <p>&ldquo;Herkes öyle söylüyor.&rdquo;</p>

  <p>&ldquo;Herkes mi? Oh, la, la!&rdquo;</p>

  <p>&ldquo;Doktor öyle olduğunu söyledi,&rdquo; dedim. &ldquo;Doktor Grainger. Herhalde bilmesi gerekir değil mi?&rdquo;</p>

  <p>&ldquo;Evet bilmesi gerekir.&rdquo; Poirot&rsquo;nun sesi tereddütlüydü. &ldquo;Hasting, anımsıyor musun, doktorun raporuna inandığımız birçok olayda, cesedin mezardan tekrar çıkarılması gerekmişti. &ldquo;İyi de bu olayda Miss Arundell&rsquo;in ölüm nedeni uzun süredir çektiği rahatsızlık.&rdquo;</p>

  <p>&ldquo;Öyle görünüyor, evet.&rdquo;</p>

  <p>Poirot&rsquo;nun sesi hâlâ tereddütlüydü. Ona merakla baktım. &ldquo;Poirot!&rdquo; dedim. &ldquo;Cümleme aynen senin deyiminle, &lsquo;emin misin&rsquo; diyerek başlamak istiyorum. Profesyonel dürtülerinin seni yönetmediğinden emin misin? Bunun cinayet olmasını istiyorsun ve cinayet olması gerektiğini düşünüyorsun.&rdquo;</p>

  <p>Kaşları biraz daha çatıldı. Başını yavaş yavaş salladı.</p>

  <p>&ldquo;Bu söylediklerin çok mantıklı Hastings. Önemli bir noktaya parmak bastın. Cinayet benim işim, mesleğim. Aynen apandisit ya da her ne ise işte, bir cerrah gibiyim. Nasıl bir cerrah hastayı yalnızca kendi uzmanlık alanı çerçevesinde inceliyor, bu hastanın sorununun şu ya da bu olması mümkün mü diye düşünüyorsa, ben de aynı şeyi yapıyorum. Kendi kendime, &lsquo;Bu cinayet olabilir mi?&rsquo; diye soruyorum. Ve senin de gördüğün gibi dostum her zaman bir olasılık vardır.&rdquo;</p>

  <p>&ldquo;Bence bu olayda öyle olması olasılığı oldukça düşük, hatta yok gibi.&rdquo;</p>

  <p>&ldquo;Ama o öldü Hastings. Bu gerçeği inkar edemezsin. O öldü!&rdquo;</p>

  <p>&ldquo;Sağlığı kötüydü. Yetmişini geçmişti. Bütün bunları düşününce bana ölümü çok doğal görünüyor.&rdquo;</p>

  <p>&ldquo;Peki, Theresa Arundell&rsquo;in ağabeyine şiddetli bir şekilde aptal diye bağırması da sana doğal görünüyor mu?&rdquo;</p>

  <p>&ldquo;Bunun bütün bu olanlarla ne ilgisi var?&rdquo;</p>

  <p>&ldquo;Her şey her şeyle ilgili. Charles Arundell&rsquo;in son ifadesi, halasının ona vasiyetnamesini gösterdiğine ilişkin iddiası hakkında ne düşünüyorsun?&rdquo;</p>

  <p>Poirot&rsquo;ya dikkatle baktım.</p>

  <p>&ldquo;Bundan nasıl bir sonuç çıkardın?&rdquo;</p>

  <p>Neden sanki hep soru soranın Poirot olması gerekiyordu ki? &ldquo;Bence ilginç, hem de çok ilginç! Miss Theresa&rsquo;nın gösterdiği tepki de öyle. Sarılmalarıysa yapmacıktı, hem de çok.&rdquo;</p>

  <p>&ldquo;Hımın,&rdquo; diye mırıldandım.</p>

  <p>&ldquo;Bu durumda soruşturmayı iki farklı yönde yürütmemiz gerekecek.&rdquo;</p>

  <p>&ldquo;Hoş bir dolandırıcı çift,&rdquo; dedim. &ldquo;Her şeye hazırlar. Kız gerçekten nefes kesecek kadar güzel. Genç Charles&rsquo;a gelince, çok çekici, şirin bir düzenbaz.&rdquo;</p>

  <p>O sırada Poirot bir taksi çağırmıştı. Şoför kaldırımdaki cebe girdi. Taksiye bindik, Poirot, şoföre adresin yazılı olduğu kâğıdı uzattı. &ldquo;Clanroyden Apartmanları 17 Numara, Bayswater.&rdquo;</p>

  <p>&ldquo;Demek önce Lawson&rsquo;a gidiyoruz,&rdquo; dedim. &ldquo;Peki ya sonra sıra kimde, Tanios&rsquo;larda mı?&rdquo;</p>

  <p>&ldquo;Kesinlikle doğru Hastings.&rdquo;</p>

  <p>Taksi Clanroyden Apartmanları&rsquo;na doğru ilerlerken, &ldquo;Peki şimdi kim olacaksın?&rdquo; diye sordum. &ldquo;General Arundell&rsquo;in biyografisini yazan gazeteci misin, Littlegreen Köşkü&rsquo;nün yeni talibi mi, yoksa yeni bir kişilik mi?&rdquo;</p>

  <p>&ldquo;Kendimi yalnızca Hercule Poirot olarak tanıtmayı düşünüyorum.&rdquo;</p>

  <p>&ldquo;Çok şaşırtıcı.&rdquo;</p>

  <p>Poirot, bana bir bakış attıktan sonra taksi parasını ödedi.</p>

  <p>17 Numara ikinci kattaydı. Küstah görünümlü bir hizmetçi kız kapıyı açtı ve bizi doğruca biraz önce ayrıldığımız oturma odasından daha komik görünümlü bir odaya aldı.</p>

  <p>Miss Theresa Arundell&rsquo;in dairesi neredeyse boş denecek kadar yalın döşenmişti. Buna karşın Miss Lawson&rsquo;un misafir odası öylesine tıka basa eşya, aksesuvar ve biblolarla doluydu ki bir şeye çarpıp devireceğim korkusuyla insanın rahatça hareket etmesi bile olanaksızdı.</p>

  <p>Kapı açıldı ve içeri orta yaşlı, topluca bir hanım girdi. Miss Lawson tam hayalimde canlandırdığım gibiydi. Dolgun, aptal yüzlü, dağınık kır saçlı bir kadın. Burnuna oturtmuş olduğu kelebek gözlüğü hafifçe çarpılmıştı. Sanki koşmuş gibi kesik kesik soluyarak konuşuyordu.</p>

  <p>&ldquo;Günaydın ... şey... ben.&rdquo;</p>

  <p>&ldquo;Miss Wilhelmina Lawson?&rdquo;</p>

  <p>&ldquo;Evet... evet... benim... &rdquo;</p>

  <p>&ldquo;Ben de Poirot... Hercule Poirot. Dün Littlegreen Köşkü&rsquo;nü gezdim.&rdquo;</p>

  <p>&ldquo;Ah evet?&rdquo;</p>

  <p>Miss Lawson&rsquo;un ağzı biraz daha açıldı. Aklınca dağınık saçlarını toplamaya çalışıyordu.</p>

  <p>&ldquo;Oturmaz mısınız?&rdquo; diye ekledi. &ldquo;Lütfen şöyle geçin. Ah masa yolunuzu kesiyor değil mi? Kusura bakmayın, burası biraz dağınık da. Çok zor bu dairelere yerleşmek. Biraz küçük. Ama öyle merkezi ki. Ben de merkeze yakın olmayı seviyorum. Siz de öyle mi?&rdquo;</p>

  <p>Kadın iç geçirerek rahatsız olduğu anlaşılan Victoria stili bir sandalyeye ilişti. Kelebek gözlükleri halen çarpık bir durumda öne doğru eğildi ve umutla Poirot&rsquo;ya baktı.</p>

  <p>Dostum sözlerini sürdürdü. &ldquo;Köşke alıcı rolünde gittim, Miss Lawson. Ama şunu hemen belirtmem gerekiyor, bütün bu konuştuklarımız aramızda kalmalı.&rdquo;</p>

  <p>Miss Lawson derin bir soluk alarak, &ldquo;Ah evet, tabii,&rdquo; dedi. Heyecanlanmış olduğu anlaşılıyordu.</p>

  <p>Poirot, &ldquo;Oraya gidiş amacım farklıydı...&rdquo; diye ekledi. &ldquo;Belki biliyorsunuz belki de bilmiyorsunuz ama Miss Arundell ölümünden kısa bir süre önce bana bir mektup yazmıştı.&rdquo;</p>

  <p>Bir an için susup, daha sonra ekledi. &ldquo;Ben çok tanınmış bir özel dedektifim.&rdquo;</p>

  <p>Miss Lawson&rsquo;un hafifçe kızaran yüzü şekilden şckile girdi. Poirot&rsquo;nun soruşturmada hangisinin üzerine gideceğini merak ediyordum: korku, heyecan, sürpriz, şaşkınlık...</p>

  <p>Kadın, &ldquo;Ah,&rdquo; dedi. Biraz bekledikten sonra yeniden, &ldquo;Ah...&rdquo; dedi. Ve sonra birden hiç beklenmedik bir soru:</p>

  <p>&ldquo;Parayla mı ilgili?&rdquo;</p>

  <p>Poirot bile şaşırmıştı.</p>

  <p>Usulca, &ldquo;Hani şu para,&rdquo; diye mırıldandı.</p>

  <p>&ldquo;Evet evet. Çekmeden alınan para değil mi?&rdquo;</p>

  <p>Poirot yavaşça, &ldquo;Miss Arundell size bana o parayla ilgili bir mektup yazdığını söylemedi mi?&rdquo; diye sordu.</p>

  <p>&ldquo;Hayır söylemedi. Hiçbirfikrim yoktu. Doğrusu çok şaşırdım.&rdquo; Duraksadı.</p>

  <p>&ldquo;Bundan kimseye bahsetmediğini düşünüyordunuz değil mi?&rdquo;</p>

  <p>&ldquo;Aslında öyle düşünmedim. Bakın, o bu konuda farklı düşünüyordu.&rdquo;</p>

  <p>Yeniden sözlerine ara verdi.</p>

  <p>Poirot devam etti. &ldquo;Miss Arundell parayı kimin aldığını düşünüyordu. Söylemek istediğiniz buydu. Öyle değil mi?&rdquo;</p>

  <p>Miss Lawson başıyla onaylayarak, yine soluk soluğa, &ldquo;İşte bu yüzden, yani onun dediğine göre... şey... düşündüğü...&rdquo;</p>

  <p>Poirot bu anlaşılmaz sözcükleri yeniden ustalıkla yarıda kesti. &ldquo;Bu bir aile meselesiydi değil mi?&rdquo;</p>

  <p>&ldquo;Kesinlikle.&rdquo;</p>

  <p>Poirot, &ldquo;Benim uzmanlık alanım da aile meseleleridir,&rdquo; diye belirtti. &ldquo;Sizin de gördüğünüz gibi ağzım çok sıkıdır, sır tutmayı iyi bilirim.&rdquo;</p>

  <p>Miss Lawson heyecanlı bir şekilde başını salladı. &ldquo;Ah, tabii, elbette bu durum farklı. Polise benzemez.&rdquo;</p>

  <p>&ldquo;Tabii tabii. Ben polisten farklıyım. Polis olmazdı.&rdquo;</p>

  <p>&ldquo;Evet olamazdı. Sevgili Miss Arundell çok gururlu bir kadındı. Tabii daha önce de Charles&rsquo;la sorunlar yaşamış ama her defasında olay örtbas edilmişti. Hatta bir defasında sanırım Charles Avustralya&rsquo;ya kadar gitmek zorunda kalmış.&rdquo;</p>

  <p>Poirot, &ldquo;Evet evet, tabii, aynen öyle,&rdquo; diye mırıldandı. &ldquo;Neyse, sanırım olay şu, Miss Arundell&rsquo;in çekmecesinde bir miktar para vardı.&rdquo; Susup yanıt bekledi.</p>

  <p>Miss Lawson hemen doğruladı.</p>

  <p>&ldquo;Evet, parayı bankadan almıştı. Biliyorsunuz işte, günlük giderler ve hizmetçilerin ücretleri.&rdquo;</p>

  <p>&ldquo;Peki, tam olarak bu paradan ne kadar eksilmişti?&rdquo;</p>

  <p>&ldquo;Dört sterlin. Hayır hayır yanlış. Üç sterlin ve iki şilin. İnsan bu gibi konularda kesin konuşmalı bunu biliyorum.&rdquo; Miss Lawson heyecanla arkadaşıma bakarken farkında olmadan kelebek gözlüğünü biraz daha çarpıttı. Patlak gözleri neredeyse fal taşı gibi açılmıştı.</p>

  <p>&ldquo;Teşekkürler Miss Lawson. Çok dikkatli bir işkadını olduğunuz anlaşılıyor.&rdquo;</p>

  <p>Miss Lawson hafifçe gülümsedi ama daha fazla gülmemek için kendini tuttuğu anlaşılıyordu.</p>

  <p>Poirot ekledi. &ldquo;Miss Arundell hiç şüphesiz haklı nedenlerle bu hırsızlığı da yeğeni Charles&rsquo;ın yaptığından şüpheleniyordu, değil mi?&rdquo;</p>

  <p>&ldquo;Evet.&rdquo;</p>

  <p>&ldquo;Ama ortada parayı Charles&rsquo;ın aldığını gösterecek kesin bir delil yoktu değil mi?&rdquo;</p>

  <p>&ldquo;Ah, ama hırsız Charles&rsquo;tan başkası olamazdı. Bayan Tanios asla böyle bir şey yapmazdı. Kocası ise yabancı, zaten Miss Arundell&rsquo;in parasını nereye koyduğunu bilemezdi. Bella da bilemezdi ya. Theresa&rsquo;ya gelince, onun böyle bir şeyi aklından bile geçirdiğini sanmam. Onun çok parası var. Her zaman çok şık giyinir.&rdquo;</p>

  <p>Poirot, &ldquo;Tabii hizmetçi ya da uşaklardan biri de olabilirdi,&rdquo;</p>

  <p>dedi.</p>

  <p>Bunun düşüncesi bile Miss Lawson&rsquo;u kızdırmaya yetmişti.</p>

  <p>&ldquo;Yoo, hayır, Ellen de Annie de böyle bir şeyi akıllarından bile geçirmezler. Her ikisi de iyi insanlar ve kesinlikle dürüst olduklarından eminim.&rdquo;</p>

  <p>&ldquo;Acaba bana bir konuda fikir verebilir miydiniz? Eminim eğer biri sizin gibi Miss Arundell&rsquo;in güvenini kazanmışsa.&rdquo;</p>

  <p>Miss Lawson şaşkınlık içinde mırıldandı. &ldquo;Ah, bu konuda bir fikrim yok, ama sanırım.&rdquo; Gururunun okşanmış olduğu anlaşılıyordu.</p>

  <p>&ldquo;Bana yardımcı olabileceğinizi hissediyorum.&rdquo;</p>

  <p>&ldquo;Elimden gelirse elbette, yapabileceğim her şeyi.&rdquo;</p>

  <p>Poirot ekledi. &ldquo;Bu aramızda sır olarak kalacak.&rdquo;</p>

  <p>Miss Lawson&rsquo;un yüzünde baykuşu andıran bir ifade belirdi. &ldquo;Sır olarak&rdquo; sözcüklerinin kadının üzerindeki mucizevi etkisi seziliyordu.</p>

  <p>&ldquo;Sizce Miss Arundell vasiyetnamesinin şartlarını neden değiştirdi?&rdquo;</p>

  <p>&ldquo;Vasiyetname mi? Ah, vasiyetname!&rdquo;</p>

  <p>Miss Lawson afallamış gibiydi.</p>

  <p>Poirot onu dikkatle süzüyordu.</p>

  <p>&ldquo;Miss Arundell&rsquo;in ölümünden kısa bir süre önce yeni bir vasiyetname yaparak her şeyini size bıraktığı doğru değ il mi?&rdquo;</p>

  <p>Miss Lawson tiz bir sesle itiraz etmeye başladı.</p>

  <p>&ldquo;Evet, ama benim bundan haberim yoktu! Hiçbir şey bilmiyordum! Hiçbir şey! Benim için büyük bir sürpriz oldu. Tabii muhteşem bir sürpriz! Sevgili Miss Arundell bana büyük bir iyilikte bulundu! Üstelik bu konuda en ufak bir imada bile bulunmamıştı. Bay Purvis vasiyetnameyi okuduğu zaman öyle şaşırdım ki nereye bakacağımı bilemedim. Güleyim mi yoksa ağlayayım mı şaşırıp kaldım. Emin olun Mösyö Poirot şok geçirdim, anlıyorsunuz değil mi, şok! Miss Arundell&rsquo;in bu iyiliği, bu olağanüstü iyiliği... tabii aslında onun bana biraz bir şeyler bırakacağını umuyordum. Ama biraz ufak bir miktar. Aslında bana para bırakması için hiç neden yoktu. Onun yanında çalışmaya başlayalı o kadar uzun bir zaman olmamıştı. Ama bu peri masalından farksız. Hâlâ inanamıyorum. Bilmem ne demek istediğimi anlatabiliyor muyum? Bazen bu mirastan huzursuz oluyorum ve yani...&rdquo;</p>

  <p>Elini kolunu sallarken kelebek gözlüğüne çarparak yere düşürdü. Eğilip aldı. Ardından daha da büyük bir coşkuyla konuşmaya devam etti.</p>

  <p>&ldquo;Bazen düşünüyorum, kan bağları çok önemlidir, etle tırnak gibi. Miss Arundell&rsquo;in servetini ailesine değil de bana bırakmış olması beni çok rahatsız ediyor. Bu bana doğru değil gibi geliyor, öyle değil mi? Böyle tamamının bana kalması. Üstelik bu çok büyük bir servet. Kimse bu kadarını beklemiyordu. Hiç kimse. Ama şey, bu insanı çok huzursuz ediyor, herkes bir şeyler söylüyor, biliyorsunuz... ve ben kötü huylu bir kadın değilim. Yani Miss Arundell&rsquo;i etkilemek, ona bir şeyler empoze etmek aklımdan bile geçmezdi. Zaten bunu başaramazdım da. Doğrusunu isterseniz ondan biraz da korkardım. Bildiğiniz gibi o çok sertti, birden parlar, insanı azarlardı. Bazençok kabalaşırdı! &lsquo;Aptallık etme!&rsquo; diye bağırırdı bana. Benim de duygularım var, bazen çok incinirdim, bütün gece üzülürdüm... Ama sonra aslında böyle davranmasına rağmen Miss Emily&rsquo;nin beni gerçekte sevmiş olduğunu öğrenmek muhteşem bir şey, değil mi? Tabii dediğim gibi bazıları çok kötü şeyler söylüyorlar, bu kadarı biraz haksızlık oluyor, çok incitiyor... yani bu kadarına dayanmak insana çok zor geliyor, bazen insan...&rdquo;</p>

  <p>Poirot, &ldquo;Yani paradan vazgeçmek istediğinizi mi söylüyorsunuz?&rdquo; diye sordu.</p>

  <p>Bir an bana Miss Lawson&rsquo;un uçuk mavi, buğulu gözlerinde çok değişik bir kıvılcım belirmiş gibi geldi. Bir an karşımızda o uysal ve aptal kadının yerinde çok zeki ve kurnaz birinin olduğunu düşündüm.</p>

  <p>Miss Lawson hafifçe güldü.</p>

  <p>&ldquo;Şey... tabii bunun bir diğer tarafı da var... Her sorunun iki yanı vardır. Yani demek istediğim Miss Arundell parasının bana kalmasını istiyordu. Eğer bu mirası almazsam onun isteğine karşı çıkmış olacağım. Bu da doğru olmaz öyle değil mi?&rdquo;</p>

  <p>Poirot başını salladı.</p>

  <p>&ldquo;Bu yanıtlanması zor bir soru.&rdquo;</p>

  <p>&ldquo;Evet gerçekten öyle. Bu konu beni çok endişelendirdi. Bayan Tanios Bella... o çok iyi bir kadındır. Sonra o şirin çocukları. Miss Arundell&rsquo;in onların sıkıntı çekmesini istediğini sanmıyorum. Yani sanırım sevgili Miss Arundell, benim bu konuda sağduyulu davranmamı istiyordu. Servetini doğrudan doğruya Bella&rsquo;ya bırakamazdı, çünkü o zaman paranın o adamın eline geçeceğinden korkuyordu.&rdquo;</p>

  <p>&ldquo;Hangi adamın?&rdquo;</p>

  <p>&ldquo;Kocasının! Bakın Bay Poirot, zavallı Bella tamamen o adamın kontrolündedir. Onun her dediğini yapar. Korkarım kocası isterse cinayet bile işler. Üstelik kocasından çok da korkuyor. Korktuğundan eminim. Bir iki defa dehşete kapıldığını kendi gözlerimle gördüm. Bu doğru bir şey değil Bay Poirot, bunun doğru olduğunu söyleyemezsiniz.&rdquo;</p>

  <p>Poirot da öyle bir şey söylemiyordu zaten. Yalnızca, &ldquo;Doktor Tanios nasıl bir adam?&rdquo; diye sordu.</p>

  <p>Miss Lawson tereddütle, &ldquo;Şey,&rdquo; dedi. &ldquo;Aslında hoş bir insan.&rdquo;</p>

  <p>Birden kararsızlıkla sustu.</p>

  <p>&ldquo;Ama ona güvenmiyorsunuz?&rdquo;</p>

  <p>&ldquo;Hayır güvenmiyorum.&rdquo; Miss Lawson duraklayarak sözlerine devam etti. &ldquo;Aslında ben hiçbir erkeğe pek fazla güvenmem. İnsan öyle korkunç şeyler duyuyor ki! Zavallı kadınların yaşadıkları şeyler. Korkunç! Tabii Doktor Tanios, karısını çok seviyormuş gibi rol yapıyor, Bella&rsquo;ya çok iyi davranıyor. Davranışları gerçekten nazik ve ölçülü. Ama benim yabancılara hiç güvenim yoktur. Çok sahtekâr oluyorlar. Sevgili Miss Arundell&rsquo;in de parasının o adamın eline geçmesini istemediğinden eminim.&rdquo;</p>

  <p>Poirot, &ldquo;Bu arada Miss Theresa&rsquo;yla Bay Charles&rsquo;ın da mirastan yoksun bırakılmış olmaları zor bir durum,&rdquo; diye fikrini açıkladı. Miss Lawson&rsquo;un yüzü hafifçe kızardı.</p>

  <p>&ldquo;Theresa&rsquo;nın gereğinden fazla parası olduğunu düşünüyorum!&rdquo; dedi sert bir tonda. &ldquo;Yalnızca giysilerine yüzlerce sterlin harcıyor. Ya iç çamaşırları? Hepsi ahlaksız! Birçok iyi eğitim almış aile kızının yaşamak için bile çalışmak zorunda kaldıklarını düşününce...&rdquo;</p>

  <p>Poirot yavaşça cümleyi tamamladı.</p>

  <p>&ldquo;Miss Theresa&rsquo;nın hayatını kazanmak için biraz çalışmasının iyi olacağını düşünüyorsunuz değil mi?&rdquo;</p>

  <p>Miss Lawson onu ciddi bakışlarla süzdü.</p>

  <p>&ldquo;Bunun Theresa&rsquo;ya çok yararı olurdu. Aklı başına gelirdi. Zorluklar insana çok şey öğretir.&rdquo;</p>

  <p>Poirot ağır ağır başını salladı. Dikkatle kadını süzüyordu.</p>

  <p>&ldquo;Ya Charles?&rdquo;</p>

  <p>Miss Lawson sert sert, &ldquo;Charles tek bir kuruşu bile hak etmiyor,&rdquo; dedi. &ldquo;Miss Arundell onu mirasından yoksun bıraktı. Bunun da önemli bir nedeni vardı. Charles, halasını öyle kötü bir şekilde tehdit etmemeliydi!&rdquo;</p>

  <p>&ldquo;Tehdit mi etti?&rdquo; Poirot&rsquo;nun kaşları kalkmıştı.</p>

  <p>&ldquo;Evet, tehdit etti!&rdquo;</p>

  <p>&ldquo;Nasıl bir tehdit? Ne zaman?&rdquo;</p>

  <p>&ldquo;Durun bakayım ... ah, evet, tabii ya Paskalya&rsquo;da. Pazar günü. Aslında bunun için böyle bir günü seçmesi çok daha kötüydü.&rdquo;</p>

  <p>&ldquo;Charles ne dedi?&rdquo;</p>

  <p>&ldquo;Halasından para istedi. Miss Emily vermeyi reddetti. Bunun üzerine o da ona akıllıca davranmadığını söyledi. &lsquo;Böyle devam ederse...&rsquo; Neydi o söz, hani şu Amerikalıların vahşi ifadelerinden biri. &lsquo;Böyle devam edersen seni ortadan kaldırmak zorunda kalırım,&rsquo; dedi.&rdquo;</p>

  <p>&ldquo;Yani halasını ortadan kaldırmakla mı tehdit etti?&rdquo;</p>

  <p>&ldquo;Evet.&rdquo;</p>

  <p>&ldquo;Peki Miss Arundell ne dedi?&rdquo;</p>

  <p>&ldquo;Galiba, &lsquo;Kendimi korumayı bildiğimi anlayacaksın Charles,&rsquo; dedi. &rdquo;</p>

  <p>&ldquo;O sırada odada mıydınız?&rdquo;</p>

  <p>Miss Lawson kısa bir tereddüdün ardından, &ldquo;Tam olarak değil,&rdquo; diye mırıldandı.</p>

  <p>Poirot hemen, &ldquo;Evet evet, &rdquo; dedi. &ldquo;Peki Charles, halasının bu sözlerine nasıl karşılık verdi?&rdquo;</p>

  <p>&ldquo;O kadar emin olma,&rdquo; dedi.</p>

  <p>Poirot, &ldquo;Miss Arundell bu tehdidi ciddiye aldı mı?&rdquo; diye sordu.</p>

  <p>&ldquo;Şey, bilmiyorum... Bana bu konuda bir şey söylemedi... Zaten söylemezdi...&rdquo;</p>

  <p>Poirot yavaşça, &ldquo;Miss Arundell&rsquo;in yeni bir vasiyetname yapmaya hazırlandığını biliyordunuz tabii,&rdquo; dedi.</p>

  <p>&ldquo;Hayır hayır. Benim için büyük bir sürpriz oldu! Aklımdan bile...&rdquo;</p>

  <p>Poirot, kadının sözünü kesti.</p>

  <p>&ldquo;Vasiyetnamenin içeriğini bilmiyordunuz. Ama olayın, yani Miss Arundell&rsquo;in yeni bir vasiyetname yapmaya hazırlandığının farkındaydınız.&rdquo;</p>

  <p>&ldquo;Şey, bundan şüpheleniyordum, yani yatağa düşünce hemen avukatını çağırtması...&rdquo;</p>

  <p>&ldquo;Doğru. Bu Miss Arundell merdivenden düştükten sonra oldu değil mi?&rdquo;</p>

  <p>&ldquo;Evet, Bob, yani Miss Arundell&rsquo;in köpeği topunu merdivenin başında bırakmış. Miss Arundell de topa basarak yuvarlandı.&rdquo;</p>

  <p>&ldquo;Kötü bir kaza.&rdquo;</p>

  <p>&ldquo;Evet. Miss Arundell kolaylıkla kolunu ya da bacağını kırabilirdi. Doktor da öyle söyledi.&rdquo;</p>

  <p>&ldquo;Hatta kolayca ölebilirdi de.&rdquo;</p>

  <p>&ldquo;Evet doğru.&rdquo;</p>

  <p>Kadın bu sözleri çok doğal ve dürüst bir havada söylemişti. Poirot gülümsedi.</p>

  <p>&ldquo;Küçük Bob&rsquo;u köşkte gördük.&rdquo;</p>

  <p>&ldquo;Ah, evet, herhalde gördünüz. Çok şirin bir fino.&rdquo;</p>

  <p>Dünyada beni hiçbir şey neşeli bir teriere &ldquo;şirin bir fino&rdquo; denmesi kadar sinirlendiremez. Bob&rsquo;un Miss Lawson&rsquo;u önemsememesi ve dediğini yapmaması boşuna değildi.</p>

  <p>Poirot, &ldquo;Bob zeki bir köpek değil mi?&rdquo; diye sordu.</p>

  <p>&ldquo;Ah evet, hem de çok.&rdquo;</p>

  <p>&ldquo;Neredeyse hanımının ölümüne neden olacağını bilse kim bilir ne kadar üzülürdü?&rdquo;</p>

  <p>Miss Lawson yanıt vermedi. Yalnızca başını sallayarak iç çekti. Poirot sordu.</p>

  <p>&ldquo;Sizce bu kaza Miss Arundell&rsquo;in yeni bir vasiyetname yapmasına neden olmuş olabilir mi?&rdquo;</p>

  <p>Tehlikeli sularda yüzmeye başladığımızı düşündüm ama anlaşılan Miss Lawson bu soruyu çok doğal bulmuştu.</p>

  <p>&ldquo;Bakın bu konuda haklı olabilirsiniz. Kaza Miss Emily&rsquo;yi çok sarstı bundan eminim. İhtiyar insanlar öleceklerini hiç düşünmek istemezler. Ama öyle bir kaza insanın durup düşünmesine neden olur. Belki de Miss Emily ölümünün yakın olduğunu sezdi.&rdquo;</p>

  <p>Poirot kayıtsız bir tavırla, &ldquo;Aslında sanırım sağlığı oldukça iyiymiş,&rdquo; dedi.</p>

  <p>&ldquo;Ah evet. Gerçekten iyiydi.&rdquo;</p>

  <p>&ldquo;Sonra birden hastalandı değil mi?&rdquo;</p>

  <p>&ldquo;Evet. Aniden! O akşam dostlarımız bizi ziyarete gelmişti.&rdquo; Miss Lawson sustu.</p>

  <p>&ldquo;Tripp kardeşler mi? Onlarla tanıştım. Çok hoş insanlar.&rdquo;</p>

  <p>Miss Lawson&rsquo;un yüzü hoşnutlukla kızardı.</p>

  <p>&ldquo;Öyle değil mi? Çok kültürlüler. İlgi alanları çok geniş. Üstelik medyumlar da! Belki de size seanslarımızdan söz etmişlerdir. Tabii siz bu konuya şüpheyle yaklaşıyor olabilirsiniz ama öbür dünyaya göçmüş olanlarla bağlantı kurmanın insanı nasıl mutlu ettiğini anlatamam.&rdquo;</p>

  <p>&ldquo;Bundan eminim, bundan eminim.&rdquo;</p>

  <p>&ldquo;Biliyor musunuz Bay Poirot, annem bana demişti ki, hem de birçok kez, &lsquo;Öbür dünyaya göçmüş sevdiklerinin hâlâ kendini düşündüğünü ve gözettiğini bilmek muhteşem bir duygu.&rsquo; &rdquo;</p>

  <p>Poirot nazikçe, &ldquo;Evet evet, bunu anlıyorum,&rdquo; dedi. &ldquo;Miss Emily de ruhlara inanır mıydı?&rdquo;</p>

  <p>Miss Lawson&rsquo;un yüzü hafifçe asıldı.</p>

  <p>&ldquo;İnanmayı istiyordu,&rdquo; dedi tereddütlü bir şekilde. &ldquo;Ama bu konuya her zaman doğru bakış açısıyla yaklaştığını sanmıyorum. Şüpheci, kolay inanmayan bir kadındı, birkaç kez bu tutumuyla en istenmeyen türde ruhların gelmesine neden olmuştu. Bazı müstehcen mesajlar filan... neyse ben bunun nedeninin Miss Arundell&rsquo;in tutumu olduğundan eminim.&rdquo;</p>

  <p>&ldquo;Bence de olabilir.&rdquo;</p>

  <p>&ldquo;Ama son akşam...&rdquo; diye sözlerini sürdürdü Miss Lawson. &ldquo;Belki Julia&rsquo;yla Isabel size anlatmışlardır, o son akşam çok başka bir şey oldu, çok farklı bir fenomen. Aslında &lsquo;bedenleşme&rsquo; diye tanımlanan bir şey. Ektoplazm... Belki ektoplazmın ne olduğunu biliyorsunuz?&rdquo;</p>

  <p>&ldquo;Evet evet. Bu konuda bilgim var.&rdquo;</p>

  <p>&ldquo;Bildiğiniz gibi ruh medyumun ağzından lastik gibi bir şerit halinde çıkar ve sonra şekillenir. Bay Poirot, ben artık kendisi bunun farkına olmasa da Miss Emily&rsquo;nin medyum olduğundan eminim. O akşam sevgili Miss Emily&rsquo;nin ağzından bir ışığın çıktığını gördüm. Sonra başının etrafını ışıltılı bir sis sardı.&rdquo;</p>

  <p>&ldquo;Çok ilginç.&rdquo;</p>

  <p>&ldquo;Ama ne yazık ki sonra Miss Emily birden hastalandı. Seansı yarıda bırakmak zorunda kaldık.&rdquo;</p>

  <p>&ldquo;Doktoru ne zaman çağırdınız?&rdquo;</p>

  <p>&ldquo;Ertesi sabah.&rdquo;</p>

  <p>&ldquo;Durumu ciddi mi buldu?&rdquo;</p>

  <p>&ldquo;Şey. O akşam için eğitimli bir hemşire yolladı. Sanırım Miss Emily&rsquo;nin bunu atlatacağını umuyordu.&rdquo;</p>

  <p>&ldquo;Şey, affedersiniz ama, Miss Arundell&rsquo;in akrabalarına haber verilmedi mi?&rdquo;</p>

  <p>Miss Lawson kızardı.</p>

  <p>&ldquo;Mümkün olduğu kadar çabuk haber verildi. Şey, yani Doktor Grainger Miss Emily&rsquo;nin durumunun tehlikeli olduğunu açıklar açıklamaz.&rdquo;</p>

  <p>&ldquo;Krizin sebebi neydi? Miss Arundell&rsquo;in yediği bir şey mi?&rdquo;</p>

  <p>&ldquo;Hayır. Belirli bir yiyecekle ilgisi olduğunu sanmıyorum. Gerçi Doktor Grainger, Miss Arundell&rsquo;in diyet konusunda yeterince dikkatli davranmadığını söyledi ama bence krize daha çok, soğuk algınlığının neden olduğunu düşünüyordu. O sırada havalar bir iyi bir kötüydü.&rdquo;</p>

  <p>&ldquo;Theresa ve Charles o hafta sonu köşke gelmişlerdi değil mi?&rdquo;</p>

  <p>Miss Lawson dudaklarını büzdü.</p>

  <p>&ldquo;Evet.&rdquo;</p>

  <p>Poirot dikkatle kadını inceliyordu.</p>

  <p>&ldquo;Ama bu ziyaretleri başarılı olmadı sanırım.&rdquo;</p>

  <p>&ldquo;Olmadı ya.&rdquo; Kadın belirgin bir kinle ekledi. &ldquo;Miss Emily onların ne için geldiklerini biliyordu tabii.&rdquo;</p>

  <p>&ldquo;Niçin gelmişlerdi?&rdquo; diye soran Poirot, onu dikkatlice incelemeye devam ediyordu.</p>

  <p>Miss Lawson, &ldquo;Para için tabii,&rdquo; dedi. &ldquo;Ama isteklerini elde edemediler.&rdquo;</p>

  <p>&ldquo;Edemediler mi?&rdquo;</p>

  <p>&ldquo;Hayır,&rdquo; diyen Miss Lawson ara vermeden ekledi. &ldquo;Sanırım Doktor Tanios da aynı şeyin peşindeydi.&rdquo;</p>

  <p>&ldquo;Doktor Tanios mu? O da aynı hafta sonu köşke mi geldi?&rdquo;</p>

  <p>&ldquo;Evet pazar günü. Yalnızca bir saat kaldı.&rdquo;</p>

  <p>Poirot mırıldandı.</p>

  <p>&ldquo;Herkes zavallı Miss Arundell&rsquo;in parasına göz dikmiş.&rdquo;</p>

  <p>&ldquo;Evet öyle, ne kadar çirkin bir şey bu değil mi?&rdquo;</p>

  <p>Poirot, &ldquo;Gerçekten öyle,&rdquo; diye cevap verdi. &ldquo;Herhalde Charles&rsquo;la Theresa o hafta sonu Miss Arundell&rsquo;in onları mirasından mahrum ettiğini öğrendikleri zaman çok sarsıldılar.&rdquo;</p>

  <p>Miss Lawson şaşkınlıkla baktı.</p>

  <p>Poirot, &ldquo;Öyle değil mi?&rdquo; diye sordu. &ldquo;Miss Emily yeğenlerine özellikle durumu açıklamadı mı?&rdquo;</p>

  <p>&ldquo;Bu konuda bir şey söyleyemem. Ben bir şey duymadım. Bildiğim kadarıyla, hiç tartışma filan da olmadı. Charles&rsquo;la kız kardeşi köşkten ayrılırlarken çok neşeli görünüyorlardı.&rdquo;</p>

  <p>&ldquo;Sanırım bana yanlış bilgi verildi. Miss Arundell vasiyetnamesini köşkte saklıyordu değil mi?&rdquo;</p>

  <p>Miss Lawson yine kelebek gözlüğünü düşürdü ve yerden almak için eğildi.</p>

  <p>&ldquo;Tam bir şey söyleyemem. Ama sanırım vasiyetname Bay Purvis&rsquo;teydi.&rdquo;</p>

  <p>&ldquo;Vasiyetnamenin hükümlerini yerine getirmekle görevli kişi kimdi?&rdquo;</p>

  <p>&ldquo;Bay Purvis.&rdquo;</p>

  <p>&ldquo;Ölümün ardından gelip, Miss Arundell&rsquo;in belgelerini inceledi mi?&rdquo;</p>

  <p>&ldquo;Evet.&rdquo;</p>

  <p>Poirot kadını ısrarlı bakışlarla süzdükten sonra birden hiç beklenmedik bir şey sordu. &ldquo;Bay Purvis&rsquo;ten hoşlanır mısınız?&rdquo;</p>

  <p>Miss Lawson kızarmıştı.</p>

  <p>&ldquo;Bay Purvis&rsquo;ten hoşlanmak mı? Şey... evet ama, bu konuda bir şey söylemek güç değil mi? Yani zeki, akıllı bir adam olduğu kesin, iyi, zeki bir avukat, fakat biraz kaba davranışları var. Tavırları, yani insanın yüzüne karşı nasıl ifade edeceğimi bilemiyorum açıkçası, ne düşündüğümü resmen söylemek hoş olmayabiliyor. Belki, ne demek istediğimi anlatamıyorum. Kibar bir insandı ama zaman zaman kabalaşırdı.&rdquo;</p>

  <p>Poirot anlayışla, &ldquo;Sizin için zor bir durum,&rdquo; dedi.</p>

  <p>&ldquo;Evet gerçekten öyle.&rdquo;</p>

  <p>Poirot ayağa kalktı.</p>

  <p>&ldquo;Yardımlarınız ve nezaketiniz için çok teşekkür ederim matmazel.&rdquo;</p>

  <p>Miss Lawson da yerinden kalktı.</p>

  <p>Şaşkın şaşkın, &ldquo;Teşekkür edecek bir şey yok ki,&rdquo; diye kekeledi. &ldquo;Size yardım edebildiysem bu beni çok mutlu eder, eğer yapabileceğim başka bir şey daha varsa... &rdquo;</p>

  <p>Poirot kapıdan döndü. Sesini kıstı.</p>

  <p>&ldquo;Sanırım Miss Lawson, size şunu belirtmem gerekiyor. Charles&rsquo;la Theresa vasiyetnameyi geçersiz kılmayı umuyorlar.&rdquo;</p>

  <p>Miss Lawson yanakları bir anda kıpkırmızı kesildi.</p>

  <p>Sert bir tonda, &ldquo;Bunu yapamazlar,&rdquo; dedi. &ldquo;Avukatım öyle söyledi.&rdquo;</p>

  <p>Poirot, &ldquo;Ah,&rdquo; dedi. &ldquo;Demek bir avukatla görüştünüz?&rdquo;</p>

  <p>&ldquo;Elbette. Neden görüşmeyeyim?&rdquo;</p>

  <p>&ldquo;Doğru neden görüşmeyesiniz. Çok akıllıca bir davranış. İyi günler matmazel.&rdquo;</p>

  <p>Clanroyden Apartmanı&rsquo;ndan sokağa çıkınca Poirot derin bir soluk aldı.</p>

  <p>&ldquo;Bu kadın ya göründüğü kadar aptal bir yaratık ya da çok usta bir aktris Hastings.&rdquo;</p>

  <p>&ldquo;Miss Arundell&rsquo;in ölümünün doğal yoldan olduğuna inanmadığı anlaşılıyor,&rdquo; dedim.</p>

  <p>Poirot yanıt vermedi. Böyle insanın sağır olduğu anlar vardır. Bir taksi çağırdı.</p>

  <p class="p9"><span class="t6">&nbsp;</span></p>
</body>
</html>
