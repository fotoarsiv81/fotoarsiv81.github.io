<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>19. Avukat Purvis</title>
</head>

<body>
  <h1 class="h11">19. Avukat Purvis</h1>

  <p>Poirot, garsonu çağırıp hesabı istedi.</p>

  <p>&ldquo;Şimdi ne yapıyoruz?&rdquo; diye sordum.</p>

  <p>Sabahleyin söylediğin şeyi. Harchester&rsquo;a Bay Purvis&rsquo;i görmeye gideceğiz. Durham Otel&rsquo;den telefon etmemin nedeni de buydu.&rdquo;</p>

  <p>&ldquo;Purvis&rsquo;e mi telefon ettin?&rdquo;</p>

  <p>&ldquo;Hayır. Theresa Arundell&rsquo;e. Ondan beni ona tanıtan bir mektup yazmasını istedim. Avukata yaklaşmanın ve ondan bilgi almanın en kolay yolu aile aracılığıyla gitmek. Theresa güven belgesini elden daireme göndermeye söz verdi. Belge şu sıralar dairemde bizi bekliyor olmalı.&rdquo;</p>

  <p>Mektubu Charles getirmişti. Daireye gittiğimizde onu bizi beklerken bulduk.</p>

  <p>Salonda etrafına bakınarak, &ldquo;Güzel bir daireniz var Mösyö Poirot,&rdquo; dedi.</p>

  <p>O anda gözüm yazı masasındaki yarı açık çekmeceye takıldı. Araya sıkışan kâğıt parçası çekmecenin tam olarak kapanmasını engelliyordu.</p>

  <p>Poirot&rsquo;nun bir çekmeceyi bu şekilde bırakmış olması olanaksızdı. Charles&rsquo;ı dikkatlice süzdüm. Bu odada yalnızca bizim gelmemizi beklememişti. Zamanını Poirot&rsquo;nun eşyalarını karıştırarak geçirdiğinden emindim. Ne serseriydi ama! Bu yaptığının beni kızdırdığını hissediyordum.</p>

  <p>Charles&rsquo;ın ise tamamen kayıtsız ve neşeli bir havası vardı. Mektubu uzatarak, &ldquo;İşte mektup,&rdquo; dedi. &ldquo;Her şey tam istediğiniz gibi. İhtiyar Purvis konusunda Theresa&rsquo;yla benden daha şanslı olacağınızı umarım.&rdquo;</p>

  <p>&ldquo;Size hiçbir umut olmadığını mı söylemişti?&rdquo;</p>

  <p>&ldquo;Kesinlikle öyle. Biraz olsun cesaret vermediği gibi Lawson cadısının servetin tamamına sahip olduğunu, yasal en ufak bir boşluk bile olmadığını söyledi.&rdquo;</p>

  <p>&ldquo;Siz ve kız kardeşiniz hiç onunla yakınlaşmayı denemediniz mi?&rdquo;</p>

  <p>Charles gülümsedi.</p>

  <p>&ldquo;Aslında bunu düşünmedim değil. Ama yapılabilecek bir şey yoktu. Tüm konuşma çabam boşa gitti. Mirastan yoksun kalabileceği korkusu kadının içine öyle bir yerleşmiş ki, öyle olmadığını söylese de para onda sabit bir fikir halini almış (ya da bana öyle geldi) kadına yaklaşılmıyor bile. Aslında bildiğiniz gibi benden nefret ediyor. Nedenini de hiç bilemiyorum.&rdquo; Bir kahkaha attı. &ldquo;Oysa yaşlı kadınların çoğu benden hoşlanırlar. Benim asla tam olarak anlaşılamadığımı ve bana şans tanınmadığını düşünürler.&rdquo;</p>

  <p>&ldquo;Sizin açınızdan yararlı bir bakış açısı.&rdquo;</p>

  <p>&ldquo;Ah, şimdiye dek hep yararı olmuştu. Ama dediğim gibi Lawson denilen kadında bu hiç işe yaramadı. Bence o temelde erkeklere düşman. Savaş öncesi dönemde kendilerini korkuluklara zincirleyip, kadın hakları bayrağı dalgalandıran feministlerden o.&rdquo;</p>

  <p>Poirot başını salladı.</p>

  <p>&ldquo;Madem basit yöntemlerle bir yere varamıyoruz... &rdquo;</p>

  <p>Charles neşeyle bağırdı.</p>

  <p>&ldquo;O zaman cinayete başvururuz!&rdquo;</p>

  <p>Poirot, &ldquo;Hah,&rdquo; dedi. &ldquo;Cinayetten söz etmişken halanızı tehdit ettiğiniz, onu ortadan kaldıracağınız ya da bu anlama gelen bir şeyler söylediğiniz doğru mu?&rdquo;</p>

  <p>Charles bir koltuğa oturarak ayaklarını öne doğru uzattı. Dikkatlice Poirot&rsquo;ya baktı.</p>

  <p>&ldquo;Bunu size kim söyledi?&rdquo;</p>

  <p>&ldquo;Bu önemli değil. Doğru mu?&rdquo;</p>

  <p>&ldquo;Eh, içinde biraz gerçek payı var.&rdquo;</p>

  <p>&ldquo;Haydi ama, bana şu işin doğrusunu anlatın... gerçeği!&rdquo;</p>

  <p>&ldquo;Merak etmeyin anlatacağım. Bunun öyle dramatik bir yönü filan yoktu. Halamdan borç almaya çalışıyordum, şansımı denedim anlıyorsunuz değil mi?&rdquo;</p>

  <p>&ldquo;Anlıyorum.&rdquo;</p>

  <p>&ldquo;Ama planım işe yaramadı. Emily hala ondan para sızdırma çabalarımın bir işe yaramayacağını ima etti. Bunu bekliyordum, kızmadım ama halama da hissettiklerimi açıkça söyledim. &lsquo;Buraya bak Emily hala,&rsquo; dedim. &lsquo;Böyle devam edersen bir gün birinin seni ortadan kaldırmasına yol açmış olacaksın.&rsquo; Halam o zaman soğukkanlı bir tavırla ne demek istediğimi sordu. Ben de, &lsquo;Akrabalarının hepsi züğürt, ceplerinde metelik yok,&rsquo; dedim. &lsquo;Hepsi ağızlarını açmış umutla bekliyorlar, etrafında dönüyorlar. Peki sen ne yapıyorsun?</p>

  <p>Servetinin üzerine çöreklenmişsin, onlara koklatmıyorsun bile. Böyle giderse kendini öldürtürsün. Bak söylemedi deme, eğer ortadan kaldırılırsan bu yalnızca kendi suçun olacak.&rsquo; Bunun üzerine gözlüklerinin üzerinden beni düşmanca bakışlarla süzdü. &lsquo;Ah, demek görüşün bu,&rsquo; dedi. &lsquo;Öyle,&rsquo; dedim. &lsquo;Sen böyle davranmakla kendin kaybediyorsun, biraz daha cömert ol, bu benden sana bir tavsiye.&rsquo; Bunun üzerine, &lsquo;Teşekkürler Charles,&rsquo; dedi. &lsquo;Bunu anımsayacağım. Ama sen de benim kendimi koruyabileceğimi göreceksin.&rsquo; Bunun üzerine de, &lsquo;Bak Emily hala,&rsquo; dedim. Sinirden gülüyordum. Aslında o da herhalde pek o kadar kızmamıştı ki sanırım bana bakarken gülümsüyordu. &lsquo;Uyarmadı deme, hepsi bu.&rsquo; En son dediği, &lsquo;Bunu anımsayacağım,&rsquo; oldu.&rdquo;</p>

  <p>Bir an sustu, sonra ekledi. &ldquo;Hepsi bu kadar işte. &rdquo;</p>

  <p>Poirot, &ldquo;Demek öyle,&rdquo; dedi. &ldquo;Siz de bunun üzerine çekmeceden birkaç sterlin almakla yetindiniz,&rdquo; dedi.</p>

  <p>Charles yine kahkahalarla gülmeye başladı.</p>

  <p>&ldquo;Karşınızda şapka çıkarırım. Gerçekten çok iyi bir dedektifsiniz. Bunu nasıl öğrendiniz?&rdquo;</p>

  <p>&ldquo;Öyleyse bu doğru?&rdquo;</p>

  <p>&ldquo;Evet doğru.&rdquo; Duraksadı. &ldquo;Çok sıkışık durumdaydım. Bir yerden para bulmam gerekiyordu. Çekmecede bir deste para vardı, içlerinden birkaçını aldım. Çok alçakgönüllü davranmıştım, halamın bu küçük eksikliği fark etmeyeceğini düşünüyordum. Zaten etse bile uşaklardan şüphelenecekti.&rdquo;</p>

  <p>&ldquo;İyi de böyle bir düşünce uşaklardan birinin işini kaybetmesine bile neden olabilirdi.&rdquo;</p>

  <p>Charles omuz silkti.</p>

  <p>&ldquo;Her koyun kendi bacağından asılır,&rdquo; diye mırıldandı.</p>

  <p>&ldquo;Ve sona kalan dona kalır. Sizin inancınız bu değil mi?&rdquo; Charles dostumu şüpheyle süzdü.</p>

  <p>&ldquo;İhtiyarın bunu nasıl anladığını bilemiyorum. Peki ya siz bunu nasıl öğrendiniz? Sonra o &lsquo;ortadan kaldırma&rsquo; meselesini?&rdquo;</p>

  <p>&ldquo;Miss Lawson anlattı.&rdquo;</p>

  <p>&ldquo;Sinsi cadı!&rdquo; Sanırım Charles biraz endişelenmişti.</p>

  <p>Bir süre sustuktan sonra, &ldquo;Lawson ne benden hoşlanır ne de Theresa&rsquo;dan,&rdquo; dedi. &ldquo;Peki, başka neler anlattı?&rdquo;</p>

  <p>&ldquo;Ne anlatabilir ki?&rdquo;</p>

  <p>&ldquo;Bilmem. Kadının kalbi kin dolu. Beni görünce şeytan görmüş gibi oluyor. Theresa&rsquo;dan da nefret ediyor.&rdquo;</p>

  <p>&ldquo;Bay Arundell, Doktor Tanios&rsquo;un halanız ölmeden önceki o son pazar günü onu ziyarete geldiğini biliyor muydunuz?&rdquo;</p>

  <p>&ldquo;Ne yani? Biz oradayken mi gelmiş?&rdquo;</p>

  <p>&ldquo;Evet. Onu görmediniz mi?&rdquo;</p>

  <p>&ldquo;Hayır. Akşamüzeri dolaşmaya çıkmıştık. Sanırım Tanios o sırada geldi. Tuhaf, Emily hala bu ziyaretten hiç söz etmedi, neden acaba? Size kim söyledi?&rdquo;</p>

  <p>&ldquo;Miss Lawson.&rdquo;</p>

  <p>&ldquo;Yine mi Lawson? Kadın sanki bilgi bankası.&rdquo;</p>

  <p>Charles bir an durdu, sonra ekledi. &ldquo;Tanios sevimli adamdır. Neşeli, güler yüzlü. Ondan hoşlanıyorum.&rdquo; Ayağa kalktı ve ekledi. &ldquo;Ben Tanios&rsquo;un yerinde olsaydım o can sıkıcı Bella&rsquo;yı yıllar önce öldürürdüm. Tam öldürülecek kadın, tipik bir kurban. Öyle değil mi? Biliyor musunuz, bir gün parçalanmış cesedi Margate&rsquo;te ya da öyle bir yerde bir sandık içinde bulunursa buna hiç şaşırmam.&rdquo;</p>

  <p>Poirot ciddiyetle, &ldquo;Sanırım doktora ilişkin bazı şüpheleriniz olduğunu ima ediyorsunuz, bu hiç hoş değil,&rdquo; dedi.</p>

  <p>Charles düşünceliydi.</p>

  <p>&ldquo;Hayır, yanılıyorsunuz,&rdquo; diye mırıldandı. &ldquo;Tanios bir sineği bile incitemez. Fazlasıyla yufka yürekli.&rdquo;</p>

  <p>&ldquo;Peki ya siz? İşinize geldiği takdirde birini öldürebilir misiniz?&rdquo;</p>

  <p>Charles neşeyle gülmeye başladı. Kahkahası odada yankılanıyordu.</p>

  <p>&ldquo;Bana şantaj mı yapacaksınız Mösyö Poirot? İşe yaramaz. Emin olun Emily halanın... &rdquo; Birden durakladı, sonra konuşmaya devam etti. &ldquo;Çorbasına striknin filan karıştırmış değilim.&rdquo;</p>

  <p>Kayıtsız bir tavırla elini sallayarak odadan çıktı.</p>

  <p>&ldquo;Onu korkutmaya mı çalışıyordun Poirot?&rdquo; diye sordum. &ldquo;Eğer öyleyse pek başarılı olmuş sayılmazsın. Öyle suçlu filan gibi davranmadı.&rdquo;</p>

  <p>&ldquo;Öyle mi dersin?&rdquo;</p>

  <p>&ldquo;Soğukkanlı görünüyordu.&rdquo;</p>

  <p>Poirot, &ldquo;Ama sözlerine ara vermesi tuhaftı,&rdquo; dedi. &ldquo;Birden sustu.&rdquo;</p>

  <p>&ldquo;Ara mı?&rdquo;</p>

  <p>&ldquo;Evet. &lsquo;Striknin&rsquo; demeden önce bir an durakladı. Sanki başka bir şey söyleyecekti de son anda vazgeçti.&rdquo;</p>

  <p>Omuz silktim.</p>

  <p>&ldquo;Belki de daha orijinal bir zehir ismi düşünüyordu.&rdquo;</p>

  <p>&ldquo;Olabilir. Olabilir. Neyse artık hazırlanıp yola çıkmalıyız. Sanırım geceyi Market Basing&rsquo;de George Hanı&rsquo;nda geçirmemiz gerekecek.&rdquo;</p>

  <p>On dakika sonra hızla Londra sokaklarından geçip, şehir dışına doğru yol alıyorduk.</p>

  <p>Harchester&rsquo;a vardığımızda saat dörde geliyordu. Doğruca Purvis, Purvis, Charlesworth &amp; Purvis Hukuk Bürosu&rsquo;na gittik.</p>

  <p>Bay Purvis beyaz saçlı, pembe yüzlü, iri yapılı bir adamdı. Biraz taşra burjuvası havası vardı. Tavırları samimi ama ölçülüydü. Theresa&rsquo;nın mektubunu okuduktan sonra bizi masasının gerisinden zeki, meraklı bakışlarla süzdü.</p>

  <p>Nazikçe, &ldquo;Sizi ismen elbette ki tanıyorum Mösyö Poirot,&rdquo; dedi. &ldquo;Miss Arundell&rsquo;le ağabeyinin sizin hizmetlerinizden yararlanmak istedikleri anlaşılıyor. Ama mevcut koşullarda onlara nasıl yardımcı olabileceğiniz konusunda hiçbir fikrim yok.&rdquo;</p>

  <p>&ldquo;Sanırım koşulları biraz daha yakından araştıracağımı söyleyebiliriz Bay Purvis?&rdquo;</p>

  <p>&ldquo;Miss Arundell ve ağabeyine bu konudaki yasal görüşümü zaten söylemiştim. Durum apaçık ortada, herhangi bir yanlış beyan filan söz konusu değil.&rdquo;</p>

  <p>Poirot hemen, &ldquo;Elbette,&rdquo; dedi. &ldquo;Ancak bize konuyu bir de siz açıklarsanız durumu daha kolaylıkla zihnimde canlandırabileceğim.&rdquo; Avukat başını eğdi.</p>

  <p>&ldquo;Emrinizdeyim.&rdquo;</p>

  <p>Poirot konuya girdi. &ldquo;Sanırım Miss Arundell size 17 Nisan&rsquo;da bir mektup yazarak talimat verdi.&rdquo;</p>

  <p>Bay Purvis masasındaki kâğıtları karıştırdı.</p>

  <p>&ldquo;Evet, bu doğru.&rdquo;</p>

  <p>&ldquo;Bana sizden ne istediğini söyleyebilir misiniz?&rdquo;</p>

  <p>&ldquo;Yeni bir vasiyetname hazırlamamı istiyordu. Hizmetçilere ve üç dört yardım kurumuna mirastan biraz pay verilecek, servetin kalan kısmı tamamen Miss Wilhelmina Lawson&rsquo;un olacaktı.&rdquo;</p>

  <p>&ldquo;Affedersiniz ama Bay Purvis, bu sizi şaşırttı mı?&rdquo;</p>

  <p>&ldquo;Evet şaşırttı. Bunu itiraf etmeliyim.&rdquo;</p>

  <p>&ldquo;Miss Arundell daha önce de vasiyetname yapmış mıydı?&rdquo;</p>

  <p>&ldquo;Evet, beş yıl önce.&rdquo;</p>

  <p>&ldquo;O vasiyetnamede servetini yeğenlerine bırakmıştı değil mi?&rdquo;</p>

  <p>&ldquo;O vasiyetnameye göre serveti ağabeyi Thomas&rsquo;ın ve kız kardeşi Arabella Biggs&rsquo;in çocukları arasında eşit şekilde pay edilecekti.&rdquo;</p>

  <p>&ldquo;Peki o vasiyetnameye ne oldu?&rdquo;</p>

  <p>&ldquo;Miss Arundell&rsquo;in isteği üzerine o vasiyetnameyi 21 Nisan&rsquo;da Litttlegreen Köşkü&rsquo;ne giderken yanımda götürdüm.&rdquo;</p>

  <p>&ldquo;Bay Purvis, sizden bana o gün olanlar hakkında ayrıntılı bilgi vermenizi isteyebilir miyim?&rdquo;</p>

  <p>Avukat bir iki dakika kadar sustu. Sonra ağır ağır açıklamaya başladı:</p>

  <p>&ldquo;Littlegreen Köşkü&rsquo;ne öğleden sonra üçte vardım. Sekreterlerimden biri de bana eşlik ediyordu. Miss Arundell, beni salonda karşıladı.&rdquo;</p>

  <p>&ldquo;Nasıl görünüyordu?&rdquo;</p>

  <p>&ldquo;Yakın zamanda merdivenlerden düşmüş olduğu için bastonla dolaşması dışında sağlıklı görünüyordu. Genel anlamda iyiydi. Ama yine de biraz gergin ve heyecanlı göründüğünü söyleyebilirim.&rdquo;</p>

  <p>&ldquo;Miss Lawson da yanında mıydı?&rdquo;</p>

  <p>&ldquo;Oraya vardığımda yanındaydı. Ama bizi hemen yalnız bıraktı.&rdquo;</p>

  <p>&ldquo;Ya sonra?&rdquo;</p>

  <p>&ldquo;Miss Arundell düzenlememi istediği yeni vasiyetnameyi getirip getirmediğimi sordu. Getirdiğimi söyledim. Şey...&rdquo; Avukat bir an durakladı, sonra ekledi. &ldquo;Bu arada belirtmem gerekir ki Miss Arundell&rsquo;le biraz tartıştık. Belki bunu yapmam doğru değildi ama bu yeni vasiyetnameyle ailesini, kendi kanından canından olan insanları mirasından yoksun bırakmasının doğru olmayacağını, bunun haksızlık olduğunu söyledim.&rdquo;</p>

  <p>&ldquo;Peki, yanıtı ne oldu?&rdquo;</p>

  <p>&ldquo;Bana paranın kendisine ait olduğunu ve onunla istediğini yapabileceğini söyledi. Tabii ki ona hak verdim. &lsquo;Peki o zaman?&rsquo; dedi. Ben yine de Miss Lawson&rsquo;u çok kısa bir süredir tanıdığını belirtip, ailesine yaptığının haksızlık olacağını söyledim. &lsquo;Sevgili dostum, emin ol ben ne yaptığımı biliyorum,&rsquo; dedi.&rdquo;</p>

  <p>&ldquo;Heyecanlı olduğunu söylemiştiniz değil mi?&rdquo;</p>

  <p>&ldquo;Evet. Ama inanın bana aklı başındaydı. Kelimenin tam anlamıyla yaptığı her şeyi bilinçli olarak yapıyordu. Aslında Miss Arundell ve ailesine karşı sempatim oldukça fazladır. Mahkemede onlar için elimden geleni yaparım.&rdquo;</p>

  <p>&ldquo;Çok iyi anlıyorum. Lütfen devam edin.&rdquo;</p>

  <p>&ldquo;Miss Arundell önce eski vasiyetnamesini iyice okudu. Sonra elini uzatarak yeni yaptığım vasiyetnameyi istedi. Ben öncelikle bir taslak yapmayı önerdim, ama o vasiyetnamenin o anda imzalanacak hale getirilmesinde ısrar etti. Koşulları basit olduğu için belgeyi hazırladığım şekliyle vermemde bir sakınca yoktu. Dikkatlice okuyup başını salladı ve hemen imzalayacağını söyledi. Görevim gereği son bir kez uyarmam gerektiğini düşündüm. Beni sabırla dinledi ve kararını çoktan vermiş olduğunu söyledi. Sekreterimi çağırdım. O ve bahçıvan tanık olarak imza attılar. Yasal olarak tabii ki vasiyetnamede lehtar olarak ismi geçenlerden birini, yani hizmetçileri filan tanık olarak çağıramazdık.&rdquo;</p>

  <p>&ldquo;Peki sonra vasiyetnameyi saklamanız için size mi verdi?&rdquo;</p>

  <p>&ldquo;Hayır, her zaman tuttuğu masanın çekmesine koydu.&rdquo;</p>

  <p>&ldquo;Peki, öteki vasiyetnameyi ne yaptı? Yırttı mı?&rdquo;</p>

  <p>&ldquo;Hayır. Diğerleriyle beraber kilitledi.&rdquo;</p>

  <p>&ldquo;Ölümünden sonra vasiyetnamesi nerede bulundu?&rdquo;</p>

  <p>&ldquo;Aynı çekmecede. Vasiyetnamenin vasisi olarak anahtarlar, belgeler ve dokümanlar bana teslim edildi.&rdquo;</p>

  <p>&ldquo;Her iki vasiyetname de çekmecede miydi?&rdquo;</p>

  <p>&ldquo;Evet. Miss Arundell&rsquo;in koyduğu yerde.&rdquo;</p>

  <p>&ldquo;Ona bu sürpriz davranışının nedenini sormuş muydunuz?&rdquo;</p>

  <p>&ldquo;Sordum. Ama tatminkâr bir yanıt alamadım. Israrla &lsquo;ne yaptığını bildiğini&rsquo; belirtti.&rdquo;</p>

  <p>&ldquo;Yine de bu davranışı sizi şaşırtmıştı değil mi?&rdquo;</p>

  <p>&ldquo;Hem de çok. Miss Arundell aslında aile bağlarına çok önem veren biriydi.&rdquo;</p>

  <p>Poirot bir an için sustu, sonra sordu:</p>

  <p>&ldquo;Peki, bu vasiyetname ile ilgili olarak Miss Lawson ile görüştünüz mü?&rdquo;</p>

  <p>&ldquo;Kesinlikle hayır. Böyle bir davranış uygunsuz olurdu.&rdquo;</p>

  <p>Bay Purvis bunun düşüncesinden bile rahatsız olmuşa benziyordu.</p>

  <p>&ldquo;Peki sizce Miss Arundell bu yeni vasiyetnamenin koşullarını Miss Lawson&rsquo;a açıklamış olabilir miydi? Onun lehinde bir vasiyetname yapacağını?&rdquo;</p>

  <p>&ldquo;Kesinlikle hayır. Aksine Miss Lawson&rsquo;un bunu bilip bilmediğini sorduğumda hiddetle hiçbir şeyden haberi olmadığını söyledi. Bence de Miss Lawson&rsquo;un bu konuda bilgisi olmaması gerekiyordu. Miss Arundell&rsquo;i bu konuda uyardığımda o da benimle hemfikir olduğunu söyledi.&rdquo;</p>

  <p>&ldquo;Neden bu konunun üzerinde ısrarla durdunuz Bay Purvis?&rdquo; Bay Purvis üzerine basa basa yanıt verdi.</p>

  <p>&ldquo;Bence bu gibi konuların saklı kalmasında yarar vardır. İleride bir gün hayal kırıklıklarına neden olabilir.&rdquo;</p>

  <p class="p10"><span class="t12">&ldquo;Ah,&rdquo; dedi Poirot derin bir soluk alarak. &ldquo;Miss Arundell&rsquo;in ileri</span><span class="t12">de fikrini de</span><span class="t12">ğ</span><span class="t12">i</span><span class="t12">ş</span><span class="t12">tirebilece</span><span class="t12">ğ</span><span class="t12">ini dü</span><span class="t12">ş</span><span class="t12">ünüyordunuz de</span><span class="t12">ğ</span><span class="t12">il mi?&rdquo;</span></p>

  <p>Avukat başını eğdi.</p>

  <p>&ldquo;Evet. Miss Arundell&rsquo;in ailesiyle tartıştığını, öfkeyle hareket ettiğini düşünüyordum. Sakinleştiğinde bu ani kararından vazgeçebilirdi.&rdquo;</p>

  <p>&ldquo;Sizce böyle bir durumda ne yapardı?&rdquo;</p>

  <p>&ldquo;Benden yeni bir vasiyetname hazırlamamı isteyebilirdi.&rdquo;</p>

  <p>&ldquo;Peki yeni vasiyetnameyi yırtıp atsa, eski vasiyetname kendiliğinden geçerli olmaz mıydı?&rdquo;</p>

  <p>&ldquo;Bu tartışmalı bir konu. Yasal olarak eski vasiyetnamenin vasiyetnameyi yapan kişi tarafından iptal edilmiş olması gerekir.&rdquo;</p>

  <p>&ldquo;Belki de Miss Arundell bu yasal gerekliliğin bilincinde değildi. Yeni vasiyetnamesini yırttığı takdirde eskisinin geçerlilik kazanacağını düşünmüş olabilir.&rdquo;</p>

  <p>&ldquo;Bu olabilir.&rdquo;</p>

  <p>&ldquo;Vasiyetname yapmadan ölseydi serveti ailesine kalacaktı değil mi?"</p>

  <p>&ldquo;Evet. Yarısı Bayan Tanios&rsquo;a verilecekti, diğer yarısı ise Charles ve Theresa Arundell&rsquo;e. Ama gerçek şu ki o fikrini değiştirmedi. Ölümünden önce kararını değiştirmedi.&rdquo;</p>

  <p>&ldquo;İşte benim üzerinde durduğum nokta da bu.&rdquo;</p>

  <p>Avukat dostuma merakla baktı.</p>

  <p>Poirot öne doğru eğildi.</p>

  <p>&ldquo;Bay Purvis, diyelim ki Miss Arundell ölüm döşeğinde o vasiyetnameyi yırtmak istedi, yani yeni vasiyetnameyi. Ya da bunu yaptığını düşündü ama aslında belki de yanlışlıkla ilk vasiyetnameyi yırttı.&rdquo;</p>

  <p>Bay Purvis başını salladı.</p>

  <p>&ldquo;Hayır, her iki vasiyetname de el değmemiş bir şekilde oradaydı.&rdquo;</p>

  <p>&ldquo;Belki de sahte bir vasiyetname yırttı, tabii gerçek belgeyi yırttığı düşüncesiyle. Unutmayın ki çok hastaydı, onu yanıltmak kolaydı.&rdquo; Bay Purvis sert bir ifadeyle, &ldquo;Böyle bir iddianın kanıtlanabilmesi gerekir,&rdquo; dedi.</p>

  <p>&ldquo;Ah elbette, hiç şüphesiz... &rdquo;</p>

  <p>&ldquo;İzninizle bir şey sorabilir miyim, böyle bir şey olduğunu düşünmeniz için bir neden var mı?&rdquo;</p>

  <p>Poirot arkasına yaslandı.</p>

  <p>&ldquo;Şu aşamada bu konuda açıklama yapmam olanaksız.&rdquo;</p>

  <p>Avukat bu gerekçeyi yeterli bulmuştu.</p>

  <p>&ldquo;Tabii, anlıyorum.&rdquo;</p>

  <p>&ldquo;Ama yine de aramızda kalması koşuluyla bu olayda çok tuhaf bazı yönler olduğunu söyleyebilirim.&rdquo;</p>

  <p>&ldquo;Sahi mi? Gerçek mi bu?&rdquo; Bay Purvis heyecanla ellerini ovuşturdu.</p>

  <p>Poirot ekledi.</p>

  <p>&ldquo;Bu konuda sizden öğrenmek istediklerimi öğrendim. Sizce Miss Arundell er geç • fikrini değiştirecek ve ailesine karşı insafa gelecekti, değil mi?&rdquo;</p>

  <p>Avukat üzerine basarak, &ldquo;Tabii bu yalnızca benim kişisel görüşüm,&rdquo; diye belirtti.</p>

  <p>&ldquo;Tabii bunu anlıyorum. Sanırım siz Miss Lawson&rsquo;un vekili değilsiniz.&rdquo;</p>

  <p>Bay Purvis, &ldquo;Miss Lawson&rsquo;a başka bir avukata danişmasını önerdim,&rdquo; dedi.</p>

  <p>Sesi ifadesizdi.</p>

  <p>Poirot onun elini sıkarak, bizi ağırlamaktaki nezaketi ve verdiği bilgiler için teşekkür ettikten sonra oradan ayrıldık.</p>

  <p class="p5"><span class="t8">&nbsp;</span></p>
</body>
</html>
