<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>9. Köpeğin Topu Olayının İrdelenmesi</title>
</head>

<body>
  <h1 class="h11">9. Köpeğin Topu Olayının İrdelenmesi</h1>

  <p>Littlegreen Köşkü&rsquo;nün bahçe kapısı arkamızdan kapanırken, &ldquo;Evet Poirot,&rdquo; dedim. &ldquo;Sanırım artık tatmin olmuşsundur.&rdquo;</p>

  <p>&ldquo;Evet dostum. Tatmin oldum.&rdquo;</p>

  <p>&ldquo;Tanrıya şükürler olsun! Gizem çözüldü! Zengin Yaşlı Kadın ve Kötü Ruhlu Yardımcı söylencesi boş çıktı. Geciken mektup ve köpeğin topu meselesi ortaya çıktı. Her şey tatmin edici bir şekilde çözümlendi.&rdquo;</p>

  <p>Poirot kuru kuru öksürerek boğazını temizledi.</p>

  <p>&ldquo;Senin yerinde olsam tatminkâr sözcüğünü kullanmazdım Hastings.&rdquo;</p>

  <p>&ldquo;Bir dakika önce sen de aynı şeyi söyledin.&rdquo;</p>

  <p>&ldquo;Hayır. Ben konunun tatminkâr bir çözüme ulaştığını söylemedim. Yalnızca kişisel olarak tatmin olduğumu, merakımın giderildiğini söyledim. Artık kaza olayı çözüme kavuştu.&rdquo;</p>

  <p>&ldquo;Konu son derece açık ve basit.&rdquo;</p>

  <p>&ldquo;Senin düşündüğün kadar değil.&rdquo; Poirot birkaç kez başını salladı sonra sözlerini sürdürdü. &ldquo;Anlayacağın senin bilmediğin ufak bir şeyi öğrendim.&rdquo;</p>

  <p>Merak ve şüpheyle, &ldquo;Neymiş o?&rdquo; diye sordum.</p>

  <p>&ldquo;Artık merdivenin üst basamağındaki süpürgeliğe bir çivi çakıldığını biliyorum.&rdquo;</p>

  <p>Arkadaşıma baktım. Yüzü çok ciddiydi.</p>

  <p>Bir iki dakika düşündükten sonra, &ldquo;Peki ama,&rdquo; dedim. &ldquo;Süpürgeliğe çivi çakılmasının ne sakıncası var?&rdquo;</p>

  <p>&ldquo;Asıl önemli olan soru şu Hastings, süpürgeliğe neden çivi çakılır?&rdquo;</p>

  <p>&ldquo;Nereden bileyim? Ev işleriyle ilgili bir şey olmalı. Önemli mi?&rdquo;</p>

  <p>&ldquo;Tabii önemli. Bir merdivenin üst basamağındaki süpürgeliğe çivi çakılmasını gerektirecek ne olabilir ki? Ayrıca çivinin gözükmemesi için tahta iyice cilalanmıştı.&rdquo;</p>

  <p>&ldquo;Ne demek istiyorsun Poirot? Nedenini biliyor musun?&rdquo;</p>

  <p>&ldquo;Tahmin edebiliyorum. Merdivenin başına, yerden otuz santim kadar yükseğe sağlam bir ip ya da tel germek istiyorsan, süpürgeliğe çivi çakarsın.&rdquo;</p>

  <p>&ldquo;Poirot!&rdquo; diye haykırdım. &ldquo;Nereye varmak istiyorsun?&rdquo;</p>

  <p>&ldquo;Monşer, &lsquo;köpeğin topunun neden olduğu kazanın' ne anlama geldiğini anlatmaya çalışıyorum. Senin için olayı irdelememi ister misin?&rdquo;</p>

  <p>&ldquo;Anlat.&rdquo;</p>

  <p>&ldquo;Eh bien. Dinle bak. Biri Bob&rsquo;un topunu merdivenin üst sahanlığında bırakmayı alışkanlık haline getirdiğini fark etti. Tehlikeli bir şeydi bu, bir kazaya yol açabilirdi.&rdquo; Poirot bir an durdu. Sonra tamamen farklı bir ses tonuyla konuşmayı sürdürdü. &ldquo;Hastings, birini öldürmek isteseydin ne yapardın?&rdquo;</p>

  <p>&ldquo;Ben... şey... bilmem ki... Sanırım öncelikle cinayetle bağlantım olduğunun anlaşılmamasını sağlayacak sahte bir kanıt ayarlamaya çalışırdım.&rdquo;</p>

  <p>&ldquo;Emin ol bu hem çok güç hem de çok tehlikeli bir şeydir. Bu durumda sen kesinlikle soğukkanlı ve ihtiyatlı bir katil olamazsın. Ortadan kaldırmak istediğin biri varsa bu işi halletmenin en iyi yolunun olaya kaza süsü vermek olduğu hiç aklına gelmedi mi? Kaza her zaman olabilir. Ve de Hastings bazen kaza olması da sağlanabilir.&rdquo;</p>

  <p>Poirot bir an sustu, sonra ekledi. &ldquo;Sanırım köpeğin topunu rasgele merdivenin yukarısında bırakması katile fikir verdi. Miss Arundell&rsquo;in geceleri odasından çıkıp evde dolaşma alışkanlığı vardı, gözleri de artık o kadar iyi değildi. Topa takılarak merdivenden aşağı yuvarlanması olmayacak şey değildi. Ama dikkatli bir katil hiçbir şeyi şansa bırakmaz. Merdivenin yukarısına gerilecek bir ip bu işi çok daha kolay hallederdi. Kadın ipe takıldığı anda hemen baş aşağı yuvarlanırdı. Tabii ki evdekiler koşarak oraya geldikleri zaman da kazanın nedenini açıkça görürlerdi. Yani Bob&rsquo;un topunu!&rdquo;</p>

  <p>&ldquo;Ne korkunç!&rdquo; diye bağırdım.</p>

  <p>Poirot ciddiyetle, &ldquo;Evet, gerçekten korkunç,&rdquo; dedi. &ldquo;Ama plan başarıya ulaşamadı. Miss Arundell&rsquo;in boynu kırılabilirdi ama bu da gerçekleşmedi, kadın kazayı birkaç küçük sıyrıkla atlattı. Tabii ki bu adını bilmediğimiz katil için büyük bir düş kırıklığı olmuştur. Miss Arundell zeki bir ihtiyardı. Herkes ona topa takılıp düştüğünü söylüyordu. Kanıt olarak top da orada bulunmuştu. Ne var ki kazayı anımsayan Miss Arundell buna başka bir şeyin neden olduğunu hissediyordu. Topa takılmamıştı. Anımsadığı başka bir şey daha vardı.</p>

  <p>O gece daha sonra sabaha karşı beşte Bob&rsquo;ıın eve alınmak için sokak kapısının önünde havladığını duymuştu.</p>

  <p class="p10"><span class="t11">&ldquo;Tabii benimki bir ak</span><span class="t11">ı</span><span class="t11">l yürütme ama yan</span><span class="t11">ı</span><span class="t11">ld</span><span class="t11">ığı</span><span class="t11">m</span><span class="t11">ı</span> <span class="t11">sanm</span><span class="t11">ı</span><span class="t11">yorum. Miss Arundell o ak</span><span class="t11">ş</span><span class="t11">am daha erken bir saatte Bob&rsquo;un topunu kendi eliyle çekmeceye kald</span><span class="t11">ı</span><span class="t11">rm</span><span class="t11">ı</span><span class="t11">ş</span><span class="t11">t</span><span class="t11">ı</span><span class="t11">. Köpek daha sonra soka</span><span class="t11">ğ</span><span class="t11">a sal</span><span class="t11">ı</span><span class="t11">verilmi</span><span class="t11">ş</span> <span class="t11">ama eve dönmemi</span><span class="t11">ş</span><span class="t11">ti. Bu durumda topu merdivenin yukar</span><span class="t11">ı</span><span class="t11">s</span><span class="t11">ı</span><span class="t11">na b</span><span class="t11">ı</span><span class="t11">ra</span><span class="t11">kan Bob olamazd</span><span class="t11">ı</span><span class="t11">.&rdquo;</span></p>

  <p>İtiraz ettim.</p>

  <p>&ldquo;Bütün bunlar yalnızca bir varsayım.&rdquo;</p>

  <p>Poirot, &ldquo;Pek öyle sayılmaz dostum,&rdquo; dedi. &ldquo;Miss Arundell&rsquo;in sayıklarken söylediği sözcükler de buna işaret ediyor. Bob&rsquo;un topundan ve &lsquo;açık bir resimden&rsquo; söz etmiş. Bunların ne anlama geldiğinin farkındasın, değil mi?&rdquo;</p>

  <p>&ldquo;Hiçbir şey anlamıyorum.&rdquo;</p>

  <p>&ldquo;Tuhaf. Dilbilginin iyi olduğunu sanırdım. Kadın açık bir resimden söz etmiş. Resim açık değil çarpık olur, açık olan kapıdır.&rdquo;</p>

  <p>&ldquo;Ya da yamuk... &rdquo;</p>

  <p>&ldquo;Ya da dediğin gibi yamuk. Dolayısıyla Ellen&rsquo;in duyduğu sözcükleri anlamlandırmakta yanıldığını hemen anladım. Söz edilen resmin çarpıklığı değildi, kadın çanaktaki kapı resminden söz ediyordu. Salonda porselen bir çanak var. Üzerindeki köpek resmi daha önce de dikkatimi çekmişti. Miss Arundell&rsquo;in sayıklarken söylediği sözcükleri duyunca gidip o resme daha yakından baktım. Çanağa bütün geceyi sokakta geçiren bir köpek resmedilmişti. Havale geçirirken sayıklayan kadının ne düşündüğünü fark ediyorsun, değil mi? Bob da aynen o çanaktaki köpek gibiydi, bütün geceyi sokakta geçirmişti. Dolayısıyla topunu merdivenin başına bırakmış olamazdı.&rdquo; İstemeyerek hayranlıkla bağırdım.</p>

  <p>&ldquo;Sen bir şeytansın Poirot! Ölesiye zeki bir şeytan. Bütün bunları nasıl düşünebildiğini hiç anlayamıyorum.&rdquo;</p>

  <p>&ldquo;Bunlar benim &lsquo;düşüncelerim&rsquo; değil. Gerçek ortada, herkesin görebileceği şekilde yalnızca doğru bakmak yeterli. Eh bien, artık durumu anlıyorsun değil mi? Kazadan sonra yatağında yatmakta olan Miss Arundell durumdan şüphelendi. Bu şüphesinin gülünç ve hayali olabileceğini düşünüyordu ama bundan kurtulamıyordu. &lsquo;Köpeğin topunun neden oldıtğıt kazadan beri huzursuzluğum giderek artıyor.&rsquo; Ve işte, böylece bana o mektubu yazdı. Ama ne yazık ki, mektup elime ancak iki ay sonra geçebildi. Söyle, kadının mektubunda yazdıklarıyla olaylar tam bir uyum içinde değil mi?&rdquo;</p>

  <p>&ldquo;Evet,&rdquo; diye onayladım. &ldquo;Öyle.&rdquo;</p>

  <p>Poirot açıklamayı sürdürdü.</p>

  <p>&ldquo;Dikkat edilmesi gereken bir nokta daha var. Miss Lawson, Bob&rsquo;un bütün gece dışarıda dolaştığını, Miss Arundell&rsquo;in kulağına gitmesini istememiş.&rdquo;</p>

  <p>&ldquo;Yani sen Miss Lawson&rsquo;un...&rdquo;</p>

  <p>&ldquo;Bence bu da üzerinde durulması gereken önemli bir nokta.&rdquo;</p>

  <p>Bir iki dakika kadar bu konuyu düşündüm.</p>

  <p>Sonunda iç çekerek, &ldquo;Şey,&rdquo; dedim. &ldquo;Bütün bunlar çok ilginç, ustaca bir kurgu. Önünde şapka çıkarıyorum. Bilmecenin parçalarını ustalıkla yerlerine yerleştirdin. Ama ne yazık ki ihtiyar kadın ölmüş.&rdquo;</p>

  <p>&ldquo;Evet. Gerçekten çok yazık. Kadın, bana birinin onu öldürmeye çalıştığını yazdı. Yazdıklarından bu anlam çıkıyordu. Ve çok kısa bir süre sonra da gerçekten öldü.&rdquo;</p>

  <p>&ldquo;Evet,&rdquo; dedim. &ldquo;Kadının doğal bir şekilde ölmesi senin açından ne büyük bir düş kırıklığı değil mi? Haydi, itiraf et.&rdquo;</p>

  <p>Poirot omuz silkti.</p>

  <p>Alaycı bir tavırla, &ldquo;Belki de kadını zehirlediklerini düşünüyorsun?&rdquo; diye ekledim.</p>

  <p>Poirot bir anlamda üzüntüyle başını salladı.</p>

  <p>&ldquo;Nedense bana Miss Arundell&rsquo;in ölümü normalmiş gibi geliyor.&rdquo;</p>

  <p>&ldquo;İşte o yüzden de,&rdquo; dedim. &ldquo;Kuyruğumuzu bacaklarımızın arasına sıkıştırıp Londra&rsquo;ya döneceğiz.&rdquo;</p>

  <p>&ldquo;Affedersin ama dostum Londra&rsquo;ya dönecek filan değiliz.&rdquo;</p>

  <p>&ldquo;Sen ne demek istiyorsun Poirot?&rdquo; diye bağırdım.</p>

  <p>&ldquo;Tazıya tavşanı gösterirsen Londra&rsquo;ya döner mi? Hayır. Tavşanın yuvasını araştırır.&rdquo;</p>

  <p>&ldquo;Bu da ne demek şimdi?&rdquo;</p>

  <p>&ldquo;Tazı tavşanı avlar. Poirot da katilleri. Burada bir katil var. Belki başarıya erişememiş bir katil. Evet, belki başarıya ulaşamamış ama sonuçta yine de bir katil o. Ve ben dostum, onu yuvasına kadar izleyeceğim.&rdquo;</p>

  <p>Birden dönüp bahçe kapısından içeri girdi.</p>

  <p>&ldquo;Nereye gidiyorsun Poirot dostum?&rdquo;</p>

  <p>&ldquo;Tavşanın yuvasına dostum. Burası son hastalığı sırasında Miss Arundell&rsquo;e bakan Doktor Grainger&rsquo;in evi.&rdquo;</p>

  <p>Doktor Grainger altmışın üzerinde bir adamdı. Yüz hatları ince kemikliydi, kalın kaşlı, zeki bakışlıydı. Sivri bir çenesi vardı. Dikkatle bir beni süzdü, bir Poirot&rsquo;yu.</p>

  <p>Sonra birden, &ldquo;Evet?&rdquo; dedi. &ldquo;Sizin için ne yapabilirim?&rdquo;</p>

  <p>Poirot abartılı bir tavırla konuşmaya başladı.</p>

  <p>&ldquo;Sizi böyle habersiz rahatsız ettiğim için çok özür dilerim Doktor Grainger. Sizi mesleğinizle ilgili olarak ziyaret etmediğimi öncelikle belirtmek isterim.&rdquo;</p>

  <p>Doktor Grainger soğuk bir tavırla, &ldquo;Bunu duyduğuma sevindim,&rdquo; dedi. &ldquo;Sağlıklı görünüyorsunuz.&rdquo;</p>

  <p>Poirot sözlerini sürdürdü.</p>

  <p>&ldquo;Bu ziyaretimin amacını şöyle açıklayabilirim. Gerçek şu ki ben General Arundell&rsquo;in yaşamıyla ilgili birkitap yazıyorum. Sanırım general ölmeden önce bir süre &lsquo;Market Basing&rsquo;de yaşamış.&rdquo; Doktor şaşırmış görünüyordu.</p>

  <p>&ldquo;Evet, General Arundell ölünceye kadar burada yaşadı. Littlegreen Köşkü&rsquo;nde, hemen yolun yukarısındaki köşk. Oraya gittiniz mi?&rdquo;</p>

  <p>Poirot başıyla onayladı.</p>

  <p>Doktor konuşmaya devam etti. &ldquo;Tabii General Arundell&rsquo;in orada yaşadığı dönemde ben yoktum. Ben Market Basing&rsquo;e onun ölümünden çok sonra yerleştim.&rdquo;</p>

  <p>&ldquo;Ama onun müteveffa kızı Miss Arundell&rsquo;i tanıyordunuz değil</p>

  <p>mi?&rdquo;</p>

  <p>&ldquo;Evet. Emily Arundell&rsquo;i çok iyi tanırdım.&rdquo;</p>

  <p>&ldquo;Miss Arundell&rsquo;in çok yakın bir tarihte ölmüş olduğunu duymanın beni çok üzdüğünü belirtmek isterim.&rdquo;</p>

  <p>&ldquo;Nisan sonunda.&rdquo;</p>

  <p>&ldquo;Evet, bunu öğrendim. Miss Arundell&rsquo;in bana babası hakkında çok özel bilgiler vereceğini, onunla ilgili anılarını anlatacağını umuyordum.&rdquo;</p>

  <p>&ldquo;Anlıyorum, kesinlikle anlıyorum sizi. Peki ama ben bu konuda size nasıl yardımcı olabilirim?&rdquo;</p>

  <p>Poi rot sordu.</p>

  <p>&ldquo;General Arundell&rsquo;in yaşayan başka kızı ya da oğlu yok değil</p>

  <p>&ldquo;Hayır. Hepsi öldü.&rdquo;</p>

  <p>&ldquo;Generalin kaç çocuğu vardı?&rdquo;</p>

  <p>&ldquo;Beş. Dört kız, bir erkek.&rdquo;</p>

  <p>&ldquo;Peki ya sonraki nesil?&rdquo;</p>

  <p>&ldquo;Charles Arundell ve kız kardeşi Theresa. Onlarla görüşebilirsiniz. Ama size bir yararı olacağını pek sanmıyorum, günümüz gençleri atalarıyla pek ilgilenmiyorlar. Sonra Bayan Tanios var. Ama ondan da pek bir şey öğrenebileceğinizi sanmıyorum.&rdquo;</p>

  <p>&ldquo;Aileyle ilgili kâğıtlar, belgeler de olamaz mı?&rdquo;</p>

  <p>&ldquo;Olabilir tabii. Ama bundan biraz şüpheliyim. Miss Emily&rsquo;nin ölümünden sonra birçok şey ayıklandı ve yakıldı bunu biliyorum.&rdquo;</p>

  <p>Poirot üzüntüyle inledi.</p>

  <p>Doktor Grainger merakla baktı.</p>

  <p>&ldquo;Müteveffa General Arundell&rsquo;le neden bu kadar ilgileniyorsunuz? Aslında öyle pek önemli biri de değilmiş.&rdquo;</p>

  <p>&ldquo;Böyle demeyin doktor.&rdquo; Poirot&rsquo;nun gözlerinde fanatiklere özgü o delice pırıltı vardı. &ldquo;Sanırım bilirsiniz, tarihi yazan adı bile duyulmamış büyük adamlardır, derler. Son zamanlarda ortaya çıkarılan bazı belgeler Hint isyanının tamamen başka bir bakış açısıyla ele alınmasını sağladı. Gizli tarih bu. Ve bu gizli tarihte John Arundell&rsquo;in çok önemli bir rolü var. Çok ilgi çekici bir durum bu, olağanüstü! Şu sıralar bu konunun üzerinde önemle duruluyor. Hindistan -bu konudaki İngiliz politikası- günümüzün en önemli sorunlarından biri bu!&rdquo;</p>

  <p>Doktor, &ldquo;Hımın...&rdquo; diye mırıldandı. &ldquo;İhtiyar General Arundell&rsquo;in Hint isyanı konusunda konuşmaya çok meraklı olduğunu duymuştum. Hatta bu konuda insanın içini bayılttığı bile söylenirdi.&rdquo;</p>

  <p>&ldquo;Bunu size kim söyledi?&rdquo;</p>

  <p>&ldquo;Miss Peabody. Sahi yolunuzun üstünde, ona uğrayabilirsiniz. Market Basing&rsquo;in en eskilerindendir, Arundell&rsquo;leri çok yakından tanırdı. Ayrıca kadının en büyük tutkusu da konuşmak. Miss Peabody bir neden olmasa bile görülmesi gereken biri, ilginç bir kişilik.&rdquo;</p>

  <p>&ldquo;Teşekkür ederim. İşte bu harika bir fikir. Acaba bana genç Bay Arundell&rsquo;in, yani General Arundell&rsquo;in torununun adresini de verebilir misiniz?&rdquo;</p>

  <p>&ldquo;Charles&rsquo;ın adresini mi? Elbette verebilirim. Ama t kimseye saygısı olmayan genç bir şeytan. Ailesinin geçmişinin de onun için hiçbir anlamı olduğunu sanmıyorum.&rdquo;</p>

  <p>&ldquo;Çok mu genç?&rdquo;</p>

  <p>Doktorun gözlerinde ilginç, muzip bir pırıltı belirdi.</p>

  <p>&ldquo;Benim gibi dinozorlara göre çok genç. Otuz iki, otuz üç yaşlarında. Ailesinin başını derde sokmak, sürekli sorun yaratmak için doğanlardan o. Charles hoş, çekici bir tip, ama hepsi o. Adam olması için dünyanın dört tarafına gönderdiler ama yine de akıllanmadı.&rdquo;</p>

  <p>Poirot mırıldandı.</p>

  <p>&ldquo;Herhalde halası onu çok seviyordu? Genelde öyle olur.&rdquo;</p>

  <p>&ldquo;Hım... Bilemiyorum. Emily Arundell aptal biri değildi. Bildiğim kadarıyla Charles halasından asla para sızdırmayı başaramadı. İhtiyar biraz çetincevizdi. Ama onu çok severdim, çok da sayardım. Her anlamda gerçek bir savaşçıydı.&rdquo;</p>

  <p>&ldquo;Ölümü ani mi oldu?&rdquo;</p>

  <p>&ldquo;Evet, bir anlamda öyle. Gerçi yıllardan beri sağlığı bozuktu, ama birkaç kez ölümün eşiğinden dönmeyi başarmıştı.&rdquo;</p>

  <p>&ldquo;Kulağıma çalınan bir söylentide, ne olur size dedikoduları ilettiğim için beni bağışlayın...&rdquo; Poirot çaresiz kalmışçasına ellerini iki yana açtı. &ldquo;...Miss Arundell&rsquo;in ailesiyle kavga ettiğinden söz ediliyor.&rdquo;</p>

  <p>Doktor Grainger ağır ağır, &ldquo;Tam anlamıyla kavga etmiş sayılmaz,&rdquo; dedi. &ldquo;Hayır. Bildiğim kadarıyla, açıkça kavga etmemişlerdi.&rdquo;</p>

  <p>&ldquo;Özür dilerim. Benimki de boşboğazlık.&rdquo;</p>

  <p>&ldquo;Hayır, hayır. Ne de olsa herkesçe bilinen bir şey bu.&rdquo;</p>

  <p>&ldquo;Duyduğuma göre Miss Arundell servetini ailesine bırakmamış.&rdquo;</p>

  <p>&ldquo;Evet. Her şeyi ürkek bir tavşan gibi ortalarda dolaşan yardımcısına bıraktı. Tuhaf bir durum bu. Doğrusu ben buna hâlâ bir anlam veremiyorum. Miss Arundell&rsquo;den böyle bir şey beklemezdim.&rdquo;</p>

  <p>Poirot düşünceli bir şekilde, &ldquo;Ah, evet,&rdquo; diye mırıldandı. &ldquo;Bu gibi durumları anlamak zor değil. Yaşlı bir bayan, sağlığı bozuk, zayıf ve kırılgan. Bu tipler kendilerine bakan yardımcılarına çok bağlanır. Kişiliği güçlü, akıllı bir yardımcı onun üstünde büyük üstünlük sağlayabilir.&rdquo;</p>

  <p>Üstünlük sözcüğünün etkisi azgın boğaya gösterilmiş kırmızı bayraktan farksızdı.</p>

  <p>Doktor Grainger homurdanarak atıldı.</p>

  <p>&ldquo;Üstünlük mü? Üstünlük mü? Öyle bir durum yoktu! Emily Arundell, köpeğine bile daha iyi davranıyordu. O kuşağın genel özelliğidir bu. Aslına bakarsanız yaşamlarını bakıcılıkla kazanmaya çalışan kadınların çoğu aptaldır. Zaten biraz kafaları olsa, başka bir işte çalışıp daha fazla para kazanırlardı. Emily Arundell&rsquo;in aptallara hiç tahammülü yoktu. Yanında çalışan zavallıları bir yıla kalmadan canlarından bezdirirdi. Üstünlük? Hayır, bu söz konusu bile olmazdı.&rdquo;</p>

  <p>Poirot bu tehlikeli konudan hemen uzaklaştı.</p>

  <p>&ldquo;Belki bu Miss... şey... Lawson&rsquo;da eski aile mektupları ya da belgeler vardır.&rdquo;</p>

  <p>Grainger, &ldquo;Olabilir,&rdquo; dedi. &ldquo;İhtiyar kızların evlerinin bir köşesinde daima bir şeyler ortaya çıkar. Miss Lawson&rsquo;un evin yarısını bile elden geçirebildiğini sanmıyorum.&rdquo;</p>

  <p>Poirot ayağa kalktı.</p>

  <p>&ldquo;Çok teşekkür ederim Doktor Grainger. Çok naziksiniz, bize karşı çok iyisiniz.&rdquo;</p>

  <p>Doktor, &ldquo;Teşekkür edecek bir şey yok,&rdquo; dedi. &ldquo;Yardımcı olamadığım için üzgünüm. Bence Miss Peabody sizin için büyük şans. Bir buçuk kilometre kadar ötede Morton Köşkü&rsquo;nde oturuyor.&rdquo;</p>

  <p>Poirot, doktorun masasındaki büyük bir gül demetini kokluyordu. &ldquo;Nefis...&rdquo; diye mırıldandı.</p>

  <p>&ldquo;Sanırım öyledir. Ne yazık ki ben onların kokusunu alamıyorum. Yıllar önce geçirdiğim ağır bir gripten dolayı koku alma duyumu kaybettim. Bir doktor için ne korkunç bir itiraf değil mi, kendine bile yararı olmayan bir doktor! Çok iç karartıcı bir durum bu. Eskisi gibi sigaranın zevkini bile çıkaramıyorum.&rdquo;</p>

  <p>&ldquo;Evet, kötü bir durum. Bu arada, bana genç Arundell&rsquo;in adresini verecektiniz?&rdquo;</p>

  <p>&ldquo;Evet, bu adresi bulabilirim.&rdquo; Bizi hole çıkararak seslendi. &ldquo;Donaldson.&rdquo; Sonra da açıkladı.</p>

  <p>&ldquo;Kendisi ortağım, birlikte çalışıyoruz. Adresin onda olması lazım. Charles&rsquo;ın kız kardeşi Theresa&rsquo;yla nişanlı da.&rdquo; Yeniden seslendi. &ldquo;Donaldson!&rdquo;</p>

  <p>Evin arka tarafındaki odadan genç bir adam çıktı. Orta boylu, solgun tenli, silik bir tipti. Davranışları titiz ve ölçülüydü. Doktor Grainger&rsquo;le taban tabana zıt bir tipti.</p>

  <p>Yaşlı doktor, ona ne istediğini açıkladı.</p>

  <p>Doktor Donaldson uçuk mavi, hafif patlak gözleriyle bizi dikkatle süzdü. Sonra ifadesiz, soğuk bir sesle konuşmaya başladı.</p>

  <p>&ldquo;Charles&rsquo;ın nerede olduğunu tam olarak bilmiyorum. Ama size Miss Theresa Arundell&rsquo;in adresini verebilirim. Hiç şüphesiz kendisi ağabeyi Charles&rsquo;la nasıl bağlantı kurabileceğinizi biliyordur.&rdquo;</p>

  <p>Poirot bunun çok iyi olacağını söyledi.</p>

  <p>Doktor Donaldson adresi not defterinden kopardığı bir kâğıda yazarak Poirot&rsquo;ya uzattı. Poirot teşekkür etti ve her iki doktorla da vedalaştıktan sonra oradan ayrıldık. Kapıdan çıkarken Doktor Donaldson&rsquo;ın holde hareketsiz durmuş, arkamızdan şaşkın bir yüzle bizi süzdüğünün farkındaydım.</p>

  <p class="p5"><span class="t8">&nbsp;</span></p>
</body>
</html>
