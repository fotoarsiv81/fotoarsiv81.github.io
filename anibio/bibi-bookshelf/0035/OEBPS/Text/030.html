<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>26. Bayan Tanios Konuşmaya Yanaşmıyor</title>
</head>

<body>
  <h1 class="h11">26. Bayan Tanios Konuşmaya Yanaşmıyor</h1>

  <p>Ertesi sabah kahvaltı yapmak için odaya girdiğim sırada Poi- rot&rsquo;nun çalışma masasının başında harıl harıl çalıştığını gördüm.</p>

  <p>Elini kaldırıp bana selam verdikten sonra yaptığı işe devam etti. Sonra kâğıtları toplayarak katladı ve bir zarfa koydu. Zarfı da büyük bir dikkatle kapatıp yapıştırdı.</p>

  <p>Şaka yollu, &ldquo;Ne yapıyorsun dostum?&rdquo; diye sordum. &ldquo;Olayın dökümünü mü yapıyorsun? Zarfı kasaya kilitleyeceksin ve gün içinde biri seni öldürdüğü takdirde belge açılıp okunacak. Öyle mi?&rdquo;</p>

  <p>&ldquo;Pek yanıldığın söylenemez Hastings.&rdquo;</p>

  <p>Poirot çok ciddiydi.</p>

  <p>&ldquo;Yani bizim katil gerçekten tehlikeli olmak üzere öyle mi?&rdquo; Poirot yine ciddi bir tavırla, &ldquo;Bir katil her zaman tehlikelidir,&rdquo; dedi. &ldquo;Şaşılacak bir şey ama nedense bu hep unutulur.&rdquo;</p>

  <p>&ldquo;Yeni bir haber var mı?&rdquo;</p>

  <p>&ldquo;Doktor Tanios telefon etti.&rdquo;</p>

  <p>&ldquo;Karısından hâlâ iz yok mu?&rdquo;</p>

  <p>&ldquo;Hayır.&rdquo;</p>

  <p>&ldquo;Öyleyse sorun yok.&rdquo;</p>

  <p>&ldquo;Acaba?&rdquo;</p>

  <p>&ldquo;Kahretsin! Onun da öldürülmüş olabileceğini düşünmüyorsun ya?&rdquo;</p>

  <p>Poirot şüpheyle başını salladı.</p>

  <p>&ldquo;Onun nerede olduğunu bilmek isterdim,&rdquo; diye mırıldandı. &ldquo;Ah,&rdquo; dedim. &ldquo;Elbet ortaya çıkacak.&rdquo;</p>

  <p>&ldquo;Bu neşeli iyimserliğin çok hoşuma gidiyor Hastings!&rdquo;</p>

  <p>&ldquo;Tanrım, Poirot, Bayan Tanios&rsquo;un parçalanmış cesedinin bir sandığın içinde bulunacağını düşünüyor olamazsın değil mi? Ya da vücudunun kısım kısım paketler içinde gönderileceğini?&rdquo;</p>

  <p>Poirot ağır ağır, &ldquo;Doktor Tanios&rsquo;un endişesini bir şekilde abartılı buluyorum,&rdquo; dedi. &ldquo;Ama bunu şimdi bir yana bırakalım, öncelikle Miss Lawson&rsquo;la konuşmalıyız.&rdquo;</p>

  <p>&ldquo;Ona broş konusunda yanıldığını mı söyleyeceksin?&rdquo;</p>

  <p>&ldquo;Kesinlikle hayır. Doğru an gelene dek onu koz olarak elimde tutacağım.&rdquo;</p>

  <p>&ldquo;O halde ona ne söyleyeceksin?&rdquo;</p>

  <p>&ldquo;Bunu mon ami yakında öğreneceksin.&rdquo;</p>

  <p>&ldquo;Yine mi yalan söyleyeceksin?&rdquo;</p>

  <p>&ldquo;Bazen çok saldırgan olabiliyorsun Hastings. Seni duyan da yalan söylemekten hoşlandığımı sanacak,&rdquo; dedi Poirot saf saf. &ldquo;Bazen yaratıcılığımdan ötürü kendi kendimi kutladığım doğru,&rdquo; diye de mırıldandı.</p>

  <p>Gülmekten kendimi alamadım. Poirot bana sitemle baktı. Ardından Clanroyden Mansions Apartmanları&rsquo;na doğru yola çıktı.</p>

  <p>Bizi yine o eşya dolu salona aldılar. Miss Lawson telaşla içeri daldı. Konuşması her zamankinden daha anlaşılmazdı.</p>

  <p>&ldquo;Ah sevgili Mösyö Poirot, günaydın. Neler oluyor böyle, korkarım ortalık çok karışık. Üstelik her şey sabahın altısıyla yedisi arasında oldu. Bella geldiğinden beri ... &rdquo;</p>

  <p>&ldquo;Ne dediniz? Bella mı?&rdquo;</p>

  <p>&ldquo;Evet, Bella Tanios. Yarım saat önce geldi, çocuklar da. Zavallı perişanhalde! Gerçekten ne yapacağımı bilemiyorum. Kocasını terk etmiş.&rdquo;</p>

  <p>&ldquo;Terk mi etmiş?&rdquo;</p>

  <p>&ldquo;Öyle söyledi. Tabii, bunda kesinlikle haklı. Zavallıcık...&rdquo;</p>

  <p>&ldquo;Size bir şeyler anlattı mı?&rdquo;</p>

  <p>&ldquo;Şey, tam anlamıyla anlattı sayılmaz. Hatta hiçbir şey söylemek istemedi. Yalnızca kocasını terk ettiğini, hiçbir şeyin onu geri dönmeye zorlayamayacağını tekrarlayıp durdu.&rdquo;</p>

  <p>&ldquo;Çok ciddi bir adım bu.&rdquo;</p>

  <p>&ldquo;Elbette öyle! Eğer adam İngiliz olsaydı, o zaman Bella&rsquo;ya kocasına dönmesini öğütlerdim ama adam İngiliz değil... Zavallıcık, çok tuhaf görünüyor, perişan. Çok korkmuş gibi bir hali var. Acaba adam ona ne yaptı? Bence bu Türkler çok zalim olabiliyorlar.&rdquo;</p>

  <p>&ldquo;Doktor Tanios Yunanlı.&rdquo;</p>

  <p>&ldquo;Ne fark eder ki? O da denizin öte tarafı, aynı şey. Her neyse, bence Bella&rsquo;nın kocasının yanına dönmemesi daha doğru olur. Öyle değil mi Mösyö Poirot? Zaten Bella da dönmeyeceğini söylüyor. Hatta Tanios&rsquo;un onun nerede olduğunu öğrenmesini bile istemiyor.&rdquo;</p>

  <p>&ldquo;Demek durum bu kadar kötü?&rdquo;</p>

  <p>&ldquo;Evet, tabii asıl sorun çocuklar. Bella kocasının çocukları alıp Pire&rsquo;ye götürmesinden korkuyor. Zavallı, gerçekten kötü durumda. Anlayacağınız parası da yok. Nereye gideceğini, ne yapacağını bilemiyor. Çalışarak hayatını kazanmayı denemek istiyor ama bildiğiniz gibi Mösyö Poirot, aslında bu da göründüğü kadar kolay bir şey değil. Bunu iyi biliyorum. Üstelik Bella&rsquo;nın bir mesleği ya da iş deneyimi de yok.&rdquo;</p>

  <p>&ldquo;Bayan Tanios, kocasını ne zaman terk etmiş?&rdquo;</p>

  <p>"Dün. Geceyi Paddington yakınlarında bir otelde geçirmiş. Zavallı, gidebilecek başka bir yeri olmadığı için de çıkıp bana gelmiş.&rdquo;</p>

  <p>&ldquo;Demek ona yardım edeceksiniz? Çok iyisiniz.&rdquo;</p>

  <p>&ldquo;Bakın Mösyö Poirot, bunun görevim olduğunu düşünüyorum. Ama tabii çok zor bir durum bu. Bu daire çok küçük, fazla oda yok. Sonrasında da... &rdquo;</p>

  <p>&ldquo;Bayan Tanios&rsquo;u Littlegreen Köşkü&rsquo;ne gönderebilirsiniz.&rdquo;</p>

  <p>&ldquo;Evet, yollayabilirim ama ya kocası orada olduğunu tahmin ederse? Şimdilik Bella&rsquo;yla çocuklarına Queen&rsquo;s Caddesi&rsquo;ndeki Wellington Oteli&rsquo;nde Bayan Peters adıyla yer ayırttım.&rdquo;</p>

  <p>&ldquo;Anlıyorum,&rdquo; diyen Poirot bir an sustuktan sonra ekledi. &ldquo;Bayan Tanios&rsquo;la görüşmek istiyorum. Dün bana uğramış ama maalesef o sırada evde değildim.&rdquo;</p>

  <p>&ldquo;Öyle mi? Bana bundan söz etmedi. Onu çağırayım mı?&rdquo;</p>

  <p>&ldquo;Evet... lütfen, çok iyi olur.&rdquo;</p>

  <p>Miss Lawson hızla odadan çıktı. Sesini duyuyorduk.</p>

  <p>&ldquo;Bella, Bella... hayatım, gelip Mösyö Poirot&rsquo;yla konuşur musun?&rdquo;</p>

  <p>Bayan Tanios&rsquo;un yanıtını duyamadık. Ama bir iki dakika sonra odaya girdi.</p>

  <p>Onu görünce neredeyse şok geçirdim. Gözlerinin altında mor halkalar oluşmuştu. Yüzü bembeyazdı. Ama beni en çok gözlerindeki o dehşet etkiledi. En ufak bir gürültü duyunca irkiliyordu. Sanki sürekli etrafı dinlermiş gibi bir hali vardı.</p>

  <p>Poirot onu sevgiyle, anlayışla karşıladı. Ona doğru ilerledi, elini tutup, avuçlarının arasına aldı, bir koltuğa oturttu ve sırtına bir yastık verdi. Bu solgun yüzlü, korkmuş kadına sanki karşısındaki bir kraliçeymiş gibi davranıyordu.</p>

  <p>&ldquo;Şimdi biraz konuşalım madam. Sanırım dün beni görmeye gelmişsiniz?&rdquo;</p>

  <p>Bella Tanios başıyla onayladı.</p>

  <p>&ldquo;&lsquo;Ne yazık ki ben evde değildim.&rdquo;</p>

  <p>&ldquo;Evet evet, keşke evde olsaydınız.&rdquo;</p>

  <p>&ldquo;Sanırım bana bir şey söylemek istiyordunuz?&rdquo;</p>

  <p>&ldquo;Evet o niyetteydim.&rdquo;</p>

  <p>&ldquo;Eh hien, işte şimdi burada emrinizdeyim.&rdquo;</p>

  <p>Bayan Tanios yanıt vermedi. Hiç kımıldamadan oturuyor, parmağındaki yüzüğü çevirip duruyordu.</p>

  <p>&ldquo;Evet madam?&rdquo;</p>

  <p>Kadın ağır ağır, istemeye istemeye başını salladı.</p>

  <p>&ldquo;Hayır buna cesaretim yok.&rdquo;</p>

  <p class="p10"><span class="t12">&ldquo;Cesaretiniz yok mu madam?&rdquo;</span></p>

  <p>&ldquo;Evet, eğer o bunu öğrenirse... ah, başıma çok kötü şeyler gelebilir!&rdquo;</p>

  <p>&ldquo;Haydi, yapmayın madam bu çok saçma.&rdquo;</p>

  <p>&ldquo;Ah, hiç de saçma değil. Hiç değil. Siz onu tanımıyorsunuz.&rdquo;</p>

  <p>&ldquo;O derken kastettiğiniz kocanız değil mi madam?&rdquo;</p>

  <p>&ldquo;Evet, tabii.&rdquo;</p>

  <p>Poirot bir iki dakika bir şey söylemedi.</p>

  <p>Sonra, &ldquo;Dün kocanız beni görmeye geldi madam,&rdquo; dedi.</p>

  <p>Kadının yüzünde o anda bir panik ifadesi belirdi.</p>

  <p>&ldquo;Tanrım! Ona söylemediniz değil mi? Ah, tabii söylemiş olamazsınız! O sırada nerede olduğumu bilmiyordunuz ki. O... o... benim deli olduğumu söyledi, değil mi?&rdquo;</p>

  <p>Poirot ihtiyatla, &ldquo;Yalnızca... &rdquo; dedi. &ldquo;Sinirlerinizin çok bozuk olduğunu söyledi.&rdquo;</p>

  <p>Bella inanmamış gibi başını salladı.</p>

  <p>&ldquo;Hayır, mutlaka benim deli olduğumu söylemiştir. Ya da delirmek üzere olduğumu. Kimseye bir şey söylememem için beni tımarhaneye kapatmak istiyor.&rdquo;</p>

  <p>&ldquo;Söylemek mi, neyi?&rdquo;</p>

  <p>Bella yalnızca başını salladı. Endişeyle, sinir içinde ellerini ovuşturmaya başlamıştı. Mırıldandı.</p>

  <p>&ldquo;Korkuyorum... &rdquo;</p>

  <p>&ldquo;Ama madam bana her şeyi anlattığınız takdirde güvende olursunuz! Çünkü sırrınız açığa çıkmıştır, başka bir bilen vardır. Bu güvende olmanızı sağlar.&rdquo;</p>

  <p>Bella yanıt vermedi. Yüzüğünü çevirip duruyordu.</p>

  <p>Poirot yavaşça, &ldquo;Bunu sizin de bilmeniz gerekir,&rdquo; dedi.</p>

  <p>Kadın hafifçe inledi.</p>

  <p>&ldquo;Nereden bilebilirim ki... Ah Tanrım, korkunç bir şey bu. Öyle inandırıcı konuşuyor ki. Üstelik o doktor. İnsanlar ona inanır bana değil. Bundan eminim. Ben de ona inandım. Hem bana neden inansınlar ki?&rdquo;</p>

  <p>&ldquo;Bana bir şans tanısanız?&rdquo;</p>

  <p>Kadın, Poirot&rsquo;ya endişeyle baktı.</p>

  <p>&ldquo;Nereden bilebilirim ki? Siz de onun tarafında olabilirsiniz.&rdquo;</p>

  <p>&ldquo;Hayır madam, ben hiç kimseden yana olmam. Ben her zaman gerçeklerden yanayım.&rdquo;</p>

  <p>Bayan Tanios umutsuzluk içinde, &ldquo;Bilemiyorum,&rdquo; diye mırıldandı. Sonra sözlerine devam etti. Hızla konuşuyor, sözcükler birbirine karışıyordu.</p>

  <p>&ldquo;Yıllardan beri... korkunç bu. Hep aynı şeyleri gördüm, aynı şeyleri yaşadım tekrar tekrar. Hiçbir şey söyleyemiyor, hiçbir şey yapamıyordum. Çocuklarımız vardı. Bu uzun, bitip tükenmez bir kâbus gibiydi. Şimdi de bu ama artık ona geri dönmeyeceğim. Onun çocukları almasına izin vermeyeceğim. Beni bulamayacağı bir yere gideceğim. Minnie Lawson bana yardım edecek. O öyle iyi ki ... çok çok iyi ve nazik. Hiç kimse ondan daha iyi olamaz.&rdquo;</p>

  <p>Susarak bir an için Poirot&rsquo;ya bir göz attı.</p>

  <p>Ardından, &ldquo;Jacob benim hakkımda ne söyledi?&rdquo; diye sordu. &ldquo;Ha- lüsinasyonlar gördüğümü mü?&rdquo;</p>

  <p>&ldquo;Ona karşı değişmiş olduğunuzdan bahsetti madam.&rdquo;</p>

  <p>Bella başını salladı.</p>

  <p>&ldquo;Ve de benim yersiz kuruntularım olduğunu söyledi değil mi?&rdquo;</p>

  <p>&ldquo;Bakın doğru söylemek gerekirse evet, öyle dedi.&rdquo;</p>

  <p>&ldquo;Görüyorsunuz ya? Herkes ne düşünecek? Elimde kanıt da yok, gerçek bir kanıt yok.&rdquo;</p>

  <p>Poirot sandalyesinde arkaya yaslandı. Tekrar konuşmaya başladığında tavrı tamamen değişmişti. Sanki önemsizbir işten bahsedermiş gibi bir kayıtsızlık ve ciddiyet içindeydi.</p>

  <p>&ldquo;Kocanızın Miss Arundell&rsquo;i öldürdüğünden mi şüpheleniyorsunuz?&rdquo;</p>

  <p>Bella hemen heyecanla yanıt verdi.</p>

  <p>&ldquo;Şüphelenmiyorum. Bundan eminim.&rdquo;</p>

  <p>&ldquo;O halde madam, konuşmak göreviniz.&rdquo;</p>

  <p>&ldquo;Ama bu o kadar kolay değil. Hiç kolay değil!&rdquo;</p>

  <p>&ldquo;Kocanız teyzenizi nasıl öldürdü?&rdquo;</p>

  <p>&ldquo;Bunu tam olarak bilmiyorum ama o öldürdü.&rdquo;</p>

  <p>&ldquo;Öldürdüğünü biliyorsunuz ama cinayeti nasıl işlediğini bilmiyorsunuz öyle mi?&rdquo;</p>

  <p>&ldquo;Evet. Bu... bu... o son pazar yaptığı bir şeyle ilgili.&rdquo;</p>

  <p>&ldquo;Teyzenizi görmeye gittiği o son pazar günü yaptığı bir şeyle mi? &rdquo;</p>

  <p>&ldquo;Evet.&rdquo;</p>

  <p>&ldquo;Ama ne olduğunu bilmiyorsunuz?&rdquo;</p>

  <p>&ldquo;Evet.&rdquo;</p>

  <p>&ldquo;Öyleyse, affedersiniz ama madam, bundan nasıl emin olabiliyorsunuz?&rdquo;</p>

  <p>&ldquo;Çünkü o...&rdquo; Bella duraksadı, sonra da ağır ağır, &ldquo;Bundan eminim,&rdquo; dedi.</p>

  <p>&ldquo;Pardon madam, ama sakladığınız bir şey var. Bana açıklamadığınız bir şey.&rdquo;</p>

  <p>&ldquo;Evet.&rdquo;</p>

  <p>&ldquo;Öyleyse bunu açıklayın.&rdquo;</p>

  <p>Bella Tanios birden ayağa kalktı. &ldquo;Hayır, hayır. Bunu yapamam. Çocuklar. Onların babası. Yapamam, bunu yapamam...&rdquo;</p>

  <p>&ldquo;Ama madam...&rdquo;</p>

  <p>&ldquo;Bunu size anlatamam!&rdquo;</p>

  <p>Sesi adeta bir çığlık halini almıştı.</p>

  <p>O sırada kapı açılarak Miss Lawson içeri girdi. Merak ve heyecanla karışık bir saflıkla başını yana eğmişti.</p>

  <p>&ldquo;Gelebilir miyim? Konuşmanız bitti mi? Bella tatlım, bir fincan çay ya da biraz çorba içsen? Ya da bir kadeh konyak ister miydin?&rdquo;</p>

  <p>Bayan Tanios başını salladı.</p>

  <p>&ldquo;İstemem, iyiyim ben.&rdquo; Hafifçe gülümsedi. &ldquo;Artık otele çocukların yanına dönmem gerekiyor. Bavulların açılması işini onlara bırakmıştım.&rdquo;</p>

  <p>Miss Lawson, &ldquo;Sevimli yavrucuklar,&rdquo; dedi. &ldquo;Çocukları çok severim.&rdquo;</p>

  <p>Bayan Tanios birden ona döndü.</p>

  <p>&ldquo;Sen olmasaydın ne yapardım bilmem? Bana karşı çok çok iyisin.&rdquo;</p>

  <p>&ldquo;Haydi tatlım, haydi ağlamayı bırak. Her şey yoluna girecek. Birlikte avukatıma gideceğiz, çok iyi bir insan, anlayışlı ve bilgili. Sana boşanmanın en iyi ve kolay yolunu gösterecek. Günümüzde boşanmak çok kolaylaştı değil mi? Herkes öyle söylüyor. Ah, kapı çalınıyor! Acaba kim geldi?&rdquo;</p>

  <p>Miss Lawson telaşla odadan dışarı fırladı.</p>

  <p>Holde mırıltılar duyuldu. Ardından kadın yeniden içeri girdi. Ayaklarının ucuna basa basa ilerleyerek kapıyı arkasından dikkatle kapattı. Sözcüklerin üstüne basarak, heyecanla fısıldadı.</p>

  <p>&ldquo;Ah, Tanrım... Bella, tatlım... gelen kocan. Bilmem ki...&rdquo;</p>

  <p>Bayan Tanios odanın diğer ucundaki kapıya doğru atıldı. Miss Lawson hızla başını salladı.</p>

  <p>&ldquo;Evet evet, hayatım, en iyisi sen oraya gir. Ben Doktor Tanios&rsquo;u buraya getirince, sen öbür taraftan kaçarsın.&rdquo;</p>

  <p>Bella, &ldquo;Sakın benim buraya geldiğimi söyleme,&rdquo; diye fısıldadı. &ldquo;Beni gördüğünden hiç söz etme.&rdquo;</p>

  <p>&ldquo;Tabii tabii. Kesinlikle söylemem.&rdquo;</p>

  <p>Bayan Tanios kapıdan çıktı, Poirot&rsquo;yla ben de onu izledik ve kendimizi küçük bir yemek odasında bulduk.</p>

  <p>Poirot antreye açılan kapıyı hafifçe aralayarak dışarıya baktı. Sonra da işaret etti.</p>

  <p>&ldquo;Tamam. Miss Lawson doktoru diğer odaya aldı.&rdquo;</p>

  <p>Yavaşça antreden geçerek ön kapıdan çıktık. Poirot kapıyı arkamızdan elinden geldiğince sessizce kapattı.</p>

  <p>Bayan Tanios hızla merdivenlerden inmeye başladı. Sendeliyor, yalpalıyor, tırabzana tutunuyordu.</p>

  <p>Poirot koluna girerek dengesini sağlamasına yardımcı oldu.</p>

  <p>&ldquo;Her şey yolunda. Biraz sakin olun.&rdquo;</p>

  <p>Bu arada girişteki antreye ulaşmıştık.</p>

  <p>Bella adeta yalvararak, &ldquo;Ne olur benimle gelin,&rdquo; dedi. Bayılacakmış gibi bir hali vardı.</p>

  <p>Poirot onu cesaretlendirmeye çalıştı.</p>

  <p>&ldquo;Tabii ki geleceğim.&rdquo;</p>

  <p>Yolun karşı tarafına geçerek köşeyi döndük ve kendimizi Queen&rsquo;s Caddesi&rsquo;nde Wellington Oteli&rsquo;nin önünde bulduk. Burası daha çok</p>

  <p>pansiyona benzeyen küçük bir oteldi. İçeri girince Bayan Tanios hemen pelüş bir kanepeye çöktü. Eli kalbindeydi.</p>

  <p>Poirot ona cesaret vermek istercesine omzuna vurdu.</p>

  <p>&ldquo;Evet, neredeyse yakalanıyordunuz. Şimdi lütfen beni dikkatle dinleyin madam.&rdquo;</p>

  <p>&ldquo;Artık size bir şey söylemeyeceğim, Mösyö Poirot. Bu doğru olmaz. Ne düşündüğümü neye inandığımı biliyorsunuz. Bu kadarıyla yetinmelisiniz.&rdquo;</p>

  <p>&ldquo;Sizden beni dinlemenizi istedim madam. Diyelim ki bu bir varsayım ve diyelim ki ben olayla ilgili her şeyi biliyorum ve yine diyelim ki bana anlatabileceğiniz her şeyi zaten biliyorum. Bu, durumu değiştirirdi değil mi?&rdquo;</p>

  <p>Bella şüphe dolu gözlerle Poirot&rsquo;ya baktı. Bu gözlerdeki derin ıstırap anlaşılıyordu.</p>

  <p>&ldquo;Ah inanın bana madam, sizi oyuna getirip yapmak istemediğiniz bir şeyi yapmanızı, istemediğiniz bir şeyi söylemenizi sağlamak gibi bir niyetim yok. Ama gerçeği bilmem çok şeyi değiştirirdi değil mi? "</p>

  <p>&ldquo;Evet herhalde.&rdquo;</p>

  <p>&ldquo;İyi. O zaman size şunu söylememe izin verin. Ben Hercule Poirot, gerçeği biliyorum. Sizden bunu doğrulamanızı istemiyorum ama buna inanın. Ve de şunu da alın.&rdquo; Kadına o sabah kapattığını gördüğüm zarfı uzattı. &ldquo;Gerçekler bunun içinde yazılı. Yazdıklarımı okuduktan sonra, bana hak veriyorsanız evime telefon edin. Numaram kâğıtta yazılı.&rdquo;</p>

  <p>Bella istemeyerek zarfı aldı.</p>

  <p>Poirot hızla sözlerine devam etti.</p>

  <p>&ldquo;Bir şey daha var. Bu otelden hemen ayrılmalısınız!&rdquo;</p>

  <p>&ldquo;Neden?&rdquo;</p>

  <p>&ldquo;Euston yakınındaki Coniston Oteli&rsquo;ne gidin. Nereye gittiğinizi de kimseye söylemeyin.&rdquo;</p>

  <p>&ldquo;İyi ama Minnie Lawson kocama asla nerede olduğumu söylemeyecektir.&rdquo;</p>

  <p>&ldquo;Öyle mi dersiniz?&rdquo;</p>

  <p>&ldquo;Oh hayır, o kesinlikle benim tarafımda.&rdquo;</p>

  <p>&ldquo;Evet ama kocanız çok akıllı bir adam madam. Orta yaşlı bir kadını kandırıp, konuşturmakta zorlanmayacaktır. Bakın bu gerekli, hem de çok gerekli. Kocanız nerede olduğunuzu bilmemeli.&rdquo;</p>

  <p>Kadın çaresizlik içinde başını salladı.</p>

  <p>Poirot bir kâğıt uzattı.</p>

  <p>&ldquo;Alın adres burada. Hemen toparlanın ve çocukları da alıp oraya gidin. Anlıyorsunuz değil mi?&rdquo;</p>

  <p>Kadın başıyla onayladı.</p>

  <p>&ldquo;Anlıyorum.&rdquo;</p>

  <p>&ldquo;Şu anda kendinizi değil çocuklarınızı düşünmelisiniz. Çocuklarınızı seviyorsunuz değil mi?&rdquo;</p>

  <p>Poirot, kadının yumuşak karnını bulmuştu.</p>

  <p>Bella&rsquo;nın yüzüne biraz renk geldi. Başını dikleştirdi. O korkulu, paniğe kapılmış zavallının yerini şimdi kendinden emin, neredeyse güzel, hatta çekici sayılabilecek bir kadın almıştı.</p>

  <p>Poirot, &ldquo;O zaman anlaştık,&rdquo; dedi.</p>

  <p>El sıkıştık ve oradan ayrıldık. Ama fazla değil. Hemen oradaki bir kafeye gidip, pencerenin dibinde kahvemizi yudumlarken otelin girişini gözetlemeye başladık. Beş dakika kadar sonra yolda Doktor Tanios&rsquo;u gördük. Wellington Oteli&rsquo;ne bakmadı bile. Önünden yürüyüp gitti. Başı önünde düşünceliydi. Doğruca metro istasyonuna indi.</p>

  <p>On dakika kadar sonra da Bayan Tanios çocukları ve valizleriyle otelden çıkıp bir taksiye bindi ve uzaklaştı.</p>

  <p>&ldquo;Bien,&rdquo; dedi Poirot elindeki hesabı havaya kaldırarak. &ldquo;Üzerimize düşeni yaptık. Bundan sonrası Tanrı&rsquo;ya kalkmış.&rdquo;</p>

  <p class="p9"><span class="t6">&nbsp;</span></p>
</body>
</html>
