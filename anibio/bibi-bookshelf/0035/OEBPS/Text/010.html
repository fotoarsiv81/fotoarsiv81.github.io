<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>6. Littlegreen Köşkü&rsquo;ne Gidiyoruz</title>
</head>

<body>
  <h1 class="h11">6. Littlegreen Köşkü&rsquo;ne Gidiyoruz</h1>

  <p>Poirot pardösü ve fularla kendini nasıl hissediyordu bilmem ama ben daha Londra&rsquo;dan çıkmadan kavrulduğumu hissetmeye başlamıştım. Sıcak bir yaz gününde üstü açık bir arabayla trafikte olmak serin ve rahatlatıcı olmaktan çok uzaktı.</p>

  <p>Neyse, sonuçta Londra&rsquo;dan çıkıp bir süre batıya giden geniş karayolunda ilerleyince benim de keyfim yerine geldi.</p>

  <p>Yolculuğumuz bir buçuk saat kadar sürdü. Küçük Market Ba- sing kasabasına vardığımızda saatler on ikiyi gösteriyordu. Karayolundan ve yoğun trafikten yalnızca üç mil uzaklaşmış olmak eskinin dingin, asil ve huzurlu taşra ortamını andıran bir kasabaya ulaşmamıza yetmişti. Kasabanın geniş anacaddesi ve büyük çarşı meydanı sanki insana, &ldquo;Ben eskiden hatırı sayılır, önemli bir yerdim. Şimdi de biraz aklı ve ruhu, aynı zamanda duyarlığı olan bir kimse hâlâ öyle olduğumu anlar. Bırakın gelişen modern dünya yeni çizdiği yolda ilerlesin; ben güzellik ve dayanışmanın el ele ilerlediği günleri sürdürmek için inşa edildim,&rdquo; der gibiydi.</p>

  <p>Büyük alanın ortasında çok az sayıda arabanın bulunduğu büyük bir park yeri vardı. Austin&rsquo;i oraya bıraktım. Poirot üzerindeki fazlalıkları çıkardı. Posbıyığının düzgün, uçlarının simetrik olup olmadığını kontrol etti. Ve böylece araştırma için hazırdık.</p>

  <p>Soruşturmaya başladığımızda aldığımız ilk yanıt her nedense beklediğimizden farklıydı:</p>

  <p>&ldquo;Affedersiniz, buraların yabancısıyız!&rdquo;</p>

  <p>Ne yani, Market Basing&rsquo;de bizim dışımızda yabancı olamaz mıydı? Yine de şaşırmıştık.</p>

  <p>Bu arada Poirot&rsquo;nun da benim de (ama özellikle Poirot&rsquo;nun) dikkat çektiğimizin farkındaydım. Geleneklerine bağlı küçük İngiliz kasabasının uzun yıllara yayılan tarihinde yabancılar hep göze batan tipler olmuşlardır. Sonunda iriyarı, patlak gözlü bir adam, bizi tepeden tırnağa süzdükten sonra, &ldquo;Littlegreen Köşkü mü?&rdquo; dedi. &ldquo;High Street&rsquo;ten doğru yukarı çıkın, hemen yolun kenarında göreceksiniz. Solda. Bahçe kapısında isim yok ama bankadan sonraki en büyük bina o.&rdquo; Ve ekledi. &ldquo;Hemen göreceksiniz, yanılmanız olanaksız.&rdquo; Yolda ilerlediğimiz sürece de bizi gözleriyle izledi.</p>

  <p>&ldquo;Tanrım,&rdquo; diye yakındım. &ldquo;Bu kasabada çok fazla dikkat çektiğimi hissediyorum. Sana gelince Poirot, gerçekten fazlasıyla egzotik görünüyorsun.&rdquo;</p>

  <p>&ldquo;Yani sence adam benim yabancı olduğumu anladı mı?&rdquo;</p>

  <p>&ldquo;Anlamak da ne kelime? Tipin adeta ben yabancıyım diye haykırıyor.&rdquo;</p>

  <p>Poirot düşünceli bir tavırla, &ldquo;Oysa giysilerimi bir İngiliz terzi hazırlıyor,&rdquo; dedi.</p>

  <p>&ldquo;Giysi her şey değil ki,&rdquo; dedim. &ldquo;Dikkati çeken bir kişiliğin olduğu inkâr edilemez Poirot. Sık sık bunun nasıl olup da meslek yaşamını engellemediğini düşünmüşümdür.&rdquo;</p>

  <p>Poirot iç geçirdi.</p>

  <p>&ldquo;Çünkü senin kafanda dedektif deyince takma sakal takıp sütunların arkasına gizlenen bir adam imajı var. Takma sakalın modası çoktan geçti artık! Saklanıp şüpheli izlemek ise ancak acemilerin yapacağı şey. Hercule Poirot&rsquo;nun ise dostum, yalnızca koltuğunda oturup düşünmesi yeterli.&rdquo;</p>

  <p>&ldquo;İşte bu da bu çok sıcak günde, bu çok sıcak sokakta neden yürüdüğümüzü açıklıyor.&rdquo;</p>

  <p>&ldquo;Zeki bir yanıt Hastings. Bu kez beni yendiğini kabul ediyorum.&rdquo;</p>

  <p>Littlegreen Köşkü&rsquo;nü kolaylıkla bulduk. Ama orada bizi büyük bir sürpriz bekliyordu:</p>

  <p class="p10"><span class="t12">Bir emlakç</span><span class="t12">ı</span> <span class="t12">tabelas</span><span class="t12">ı</span><span class="t12">!</span></p>

  <p>Tabelaya bakakalmışken birden bir havlama sesi dikkatimi çekti.</p>

  <p>Yolun köşkün bulunduğu tarafında çalılıklar seyrekti ve köpek kolaylıkla görülüyordu. Uzun ve kabarık tüylü bir terierdi bu, çelimsiz bir hali vardı. Bacaklarını iki yana ayırmış, sanki bir bekçi köpeği olarak performansından duyduğu zevkle neşe içinde havlıyordu.</p>

  <p>Nasıl, iyi bir bekçi köpeğiyim değil mi, der gibiydi. &ldquo;Aslında bana aldırmayın. Bu yalnızca keyiften, laf olsun diye. Tabii görevim de. İnsanlara burada bir köpek olduğunu hissettiriyorum. Ölesiye sıkıcı bir sabah. Yapacak bir şey çıkmış olması bir nimet. Bize mi geldiniz? Umarım öyledir. Çok tatsız bir gün. Biraz ilgi çok hoşuma gidecek.&rdquo;</p>

  <p>&ldquo;Merhaba dostum,&rdquo; diyerek elimi uzattım.</p>

  <p>Başını parmaklığın arasından uzatarak şüpheyle elimi kokladı. Sonra kuyruğunu yavaşça sallayarak havladı.</p>

  <p>&ldquo;Tabii tam olarak tanıştırılmadık ama bununla yetinmeliyim. Bana nasıl davranılacağını bildiğinizi görüyorum.&rdquo;</p>

  <p>&ldquo;Aferin sana tatlı şey,&rdquo; dedim.</p>

  <p>Köpek, &ldquo;Hav! Hav!&rdquo; diye dostça bir neşeyle havladı.</p>

  <p>Bu konuşmayı yarıda keserek arkadaşıma döndüm.</p>

  <p>&ldquo;Evet Poirot?&rdquo;</p>

  <p>Arkadaşımın yüzünde tuhaf, anlayamadığım bir ifade vardı. Sanırım bastırmaya çalıştığı bir heyecandı bu.</p>

  <p>&ldquo;Köpeğin topunun neden olduğu kaza,&rdquo; diye mırıldandı. &ldquo;Neyse, hiç olmazsa köpek var.&rdquo;</p>

  <p>Yeni dostumuz, &ldquo;Hav...&rdquo; diye fikrini açıkladı. Sonra da oturup uzun uzun esnedi ve umutla bize baktı.</p>

  <p>&ldquo;Şimdi ne yapacağız?&rdquo; diye sordum.</p>

  <p>Köpek de aynı soruyu sorar gibiydi.</p>

  <p>&ldquo;Parbleu. Tabii ki gidip şu emlakçı Gablcr ve Stretcher&rsquo;i göreceğiz.&rdquo;</p>

  <p>&ldquo;Evet, sanırım yapmamız gereken bu.&rdquo;</p>

  <p>Arkamızı dönüp yürümeye başladık. Köpek dostumuz arkamızdan hayal kırıklığıyla havlıyordu.</p>

  <p>Gabler ve Stretcher&rsquo;in bürosu pazar alanındaydı. Loş ofise girdiğimizde lenfleri şişkin, gözleri fersiz, genç bir kız tarafından karşılandık.</p>

  <p>Poirot nazikçe, &ldquo;Günaydın,&rdquo; dedi.</p>

  <p>Genç kız o sırada telefonla konuşuyordu. Eliyle oradaki bir sandalyeyi işaret etti. Poirot oturdu. Ben de başka bir sandalye çekerek yanına oturdum.</p>

  <p>&ldquo;Hiçbir şey söyleyemem, bundan eminim,&rdquo; diyordu kız telefon ahizesine. &ldquo;Hayır, fiyatın ne kadar olduğunu bilmiyorum. Pardon?</p>

  <p>Su tesisatı mı, sanırım var, ama emin olamam... Çok üzgünüm, tabii eminim efendim... Hayır kendisi dışarıda... Hayır, söyleyemem... Evet, tabii ki sorarım... Evet... 8135 mi? Korkarım tam anlayamadım. Ah... 8935... 39... Oh, 5135... Evet, sizi aramasını söylerim... Altıdan sonra... Ah pardon, altıdan önce... Çok teşekkür ederim.&rdquo;</p>

  <p>Telefonu kapadı. Bloknota 5319 yazdı. Sonra, soran gözlerle ama yine de ilgisiz bir tavırla bakışlarını Poirot&rsquo;ya çevirdi.</p>

  <p>Poirot, kibar ve kararlı bir havada konuya girdi. &ldquo;Şehrin dışında, satılık bir ev gözüme ilişti. Sanırım adı Littlegreen Köşkü&rsquo;ydü.&rdquo;</p>

  <p>&ldquo;Pardon?&rdquo;</p>

  <p>Poirot yavaş yavaş, sözcükleri vurgulaya vurgulaya yineledi. &ldquo;Kiralık ya da satılık köşk. Littlegreen Köşkü.&rdquo;</p>

  <p>Kız dalgın dalgın, &ldquo;Ah, Littlegreen Köşkü,&rdquo; diye mırıldandı. &ldquo;Littlegreen Köşkü demiştiniz, değil mi?&rdquo;</p>

  <p>&ldquo;Evet öyle dedim.&rdquo;</p>

  <p>Kız anımsamaya çalışırmışçasına bir hava takınarak zihnini zorladı.</p>

  <p>&ldquo;Littlegreen Köşkü. Ah, sanırım Bay Gabler biliyordur.&rdquo;</p>

  <p>&ldquo;Bay Gabler&rsquo;la görüşebilir miyim?&rdquo;</p>

  <p>Kız anlaşılmaz, belli belirsiz bir mutlulukla, &ldquo;Kendisi dışarı çıktı,&rdquo; dedi. Bu partiyi ben kazandım, bana puan yazın, der gibi bir hali vardı.</p>

  <p>&ldquo;Ne zaman döneceğini biliyor musunuz?&rdquo;</p>

  <p>&ldquo;Kesin bir şey söyleyemem.&rdquo;</p>

  <p>Poirot, &ldquo;Bakın, bu yörede bir ev arıyorum,&rdquo; diye açıkladı.</p>

  <p>Kız kayıtsızca mırıldandı. &ldquo;Ah, evet... &rdquo;</p>

  <p>&ldquo;Sanırım Littlegreen Köşkü tam aradığım yer. Bana köşk hakkında bilgi verir misiniz?</p>

  <p>&ldquo;Bilgi mi?&rdquo; Kız şaşırmış gibiydi. &ldquo;Littlegreen Köşkü hakkında mı?&rdquo;</p>

  <p>Kız istemeye istemeye bir çekmeceyi açarak karmakarışık olmuş bir tomar kâğıt çıkardı.</p>

  <p>Sonra da, &ldquo;John,&rdquo; diye seslendi.</p>

  <p>Köşede oturan ince uzun bir genç başını kaldırdı.</p>

  <p>&ldquo;Buyurun bayan?&rdquo;</p>

  <p>&ldquo;Bizde belge var mı? Neresi demiştiniz?&rdquo;</p>

  <p>Poirot üzerine basa basa, &ldquo;Littlegreen Köşkü,&rdquo; dedi.</p>

  <p>Karşıdaki duvarı işaret ettim.</p>

  <p>&ldquo;Oraya köşkle ilgili bir ilan bile asmışsınız.&rdquo;</p>

  <p>Kız soğuk bir tavırla beni süzdü. Bire karşı iki, bu haksızlık, diye düşünüyor olmalıydı. Hemen yedek güçlerden yardım aldı. &ldquo;Littlegreen Köşkü hakkında bir şey bilmiyorsun değil mi John?&rdquo;</p>

  <p>&ldquo;Hayır bayan. Dosyada bilgi olmalı.&rdquo;</p>

  <p>Kız, &ldquo;Çok üzgünüm,&rdquo; dedi ama hiç de öyle görünmüyordu. &ldquo;Orasıyla ilgili belgeleri göndermiş olmalıyız.&rdquo;</p>

  <p class="p10"><span class="t12">&ldquo;C&rsquo;est dommage.&rdquo;</span></p>

  <p>&ldquo;Pardon?&rdquo;</p>

  <p>&ldquo;Çok yazık.&rdquo;</p>

  <p>&ldquo;Hemel End yöresinde iki yatak odası, bir salonu olan güzel bir villa var.&rdquo; İsteksizce, patronuna karşı olan sorumluluğunu her şeye rağmen yerine getirmeye çalışan bir insan havasında konuşuyordu. &ldquo;Hayır, teşekkür ederim.&rdquo;</p>

  <p>&ldquo;Bitişiğinde küçük bir serası da var. İsterseniz size o konuda bilgi verebilirim.&rdquo;</p>

  <p>&ldquo;Hayır, teşekkür ederim. Littlegreen Köşkü için ne kadar kira istediğinizi soracaktım.&rdquo;</p>

  <p>Kız sanki bir puan daha alma hevesiyle köşk hakkında hiçbir bilgisi olmadığı iddiasından vazgeçmişti. &ldquo;Orası kiralık değil,&rdquo; dedi. &ldquo;Doğrudan satılık.&rdquo;</p>

  <p>&ldquo;Oradaki tabelada &lsquo;kiralık ya da satılık&rsquo; yazıyordu.&rdquo;</p>

  <p>&ldquo;O konuda bir şey söyleyemem ama köşk satılık.&rdquo;</p>

  <p>Savaşın tam bu noktasında kapı açılarak kır saçlı, orta yaşlı bir adam telaşla içeri daldı. Adam bizi sert ama parıldayan gözlerle süzdü. Tek kaşı soru sorarmış gibi kalktı.</p>

  <p>Genç bayan hemen, &ldquo;İşte Bay Gabler da geldi,&rdquo; dedi.</p>

  <p>Adam büronun kapısını abartılı hareketlerle açtı.</p>

  <p>&ldquo;Buraya buyurun beyler.&rdquo;</p>

  <p>Bizi içeri soktu. Eliyle oturmamızı işaret etti. Sonra kendisi de karşımıza, düzenli yazı masasının başına geçti.</p>

  <p>&ldquo;Evet, şimdi sizin için ne yapabilirim?&rdquo;</p>

  <p>Poirot yeniden kararlılıkla açıklamaya başladı.</p>

  <p>&ldquo;Littlegreen Köşkü konusunda bilgi almak...&rdquo;</p>

  <p>Devam edemedi. Çünkü Bay Gabler konuşmasına fırsat vermeden atıldı.</p>

  <p>&ldquo;Ah, Littlegreen Köşkü! Muhteşem bir yer! Gerçek bir kelepir! Henüz satışa çıkarıldı. Açıkçası bu fiyata böyle bir köşk kolay kolay ele geçmez, çok ender rastlıyoruz. Zevkler değişiyor. İnsanlar kutu gibi evlerden bıktılar. Sağlam, oturaklı yapılar istiyorlar. Zevkle oturacakları, kullanışlı, kaliteli evler. Littlegreen güzel bir mülk, kişilikli, zevkli, Gregoryen stilde. Tam insanların günümüzde aradıkları gibi bir yer orası. Bildiğiniz gibi artık eski tip köşkler çok revaçta, bilmem ne demek istediğimi anlıyor musunuz? Ah, evet. Littlegreen Köşkü&rsquo;nün elimizde pek fazla duracağını sanmıyorum. Kapacaklar orayı. Daha geçen cumartesi parlamentodan biri gelip köşke baktı.</p>

  <p>Evi o kadar beğendi ki bu hafta sonu yine gelecek. Sonra bir borsacı da köşkün peşinde. Artık herkes sakinlik arıyor, taşraya çıkınca anayollardan uzak, sakin köşelerde yaşamak istiyor. Littlegreen Köşkü de böyle. Bütün bunların ötesinde orası gerçek anlamda klas bir yer, gerçek kalite ve cazibeyi sunuyoruz. Şunu kabul edin beyler, eskiler ev yapmasını çok iyi biliyorlarmış. Evet yine söylüyorum, Littlegreen Köşkü kısa zaman içinde satılacaktır.&rdquo; Bay Gabler soluk almak için durakladı.</p>

  <p>Poirot hemen sordu.</p>

  <p>&ldquo;Orası son yıllarda sık sık el değiştirdi mi?&rdquo;</p>

  <p>&ldquo;Aksine, elli yıldan uzun bir süredir tek bir aileye ait. Arundell&rsquo; lere. Bu kasabada çok saygı gören bir aileydi. İyi terbiye almış, saygın, geleneklerine bağlı hanımefendiler.&rdquo;</p>

  <p>Birden yerinden fırladı. Kapıyı açarak seslendi.</p>

  <p>&ldquo;Littlegreen Köşkü&rsquo;yle ilgili bilgiler Miss Jenkins! Çabuk olun!&rdquo; Masasına döndü.</p>

  <p>Poirot, &ldquo;Londra&rsquo;dan yaklaşık bu uzaklıkta bir ev arıyorum,&rdquo; dedi. &ldquo;Kırların arasında ama öyle dünyayla ilişkisini kesmiş bir yerde değil. Beni anlıy rrsunuz değil mi?&rdquo;</p>

  <p>&ldquo;Kesinlikle, kesinlikle. Çok ıssız yerler olmamalı. Hizmetkârlar öyle yerlerden hoşlanmıyorlar. Oysa burada, bu köşkte, hem kırların sessizliğini yaşayacaksınız hem de şehre yakın olduğundan taşranın dezavantajlarını yaşamayacaksınız.&rdquo;</p>

  <p>Miss Jenkins sessizce odaya girdi. Daktiloda yazılmış bir kâğıdı patronunun önüne bıraktı ve patronunun bir baş hareketiyle yine sessizce dışarı çıktı.</p>

  <p>Bay Gabler hızla önüne bırakılan kâğıda göz gezdirdi.</p>

  <p>&ldquo;Evet beyler. Döneminin özelliklerini yansıtan gerçek bir malikâne: dört salon, sekiz yatak ve giyinme odası, çalışma odaları, kiler, büyük mutfak, müştemilat, ahırlar... Şehrin su tesisatına bağlı, bahçeli, bakımı kolay ve ucuz. Toplam üç dönüm. İki yazlık kameriye filan falan. Fiyatı iki bin sekiz yüz elli sterlin. Anlaşılabilir.&rdquo;</p>

  <p>&ldquo;Evi gezmem mümkün mü?&rdquo;</p>

  <p>&ldquo;Tabii ki.&rdquo; Bay Gabler yine abartılı bir hareketle evin gezilebil- mesi için izin kâğıdı yazmaya başladı. &ldquo;Adınız ve adresiniz.&rdquo;</p>

  <p>Poirot adını &ldquo;Parotti&rdquo; diye verince biraz şaşırdım.</p>

  <p>Bay Gabler ekledi.</p>

  <p>&ldquo;Listemizde ilginizi çekebilecek bir iki ev daha var.&rdquo;</p>

  <p>Poirot, adamın bu evleri de kâğıda eklemesini istedi.</p>

  <p>Sonra da, &ldquo;Littlegreen Köşkü&rsquo;nü istediğimiz zaman gezebiliriz, değil mi?&rdquo; diye sordu.</p>

  <p>&ldquo;Ah, tabii beyefendi, elbette. Hizmetçiler evde. Ama işi sağlama almak için sanırım köşke telefon etmem daha doğru olacak. Hemen mi gideceksiniz? Yoksa öğle yemeğinden sonra görmeyi mi yeğlerdiniz?&rdquo;</p>

  <p>&ldquo;Herhalde öğle yemeğinden sonra daha iyi olur.&rdquo;</p>

  <p>&ldquo;Tabii tabii. Köşke telefon edip sizi saat ikide beklemelerini söyleyeceğim. Uygun olur muydu?&rdquo;</p>

  <p>&ldquo;Teşekkür ederim. Evin sahibi kim dediniz... Miss Arundell mi?&rdquo;</p>

  <p>&ldquo;Lawson. Miss Lawson. Köşkün şimdiki sahibinin adı bu. Miss Arundell ne yazık ki, çok kısa bir süre önce öldü. Köşk de bu yüzden satışa çıkarıldı zaten. Emin olun kapılacak! Bundan hiç şüpheniz olmasın. Büyük bir fırsat. Kelepir! Aramızda kalsın ama eğer köşke talip olacaksanız hiç zaman kaybetmeyin. Daha önce de söylediğim gibi, iki kişi daha o köşkün peşinde. Herhangi birinden hemen şu anda bir teklif gelse inanın hiç şaşırmam. Çünkü ikisi de diğerinin köşkün peşinde olduğunu biliyor. Rekabetin insanı harekete geçirdiği kesin. Hah hah! Düş kırıklığına uğramanızı istemem.&rdquo;</p>

  <p>&ldquo;Miss Lawson&rsquo;un köşkü satmayı çok istediği anlaşılıyor.&rdquo;</p>

  <p>Bay Gabler bir sır verecekmiş gibi sesini alçalttı.</p>

  <p>&ldquo;Evet haklısınız. Köşk, onun isteyebileceğinden çok büyük, orta yaşlı, yalnız bir hanım için gerçekten çok büyük bir ev orası. Orayı satıp Londra&rsquo;da ev almak istiyor. Haklı da, onu anlayabiliyorum. İşte zaten köşkün böylesine gülünç denilecek kadar ucuz bir fiyata satışa çıkmasının nedeni de bu.&rdquo;</p>

  <p>&ldquo;Yani öneri almaya da açık öyle mi?&rdquo;</p>

  <p>&ldquo;Öyle düşünüyor. Bu yüzden hemen bir teklifte bulunarak harekete geçmenizi önerdim. Benden duymuş olmayın ama verilen rakama yakın bir fiyata kolayca sahip olabilirsiniz, bundan emin olun. Açıkçası gülünç bir fiyat bu. Bugünlerde böyle bir ev yaptırmaya kalksanız en az altı bin sterline çıkar. Tabii köşkün arazisini ve yol üstünde olması gibi durumları dikkate bile almıyorum bu rakamı verirken. Yoksa bu rakam artabilir.&rdquo;</p>

  <p>&ldquo;Miss Arundell birdenbire mi öldü?&rdquo;</p>

  <p>&ldquo;Hayır, pek de öyle denmez. Yaşlılık. Yetmişini aşmıştı. Ayrıca bir süreden beri hastaydı. Ailesinin yaşayan son ferdiydi. Belki Arundell ailesini duymuşsunuzdur?&rdquo;</p>

  <p>&ldquo;Bu isimde bir iki kişi tanımıştım. Bu taraflarda akrabaları olduğundan bahsediyorlardı. Herhalde aynı aileydi.&rdquo;</p>

  <p>&ldquo;Herhalde. Dört kız kardeştiler. İçlerinden biri bir hayli geç evlendi. Diğerleri ise hiç evlenmediler ve köşkte yaşadılar. Gerçek anlamda birer hanımefendilerdi. Miss Emily ailenin sonuncusuydu. Kasabalılar ona çok saygı duyarlardı.&rdquo;</p>

  <p>Öne doğru bir adım atarak iznini Poirot&rsquo;ya uzattı.</p>

  <p>&ldquo;Yeniden buraya uğrar ve bana ev hakkındaki düşüncelerinizi belirtirsiniz değil mi? Tabii köşkün biraz elden geçmesi, modernleştirilmesi gerekebilir. Bu olağan. Ben hep, &lsquo;Bir iki banyonun ne önemi var? Kolayca yaptırılabilir,&rsquo; derim.&rdquo;</p>

  <p>Oradan ayrıldık. Bürodan çıkarken son duyduğumuz Miss Jenkins&rsquo;in anlamsız sesi oldu. &ldquo;Bayan Samuels aradı efendim. Aramanızı bekliyor. Holland 5391.&rdquo;</p>

  <p>Anımsayabildiğim kadarıyla bu ne Miss Jenkins&rsquo;in not defterine karaladığı ne de telefonda sonunda zorlukla ulaştığı numaraydı.</p>

  <p>Nedense Miss Jenkins&rsquo;in Littlegreen Köşkü&rsquo;yle ilgili bilgileri bulmak zorunda kalmasının intikamını almaya çalıştığını hissettim.</p>

  <p class="p12"><span class="t8">&nbsp;</span></p>
</body>
</html>
