<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-28</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x4" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-28">Utanç Listesi</p>

    <p class="paragraf">Kısa bir süre önce bir İstanbul gazetesinde Milli Eğitim Bakanlığı’nın 1967 yılı içinde abone olduğu fikir ve sanat dergilerinin adları ve bunlara aynı yıl içinde ödenmiş yıllık abone bedellerinin tutarları yayımlandı (yaklaşık olarak 688 bin lira). Hiç kuşkusuz, bu yayın organlarına hükümet kanalıyla yapılan sübvansiyonlar çok daha yüksek rakamlara ulaşmaktadır; çünkü abone olması sağlanmış devlet kurumları Milli Eğitim Bakanlığı’ndan ibaret değildir. Daha birçok resmi nitelikte kurumun ilgilileri zorlayarak aynı yayın organlarına ya da benzerlerine, boyuna para akıtmaktadır.</p>

    <p class="paragraf">a- Bu dergilerin, bir ikisini ayrık tutarsak, hemen hiçbiri yayın piyasasında görünmez. Kitapçılarca kabul edilmez. Okurları yoktur çünkü. Beş tane okurları bile yoktur. Satışları çok kez posta giderlerini karşılayamaz. “Meçhul” dergilerdir hemen hepsi de. Elbet, bir derginin tirajı ve satış sayısı o derginin değerini göstermez. Okur sayısı değerin bir ölçüsü değildir. Ancak, hiçbir okuru olmayan bir derginin varlığı da söz götürür bir şeydir. Bu sözünü ettiğimiz dergiler böyledir işte. İnceleme yapan eleştirmenlerin, meraklı kitaplık farelerinin, koleksiyon hastalarının bile ilgisini çekmezler. Hatta sanırız çıkaranlar bile, kendi onurlarını korumak için, bu dergileri yaymamak, dağıtmamak için ayrıca büyük bir özen gösterirler.</p>

    <p class="paragraf">b- Bu dergilerin hemen hepsi sağcı dergilerdir (bir iki teknik dergiyi ve eğitim dergisini saymazsak). Ancak henüz bizdeki gericilerin geleneksel ve ilkel evresini yaşamaktadırlar. Bir düşünce, bir fikir, bir araştırma çabası göremezsiniz bunlarda. Sağın hafifçe muhafazakâr görünen, olayları ve gerçekleri düzenbazca savsaklayan renksiz kanadından ya da ırkçı kanadındandır hepsi de. Aralarında en çok birleştikleri nokta antikomünizmdir. Ancak bu yönde bir mücadele ya da eylem için gerekli “asgari” bilgilerden ve fikri silahlardan yoksundurlar. Kültürün tanımını, imza atmanın biraz yukarısından başlatsanız, hepsi de, her ölçüye göre, karacahil sayılacak birtakım “kalem sahipleri” tarafından doldurulan bu dergilerin topundan bir çeyrek dergi çıkarabilmek için gerekli malzemeyi ancak bir Alicengiz oyunuyla toparlayabilirsiniz. Sağın en yeteneksiz organlarıdır bunlar.</p>

    <p class="paragraf">c- Şu dergilere bakın; duydunuz mu bunların adlarını? <span class="CharOverride-10">Bayrak</span> (Çıkaran Hami Karatay); <span class="CharOverride-10">Emel</span> (İsmail Otar); <span class="CharOverride-10">Filiz</span> (Abdullah Satoğlu); <span class="CharOverride-10">Kalkınan Dünya</span> (Ata Öngen); <span class="CharOverride-10">Denet; Karma Ekonomi</span> (Fethullah Kakioğlu); <span class="CharOverride-10">Köy Postası</span> (Kadri Oğuz); <span class="CharOverride-10">Kuvayi Milliye</span> (Lütfi Oğuzcan); <span class="CharOverride-10">Milliyetçi Türkiye</span> (Adil Yılmazoğlu); <span class="CharOverride-10">Mücadele</span> (İhsan Koloğlu); <span class="CharOverride-10">Önasya</span> (Sadi Bayramoğlu); <span class="CharOverride-10">Türk Sanayii Mecmuası</span> (Şemsettin Mısır); <span class="CharOverride-10">Yeni Ümit</span> (Halil Hayıt); <span class="CharOverride-10">Çiftlik</span> (Vasfi Hakman) vb.</p>

    <p class="paragraf">d- Başka resmi ve yarı resmi kurumlara kaydettirilen abone sayıları da açıklansa (bunlar da mutlaka açıklanmalıdır) ilginç tutarlara varılacağı kuşkusuz olan bu dergilerin kültürümüzdeki yeri nedir? Bunlara para akıtmakta sakınca görmeyen sorumlular kimlerdir? Bu sorumluları harekete geçmek zorunda bırakan adamlar kimlerdir? Adalet Partisi’nin hükümet tasarruflarıyla devlet tasarruflarını birbirine karıştıran ve ikincileri, birçok örneği görüldüğü gibi, iyice sulandıran temsilcileri kimlerdir? Bunlar belirlenmeli ve birgün hesabı sorulmalıdır..</p>

    <p class="paragraf">e- Bir utanç listesidir o gazetede yayımlanan liste. Bir iktidarı mahkûm eden bir liste. Ama, asıl önemlisi, bir iktidarın siyasal anlamda hangi düzeyde bulunduğunu, yarının kuşaklarını yetiştirmeden ne anladığını göstermesi bakımından çok önemli bir belgedir de. Biz de üstünde zaten bunun için duruyoruz. Gerçekten, Adalet Partisi’nin fikir adına, sanat adına yaptığı, ulaşmak istediği şey, bu dergilerin içindekilerden bir parmak öteye geçecek cinsten değildir. Demokrat Parti çirkin bir siyasal pratizm getirmişti; Adalet Partisi bunu her planda bayağılaştırmanın, duyarsızlaştırmanın peşinde.</p>

    <p class="paragraf">f- Şimdi okul kitaplıklarına bu dergiler gidiyor. Genç aydınlar bunları okumak zorunda kalıyor.</p>

    <p class="paragraf">Genç aydınlar bunları okumak zorunda mı kalıyor?</p>

    <p class="yazar">Ekim 1968</p>
  </div>
</body>
</html>
