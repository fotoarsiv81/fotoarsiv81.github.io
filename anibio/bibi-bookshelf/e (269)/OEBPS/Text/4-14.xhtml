<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-14</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x4" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-14">Türk Yazarının Halklaşması</p>

    <p class="paragraf">Behçet Necatigil’in düzenlediği <span class="CharOverride-10">Edebiyatımızda İsimler Sözlüğü</span>’ne 600 yazar alınmış. Bunların 338’i Tanzimat’tan bu yana yaşamış yazarlar.</p>

    <p class="paragraf">338 yazarın tarihsel ve edebi dönemlere dağılışı şöyle:</p>

    <p class="paragraf">Tanzimatçılar 14;</p>

    <p class="paragraf">Servet-i Fünuncular 26;</p>

    <p class="paragraf">Servet-i Fünun’dan sonra belirip de doğum tarihleri 1900’den önce olanlar 58;</p>

    <p class="paragraf">1900-1923 yılları arasında doğanlar 139;</p>

    <p class="paragraf">1923’ten sonra doğanlar 100.</p>

    <p class="paragraf">338 yazarın doğum yerleri dökümü aşağıdaki çizelgeyi veriyor:</p>

    <p class="resim"><span><img alt="t1.png" class="_idGenPageitem-4" src="../Images/t1_fmt.jpeg" /></span></p>

    <p class="paragraf">Karşılaştırma işlemini daha kolay yapabilmek için her dönemdeki rakamların o dönem toplam yazar sayısı içinde yüzde oranları bularak yazalım:</p>

    <p class="resim"><span><img alt="t2.png" class="_idGenPageitem-5" src="../Images/t2_fmt.jpeg" /></span></p>

    <p class="paragraf">Çizelgede bir gerçek iyice belirtiliyor: Tanzimat’tan bu yana İstanbul doğumlu yazarların oranı gitgide azalırken İstanbul dışında doğan yazarların oranı düzgün bir hareket içinde çoğalıyor.</p>

    <p class="paragraf">Tanzimatta beliren yazarların hemen hepsi İstanbul doğumludur (%79,5). yanya, Tiflis gibi bugünkü sınırlarımız dışında doğanların oranı %13,4. Anadolu doğumluların oranı ise %7,1. Zaten bir yazar var Anadolu doğumlu. (Namık Kemal, Tekirdağ).</p>

    <p class="paragraf">Servet-i Fünun yazarlarının büyük çoğunluğu da İstanbul doğumludur (%73). Bugünkü sınırlar dışında doğan yazarların oranında hafif bir yükselme olmuş (%15,3). Anadolu doğumlu olanların oranı sadece %11,7.</p>

    <p class="paragraf">Servet-i Fünun’dan sonra belirip de 1900 tarihinden önce doğmuş olan yazarların oranlarında ilginç bir değişme dikkati çekiyor. İstanbul’da doğanların oranı %65,5’e, bugünkü sınırlar dışında doğanlarınki %12’ye düşüyor; Anadolu doğumlu olanlarınkinde ise büyük bir artış gözlemleniyor (%22,5).</p>

    <p class="paragraf">1900-1923 yılları arasında doğanlara bakarsak çizelgedeki dengenin bütün bütüne değiştiğini görüyoruz. İstanbul doğumlular azalıyor (%35,9); bugünkü sınırlar dışında doğanlar iyice azalıyor (%7,2); Anadolu doğumlularda ise yüzde yüzden fazla bir artış görülüyor (%56,9). Artık çizelgedeki doğum yeri oranlarında tam ters bir eğilim başlamıştır.</p>

    <p class="paragraf">1923’ten sonra doğanların oranlarında ise bu eğilim kökleşiyor ve çizelgenin ilk durumu altüst oluyor: İstanbul %29; bugünkü sınırlar dışı %4, Anadolu %67.</p>

    <p class="paragraf">Demek ki tanzimatçılardan 1900 doğumlulara kadar edebiyatımızı da fikir hayatımızı da hep İstanbul’da doğan yazarlar temsil etmiş. Anadolu doğumlu yazarların sayıları da oranları da hiç denecek kadar küçük olmuş. Anadolu çocukları ancak 1900’lerden sonra edebiyatta bir varlık olmaya başlamışlar. Çizelge tarih içinde İstanbul Dükalığının düşüşünü şu oran dizisi ile gösteriyor: %79,5; %73; %65,5; %35,9; %29. Anadolu ise şu oran dizisiyle hareket ediyor: %7,1; %11,7; %22,3; %56,9; %67.</p>

    <p class="paragraf"><span class="CharOverride-10">Sözlük</span>’teki bilgilerden çıkardığımız başka bir sonuç da şu: Tanzimat’ta ve Servet-i Fünun’da yalnız İstanbul var; Servet-i Fünun’dan 1900’e kadar uzanan kavşak sürede Anadolu’nun bazı büyük merkezleri başlıyor (Erzurum, Edirne, Diyarbakır, Antalya). 1900’den hemen sonra bütün illeriyle, ilçeleriyle Anadolu’ya rastlıyoruz. Kasaba doğumlular bollaşıyor. 1923’ten sonra ise köy doğumlulara kadar uzanıyor çizgimiz.</p>

    <p class="paragraf">338 yazarı varlıklı, yoksul diye ayırınca da aynı eğilimde bir bir çizelge elde ediyoruz. Özel öğrenim görmüş yazarların varlıklı çevrelerden gelmiş oldukları kuşkusuzdur. Gerçi özel öğrenimden geçmemiş varlıklılar da var, sadece özel öğrenimlilerin genel toplam oranı bile bize Türk yazarının tarihsel akış içinde gitgide nasıl halklaştığını, gitgide nasıl halktan gelmeye başladığını göstermeye yetecektir.</p>

    <p class="paragraf">338 yazardan özel öğrenim görenlerin ve görmeyenlerin oranları aşağıya yazalım:</p>

    <p class="resim"><span><img alt="t3.png" class="_idGenPageitem-6" src="../Images/t3_fmt.jpeg" /></span></p>

    <p class="paragraf">Görülüyor ki doğum yerleri çizelgesi ile özel öğrenim çizelgesindeki oranlar arasında paralel bir akış var. Belki de özel öğrenim görmemiş varlıklı yazarları da tespit edip oranlar içinde değerlendirseydik doğum yerleri çizelgesi ile hemen hemen aynı oran dizilerini elde edecektik. Hatta sanat ve fikir hayatımızı öteden beri hep varlıklı ailelerin çocuklarının yönettiği konusunda daha çıplak oranlara ulaşacaktık; doğum yerleri çizelgesine göre daha yavaş bir hareket görecektik. Ama sadece özel öğrenim oranlarının tarih içinde değişmesi de bizi son derece ilginç bir sonuca götürmeye yetiyor: <span class="CharOverride-10">Değişmeler sadece İstanbul’dan Anadolu’ya doğru değil, varlıklı aile çocuklarından halk çocuklarına</span> doğrudur da. Hem de çoğalan, düzgün bir hareket içinde oluyor bu. Son yıllarda Türkiye’de özel öğrenim gören aydınların sayısı çoğaldığı halde, bunların edebiyata akanlarının oranı azalıyor. Varlıklı ailelerin çocukları gitgide edebiyata hâkim durumlarını yitiriyorlar. Babadan oğula, oğuldan toruna sürüp giden “edebi veraset”ten kurtulmaya başlıyor Türkiye. Gitgide özel öğrenim görmüş yazarların yerini parasız yatılı okumuş yazarlar alıyor. 1900-1923 yılları arasında doğan yazarların %13’ü, 1923’ten sonra doğan yazarların %17’si parasız yatılı okumuştur. Bunlar bizim tespit ettiklerimiz. Öyle sanıyoruz ki gerçek oran bunun çok üstündedir.</p>

    <p class="paragraf">Kuşkusuz, çizelgelere temel aldığımız <span class="CharOverride-10">Sözlük</span>’te birçok eksiklik vardır; her dönemde yaşamış yazarlar tam sayılarıyla kapsanmamakta, yeni kuşaklara daha çok yer verilmektedir. Ancak şurası da kuşkusuz ki yaşamış bütün yazarların tam dökümü de hemen hemen aynı sonuçları verecek, hatta belki de söz konusu eğilimi daha kesin bir şekilde yansıtacaktır.</p>

    <p class="paragraf">Bazı yazarlar Anadolu doğumlu oldukları halde ömürlerini İstanbul’da geçirmişlerdir. Bu durumun tersine de raslanmaktadır. Ne var ki bunların tespiti de sonucu etkilemeyecektir. Belki rakamlar değişecek ama oranlar hep aynı kalacaktır. Hatta bu şekilde çizelgelerin daha konuşkan olacaklarını da umabiliriz.</p>

    <p class="paragraf">Yalnız bir noktayı belirtmek gerekir: Türk sanatçısının gitgide Anadolu doğumlular arasından ve yoksul çevrelerden gelmesi olayı daha çok edebiyatta görülüyor. Resim, heykel, müzik, tiyatro, sinema Dükalığın elindedir. Edebiyattan çekilen varlıklı aile çocukları daha çok sinemaya, tiyatroya yüklenmektedirler. Sözgelimi özel öğrenim kurumu olan bazı liseler eskiden edebiyatçı yetiştirirlerken şimdi sinemacı ve tiyatrocu yetiştirmektedirler. Sanatçılar içinde halklaşma yalnız edebiyatçılarda gözlemleniyor.</p>

    <p class="paragraf">Çağlar boyunca büyük yazarlar belki de Ağrı’da çobanlık yaparak geçirdiler ömürlerini, büyük müzisyenler Kırşehir’in bir köyünde söğüt dalından düdükler yaparak gösterdiler bütün hünerlerini. Yazarlar, edebiyatçılar hep birkaç ailenin çocukları arasından çıktılar. Eğer bir parça olanakları olsaydı, eğer yurdumuzdaki toplumsal ayıklanma (selection) ters işlemesiydi o çobanlar, o köylüler yapacaklardı edebiyatımızı da sanatımızı da.</p>

    <p class="yazar">Nisan 1967</p>
  </div>
</body>
</html>
