<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-20</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-21"><span class="ideitalik">18. BÖLÜM<br /></span>Gladio ile Meydan Savaşı...</h1>

    <p class="normalnesililk">ANKARA’YA ULAŞINCA Hüseyin doğrudan polis evine gitti. Üst katta bir odaya yerleşti. Çankaya’dan Ankara’yı seyretmek, Çamlıca’dan İstanbul Boğazı’nı seyretmek gibi keyifli bir şeydi. Şehir ayaklarının altındaydı fakat Hüseyin’in kafası allak bullaktı. Düşünceleri, manzara seyretmek gibi bir lükse katlanamayacak kadar karışıktı.</p>

    <p class="normalnesil">Hemen gazetelerin bulunduğu kütüphaneye indi, bilgisayarın başına geçti. Mail adresine baktı. Edmora’dan haber vardı. Heyecanlandı. Ekranın ötesinde Elizabet’in yeşil gözlerini, sarı saçlarını, hafif çilli beyaz yüzünü görür gibi oldu. Elini alnına götürdü, ateş bastığını hissetti, terlemeye başlamıştı. Kalbi hızla çarpıyordu. Bu defa ne yazmıştı acaba? Hemen tuşa dokundu. Mail ne kadar da yavaş açılıyordu. Gözleri parladı. Su içer gibi maili okudu:</p>

    <p class="indentmetinilk2"><span class="ideitalik">“Özleyen özlediğine sade özlemini söyler.</span></p>

    <p class="indentmetin"><span class="ideitalik">Seven sevdiği olmayınca dünyayı neyler?</span></p>

    <p class="indentmetin"><span class="ideitalik">Sen bende olmasan da ben her dem sendeyim.</span></p>

    <p class="indentmetin"><span class="ideitalik">Senin olmadığın yerde ben daim cehennemdeyim.</span></p>

    <p class="indentmetinson"><span class="ideitalik">Senin Afrodit’in.”</span></p>

    <p class="normalnesil">Kız şiir yazmıştı, aşk insanı şair yapıyordu. Hemen parmakları tuşlara dokundu:</p>

    <p class="indentmetinilk2"><span class="ideitalik">“Gözlerim gurbet yolunda.</span></p>

    <p class="indentmetin"><span class="ideitalik">Gönlüm gurbet elinde.</span></p>

    <p class="indentmetin"><span class="ideitalik">Sensiz vatanı, yurdu neyleyim?</span></p>

    <p class="indentmetin"><span class="ideitalik">Ya sen tez gel ya sana ben geleyim.</span></p>

    <p class="indentmetinson"><span class="ideitalik">Senin gurbetine sürgün Eflatun”</span></p>

    <p class="normalnesil">Yüreği özlemle dolup taştı. Bir daha mail atarsa tez elden New York’a uçacaktı. Keşke ta o zaman bir çiçek alıp gönlünü alsaydım, diye düşündü. Sinan’a telefon edip çiçek göndermesini istese miydi?</p>

    <p class="normalnesil">Daha kolay bir yolu vardı, hemen cicek.com adresine girdi. Bir mail yazarak Elizabet’in ev adresine çiçek gönderme talimatı verdi.</p>

    <p class="normalnesil">Sonra da öteki mailleri açtı, kimini cevapladı, kimini sildi. Geniş bir vakitte güzel bir sevgi ve hasret maili yazıp göndermeyi düşündü.</p>

    <p class="normalnesil">Gazetelere baktı. Tantan görevinden alınmıştı. Ayrıntıyı okumadı. Acelesi vardı, toplantıya katılacaktı.</p>

    <p class="ortayazi">* * *</p>

    <p class="normalnesililk">Sabahın erken saatleriydi. Müfettiş arabasıyla Hüseyin’i aldı. Yener Albay’a birlikte gideceklerdi. Mesai yoğunlaşmadan görüşmeleri bitirmek istiyorlardı. Saat 10.00’dan önce görüşme bitmeliydi.</p>

    <p class="normalnesil">Bakanlıklara doğru yol aldılar. 7.30’da caddeler araba seliydi. Kaldırımlar, yayaları almıyordu. Ağır tempo ilerleyerek yol aldılar ve nihayet Genelkurmay’a ulaştılar. Arabayı garaja park ettiler.</p>

    <p class="normalnesil">Kapıda nöbetçi asker kimlik sordu. Yener Albay’dan deyince bekletilmeden içeri alındılar. Bir asker kendilerine eşlik etti, albayın odasına kadar götürdü.</p>

    <p class="normalnesil">Albay Yener ayağa kalktı, hoş geldiniz, dedi. Dinç ve enerjik görünüyordu. Omuzlarında ay ve yıldızlar parlıyordu. Hüseyin, uğursuz 28 Şubat süreci olmasaydı benim omuzlarımda da ay-yıldız olacaktı diye düşündü, iç çekti. Çevik Bir’in darbecilik serüvenine kurban gitmişti. Gamze’yi hatırladı. Gözleri buğulandı. Güzel gözlü, ay yüzlü, temiz kalpli masum kız da darbecilerin hırsına kurban edilmişti. Sırf Hüseyin’le evli olduğu için MİT’ten kovulmuştu.</p>

    <p class="normalnesil">Yener, Hüseyin’in gözlerindeki buğulanmayı görmekte gecikmedi. Beş sene öncesine gitti. Disiplinsizlik bahanesiyle meslekten ihraç edilmeseydi şimdi binbaşı olacaktı.</p>

    <p class="normalnesil">Onu Çevik Bir’in ofisine kendisi göndermişti. Vicdanı kanadı.</p>

    <p class="normalnesil">– Buraya gelince galiba üniformalı günlerini hatırladın.</p>

    <p class="normalnesil">Hüseyin başını salladı, gözlerini kaçırdı, dudaklarını ısırdı. Istırap yüklü bir sesle:</p>

    <p class="normalnesil">– Kader... Hükmünü verince göz görmez olur. Beni en çok üzen şey, Gamze’nin bir mektup bırakarak aramızdan ayrılması...</p>

    <p class="normalnesil">– Çok ağırına gitti, onurlu bir hanımdı.</p>

    <p class="normalnesil">Müfettiş, bir deri bir kemik kalmış ellerini göstererek:</p>

    <p class="normalnesil">– Bir’in iktidar hırsı, Gladio’nun darbe ihtirası, kadıncağıza dünyayı cehennem eyledi. Hepimiz bedel ödedik. Ödemeye de devam ediyoruz.</p>

    <p class="normalnesil">Yener misafirlere yer gösterdi, çay ısmarladı. Masası kitaplık gibiydi. Mevzuat kitaplarının yanı sıra aktüel eserler, gazeteler, dergiler, masa üstüne konmuş dosyalar, duvarları baştanbaşa kaplamış klasörler... Odadaki her şey, okuyan, inceleyen, sorgulayan bir insanı işaret ediyordu.</p>

    <p class="normalnesil">Çaydan sonra misafirleri, odanın öbür ucunda bulunan yuvarlak masaya davet etti. Kendisi de makam koltuğundan kalktı, kablolu telefonun fişini çekti, kapıyı kapattı, cep telefonlarımızın bataryasını çıkaralım, dedi. Kendisininkini çıkarıp dosyanın yanına koydu. Masanın etrafında toplandılar. Değerlendirme yapacaklardı.</p>

    <p class="normalnesil">Üç kişiydiler. Rasim, gecikeceğini söylemişti. Vakit kaybetmeden gündeme geçildi.</p>

    <p class="normalnesil">Yener, yakasını düzeltti. Ellerini önündeki dosyanın üzerine koydu. Öksürerek sesini akort etti. Bir anlamda nereden başlayacağına karar vermek için zaman kazanıyordu. Bakışlarını Hüseyin ve müfettişin yüzlerinde dolaştırarak söze başladı:</p>

    <p class="normalnesil"><span class="ideitalik">“Arkadaşlar, inanılmaz fedakârlıklar yaptınız. Çok acılar çektiğinizi ve imkânsızı başardığınızı biliyorum. Büyük bedeller ödediniz, ödüyorsunuz. İkinize de teşekkürler ediyorum. Son derece hassas bir konuyu değerlendireceğiz. Bildiğiniz gibi, Özel Harp Dairesi içine yuvalanmış bir çete ile savaşıyoruz. Ülke gemisinin rotasını darbe limanlarına çevirmeye çalışıyorlar. Kendilerinden olmayanı denize atıyor, atamadıklarını da kendi haline bırakmıyor; ya kazana kömür attırıyor veya gemi temizliği yaptırıyorlar. Güverteyi kimseyle paylaşmak istemiyorlar. Bunun için JİTEM, Özel Harp, MİT, mason locaları, medya ve sermaye çevrelerinden azami ölçüde faydalanıyor. Kimi zaman MOSSAD kimi zaman CIA, kimi zaman da başka örgütlerle iş tutuyorlar. Dertleri darbe yapmak. Bunun için kaoslardan, kargaşadan, ekonomik krizlerden darbe üretmek için var güzleri ile çalışıyorlar.</span></p>

    <p class="normalnesil"><span class="ideitalik">Darbeler ülkenin önünü kesiyor. Yunanistan’dan bile geri kalmış durumdayız. Orada kişi başına düşen millî gelir 20 bin, bizde 2.100 dolar. Prof. Ekrem Pakdemirli’nin açıklamalarına göre her darbeden sonra kişi başına düşen millî gelir düşmüş. Bir gazeteden kestim. Haber, ‘Darbeler Ekonomiye’ başlığı ile verilmiş. Tablo iç açıcı değil. Bakın:”</span></p>

    <p class="normalnesil">Haber fotokopisinden birer tane uzattı. Herkes önüne düşen kâğıda göz attı:</p>

    <p class="normalnesil">“<span class="ideitalik">Darbeler, ekonomiye:</span></p>

    <p class="normalnesil"><span class="ideitalik">1960, 1971, 1980, 1997 darbelerinden sonra kişi başına düşen milli gelir düştü:</span></p>

    <p class="normalnesil"><span class="idebolditalik">1960 darbesinden sonra 583 $’dan 188’e;</span></p>

    <p class="normalnesil"><span class="idebolditalik">1971 darbesinden sonra 399 $’dan 276’ya;</span></p>

    <p class="normalnesil"><span class="idebolditalik">1980 darbesinden sonra 416 $’dan 148’e indi.</span></p>

    <p class="normalnesil"><span class="idebolditalik">1997 darbesinden sonra 3.500 $’dan 2100 dolara indi.”</span></p>

    <p class="normalnesil">Kısa bir sessizlik oldu. Sonra albay devam etti:</p>

    <p class="normalnesil">“Avrupa’nın genişlemesinden sorumlu <span class="idebold" xml:lang="tr-TR">Günter Verhaugen ve Hollanda Başbakanı Balkanende;</span> <span class="ideitalik">açık açık,</span> <span class="ideitalik">ordunun ülke idaresindeki etkisinin demokrasi standartlarında olmadığını söylediler. Afrika liginden Avrupa ülkeleri ligine sıçramak için bir standart yakalamak zorundayız. Bunun için ordu içinde darbe yapmak isteyen örgütü tasfiye etmek zorundayız. Gladio’nun sivil uzantıları olduğu malum.”</span></p>

    <p class="normalnesil">Kaos çetesi ve çıkardığı olaylar üzerinde duruldu. Müfettiş, Güneydoğu izlenimlerini anlattı. DGM’lerin rolünü vurguladı.</p>

    <p class="normalnesil">“Bu mahkemeler bir an önce kaldırılmalı.” dedi.</p>

    <p class="normalnesil">Hüseyin, George Tenet’le görüşmesini anlattı. Mason locaları ve Özel Harp Dairesi içindeki darbeci kesimin bütün Amerika’daki Yahudi lobisinden destek gördüğünü, bunların Amerika’yı temsil etmediğini, Yahudi lobisinin etkili olduğunu, Amerika’daki Yahudi kuruluşu JİNSA’nın Çevik Bir’e Amerika’da başarı ödülü verdiğini, 28 Şubat sürecindeki rolünü desteklediğini vurguladı.</p>

    <p class="normalnesil">“Yazar Attila İlhan, Bir’in Sabatayist olduğunu açıklamıştı.” dedi Yener.</p>

    <p class="normalnesil">Elindeki gazete küpürünü gösterdi.</p>

    <p class="normalnesil">Attila İlhan meşhur şapkası, geniş camlı gözlükleri, siyah kazağı ile poz vermiş görünüyordu. Gazetenin bir köşesinde Çevik Bir ve İsmail Hakkı Karadayı’nın resimleri vardı.</p>

    <p class="normalnesil"><span class="idebolditalik">“28 Şubat’ta yüksek kumanda kademesinde masonlar vardı. Büyük basının yarısından çoğu mason olduğu için bunları yazmadılar. Bundan 4-5 ay evvel Genelkurmay Başkanlığı bir tamim yaptı, “Masonluk, rotaryenlik gibi kulüplere üye olanlar hakkında takibat yapılacaktır.” şeklinde. Yani şimdi intibaha geldiler.”</span></p>

    <p class="normalnesil">Bir cümle vardı ki Hüseyin gülmekten kendini alamadı.</p>

    <p class="normalnesil"><span class="ideitalik">“28 Şubat’ta medyanın dolduruşuna geldik.”</span></p>

    <p class="normalnesil">Hüseyin elini masaya vurdu. Sesini yükselterek:</p>

    <p class="normalnesil">“Kendisi medyayı gaza getirdiğini unutmuş.” dedi. Ekledi:</p>

    <p class="normalnesil">“Helâl olsun Attila İlhan’a. Bayağı cesur konuşmuş.”</p>

    <p class="normalnesil">Gülümsediler. Yener devam etti:</p>

    <p class="normalnesil">“Aytaç Yalman, meşhur gazeteci Ahmet Emin Yalman’ın yeğeni. Ahmet Emin Yalman’ın dönme olduğu çok meşhur. Ulusalihanet.com sitesinde yayınlanan haberlere göre Yaşar Büyükanıt da o çevreden. Dönme. Damadı kesin olarak Yahudi. Soy kütüğüne bakarsanız epey ilginç bilgi var. Dönme olduğuna ait bilgiler, internet sitelerinde dolaşıyor. Bu ekip birbirini destekliyor. Onlara tepki gösteren büyük bir kesim var. Demokrasiyi savunanlar, darbe yapmak isteyenler kadar cesur olmalı. Yoksa ülke Yunanistan’dan geri kalmaya devam eder.”</p>

    <p class="normalnesil">Müfettiş, analizlere katıldığını, demokratik sivil toplum örgütlerinin desteklenmesi, sivilleşmenin sağlanması gerektiğini belirtti.</p>

    <p class="normalnesil">“Bunun için de MİT, Özel Harp Dairesi, üniversiteler demokratik kurumlara dönüşmeli. Meclisin kontrolü altına alınmalı. Halkın seçtiği insanlar ülkeyi yönetmezse bürokratlar, istihbarat örgütleri, localar meydanı boş bulur ve istediği gibi at oynatır. Halkın seçtiği insanların muktedir olması şart. MGK Genel Sekreterliği, psikolojik savaş yürütmemeli. Özel Harp Dairesi’nin merkezi, Ecevit’in açıklamasına göre, Amerika askerî yardım heyetinin çalıştığı binada. Menderes’i zor duruma düşürmek için planlanan İstanbul’daki 6-7 Eylülleri, 1977 Taksim Olayları, 1994 Gazi Mahallesi Olayları, Kahramanmaraş, Sivas, Tokat Olayları hep Özel Harp Dairesi’nin imzasını taşıyor. İç savaşı andıran bu olayları vicdan sahibi insanlar tezgâhlayamaz. Gaffar Okkan cinayeti de bal gibi özel harp işi. Bu cinayeti çözmeliyiz.”</p>

    <p class="normalnesil">Okkan cinayetinin çözümüyle ilgili bütün formüller ele alındı. Fakat ne katillere ne de azmettirenlere ulaşılabilmişti. Konu oldukça sıkıntılıydı.</p>

    <p class="normalnesil">Yener, bir süre sonra konunun sıkıcılığını dağıtmak ister gibi başka bir konuya atladı:</p>

    <p class="normalnesil">“Amerika, Afganistan, sonra da Irak’a saldıracak. Bizi içerde felç etmek istiyor ki kendine engel çıkarmayalım. İşgaller, Amerika ve İsrail’in çıkarları için yapılıyor. Türkiye üs olarak kullanılmak istenecek. Bizim bu ülkelerin işgalinde çıkarımız yok. Aksine Müslüman ülkelerde işgaller sebebiyle oluşacak Amerikan düşmanlığından zarar görürüz. Türkiye’de işgal lehine büyük propagandalar yapılacak. Amerika bütçesinden medyaya 400 milyon dolar ayrıldı. Böyle bir rüzgâra karşı da hazırlıklı olmalıyız. Sivil toplum örgütleri, medyanın etki altında kalmayan kısmı, halk bu konuda bilinçlendirilmeli. Bizlere büyük görev düşüyor.”</p>

    <p class="normalnesil">Görüşmelerden sonra darbecilerle başa baş, dişe diş mücadele kararı alındı. Org. Hilmi Özkök, bu mücadeleyi destekliyordu. CIA içinde lobi yapmak üzere Hüseyin Amerika’ya gitmeliydi. Müfettiş, sivil toplum örgütlerinin bilinçlendirilmesi ve çeteye bulaşmış elemanların tespiti ve tasfiyesi için ekibiyle birlikte çalışacaktı.</p>

    <p class="normalnesil">Gündem maddeleri bütünüyle değerlendirilmişti. Hüseyin, kalkacak gibi davrandı.</p>

    <p class="normalnesil">Yener, bir dakika, der gibi elini kaldırdı:</p>

    <p class="normalnesil">“Son bir not, önemli. Bütün bu söylediklerimiz demokratik reformları gerektiriyor. Avrupa Birliği süreci açık olursa demokratikleşme gerçekleşir. Aksi halde Türkiye CIA-MOSSAD kıskacından kurtulamaz. AB sürecini destekliyoruz. Darbeciler, bu sürece karşı çıkıyor. Önümüzde meydan savaşı var.”</p>

    <p class="normalnesil">Müfettiş ceketini düzeltti.</p>

    <p class="normalnesil">“Amerikalıların çalıştığı binada çalışan bir Özel Harp Dairesi kabul edilemez. Bu daire, soğuk savaş dönemi şartlarında oluşturulmuş. İtalya, Fransa, Yunanistan gibi ülkelerde lağvedildi. Bizde de lağvedilmeli.”</p>

    <p class="normalnesil">“Önemli. Hepsi demokratikleşmeye, bir anlamda AB sürecine bağlı. Başbakanın Helsinki’de Avrupa liderleri fotoğrafı içinde yer alması iyi bir sinyal. Bu konuyu müsteşarların katılacağı bir toplantıda ele alacağız.”</p>

    <p class="normalnesil">Yener, misafirlerini kapıya kadar uğurladı.</p>

    <p class="ortayazi">* * *</p>

    <p class="normalnesililk">Müfettiş, Hüseyin’i de yanına alarak arabayı emniyete doğru sürdü. Sabah dokuz akşam beş, mesai yaptığı günleri özlemişti. Rutin olarak gidip çalışabileceği bir oda, önüne oturup çalışabileceği bir masa... Onları özlemişti.</p>

    <p class="normalnesililk">Arabayı park yerine çekti. Birlikte merdivenlere yürüdüler.</p>

    <p class="normalnesil">İkisinin da kafasında, “meydan savaşı” vardı. Savaşı mutlaka kazanmalıydılar.</p>

    <p class="normalnesil">Rasim, masasındaki bilgisayar ekranından gelenleri gördü. Müfettişi hayli zayıflamış buldu. Yedi aydır kayıptı. Nerdeyse her gün eşi Zahide, kendisini ve Diyarbakır emniyetini aramıştı. Gaffar Okkan suikastı yüzünden müfettişi bulma çalışmaları istenildiği ölçüde verimli yürütülememişti. İyi ki Hüseyin vardı.</p>

    <p class="normalnesil">Tantan’ın yerine Rüştü Kazım Yücelen atanmıştı. Yeni bakan, kendisinden brifing istiyordu. Konuları önem sırasına göre dizmek ve onları power point sunusu haline getirmek için çalışıyordu. İki ayağı bir pabuca girmişti. Buna rağmen müfettişe, geçmiş olsun, demek istedi.</p>

    <p class="normalnesil">Müfettiş, odasına girince çantasını masanın üzerine attı. Paltosunu ve atkısını çıkardı. Sandalyeye oturdu. Hüseyin’e yer gösterdi. Çay içip sohbet etmek, sonra da öğle yemeğine gitmek istiyorlardı.</p>

    <p class="normalnesil">Tam bu sırada telefon çaldı. Rasim arıyordu.</p>

    <p class="normalnesil">“Çok şükür, nihayet aklına geldik.” dedi.</p>

    <p class="normalnesil">Ahizeyi yerine koydu.</p>

    <p class="normalnesil">– Rasim. Gidip bir çayını içelim.</p>

    <p class="normalnesil">Birlikte odadan çıktılar.</p>

    <p class="normalnesil">Tam bu sırada Hüseyin’in cep telefonu çaldı.</p>

    <p class="normalnesil">Elizabet arıyordu.</p>

    <p class="normalnesil">Hüseyin birden heyecanlanıverdi. Hemen telefonu açtı.</p>

    <p class="normalnesil">“Sevgilim, Irak’a gidiyorum. Gelir misin benimle?”</p>

    <p class="normalnesil">“Hay hay. Sana hayır diyemem. Ne zaman?”</p>

    <p class="normalnesil">“Önümüzdeki günlerde.”</p>

    <p class="normalnesil">“Buraya gel, buradan birlikte...”</p>

    <p class="normalnesil">“Kuzey Irak karışık. Uçakla Bağdat’a...”</p>

    <p class="normalnesil">Telefon kapandı. Hüseyin’e yeni bir dünyanın kapıları açılıyordu.</p>

    <p class="normalnesil">Bu kadını kim ikna etti, diye düşünmeye başladı. Belki de kendisiyle barışmak için böyle bir yol deniyordu. Belki de Irak gibi Müslüman bir ülkede karşılaşacağı zorlukları göğüslemek için yanına çağırıyordu. Belki, belki, belki...</p>

    <p class="normalnesil">İki adım attı. Kafası karışmıştı. Elizabet hırslı bir kadındı, kendi ikbali için de arıyor olabilirdi. Durdu. Müfettişe:</p>

    <p class="normalnesil">– Ben geliyorum, diyerek lavaboya daldı. Yüzünü yıkamak, serinlemek istiyordu.</p>

    <p class="normalnesil">Aynanın karşısında kendisine bakarak düşünmeye başladı:</p>

    <p class="normalnesil">“Neticede bu kadın senin eşin. Namusu namusun, şerefi şerefin. Küsmekle sorumluluktan kurtulamazsın. Eğer şefler razı olursa ki Yener dünden razı görünüyor, elini çabuk tut ve yola düş...”</p>

    <p class="normalnesil">Onunla Diyarbakır’da tanışmışlardı. O günü hatırladı. İlk görüşmede birbirlerini sevmişlerdi. Hüseyin, Kürtçe kursuna onunla birlikte olmak için yazılmış, dostlukları kursta pekişmişti. Yener, bu dostluğu desteklemişti, CIA içinde kolumuz olsun, demişti. Daha sonra Elizabet’in anlattığına göre Tenet de Türkçe, Kürtçe ve Arapça bilen bir elemana çok acele ihtiyaçları olduğunu söylemiş, kendisinden Hüseyin’i birlikte çalışmaya ikna etmesini istemişti.</p>

    <p class="normalnesil">Yüzünü yıkadı, saçlarına su çaldı. Tarakla şekil verdi.</p>

    <p class="normalnesil">Rahatlamıştı. Koridorda kararlı adımlarla yürüdü.</p>

    <p class="normalnesil">Rasim, kendisini ayakta karşıladı. Tokalaştılar.</p>

    <p class="normalnesil">Çaylar ısmarlandı.</p>

    <p class="normalnesil">Müfettiş, konuya çoktan girmiş, Diyarbakır günlerini anlatıyordu. Hikâye bittikten sonra şöyle dedi:</p>

    <p class="normalnesil">– Gaffar Okkan cinayeti Hizbullah’a yıkılmak isteniyor. Doğan medyası bu konuda üretilmiş haberlere yer veriyor. Lideri Beykoz’da öldürülen bir örgüt, Diyarbakır emniyet müdürünü öldüremez. Bu cinayet, derin çete işi. Okkan’ın katillerini bulmalıyız. Bu mesuliyet bizim omuzlarımızda.</p>

    <p class="normalnesil">– Eninde sonunda katillere ulaşacağız, dedi Rasim. Gaffar, yiğit adamdı.</p>

    <p class="normalnesil">– Onun katillerini bulmak boynumuzun borcu, dedi müfettiş.</p>

    <p class="normalnesil">Hüseyin, sorumluluklarının altını çizdi. Sonra ekledi:</p>

    <p class="normalnesil">– Bu cinayetleri bir şebeke işliyor. Mason locasına girmeliyiz. Aksi halde örgütü çökertemeyiz.</p>

    <p class="normalnesil">Odada bir süre sessizlik hüküm sürdü.</p>

    <p class="normalnesil">Hüseyin, acılarını gizlemek ister gibi ellerini cebine soktu, elinin kesikleri sızlıyordu. Çaya uzanmak için sağ elini çıkardı.</p>

    <p class="normalnesil">Rasim, gördüklerine inanamıyordu. Şaşırıp kaldı. Elinin üstü dilim dilim kesilmişti.</p>

    <p class="normalnesil">– Eliniz...</p>

    <p class="normalnesil">– Müfettişinizi kurtarırken oldu, cama kurban verdik.</p>

    <p class="normalnesil">– Vay anasını. Görmek, duymaktan daha etkileyici.</p>

    <p class="normalnesil">– Yaşamak en etkileyicisi.</p>

    <p class="normalnesil">Odada sessizlik hüküm sürmeye devam etti. Akşam yemeğinde buluşmak üzere vedalaştılar.</p>
  </div>
</body>
</html>
