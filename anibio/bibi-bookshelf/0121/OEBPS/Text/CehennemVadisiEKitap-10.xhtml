<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-10</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-11"><span class="ideitalik">8. BÖLÜM<br /></span>Deli Gibi Âşık...</h1>

    <p class="normalnesililk">GÜN BOYU OTEL elemanlarını sorguladılar. Üçüncü günün akşamı Şemdin Kök, iyice acıkmış, güçten takatten düşmüştü. Suratı çökmüş, gözlerinin önü kararmıştı.</p>

    <p class="normalnesil">Gözleri ve elleri bağlıydı. Müfettiş karşısına geçti.</p>

    <p class="normalnesil">– Kemal Koç’u tanıyor musun?</p>

    <p class="normalnesil">– Tanımam.</p>

    <p class="normalnesil">– Grand Hotel’de çalışan. Eniştenin oğlu.</p>

    <p class="normalnesil">– Tanımam.</p>

    <p class="normalnesil">– Senin CIA ile çalıştığını söyledi. Berabermişsiniz.</p>

    <p class="normalnesil">– Atıyor.</p>

    <p class="normalnesil">– Hüseyin’e neden ateş ettin?</p>

    <p class="normalnesil">– Öyle bir şey yok.</p>

    <p class="normalnesil">– Balistik muayene var oğlum.</p>

    <p class="normalnesil">– Yalan.</p>

    <p class="normalnesil">– Neden silah taşıyorsun?</p>

    <p class="normalnesil">– Özel nedenler...</p>

    <p class="normalnesil">– JİTEM ile çalıştığını da öğrendik.</p>

    <p class="normalnesil">– Yalan.</p>

    <p class="normalnesil">Müfettiş, adam dayanıklı çıktı, diye düşündü. Yerinden kalktı. Kapıdan dışarıya yürürken:</p>

    <p class="normalnesil">– Bunu bir hafta daha hücrede demlendirin. Akıllansın.</p>

    <p class="normalnesil">Adam konuşmamaya kararlıydı. Üç günlük açlık onu pes ettirmemişti. Bünyesi sağlamdı.</p>

    <p class="normalnesil">Zahide’yi merak etti.</p>

    <p class="normalnesil">Tek başına acaba ne yapmıştı? Başına bir şey gelir diye endişe ediyordu. Müdürün odasına yürüdü. Gaffar Okkan makamında değildi. Atilla ve Mustafa da yoktu. Anlaşılan birlikte bir yere gitmişlerdi.</p>

    <p class="normalnesil">Bu sırada heyecanla odaya polis memuru Mehmet Sepetçi geldi.</p>

    <p class="normalnesil">Müfettişi görünce yanına yaklaştı. Kısık bir ses tonuyla:</p>

    <p class="normalnesil">– Akşam çatışmaya giren Kemal Koç ölmüş. Beyin kanaması geçirmiş.</p>

    <p class="normalnesil">– Eyvah!..</p>

    <p class="normalnesil">– Cenazede olay çıkmasından korkuyoruz. Cenaze, ikindiden sonra Sümer Camii’nden kalkacakmış.</p>

    <p class="normalnesil">– Şu meşhur cami.</p>

    <p class="normalnesil">– Evet, efendim.</p>

    <p class="normalnesil">– Hazırlıklı olun. PKK orada eylem yapma tecrübesine sahip.</p>

    <p class="normalnesil">– Biz de yeterince tecrübeliyiz. Yapsınlar yapacaklarını.</p>

    <p class="normalnesil">– Bak, bu güzel.</p>

    <p class="normalnesil">– Ben, şu vurulan Mehmet Kaya’nın evine gideceğim.</p>

    <p class="normalnesil">– Tekin yer değil, siz benden iyi biliyorsunuz.</p>

    <p class="normalnesil">– Bu işlerin her yanı pislik. Nere tekin ki?.. Grand Hotel’e gittik, başımıza iş sardık.</p>

    <p class="normalnesil">– Her tarafta istihbarat cirit atıyor. Burada kaynatılan cadı kazanları, o otelde pişirilir.</p>

    <p class="normalnesil">– Kötü bir tecrübe sonucu öğrenmiş olduk. Cenaze nerde?</p>

    <p class="normalnesil">– Adli tıpta.</p>

    <p class="normalnesil">– İşin bir de o safhası var. O herifin JİTEM’le de bağlantısı vardı. Adli tıp raporu bizi suçlayıcı şekilde çıkabilir. Bizi bir de mahkemeyle uğraştırabilirler.</p>

    <p class="normalnesil">– Biz de endişe ediyoruz doğrusu...</p>

    <p class="normalnesil">Müfettiş, paltosunu ve atkısını aldı, dışarı çıktı. Kafasında Kemal Koç’un söyledikleri vardı. Adamın ölmesi hiç iyi olmamıştı. JİTEM, CIA, PKK bağlantılarını ondan öğrenmişti. Her şeyi çok açık söylüyordu. Belki de öleceğini hissetmiş, onun için itirafta bulunmuştu.</p>

    <p class="normalnesil">Bir taksi çevirip Ofis’e gitmek istediğini söyledi. Arkaya oturdu. Şoförü iyice süzdü. Uzun burnunu, siyah gözlerini, kalın kaşlarını, kıvırcık saçlarını hafızasına kazıdı. Bir şey sormadı ve tanışmayı denemedi. Nasıl olsa adlarını bile doğru söylemiyorlardı. Tanışıp konuşmanın bir anlamı yoktu. Hepsi istihbarat elemanı ve hepsi eğitilmiş adamlardı.</p>

    <p class="normalnesil">Sokağın başına gelince durdu. Arabadan indi. İçini bir kasvet kapladı. Arabanın havaya uçtuğu, Hüseyin’in vurulduğu yere gelince hüzünlendi. Zavallı, hastane köşelerinde çile dolduruyordu. Doktor, ölüm tehlikesini atlattığını, iyileştiğini söylüyordu. O yeşil gözlü cadı, başından ayrılmıyordu. Hemşirelere, cadıyı göz hapsinde tutun, demişti. Hastayı zehirleyebilirdi, yeme ve içmesine dikkat etmeliydiler.</p>

    <p class="normalnesil">Başhemşire, müfettişe evhamlarının yersiz olduğunu, kızın Hüseyin’e deli gibi tutkun olduğunu söylüyordu.</p>

    <p class="normalnesil">Vahap Kaya’nın evinin önüne gelince durdu. Etrafı kolladı. Peşinde birileri olup olmadığını kontrol etti. Kimsecikler görünmüyordu. Eğer içeride bir cani yoksa şimdilik takip edilmediği kanaatine vardı. Kapıyı iteleyip avluya girdi. İçeride Zahide olmalıydı. İç kapıyı vurunca beş yaşındaki Yeliz kapıyı açtı. Peşinde annesi Zeynep Hanım vardı.</p>

    <p class="normalnesil">– Zahide Hanım burada mı?</p>

    <p class="normalnesil">– İçeride. Buyurun.</p>

    <p class="normalnesil">Müfettiş, çocuğun eline cebinden çıkardığı çikolatayı tutuşturdu, ayakkabılarını çıkarıp odaya girdi. Evde ölüm sessizliği vardı.</p>

    <p class="normalnesil">Oturma odasındaki yıpranmış koltukları, televizyonu, yerdeki kilimleri, duvara asılı elbiseleri, resimlerini ve her köşeye sinmiş yoksulluğu tanıyordu.</p>

    <p class="normalnesil">Geçip divana oturdu. Yeliz ve Yelda okula gitmemişlerdi. Evde iki büyük kız daha vardı, erkek çocuklar yoktu.</p>

    <p class="normalnesil">Zahide, başına bir yazma örtmüş, divanın üstünde oturuyordu.</p>

    <p class="normalnesil">Hal hatır sorduktan sonra müfettişe:</p>

    <p class="normalnesil">– Azmi’yi Ankara’ya götürelim, dedi. Evlat edinmek istiyorum. Zeynep Hanım razı oldu. Dedesine de soracak. Sen ne diyorsun?</p>

    <p class="normalnesil">– Bakabileceksen, mesele yok.</p>

    <p class="normalnesil">– Bakarım elbette.</p>

    <p class="normalnesil">– Bana kalırsa kızlardan birini al. Onlar daha büyük. Yükü az olur.</p>

    <p class="normalnesil">– Erkek çocuğu, sokakta kendi derdiyle baş edebilir. Kız daha hassas.</p>

    <p class="normalnesil">– İyi o zaman.</p>

    <p class="normalnesil">Müfettiş, Zeynep Hanım’a, geçmiş olsun, dedi. Kocasını kaybetmesine üzüldüğünü, katili bulmak için çalıştıklarını ve bu yüzden başlarına gelenleri anlattı. Şüphelendikleri biri olup olmadığını sordu.</p>

    <p class="normalnesil">Kadın, yok, dedi.</p>

    <p class="normalnesil">– Kim yapabilir?</p>

    <p class="normalnesil">– Bilmem begim.</p>

    <p class="normalnesil">– Şoför Şemdin Kök... Tanıyor musun?</p>

    <p class="normalnesil">– Bilmem begim.</p>

    <p class="normalnesil">– Takarow marka bir tabanca ile eşinize ateş etmiş. Parmak izi var. Silahın balistik muayenesi yapıldı. O silahla ateş edilmiş.</p>

    <p class="normalnesil">Kadın, hiçbir şey anlamamış gibi sustu. Başını yerden kaldırmıyordu. Müfettiş, bir şeyler öğrenebilir miyim düşüncesiyle tekrar sordu:</p>

    <p class="normalnesil">– Kemal Koç... Otelde çalışan biri.</p>

    <p class="normalnesil">– Hiç duymamışım.</p>

    <p class="normalnesil">– Şehmuz Dağ. Taksici...</p>

    <p class="normalnesil">– Duymamışım.</p>

    <p class="normalnesil">– Vahap Bey nerde?</p>

    <p class="normalnesil">– İşe gitti.</p>

    <p class="normalnesil">– Ben bir de onunla görüşeyim.</p>

    <p class="normalnesil">– He begim, o daha iyi bilir.</p>

    <p class="normalnesil">Müfettiş, kendisine ikram edilen çayı içti. Olaylar üzerine bir süre de Zahide ile konuştular. Muhtemel düşmanlardan söz açtı fakat kadın bir şey bilmediğini söyledi. Zahide, bir şey öğrenebilirsem ben sana aktarırım, dedi. Müfettiş, soruşturmayı bir tarafa bıraktı. Konu ile ilgili MİT ve JİTEM yetkilileri ile görüşmeliydi. Gaffar Okkan’a yakın durması dezavantaj olarak görünüyordu ama yapabileceği başka bir şey yoktu. Ne de olsa kendisi de emniyet kökenliydi.</p>

    <p class="normalnesil">– Ben Vahap Bey’i bulayım, diyerek ayağa kalktı.</p>

    <p class="normalnesil">Evden ayrıldı. Zahide evde kalacak, akşama telefonlaşacaklardı.</p>
  </div>
</body>
</html>
