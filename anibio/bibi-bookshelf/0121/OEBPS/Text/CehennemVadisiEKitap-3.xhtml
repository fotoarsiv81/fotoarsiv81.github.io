<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-3</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-4"><span class="ideitalik">1. BÖLÜM<br /></span>Ölüm Pusuda...</h1>

    <p class="normalnesililk">DİYARBAKIR, AA, 29 Aralık 2000</p>

    <p class="normalnesil">Akşamın alaca karanlığı sokağa çökmüştü. Adam, bitkin bir vaziyette eve dönüyordu. Endişeli, tedirgin ve gergindi. Beyni zonkluyor, gözleri sızlıyordu. Sinirleri felç olmuştu. İkindi vakti yeni bir tehdit telefonu daha almıştı. Sesi tanıyor gibiydi ama emin değildi. Adam sesini değiştirmek için homurtu halinde konuşmuştu. İçi içini yiyordu. Dükkânını erkenden kapatıp yola çıkmıştı. Her gürültü, beyninde balyoz etkisi yapıyor, ayak seslerinden bile korkuyordu. Tehdit edildiğini polise bildirmişti ama dükkân komşusu Hasan Usta’nın da dediği gibi, polis cinayetlerden sonra mesaiye başlıyordu.</p>

    <p class="normalnesil">Yeni bir ayak sesi duydu, korkuyla arkasına dönüp baktı.</p>

    <p class="normalnesil">İki kişi koşarak kendisine doğru geliyordu.</p>

    <p class="normalnesil">Tabana kuvvet kaçmaya başladı.</p>

    <p class="normalnesil">Sokağın karşısında yüzleri maskeli iki kişi daha belirdi. Eve ulaşmaya az kalmıştı. Kapıdan içeri kendisini bir atabilse kurtulurdu. Bütün gücüyle koşuyordu. Yüreği güm güm atıyor, korkudan ödü patlıyordu. Önden gelenler daha hızlı idiler. Arkadan da ayak sesleri geliyordu. Gözlerinin karardığını hissetti. Tam bu sırada iki yaşındaki küçük oğlu Azmi gözlerinin önüne gerildi. Yanaklarından yaşlar süzülüyordu:</p>

    <p class="normalnesil">“Baba, babacığım! Bizi bırakma!”</p>

    <p class="normalnesil">Hanımı Zeynep, iki gözü iki çeşme yalvarıyordu:</p>

    <p class="normalnesil">“Bey, çocukları kime bırakıyorsun? ”</p>

    <p class="normalnesil">Kızları Yeliz ve Yelda, çığlık çığlığa yalvarıyorlardı:</p>

    <p class="normalnesil">“Babacığım, seni seviyoruz. Bizi bırakma!”</p>

    <p class="normalnesil">Eve yetişemeyeceğini anlayınca maskeli adama yöneldi. Elini belindeki bıçağa attı. Hiç değilse birini haklamalıydı.</p>

    <p class="normalnesil">Arkasından koşanların da kendisine yaklaştığını hissediyordu. Kıskaca girmişti. Yarı karanlıkta adamlar, hayalet gibiydi. Gözleri, kara maske içinde kara bir oyuktan ibaretti. Adama yetişemeyeceğini anladı. Bıçağı fırlattı.</p>

    <p class="normalnesil">Bu sırada kulağına tabanca sesi doldu. Ayakları birbirine dolaştı. Belinde müthiş bir sızı duydu, içi kıyıldı, dizleri titremeye başladı, canının kesildiğini hissetti. Artık koşamıyor, hatta yürüyemiyordu. Olduğu yerde sendeledi. Dizlerinin bağı çözüldü. İki büklüm oldu, yere yığıldı. Burnu yere sürtüldü. Taşların buz gibi soğuğunu bedeninde hissetti. Burnundan kan sızmaya başladı. Gözleri kimseyi seçemiyordu. Kulağına homurtular doldu.</p>

    <p class="normalnesil">“Omuriliğine sık!”</p>

    <p class="normalnesil">Tabanca namlusu ensesine değdi. Ürperdi. Nefesini tuttu:</p>

    <p class="normalnesil">“Allah kahretsin, alçaklar!..”</p>

    <p class="normalnesil">Öfke kokan, alaycı bir ses:</p>

    <p class="normalnesil">“Bu son duan olacak!”</p>

    <p class="normalnesil">Sesi tanıdı. Telefonda kendini tehdit eden adamdı.</p>

    <p class="normalnesil">Tabanca patladı. Mehmet’in yüzü toprağa sürtüldü. Yanağı kendi kanıyla boyandı. Kan, toprağı ısıtmıştı.</p>

    <p class="normalnesil">Soğuk bir ses bağırdı:</p>

    <p class="normalnesil">“Herkes ayrı sokağa!”</p>

    <p class="normalnesil">Ayak sesleri yanından hızla uzaklaşmaya başladı. Ensesi alev alev yanıyordu. Kaçanları görmek için gözlerini faltaşı gibi açtı. Yıldızlar yere döküldü. Gözüne yıldızlar doldu. Gök üstüne çöktü. Ensesinden sızan kanlar boynunu ıslattı. Eliyle kanını silmek istedi. Elleri kendisine itaat etmiyordu. Hareketsiz yere uzanıyordu. Şimdi taşlar ateş gibiydi.</p>

    <p class="normalnesil">Bir ara sesler duydu.</p>

    <p class="normalnesil">“Adam vurulmuş! Koşun, yetişin! Araba çağırın!”</p>

    <p class="normalnesil">Bu sese feryatlar, çığlıklar, hıçkırıklar karıştı.</p>

    <p class="ortayazi">* * *</p>

    <p class="normalnesililk">Müfettiş Safa Bey elindeki gazeteye göz gezdirdi. Cinayet haberi gözüne çalınıverdi. Gözlerinin içinde alevler yandı, söndü. İçi burkuldu. Dikkat kesildi.</p>

    <p class="indentmetinilk"><span class="ideitalik">DİYARBAKIR’DA 1 KİŞİ SİLAHLI SALDIRI SONUCU ÖLDÜ.</span></p>

    <p class="indentmetin"><span class="ideitalik">Diyarbakır’ın Bağlar beldesinde akşam saatlerinde 6 kişinin silahlı saldırısına uğrayan Mehmet Kaya (26) adlı kişi hayatını kaybetti.</span></p>

    <p class="indentmetinson"><span class="ideitalik">Mehmet Kaya, 5. Nisan Mahallesi Ay Sokak’taki evinin önünde yüzleri kar maskeli 6 kişinin silahlı saldırısına uğradı. Kaya, yaralı olarak kaldırıldığı Dicle Üniversitesi Hastanesi’nde hayatını kaybetti. Emniyet müdürlüğü yetkilileri, olayda Takarow marka silah kullanıldığını, terör örgütü Hizbullah’ın bir iç hesaplaşmasının söz konusu olabileceğini, soruşturmanın bu yönde sürdürüldüğünü bildirdiler.</span></p>

    <p class="normalnesililk">Gazeteyi sehpanın üzerine fırlattı. Gözlüğünü çıkarıp masaya koydu. Oturduğu sandalyeden kalktı. Televizyonu kapattı. Düşünmesini engelliyordu. Son günlerde bir yandan gazete okurken bir yandan da televizyondan haberleri dinlemeye başlamıştı. Odada sinirli sinirli dolaşmaya başladı. Öfkeyle söylendi:</p>

    <p class="normalnesil">– Takarow, Hizbullah, cinayet!.. Yine bir ocak söndü, alçaklar!.. Ortadoğu’yu cehenneme çevirecekler. Irak, Suriye, İran, Afganistan, Libya hatta Türkiye hedefte. Üçüncü Dünya Savaşı çıkaracaklar.</p>

    <p class="normalnesil">Binbaşı Cem Ersever’in bıraktığı yerden devam ediyorlar, diye düşündü. Yer yine Diyarbakır’dı. Güneydoğu illerini seçiyorlardı. Zaman zaman İstanbul ve Ankara... Başbakan, içişleri bakanı, emniyet müdürü hatta il jandarma alay komutanı ile görüşmeli, esaslı bir araştırma yapmalıydı. İşin ucu nereye varırsa varsın...</p>

    <p class="normalnesil">Cep telefonu çalmaya başladı.</p>

    <p class="normalnesil">“Ah, Hüseyin yanımda olsaydı... Ne yapıp edip onu birlikte çalışmaya ikna etmeli.”</p>

    <p class="normalnesil">Telefonun tuşuna bastı:</p>

    <p class="normalnesil">“Alo buyurun!”</p>

    <p class="normalnesil">Ses yoktu. Derken telefon kapandı.</p>

    <p class="normalnesil">“Yer tespiti yapıyor alçaklar!” diye söylendi. Canı sıkıldı. İçi içini yiyordu. Cinayetlerin söndürdüğü ocakları, yetim kalan çocukları düşündükçe yüreği yanıyordu. Evi bir an önce terk etmeye karar verdi.</p>

    <p class="normalnesil">Saatine baktı. 8.22. Geç kalıyordu.</p>

    <p class="normalnesil">Öbür odadan eşi Zahide’nin sesi geldi:</p>

    <p class="normalnesil">“Müfettiş, ben çıkıyorum. Geç kaldım. Öğleyin telefonlaşırız. Akşam zamanında gel. Geç kalman hoşuma gitmiyor. Tamam mı sevgilim?</p>

    <p class="normalnesil">“Bu kız yeni şeyler öğreniyor. Geç kalman hoşuma gitmiyor. Sevgilim... Ben daha dizimdeki romatizmalara lâf anlatamıyorum. O romantik sevgilerden bahsediyor. Güzel de söylüyor. Ne de olsa genç.”</p>

    <p class="normalnesil">Kapıya kadar geldi. Zahide’yi süzdü:</p>

    <p class="normalnesil">Açık yeşil bir bluz, lacivert ceket ve etek giymişti. Çorapları kalındı. Saçlarını arkaya toka yapmıştı. Ökçesiz siyah ayakkabılarını giymek üzereydi. Dağda, PKK’nın içinde bulunduğu günlerde mekap bot giymeye alıştığı için topuklu ayakkabı giyemiyordu.</p>

    <p class="normalnesil">– Ben de çıkıyorum. Birazdan şoför gelecek. Seni hastaneye bırakalım.</p>

    <p class="normalnesil">– Metroyla giderim. Daha kolay. Senin araban gelene kadar...</p>

    <p class="normalnesil">– Sınavlar ne zaman?</p>

    <p class="normalnesil">– İlgilenmediğin belli. Akşama anlatırım. Hoşça kal.</p>

    <p class="normalnesil">– Cebini aldın mı?</p>

    <p class="normalnesil">– Çantamda.</p>

    <p class="normalnesil">Çoktan merdivenleri inmişti.</p>

    <p class="normalnesil">Müfettiş bahçeye baktı. Yeşil çimenler ruhunu okşuyordu. Bahçe demirlerine sarılmış hanımellerine bayılıyordu. Burnuna mis gibi çiçek kokuları doldu. Güller de açmıştı. İkindi üzeri balkona sandalye atıp keyif çayı içmeli, hatta yemeği de burada yemeliydi.</p>

    <p class="normalnesil">Alelacele ceketini sırtına geçirdi, ayakkabısını bezle sildi, çekecekle giydi. Diyarbakır cinayeti huzurunu kaçırmıştı. İçinden bir his, oraya gideceksin, diyordu. Kendi kendine söylendi:</p>

    <p class="normalnesil"><span class="ideitalik">“Bu pis işlerden bıktım. Kimin eli kimin cebinde belli değil. Eda’yı bu yüzden kaybettim. Arabam bu yüzden havaya uçuruldu. Bu yüzden üç ay komada yattım. Bu yüzden...”</span></p>

    <p class="normalnesil">Arabaya binerken kafası allak bullaktı. Böyle haberleri okuyunca yüreği sıkışıyor, asabı bozuluyordu. Dizlerinin titrediğini hissetti. Yüreğini korku sardı.</p>

    <p class="normalnesil"><span class="ideitalik">“Kimdi bu yer tespiti yapan adamlar? Rasim’le görüşmeliydi. Hatta başbakana ulaşmalıydı...”</span></p>
  </div>
</body>
</html>
