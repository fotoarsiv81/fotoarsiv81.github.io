<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-6</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-7"><span class="ideitalik">4. BÖLÜM<br /></span>“Hayatın Tehlikede!..”</h1>

    <p class="normalnesililk">MÜFETTİŞ TELEFONLA istihbarat daire başkanına bilgi verdi, zira içişleri bakanı onu aramıştı. Başkanın sesi endişeliydi.</p>

    <p class="normalnesil"><span class="ideitalik">“Emniyet müdüründen ayrılma. Kendine dikkat et! Hava puslu!”</span> diyordu.</p>

    <p class="normalnesil">Zahide’yle görüştü. Öfke köpürüyordu. Sesi tir tir titriyordu:</p>

    <p class="normalnesil"><span class="ideitalik">“Neden bana haber vermeden gittin? Hani karanlık işlere nokta koymuştun? Derhal dön! Yoksa oradan cesedin gelecek!”</span></p>

    <p class="normalnesil">Müfettiş açıklama yapmak için çaba harcadıysa da Zahide direndi:</p>

    <p class="normalnesil"><span class="ideitalik">“Bulduğun ilk uçakla dön. Oralar cehennem vadisi. Kurtlar, çakallar birbirini yiyor. Canından olmak istemiyorsan, beni seviyorsan derhal dön! Yarına kalırsan otelde ölü bulunabilirsin. Takip ediliyorsun. Kaynaklarım böyle söylüyor. Bunu böyle bil!”</span></p>

    <p class="normalnesil"><span class="ideitalik">“Sağ ol küçük hanım! Kaynaklarına selam söyle!”</span></p>

    <p class="normalnesil"><span class="ideitalik">“Müfettiş, dalganın sırası değil. Hayatın tehlikede!”</span></p>

    <p class="normalnesil"><span class="ideitalik">“Tamam güzelim! Ben seni haberdar ederim.”</span></p>

    <p class="normalnesil">Zahide ağlamaya başladı. Müfettiş telefonu kapattı. Yoksa müdürün yanında o da ağlayacaktı.</p>

    <p class="normalnesil">Müfettiş dona kaldı. Her şeyi bir kere daha gözden geçirdi.</p>

    <p class="normalnesil">Hava alanından itibaren takip edilmişti. Şehmus’un eleman olduğundan hiç tereddüdü yoktu. Rehin alıp emniyete getirmesi gerektiğini düşündü. O zaman çorap söküğü gibi her şey ortaya çıkardı.</p>

    <p class="normalnesil">Müfettiş o gece sabaha kadar uyumadı. Emniyet müdürü ile birlikte bir dizi operasyon yönettiler. Gündüz giremedikleri eve müfettiş bizzat gitti. Sivil ve resmî polislerle evin kapısına geldiği zaman çok heyecanlıydı. İçeriden silahla karşılık verebilirlerdi. Diyarbakır, bu tür olaylar yüzünden muzdaripti, müfettiş ise kaç defa ölümden dönmüştü.</p>

    <p class="normalnesil">50-55 yaşlarında bir adam kapıyı açtı. Adı Vahap Kaya idi. Bir haftalık sakalı vardı, yüzü çökmüştü. İçeri girdiler. Polisler köşe bucak arama yaparken kadınlar yüksek sesle ağlaşıyordu. Müfettiş adamı odasının köşesine çekti. Ayaküstü ne iş yaptığını sordu.</p>

    <p class="normalnesil">Adam seyyar satıcı idi. Dağkapı’da surların dibinde meyve satıyor, çocuklarına bakmaya çalışıyordu. İlkokul mezunuydu, hanımı okuma yazma bilmiyordu. Öldürülen oğlu Mehmet ikinci çocuğu idi. Büyük oğlu evlenmiş, aileden ayrılmıştı. Oğlunun ikisi dağa çıkmıştı. Diğer çocukları evdeydi. 4 kızı, 5 oğlu, iki gelini, altı torunu vardı. Oğlanların ikisi daha küçüktü, okula gidiyordu. Kızlarının biri nişanlı, öteki ikisi evde, biri ilköğretim sekize gidiyordu.</p>

    <p class="normalnesil">Oturma odasında yıpranmış koltuklar, televizyon, sehpa, yerde kilimler, duvarda askılığa asılmış elbiseler vardı. Duvara asılmış aile resimlerini gözden geçirdi. İşaret ve orta parmak havada çekilmiş resimler dikkatini çekti. Evde yoksulluk diz boyuydu.</p>

    <p class="normalnesil">“<span class="ideitalik">Böyle bir ailede büyüyen çocuk, her türlü provakasyona açık olur.</span>” diye düşündü.</p>

    <p class="normalnesil">Kadın ve kızlar durmadan ağlıyorlardı. Adam, onları öbür odaya gönderdi.</p>

    <p class="normalnesil">Müfettiş, herhangi bir eyleme katıldın mı, diye sordu.</p>

    <p class="normalnesil">“Vallah billah katılmamışam. Çocuklarımın ölüsünü öpem.”</p>

    <p class="normalnesil">– Çocukların dağa çıkmış.</p>

    <p class="normalnesil">– PKK kaçırmıştır, rızam yoktur.</p>

    <p class="normalnesil">– Oğlunu kim öldürdü, biliyor musun?</p>

    <p class="normalnesil">– Dövlet vurmuştir belki, belki vurmamıştir.</p>

    <p class="normalnesil">– Ailenin düşmanı var mı?</p>

    <p class="normalnesil">– Yoktur begim.</p>

    <p class="normalnesil">– Hizbullah seni tanır mı?</p>

    <p class="normalnesil">– Vallah bilmem begim.</p>

    <p class="normalnesil">– Hizbullah öldürmüş olabilir mi?</p>

    <p class="normalnesil">– Hizbu-kontra öldürmüşse bilmem begim.</p>

    <p class="normalnesil">Hizbu-kontra ifadesi müfettişin dikkatini çekti. Adam üzüntülüydü ama bir şey söylememeye de kararlı görünüyordu. Son derece dikkatli konuşuyordu. İki çocuğu dağda olan adamın kimliği belliydi. Aramalar sonucu evde epey örgütsel kitap, dergi, gazete bulunmuştu.</p>

    <p class="normalnesil">Sivil polisler, adamı alıp ekip arabasına attılar. Çocukların korku dolu hali, kızların ağlamaları müfettişin içini kanattı fakat yapılacak başka şey yoktu. Kalçası ve kaburgası ağrıyordu. Acı ve ıstırabın ne demek olduğunu biliyordu. Cenaze evindeki üzüntüyü anlıyordu. Eda Hanım, öldürüldüğü zaman aynı ıstırabı kendisi de yaşamıştı. Gamze Hanım öldüğü zaman Hüseyin’in içine düştüğü perişanlığı hatırladı. Zavallı, şimdi hastanede acılarla pençeleşiyordu.</p>

    <p class="normalnesil">Bütün bu acılar, neden yaşanıyordu?</p>

    <p class="normalnesil">PKK olmasa halk örgüte destek vermese, ülkenin kaynakları terörle mücadeleye akmasa bu çocuklar daha iyi eğitilebilir, daha iyi bir gelecek sahibi olabilirler ama ama ama...</p>

    <p class="normalnesil">Bir süre Mehmet Kaya’nın çocukları ile ilgilendi. İki yaşındaki Azmi, annesinin kucağındaydı. Yeliz beş, Yelda altı yaşındaydı. Gözlerine korku sinmişti. Üstlerinden yoksulluk akıyordu.</p>

    <p class="normalnesil">Sonra kendini dışarı attı.</p>

    <p class="normalnesil">Gaffar Okkan, elinde telsiz, operasyonu bizzat yönetiyordu. Sokakta 12 ev aranmıştı. Bütün evler aranacak, şüpheliler gözaltına alınacaktı. 32 kişi merkeze götürülmüştü.</p>

    <p class="normalnesil">Aramalar epey gürültülü idi. Yer yer karşı koyanlar oluyor, çatışma çıkıyordu. Bir evde Hizbullah militanlarına rastlandı. Çetin bir kapışma yaşandı. Sonunda evin kapısı ve pencereleri delik deşik edildi. Göz yaşartıcı sis bombaları atılarak eve girildi. Çatışmada beş tane polis memuru yaralandı. Militanlar da epey zayiat vermişti. İkisi ağır yaralı, dört kişi ele geçirildi.</p>

    <p class="normalnesil">Gece yarısından sonra emniyet müdürlüğüne döndüler. Sabaha kadar tutuklananları sorguladılar. Dört odada birden ifadeler alınıyordu. Kimse dişe tırnağa dokunur bir şey söylemiyor, kimisi hiç konuşmuyor, kimisi de olaylardan devleti sorumlu tutuyordu.</p>

    <p class="normalnesil">Müfettiş, Vahap Kaya’nın sorgusuna katıldı. Adam, evdekine benzer şeyler söyledi. Bu sefer hizbu-kontra üzerinde daha fazla durdu:</p>

    <p class="normalnesil">“Begim, yüregim yanıyor. Katillerin bulunmasını istiyorum. Çocuklarım kaçırıldı, daga kaldırıldı. Onlar için de çok üzülürem.”</p>

    <p class="normalnesil">“Peki, kimden şüpheleniyorsun? Oğlunu kim vurdu?”</p>

    <p class="normalnesil">“Dövlet olabilir, hizbu-kontra... Bilmirem begim.”</p>

    <p class="normalnesil">Sabahın ilk ışıkları pencereden içeri girerken müfettişin gözleri yanıyordu. Vücudu külçe gibiydi. Kimseyi sorgulayacak ve dinleyecek hali kalmamıştı. Şüphelilerden hiçbir bilgi edinememişlerdi. Nuh diyor, peygamber demiyorlardı. Emniyet müdürü, onlarla özel ilgileniyordu. Dosyadaki bilgileri doğrulatıyor, istihbarat ve jandarma ile zaman zaman irtibatlı çalıştıklarını söyletmeye çalışıyordu.</p>

    <p class="normalnesil">Gaffar Okkan’ın odasına gidip bir koltuğa yığıldı. Akşamdan beri hiçbir namazı kılmadığını düşündü. Koltuğa düşmüştü, kalkamıyordu. Kaburgaları ve kalçası müthiş acıyordu. Gözleri kapandı.</p>

    <p class="ortayazi">* * *</p>

    <p class="normalnesililk">– Safa Bey, kalk! Adamı getirdik. Sorgusunu dinlemek istersin herhalde.</p>

    <p class="normalnesil">Gaffar Okkan’ın sesiydi.</p>

    <p class="normalnesil">Müfettiş gözlerini açtı. Alnını ovuşturdu. Beyni uğulduyor, başı dönüyordu. Arabanın havaya uçtuğu, Hüseyin’in kurşunlandığı sahneler rüyasına girmişti. Dinlenmek şöyle dursun, daha beter yorulmuş gibiydi, dizleri ağrıyordu, romatizmaları azmıştı.</p>

    <p class="normalnesil">Saatine baktı. 9.30 idi. Ortalık çoktan aydınlanmıştı.</p>

    <p class="normalnesil">– Sen uyumadın mı?</p>

    <p class="normalnesil">– Savaş bu. Kuşatma altındayım. Ne uyuması?</p>

    <p class="normalnesil">– Koltuğuna otur, biraz kestir. Bugün uzun bir gün olacak.</p>

    <p class="normalnesil">Elini telefonuna attı. Zahide’yi aradı.</p>

    <p class="normalnesil">– Emniyette geceledim, iyiyim.</p>

    <p class="normalnesil">– Müfettiş, peşine adam taktılar. Seni bir yerde zımbalayacaklar. Çabuk dön.</p>

    <p class="normalnesil">– Tamam, şu işi halledip...</p>

    <p class="normalnesil">– Hangi işi, ne işi? O işler hiçbir zaman hallolmaz.</p>

    <p class="normalnesil">– Hüseyin hastanede, onu bu halde bırakamam.</p>

    <p class="normalnesil">– Elizabet geliyor, ona bakar. Çabuk dön.</p>

    <p class="normalnesil">– Kim, kim, kim?</p>

    <p class="normalnesil">– Gelince anlatırım. Bugün ilk uçakla...</p>

    <p class="normalnesil">– Eyvallah, haberleşiriz.</p>

    <p class="normalnesil">Telefonu kapattı. Gözlerini yeniden ovuşturdu. Lavaboya gidip yüzünü yıkadı, abdest aldı. Güne iyi başlamak istiyordu. Odaya gelince bir polis kendisine:</p>

    <p class="normalnesil">– Müdürüm karşı odada sizi bekliyor, dedi.</p>

    <p class="normalnesil">– Peki, evladım.</p>

    <p class="normalnesil">Kapıdan içeri girdiğinde gözleri bağlı, sandalyeye oturtulmuş bir adamla karşılaştı. İki polis sorguluyor, Gaffar Bey ayakta onları dinliyordu. Müfettişe bir sandalye uzattılar. Müfettiş bu kalın bıyıklı, falak burunlu adamı anında tanıdı. Masadaki kâğıda baktı:</p>

    <p class="normalnesil"><span class="ideitalik">“Şemdin Kök. Kod adı Şehmus. Araba şoförü. Eleman, JİTEM, CIA kuryesi, PKK sempatizanı.”</span></p>

    <p class="normalnesil">Yanılmamıştı.</p>

    <p class="normalnesil">– Bombayı kim patlattı?</p>

    <p class="normalnesil">– Bilmem...</p>

    <p class="normalnesil">– Yalan söylüyorsun. Arabadaydın, diye çıkıştı müfettiş.</p>

    <p class="normalnesil">– Yalan...</p>

    <p class="normalnesil">Görevli, yüzüne iki tane yumruk savurdu, tekmeyi adamın karnına bastı.</p>

    <p class="normalnesil">Adam devrildi. Elleri arkasından bağlıydı. Odada kuvvetli bir lamba yanıyordu. Adamı yeniden sandalyeye oturttular. Burnundan kan akıyordu.</p>

    <p class="normalnesil">– Yanındaki kimdi?</p>

    <p class="normalnesil">– Konuşamam. İstediğinizi yapın.</p>

    <p class="normalnesil">Görevli tekrar vurmaya davranmıştı ki müfettiş durdurdu.</p>

    <p class="normalnesil">– Bana bırakın, dedi.</p>

    <p class="normalnesil">– Arkadaşım ölümle pençeleşiyor. Yanındakini söylemezsen katil sensin, seni gördüm çünkü. Suçluyu saklamaktan ayrıca mahkûm olursun.</p>

    <p class="normalnesil">– Söylersem hayatım biter.</p>

    <p class="normalnesil">Müdür müdahale etti:</p>

    <p class="normalnesil">– Yanındaki JİTEM elemanı mıydı, başka servisten mi?</p>

    <p class="normalnesil">– Hiçbiri.</p>

    <p class="normalnesil">– Ne zamandan beri CIA ile bağlantılısın?</p>

    <p class="normalnesil">– Öyle bir şey yok.</p>

    <p class="normalnesil">Ne yaptılarsa adam konuşmadı. Hayatım biter, diyor, başka bir şey demiyordu.</p>

    <p class="normalnesil">Müfettiş ayağa kalktı.</p>

    <p class="normalnesil">– Hücreye atın, üç gün aç kalsın yalnız su verin, sonra uğraşalım.</p>

    <p class="normalnesil">Odaya bir polis geldi. Elinde kâğıt vardı.</p>

    <p class="normalnesil">“Balistik muayene raporu. Takarow marka silah bunun. Mehmet Kaya’yı vuran silah. Parmak izleri tutuyor.”</p>

    <p class="normalnesil">Müdür kızdı:</p>

    <p class="normalnesil">“Ulan âdi herif! Bizi ne uğraştırıyorsun?”</p>

    <p class="normalnesil">Ayağıyla sandalyeye vurdu. Sandalye ile birlikte Şemdin Kök, yere yuvarlandı. Kalkmak için davranmadı.</p>

    <p class="normalnesil">Polislere döndü:</p>

    <p class="normalnesil"><span class="ideitalik">“Bu iti hücreye tıkın! Sır saklamanın mükâfatını görsün. Cinayeti niçin işlediğini, bizim arabayı niçin ve kiminle havaya uçurduğunu söyleyinceye kadar...”</span></p>

    <p class="normalnesil">Şemdin’i alıp götürdüler.</p>

    <p class="normalnesil">Müfettiş salona çıkar çıkmaz kılmadığı namazları hatırladı. Bari kaza edeyim, diye düşündü. Yan odaya geçti, seccade serip namaza durdu. Namazda ruhu biraz olsun sükûnete kavuşuyordu.</p>

    <p class="normalnesil">Namazdan sonra müdür odasına gitti.</p>

    <p class="normalnesil">Okkan onu görünce:</p>

    <p class="normalnesil">– Bizim araba bulunmuş. Dicle kenarına terk etmişler. Kaçıranlar tedbirli. Parmak izine rastlanmamış, eldiven kullanmışlar.</p>

    <p class="normalnesil">– İyi kuşatıldık desene. Arabayı neden kaçırdılar?</p>

    <p class="normalnesil">– Hüseyin’in ölmesini istediler.</p>

    <p class="normalnesil">Valilikte toplantıya katılacaklardı, hazırlandılar. Koruma ordusuyla binadan ayrıldılar. Önde bir araba, iki motosikletli, arkada bir araba, iki motosikletli...</p>
  </div>
</body>
</html>
