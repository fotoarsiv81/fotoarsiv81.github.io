<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-13</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-14"><span class="ideitalik">11. BÖLÜM<br /></span>Cehennem Vadisinde Savaş Başlıyor...</h1>

    <p class="normalnesililk">ERTESİ GÜN müfettiş bir mesaj aldı. Rasim, kendisini Ankara’ya çağırıyor, “<span class="ideitalik">Tez gel, bir değerlendirme yapalım. Bakan, müsteşar, emniyet genel müdürü seni bekliyor.</span>” diyordu.</p>

    <p class="normalnesil">Zahide kendisini sıkıştırıyor, bir an önce Ankara’ya dönmek istiyordu.</p>

    <p class="normalnesil">Hüseyin, hazırlıklarını çoktan yapmıştı. Akşam uçağıyla İstanbul’a dönüyordu. Yanında Elizabet vardı. Zaten kız, Hüseyin’in başından bir an bile ayrılmıyordu. Müfettişi hastanın yanında birkaç dakika durdurmayan doktorlar ve hemşireler, sarışın cadıya ses çıkarmıyorlardı. O aileden sayılıyordu. Zahide, hastaneyi çikolataya boğdu; doktorlara, hemşirelere, hizmetlilere... Sarışın cadı, sarışın melek rolü oynamasını biliyordu.</p>

    <p class="normalnesil">Müfettiş, bilet almak için sokağa çıktı. Zahide çok memnundu<span class="ideitalik">.</span> Nihayet Ankara’ya dönüyorlardı. Bu cehennemden kurtulacaklardı. Müfettişin başına iş almasından yana değildi. Zahide, akrabalarına uğrayacaktı. Onun için sokak başında birbirlerinden ayrıldılar. Müfettiş, caddede bir süre yürüdü. Soğuk donduruyordu. Sur içindeki büroya yürüdü. 21.15’e bilet aldı.</p>

    <p class="normalnesil">Dükkândan sokağa adımını atar atmaz karşısına yüzü maskeli, eli silahlı iki kişi çıktı. “Ellerini havaya! Sırtını duvara dön!”</p>

    <p class="normalnesil">Müfettiş afalladı. Denenleri yapmakta tereddüt etti. Maskeli adam, silahı yüzüne doğrulttu, emri tekrarladı.</p>

    <p class="normalnesil">Müfettişin başka şansı kalmamıştı. Duvara ellerini dayadı. Maskeli adamlar, bir çırpıda üstünü aradılar. Tabancasını çekip aldılar.</p>

    <p class="normalnesil">– Arabaya yürü!</p>

    <p class="normalnesil">Müfettiş arabaya biner binmez, içeride oturan biri, burnuna eter tuttu. Bir el gözlerini kapattı. Sonra bir poşu ile gözleri bağlandı. Bu sırada araba hareket etmişti. Maskeli adamlar, müfettiş bayılana kadar burnuna eter tutmaya devam ettiler.</p>

    <p class="ortayazi">* * *</p>

    <p class="normalnesililk">Zahide, akşama kadar müfettişten haber bekledi. Diken üstündeydi. Hâlbuki bilet alıp emniyete uğrayacak ve emniyet müdürüyle vedalaşıp dönecekti. Emniyet müdürünü aradı. Emniyete uğramamıştı. Cep telefonu cevap vermiyordu. Hastaneyi aradı. Oraya da gitmemişti. İçi kan ağlıyordu. Emniyet müdürlüğüne gitti. Gaffar Okkan’a durumu anlattı. Emniyet alarma geçirildi ama akşama kadar müfettişin izine rastlanamadı. Zahide, havaalanına gidip 19.30’da İstanbul’a gidecek olan Hüseyin ve Elizabet’i buldu. Gün boyu onlar da görmemişlerdi. Hüseyin’in fena canı sıkıldı fakat yapacağı bir şey yoktu. Sol kol alçıdaydı, sol ayak yürümüyordu. Cep telefonuyla aramadık insan bırakmadı. Emniyet müdürü, polis evi santrali, dostlar, tanıdıklar... Müfettişi gören yoktu. Elizabet, renk vermemeye çalışıyordu ama üzüldüğü söylenemezdi. Buz dağları gibi soğuktu.</p>

    <p class="normalnesililk">Zahide, eli ayağı buz kesmiş olarak havaalanından şehre döndü. Uçak bileti satan büroya uğradı. Onur Air’den 21.15 uçağına altı kişilik bilet alınmış ve paraları ödenmişti. Ne yapacağını şaşırdı. Tekrar emniyet müdürlüğüne geldi. Artık iki gözü iki çeşmeydi. Durmadan ağlıyor ve gözyaşlarını mendile siliyordu. Gaffar Okkan, bütün maharetini kullanarak sağa sola emir veriyor, müfettişi aratıyordu. İlker ve Oğuz’a varıncaya kadar telefon etti, ricada bulundu. Ama kimse izine rastlamamıştı. Yer yarılmış, içine girmişti.</p>

    <p class="normalnesil">İkinci gün, üçüncü gün, beşinci gün... Zahide, aramalardan bir netice alamayınca çaresiz Ankara’ya döndü. Azmi’yi ve annesini getirmekten vazgeçmişti. Kendi derdi kendine yetiyordu. Korktuğu başına gelmiş, müfettişi cehennem vadisinde kaybetmişti.</p>

    <p class="normalnesil">Eve döndüğünün ertesi akşamı, sofraya oturdu. Kaç gündür bir şey yememişti. Yine de canı bir şey istemiyordu ama açlıktan da bitkin hale düşmüştü. Sofra hazırlamaya karar verdi. Yağda yumurta pişirdi, çay yaptı. Masaya zeytin, peynir getirdi. Ne bulduysa onu atıştıracaktı. Saat 19’a geliyordu. Haber dinlemek üzere televizyonu açtı.</p>

    <p class="normalnesil">Haber saati başlar başlamaz, ağzına aldığı lokmaları yutmayı unutuverdi. İlk haber, Diyarbakır’dandı ve <span class="idebold" xml:lang="tr-TR">Emniyet Müdürü Gaffar Okkan</span>’a suikast düzenlenmişti. Ekranı, hurdaya dönmüş arabalar, yerlere serilmiş polis memurları, motosikletler kapladı. Spiker makineli tüfek gibi sayıyordu:</p>

    <p class="normalnesil">“<span class="ideitalik">Olay yerinde çok sayıda kalaşnikof mermisi bulundu. Görgü şahitleri, emniyet müdürlüğüne çok yakın bir mesafede Sezai Karakoç Bulvarı’nın 500 metre ötesinde Et ve Balık Kurumu’nun önündeki Şehitlik Kavşağı’nda, önce emniyet müdürüne eskortluk eden motosikletli polislerin tarandığını, sonra koruma arabalarının, sonra da Gaffar Okkan’ın makineli tüfek ateşine tutulduğunu anlatıyor. Gaffar Okkan olay yerinde can verdi. Okkan’la birlikte can veren polislerin adları şöyle:</span></p>

    <p class="normalnesil"><span class="ideitalik">Mustafa Dinçer, Atilla Durmuş, Mehmet Sepetçi, Selahattin Boyacı, Mehmet Kamalı.</span></p>

    <p class="normalnesil"><span class="ideitalik">Olay yerinde 469 boş kovan mermisi bulundu. 16 kalaşnikof kullanıldığı tahmin ediliyor. Hizbullah’ın sembol silahı takarow tabancaya ait 10; 9 mm çapında dört ayrı tabancaya ait 48 mermi kovanı toplandı. Olaya çok sayıda teröristin katıldığı tahmin ediliyor. Görgü şahitleri farklı sayılar telaffuz ediyorlar.</span>”</p>

    <p class="normalnesil">Zahide’nin elindeki çatal yere düştü, çay bardağı masanın üzerine devrildi. Zeytin tabağı masadan yuvarlandı, zeytinler yere döküldü. Kadıncağız, dökülenleri toplamak için harekete geçmedi. Kanı donmuş, gözleri televizyona çivilenmiş, âdeta nerede olduğunu unutmuştu.</p>

    <p class="normalnesil">Televizyon spikeri olayı anlatmaya devam ediyordu:</p>

    <p class="normalnesil">“<span class="ideitalik">Sayın seyirciler, 7’den 70’e Diyarbakırlıları yasa boğan olay şöyle gelişti: Emniyet Müdürü Gaffar Okkan, eskortlarıyla mezarlığa yaklaşınca önce mezarlığın yakınındaki trafodan caddenin elektrikleri kesildi. Tam bu sırada saldırı başladı. Öndeki motosikletlilere dört adet el bombası fırlatıldı fakat bunlardan sadece bir tanesi patladı. Motosikletli polisler yere yuvarlandı. Makam aracının önünde bulunan koruma aracı, yere düşen polisleri ezmemek için yolun ters istikametine geçti. Bu sırada Okkan’ın makam aracına, kulakları sağır eden kurşun yağmuru yağmaya başladı. Kısa sürede araca dört bir taraftan kurşun yağdı. Çapraz ateşe tutulan makam aracı hızlandı, zor da olsa ilk ateş çemberinden kurtuldu. Fakat yolun biraz ilerisinde konuşlanan ikinci grubun çapraz ateşine yakalandı. Kontrolden çıkan araç, ancak yol kenarındaki refüje çarparak durabildi. Suikastçılar, işi tesadüfe bırakmak istemediler. Okkan’ın hayatta olmadığından emin olmak istiyorlardı. Hemen aracın yanına gidip sigorta atışı denilen yakın mesafeden baş ve göğüs bölümüne kalaşnikoflarla ateş etmeye başladılar. Bir başka grup da yerde yatan motosikletli polislerin başına geldi ve kafalarına ateş etmeye başladı. Gaffar Okkan, başına isabet eden 7, vücuduna saplanan 10 kurşun sonucu, toplam 17 kurşunla hayata gözlerini yumdu.</span></p>

    <p class="normalnesil"><span class="ideitalik">Her şey, birkaç dakika içinde olup bitti. Cumhuriyet tarihinin en organize suikastı, birkaç dakikaya sığdırıldı. Geride 6 ölü, 4 yaralı polis var.</span></p>

    <p class="normalnesil"><span class="ideitalik">Yaralı polisler, merkezi arayarak saldırıya uğradıklarını söylediler ve yaralıları hastaneye kaldırmak için ambulans istediler.</span></p>

    <p class="normalnesil"><span class="ideitalik">Güvenlik güçleri, olay yerine geldiğinde yüzlerce boş mermi kovanı ve kanlar içinde yatan cesetlerle karşılaştılar. Saldırının gerçekleştiği alanın 100 metre ilerisinde karakol bulunmasına rağmen, katillerin yakayı ele vermeden olay yerinden kaçması, herkesi şaşkına çevirdi.</span></p>

    <p class="normalnesil"><span class="ideitalik">Emniyet Müdürü Gaffar Okkan’ın kısa sürede halkın gönlünü kazandığı fakat çıkar çevrelerinin, silah ve uyuşturucu kaçakçılarının işini bozduğu bildiriliyor. İçişleri Bakanı Sadettin Tantan, Okkan’ın kanının yerde kalmayacağını, olayın faillerinin bulunacağını söyledi. Yarın içişleri bakanı ve emniyet genel müdürü Diyarbakır’a gidiyorlar, olay yerinde inceleme yapacaklar. Olay çok yönlü soruşturuluyor.</span></p>

    <p class="normalnesil"><span class="ideitalik">Sayın seyirciler, Diyarbakır Emniyet Müdürü Gaffar Okkan, eli kanlı terör örgütü Hizbullah’ı bitiren müdür olarak da biliniyor. İtirafçı Abdülkadir Aygan’ın itiraflarından hareketle örgüt elemanlarını yakalamaya yönelik 250 operasyon yapan Okkan, örgüte ait 20 bin sayfalık doküman ele geçirdi. Operasyonlar sonucu yakalanan örgüt elemanı sayısı ise 3300’ü bulmuştu.</span>”</p>

    <p class="normalnesil">Zahide yemeyi unuttu, müfettişi düşündü. En yakın dostunu kurşunlamışlardı. Onun içinde ölüm çanları çalıyor olmalıydı. Hüngür hüngür ağlamaya başladı. Televizyona davet edilen bir terör uzmanı olayı yorumluyordu. Zahide kulak kabarttı:</p>

    <p class="normalnesil"><span class="ideitalik">“Takarov marka tabanca bir simge. Olay, çoktan çökmüş olan Hizbullah’ın günah defterine yazılmak isteniyor. Hizbullah, Gaffar Okkan’ın çok uğraştığı bir örgüt. Lideri, neredeyse bir yıl önce öldürülen ve askerî kanadı çökertilen bir örgütün böylesine organize bir cinayeti işlemesi oldukça zor. Diyarbakır gibi beş bine yakın polisin görev yaptığı bir şehirde, 15-20 kişinin bir araya gelip cinayet işlemesi, insana başka güçleri düşündürüyor. Olayda çapraz ateş ve hedefe yaklaşarak kafaya sigorta atışı denilen yöntem uygulanmış. Bu metodu dünyada sadece MOSSAD uygular. Hizbullah’ın askerî kanadı içinden seçilen 21-22 kişiye, MOSSAD’ın Türkiye’de gizli bir yerde, bu anlamda profesyonel eğitim verdiği biliniyor. Bu kişiler, örgütün kırsalda, özellikle hiç operasyon yapılmamış, el değmemiş Karacadağ bölgesinden gelmiş. Örgüt lideri Hüseyin Velioğlu öldürülmeden önce de örgütün askerî kanadı, başkaları tarafından eğitiliyor. Hizbullah içine Yezidilerin katılmasında da MOSSAD’ın etkili olduğu biliniyor. Müslümanın terörist kelimesi ile birlikte anılması ve İslamî terör denmesi MOSSAD’ın oyununa gelmek anlamına gelir.”</span></p>

    <p class="normalnesil">Zahide dalıp gitmişti. Dağda müfettişle tanıştıkları, birlikte dereden su almaya gittikleri günler aklına düştü. Birlikte nöbet tutmuşlar, bit öldürmüşler, mağarada günlerce tartışmalar yapmış, sohbetler etmişlerdi. Aylar sonra bir jandarma operasyonu ile kurtarılmışlardı. Binbaşı Ersever’e o gün çok minnet duymuştu. Kendilerini helikopterle alıp Diyarbakır’a getirmişti. Sonra günlerce hastanede kalmış ve tedavi görmüştü. Müfettiş, sürekli kendisini arayarak iyileşmesi için doktorlarla ve hemşirelerle görüşmüştü. Hastaneden çıkacağı zaman Diyarbakır’a gelmiş, taburcu olurken yanında bulunmuştu. Sonra Ankara’ya gelmiş ve evlenmişlerdi. Birlikte geçen güzel günlerden sonra acı günler kapısını çalmıştı.</p>

    <p class="normalnesil">Hıçkırığa tutuldu. Islanan mendilini gözlerine bastırdı. Sarsıla sarsıla ağlamaya başladı.</p>

    <p class="ortayazi">* * *</p>

    <p class="normalnesililk">Hüseyin, Sultanahmet Camii’ni Elizabet’e gezdirirken çok mutluydu. Kız, caminin güzelliğine, süslemelerine, çinilerine, mimarisine bayılmıştı. Cami, harikulâde bir mimarî anıttı. Asırlara meydan okuyan ve çiçeklerinin rengi hiç solmayan çiniler, ziyaretçilerin gözlerini kamaştırıyordu... Duvarlardaki tezhip motifleri harikuladeydi. Kapı, pencere ve kürsülerdeki oymacılık sanatı harikuladeydi.</p>

    <p class="normalnesililk">– Burada iman, harikalar meydana getirmiş. İnanılmaz bir güzellik.</p>

    <p class="normalnesil">– Mavi cami, her ziyaretçiyi büyüler.</p>

    <p class="normalnesil">– Yüksek bir düşünce, ancak bu fevkalâde sanatı vücuda getirebilir. Bu sanatın arkasından fevkalade yüksek bir düşünce olmalı.</p>

    <p class="normalnesil">– İlhamın kaynağı, çoğu zaman imandır.</p>

    <p class="normalnesil">– İslam inancı, yüksek bir ilham kaynağı o zaman.</p>

    <p class="normalnesil">– Aynı yüksek ilhamı, Gırnata, Sevilla ve Kurtuba’da görürsün.</p>

    <p class="normalnesil">– Roma’da da.</p>

    <p class="normalnesil">– Evet, evet...</p>

    <p class="normalnesil">– Sende dinî kıskançlık yok. Roma’yı kıskanmadın.</p>

    <p class="normalnesil">– Hıristiyanlık kutsal bir din. İncil kutsal kitap. Neden kıskanayım?</p>

    <p class="normalnesil">– İsa...</p>

    <p class="normalnesil">– Hz. İsa, bizim de peygamberimiz. Onu çok severiz.</p>

    <p class="normalnesil">– Olamaz.</p>

    <p class="normalnesil">– Seni İsa Amcama şikâyet ederim.</p>

    <p class="normalnesil">– O kim?</p>

    <p class="normalnesil">– Amcam.</p>

    <p class="normalnesil">– Adı İsa mı?</p>

    <p class="normalnesil">– Evet.</p>

    <p class="normalnesil">– Olamaz.</p>

    <p class="normalnesil">– Seninle bir telefon rehberine bakabiliriz. Sayısız İsa, Musa, Harun, İbrahim adı görürsün. İslam bütün semavi dinleri kapsar. Onların yeni bir anlatımıdır, yeni bir din değildir.</p>

    <p class="normalnesil">Elizabet, yüreğinde tatlı bir huzur melteminin estiğini hissetti. Caminin sol arka tarafındaki sütuna sırtını verdi. Muhteşem kubbe gözlerinin önündeydi. Yere diz çöktü, oturdu. Böylesine tatlı huzur melteminin başka bir yerde estiğini hiç hissetmemişti. Bu huzurun tadını çıkarmalıydı. Hüseyin’e işaret etti, otur, dedi. Bir saate yakın konuşmadan oturdular. Elizabet’in yüreği; estetik, ahenk, mimarî güzellik, iman, ilham, huzur kelimeleri ile dopdoluydu. Çinilerde açan çiçekler, duvarları bahçeye çeviren tezhip çiçekleri, yazıların ihtişamı, onu bambaşka bir âleme alıp götürdü. Mavi Cami’de gönlünü tam bir huzur atmosferi kuşatmıştı. Nefes alıp verirken huzur soluyordu.</p>

    <p class="normalnesil">Yüreği dinginleşmiş, gam ve tasalardan sıyrılmıştı.</p>

    <p class="normalnesil">İçine epey huzur havası çektikten sonra yavaş yavaş yerinden kalktı. Hüseyin’in elinden tutup onu da kaldırdı. Sükûnet dolu adımlarla camiden çıktılar. Bahçede ulu çınarlar, aynı huzur ve sükûneti soluyordu. Çimen ve çiçeklerin arasında yürümeye başladılar. Bu sırada öğle ezanı okunmaya başladı. Şiir güzelliğinde bir ezan çağlayanı, minarelerden gönüllere serpiliyordu. Sultanahmet’inkine paralel başka bir ezan çağlayanı daha yüreklere döküldü. Firuz Ağa Camii müezzini ile Sultanahmet’in müezzini birlikte okuyorlardı. Minarelerden semaya akan “Allahuekber”, “eşhedü enla ilahe illallah” sözleri; kulakların tozunu alıyor, gönüllerin pasını siliyor, ruhları bambaşka bir âleme alıp götürüyordu.</p>

    <p class="normalnesil">Elizabet, parktaki kanepeye oturdu ve ezanı dinlemeye başladı.</p>

    <p class="normalnesil">“İnsan sesi, bu kadar güzelleşebilir. Sanki şelâle çağıltısı.”</p>

    <p class="normalnesil">Ezanı sonuna kadar dinledi.</p>

    <p class="normalnesil">“Minarelerin zarafetine bayıldım. Taş, bu kadar güzel olabilir. Caminin ahengi beni mest etti. Gel camiye dönelim.”</p>

    <p class="normalnesil">Geri döndüler. Hüseyin, şadırvanda abdest aldı. Birlikte içeri girdiler. Elizabet, hanımlar kısmında namazı seyretti. İnsanların tam bir huzur ve tevekkülle camiye gelişi dikkatini çekti. Huzurla Rablerine dönüyor, sükûnetle dua ve niyazda bulunuyorlardı. Kendi kendine, insanlara huzur ve mutluluk veren bu dinin doğru olduğuna kanaat getirdi.</p>

    <p class="normalnesil">Hüseyin çoktan cemaate karışmış, safta namaza durmuştu.</p>

    <p class="normalnesil">Namazdan sonra cami hocasıyla kısa süre sohbet ettiler. Elizabet, ezanın ve namazın anlamını sordu.</p>

    <p class="normalnesil">Hoca nazik bir adamdı. İmam odasına davet etti. Şark minderlerine oturup sohbete başladılar. Duvardaki dolaplar kitap doluydu. İslamiyet kitaba, bilgiye önem veriyordu. Hoca, misafirlerine yeniden hoş geldin, dedikten sonra ezanın ve namazın manasını anlattı.</p>

    <p class="normalnesil">Ezanla müminlerin ibadete çağrılması, Elizabet’in çok hoşuna gitti. Ezan, sadece ses değil, musiki idi. Ezanın farklı makamları olduğunu ve farklı zamanlarda, farklı makamlarda ezan okunduğunu öğrenince şaşırdı.</p>

    <p class="normalnesil">“Bu çağrı, başka dinden birini rahatsız etmez, herkes hoşlanabilir.”</p>

    <p class="normalnesil">Emrullah Hoca, ezan sesini yazın sabah 4.30’da dinleyen İsviçreli bir hanımın hikâyesini anlattı.</p>

    <p class="normalnesil">“İsviçreli hanım, yakın otellerden birinde kalıyormuş. Sabahın alacakaranlığında harikulâde güzel bir ses duymuş. Kimseye ne olduğunu soramamış. Herkes uyuyor. Sabah kahvaltısında oteldekilere duyduğu sesin ne sesi olduğunu sormuş. Ezan demişler. Anlamını sormuş. Ezan, sizin gibi, onun da çok hoşuna gitmiş. Öğleyin geldi, benimle tanıştı. Ezan ve İslam üzerine sohbet ettik. Burada kaldığı sürece her sabah kalkıp ezanı dinlediğini söyledi. Giderken de ezan sesini teybe alıp gitti. Memleketinde de dinleyecekti. Ezan sesinde, ruha ferahlık veren bir ahenk buluyordu. Bir yıl sonra tekrar geldi. Tekrar görüşüp uzun sohbetler ettik. Kur’an’ı okumuş, İslamiyet üzerine epeyce inceleme yapmıştı. Sonraki seneler tekrar tekrar geldi. Neticede buradan memleketine Müslüman döndü.”</p>

    <p class="normalnesil">– Müslüman olmanın şartı nedir?</p>

    <p class="normalnesil">– Ezanı dinlemek ve çağrısına inanmak.</p>

    <p class="normalnesil">– Açar mısınız?</p>

    <p class="normalnesil">– Allah’ın bir olduğuna ve Hz. Muhammed’in (a.s.m.) O’nun elçisi olduğuna inanmak.</p>

    <p class="normalnesil">– Bu kadar mı?</p>

    <p class="normalnesil">– Evet, bu kadar.</p>

    <p class="normalnesil">– Son derece sade ve yalın. Ne Tanrı’nın oğlu var, ne kızı, ne eşi, ne ortağı.</p>

    <p class="normalnesil">Sohbet, Elizabet’in çok hoşuna gitti. Özellikle İslamiyetin öteki dinleri reddetmemesi, İsa, Musa, İbrahim gibi peygamberleri kabul etmesi, Müslümanların İncil, Tevrat ve Zebur’a inanmalarını fevkalade güzel buldu.</p>

    <p class="normalnesil">Bu arada hoca, evli olup olmadıklarını sordu. Nişanlı olduklarını öğrenince düğününüze çağırın, nikâhınızı ben kıyayım, diye iltifat etti. Hüseyin, Amerika’ya gideceklerini söyledi.</p>

    <p class="normalnesil">– İsterseniz bizim nikâhı şimdiden kıyın, ben Amerikalarda hoca aramayayım, dedi.</p>

    <p class="normalnesil">Elizabet’le göz göze geldiler.</p>

    <p class="normalnesil">– Ne dersin?</p>

    <p class="normalnesil">– Bilmem, evlenmemiz şart mı? Arkadaşız.</p>

    <p class="normalnesil">– Nikâhsız arkadaşlık ateştir, dedi Emrullah Hoca.</p>

    <p class="normalnesil">Sohbet başka bir mecraya kaydı. Elizabet, nikâhsız beraberliğinin insanı ateşe götüreceğini ve hele Hüseyin’i huzursuz edeceğini öğrenince nikâha razı oldu. İki şahit çağırılarak nikâhları kıyıldı. Hoca güzel ve iç açıcı dualar etti. Amerika’ya varınca resmî nikâh yaptırmaya karar verdiler. Camiden içleri huzur dolu olarak ayrıldılar.</p>

    <p class="normalnesil">Ayasofya’ya bakan kapıdan çıktılar, çınar, çimen ve çiçeklerin arasından yürüdüler. Meydan alabildiğini yeşildi, âdeta cennet bahçesini andırıyordu. Sultanahmet Camii, Sultanahmet Türbesi, Ayasofya, meydan... Tam bir cennetî köşeydi. Zehir zemberek Diyarbakır günlerinden sonra İstanbul’u gezmek harika bir zevkti.</p>

    <p class="normalnesil">Hüseyin’in mutluluğu, türbenin köşesindeki gazete satan kulübeye gelinceye kadar sürdü. Sabahtan beri gazetelere bakmaya fırsat bulamamıştı. Manşetleri görünce yıkıldı. Hepsi Gaffar Okkan cinayetini sürmanşet vermişlerdi. Bir tanesini aldı, sağ eliyle tutmaya çalışarak okudu. Emniyet müdürü ve beş polis feci şekilde öldürülmüştü. Yüreği parçalandı. Hemen kulübenin karşısındaki kanepeye oturdu. Gözyaşlarını tutamıyor, sarsıla sarsıla ağlıyordu.</p>

    <p class="normalnesil">Şimdi ne yapmalıydı? Elizabet’i bırakıp geri mi dönmeliydi? Müfettiş kayıptı. İki acı birden yüreğini kavuruyor, içinde cehennem volkanları kaynıyordu. Gazete elini ateş gibi yakıyor; harfler gözlerine ok gibi saplanıyor, yüreği cehennem gibi yanıyordu. Hayalleri, onu alıp Diyarbakır’ın barut, duman, kan, kin kokan sokaklarına götürdü. Hüseyin, Sultanahmet’te ve kendinde değildi.</p>

    <p class="normalnesil">Yeni bir karar vermek zorundaydı. Albay Yener’i aradı. Diyarbakır’a dönmek istediğini söyledi.</p>

    <p class="normalnesil">– Hayır, dedi albay. Sen yoluna devam et. Biz gerekeni yaparız. Gaffarlar tükenmez. Biz bir ölür, bin diriliriz. Bir Gaffar bulur, oraya göndeririz. İçişleri bakanı ile görüşeceğim. Bakan olay yerinde. Gerekirse başka görevlendirmeler yaparız.</p>

    <p class="normalnesil">– Müfettiş...</p>

    <p class="normalnesil">– Arıyoruz. Sırf onun için bir düzine adam görevlendirdik. Takip ediyoruz.</p>

    <p class="normalnesil">– Benim orada olmam lazım.</p>

    <p class="normalnesil">– Hayır. Sen tanınan birisin. Hava alanına iner inmez takip ediliyorsun. Tanınmayan biri lazım. Yoluna devam et. Müfettişi de katilleri de buluruz Allah’ın izniyle.</p>

    <p class="normalnesil">– Peki, ama...</p>

    <p class="normalnesil">– Biletin alındı. 22.30 uçağıyla uçuyorsun. Yanındakine dikkat et. Seni zehirlemesin.</p>

    <p class="normalnesil">– İlker ve Oğuz...</p>

    <p class="normalnesil">– Hücum sırası bizde. Taşlar yerinden oynayacak. İkisi de tepe taklak olacak.</p>

    <p class="normalnesil">Hüseyin, hayal kırıklığı ile telefonu kapattı. Diyarbakır’a dönmeyi, müfettişi bulmayı, Okkan’ın katillerini kovalamayı öylesine istiyordu ki...</p>

    <p class="normalnesil">Elizabet koluna girdi. Teselli etmek için bir sürü dil döktü. Caddeyi geçip cafeye oturdular. Acı birer kahve içtikten sonra Cankurtaran sahilindeki otele döndüler. Hüseyin’in gözyaşları dinmiyor, yüreğindeki yara durmadan kanıyor, kanıyor, kanıyordu. Yürek acısı, kolunun ve kasıklarının acısını bastırmıştı.</p>

    <p class="normalnesil">Otele gidince yatağına uzandı. Uçuş saatine kadar yatacaktı. Elizabet, günlerce uğraşacak, elinden gelen iyiliği yapacak fakat Kürtçe kursunda tanıdığı neşeli, güler yüzlü, iyimser Hüseyin’i bulamayacaktı. Hatta hastanede yatan fakat ümitle iyileşeceği günü bekleyen genci de çok arayacaktı.</p>

    <p class="normalnesil">Havaalanına bir taksiyle gittiler. Pasaport kontrolünden sonra, Elizabet’in desteği ile uçağa kadar gitti. Bedeni iyileşiyordu fakat morali fena bozulmuştu. Konuşmuyor, uzaklara bakıyor ve somurtuyordu.</p>

    <p class="normalnesil">Elizabet, onun psikolojik desteğe ihtiyacı olduğu düşüncesiyle yanından ayrılmıyor, bir dediğini iki etmiyordu. Her zamanki sevimli ve iyimser Hüseyin gitmiş, yerine bambaşka biri gelmişti. Konuşmuyor, gülmüyor, acılar içinde kıvranıyordu.</p>

    <p class="normalnesil">Gece yolculuğu boyunca uyudu ve gözlerini hiç açmadı.</p>
  </div>
</body>
</html>
