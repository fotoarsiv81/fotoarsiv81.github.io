<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-15</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-16"><span class="ideitalik">13. BÖLÜM<br /></span>Dünya Adı Konmamış Bir Savaşın Eşiğinde...</h1>

    <p class="normalnesililk">HÜSEYİN HASTANEYE taşınalı, görüşme trafiği artmıştı. CIA, FBI, BND ve daha birçok servis elemanı, Sinan ve arkadaşları... Ziyaretçisiz gün geçmiyordu.</p>

    <p class="normalnesil">Bir yandan da tedavisi sürüyordu. Yolculuk dolayısıyla pansumanda gecikme olduğu için yaraları iltihaplanmıştı, bu yüzden çok acı çekiyordu. Bu yetmiyormuş gibi, doktorları kollayan ajanlardan başını alamıyordu.</p>

    <p class="normalnesil">George Washington Hospital’ın 21. katındaki denize bakan on metrekarelik klimalı, özel odasına gelen ilk ziyaretçi CIA Başkanı George Tenet’ti. Ellisinin üzerinde, iri yarı, zeki bakışlı, beyaz çizgili takım elbise giymiş, mavi gözlü, çerçevesiz gözlüklü bir adamdı. Görüşmeyi Elizabet ayarlamıştı, Tenet geldiğinde odadaydı. Tenet, başucuna kadar geldi. Hüseyin, yeni pansumandan çıkmıştı, yaraları tazelenmiş sancılıydı.</p>

    <p class="normalnesil">Elizabet gülümseyerek, neşeli bir sesle:</p>

    <p class="normalnesil">– Bizim şef, Tenet. Sana bahsetmiştim. Geçmiş olsun ziyaretine gelmiş.</p>

    <p class="normalnesil">– Tedavi için burayı seçmiş olmanız güzel. Amerika’nın hatta dünyanın en iyi hastanesi. Tanıştığımıza memnun oldum. Umarım, kısa sürede iyileşirsiniz. New York büyüleyici bir şehir. Beğeneceksiniz.</p>

    <p class="normalnesil">– Teşekkürler, Elizabet’in iyiliği.</p>

    <p class="normalnesil">– Başkan Bush, imaj kazandırma fikrine bayıldı. Teşekkür ediyor.</p>

    <p class="normalnesil">Hüseyin, bu kadar manyakça bir şey, sadece Amerika’da olabilir, dünyanın en dandik adamını başkan seçmişsiniz, diye geçirdi içinden.</p>

    <p class="normalnesil">– Başkanın imajı çok mu bozuk?</p>

    <p class="normalnesil">Tenet başını salladı. Eliyle gözlüğünü düzeltir gibi yaptı.</p>

    <p class="normalnesil">– Bill Clinton’la karşılaştırıldığında...</p>

    <p class="normalnesil">– Bunun için başarıya yani zafere ihtiyacı var.</p>

    <p class="normalnesil">– Harika bir fikir. Petrol kaynakları kontrolde olacak. Bize ne gibi yardımınız olabilir?</p>

    <p class="normalnesil">– Başkan, kahraman olmak istiyorsa Rusya’ya saldırsın. Çeçenistan’da yapılan insan hakları ihlallerinden, dünya kamuoyu rahatsız.</p>

    <p class="normalnesil">– Rusya nükleer güce sahip.</p>

    <p class="normalnesil">– Afganistan, Pakistan, Irak, İran kolay hedefler mi?</p>

    <p class="normalnesil">– Başkan yeterince cesur biri değil.</p>

    <p class="normalnesil">– Ona ucuz kovboyluk işleri lazım, öyle mi?</p>

    <p class="normalnesil">Tenet sinsice güldü. Clinton döneminde göreve geldiği için yeni başkanın yanındaki itibarı tehlikedeydi. İtibar savaşı veriyordu. Clinton olsaydı savaş teklifine karşı çıkardı fakat yerini korumak istiyordu, başkana proje üretmeliydi.</p>

    <p class="normalnesil">Bir süre savaş ve tepkileri üzerine konuştular. Türkiye’den alınabilecek destek konuşuldu. Halkın tepkisi analiz edildi. Hüseyin, Müslüman coğrafyanın Batı kapitalizmine karşı bilinçaltında emperyalist dönemlerden kalma öfkesinin olduğunu, yeni saldırıların bilinçaltı düşmanlıklarını bilince çevireceği üzerinde durdu. Tenet, bunları not etti.</p>

    <p class="normalnesil">Hüseyin bir ara, Grand Hotel’deki çalışmalardan müfettişin ve emniyet müdürünün duyduğu rahatsızlığı dile getirdi.</p>

    <p class="normalnesil">Tenet, gülümsedi:</p>

    <p class="normalnesil">– Emniyet müdürü gitti, müfettiş kayıp.</p>

    <p class="normalnesil">– Tepkiler büyüyerek devam ediyor.</p>

    <p class="normalnesil">– Apo’yu Afrika’da enseleyip size verdik. Amerika dostunuz. Orada rutin çalışmalar yapılıyor. Sizi rahatsız edecek şeylere izin vermeyiz.</p>

    <p class="normalnesil">İki saati aşan konuşmadan sonra Tenet, verimli bir görüşme oldu, diyerek ayrıldı. Başkan Bush kadar, o da yerini koruma içgüdüsüyle hareket ediyordu.</p>

    <p class="normalnesil">Aynı gün akşam vakti FBI Başkanı Robert Müller geldi. Kibar görünüşlü, 55-60 yaşlarında bir adamdı. Spor kazak, kot ceket ve pantolon giyinmişti. Vücuduna göre kiloluydu. Yüzünde sempatiden eser yoktu. Kısa bir selamlaşmadan sonra hal hatır sormadan konuya geçti.</p>

    <p class="normalnesil">– Ankara’da bir büro açmak istiyoruz, bunun için atmosfer uygun mu?</p>

    <p class="normalnesil">– Apo’nun teslimiyle Ecevit’in oylarını uçurdunuz, iyi bir jest oldu. Bedel ödetebilirsiniz ama FBI iç istihbarat çalışması yapmıyor mu? Türkiye dış ülke...</p>

    <p class="normalnesil">– Başkan, Tenet’e güvenmiyor, önlem alıyoruz. Hem Türkiye ülke içi sayılır.</p>

    <p class="normalnesil">– Başkan, Tenet’i alamaz mı?</p>

    <p class="normalnesil">– Aslında öyle olmalı. Yine de başkanın bileceği bir iş. Bizden istenen Ankara’da büro açmak. Müttefiklerimizle daha yakın ilişkiler kurmak istiyoruz. Sizin buraya gelmeniz bu açıdan iyi oldu. İsterseniz MİT de burada büro açar. Tabii sizinkiler gerekli görürse...</p>

    <p class="normalnesil">– Buna Ankara karar verir, deyip geçiştirdi Hüseyin.</p>

    <p class="normalnesil">Ankara, elinden gelse CIA’i sınır dışı eder, dememek için kendini zor tuttu. Sancıları artmıştı. Vücudu iki kritik görüşmeyi bir günde yapmasına izin vermiyordu. Durumu fark eden Robert Müller, nezaketen gülümsedi:</p>

    <p class="normalnesil">– Anlıyorum, sancılarınız arttı. Tekrar görüşeceğiz.</p>

    <p class="normalnesil">Elini uzattı ve vedalaştı.</p>

    <p class="normalnesil">Odaya beyaz gömlekli doktor gelmişti. Ziyaretlerden haberi yoktu. Yüzü mosmordu, Hüseyin’e kızdı köpürdü:</p>

    <p class="normalnesil">– Sağlığınızı tehlikeye atıyorsunuz. Burasını ofisinizmiş gibi kullanıyorsunuz. Olmaz bu!..</p>

    <p class="normalnesil">Elizabet’e dönerek sert bir sesle:</p>

    <p class="normalnesil">– Benden habersiz ziyaretçi kabul etmeyecek. Hastanın durumu ciddi.</p>

    <p class="normalnesil">Elizabet’in yüzü kızardı. Mahcup bir sesle:</p>

    <p class="normalnesil">– Peki, efendim.</p>

    <p class="normalnesil">Doktor tansiyon ölçtü. Yaraları kontrol etti, ilaçların kullanılışı ile ilgili bilgiler aldı ve odadan çıkmadan, sert bir sesle:</p>

    <p class="normalnesil">– Burası çalışma ofisi değil Bayan Elizabet. Bir daha tatsız sürprizler istemiyorum.</p>

    <p class="normalnesil">– Peki efendim.</p>

    <p class="normalnesil">Doktor, sinirli bir havayla odayı terk etti.</p>

    <p class="ortayazi">* * *</p>

    <p class="normalnesililk">Sargılar, pansumanlar, alçı değiştirmeler... 21. kattaki manzaralı odada günler geçip gidiyordu. Hüseyin’i en çok tedirgin eden şey, Türkiye üzerine oynanan oyunlardı. İstediği gibi hızlı iyileşmiyordu. Beliyle başı dertteydi. Doktorlar kısmi felçten söz ediyorlardı. Mermiler, omuriliği zedelemiş, sinirleri örselemişti. Üstelik tedavi de üstünkörü yapılmış, hastanede yatması gereken adam, sinirleri zorlayacak hareketler yapmıştı.</p>

    <p class="normalnesililk">Tedavi günler, aylar alacak gibi görünüyordu. Hüseyin ise bir an önce Diyarbakır’a dönmek ve müfettişi aramak istiyordu. Zahide’yle zaman zaman telefon görüşmesi yapıyor, müfettişin izini kimsenin sürmediği haberini alıyordu.</p>

    <p class="normalnesil">Kadıncağız, sırf yardımcı olurlar diye Yelda, Yeliz, Azmi ve anneleri Zeynep Hanım’ı Ankara’ya getirtmişti. Çocuklara bakıyordu ama istihbaratla ve PKK ile bağlantısı olan Vahap’ın kılı kıpırdamıyordu. Operasyonlar, Hizbullah üzerine yöneltilmiş görünüyordu. Vali Cemil Serhatlı’nın yaptığı açıklamalar rutin çalışmaları kapsıyordu. Derin çalışmalarla ilgili bilgi içermiyordu. Müfettişle ilgili hiçbir açıklama yoktu.</p>

    <p class="normalnesil">Hüseyin, bütün bunlara kahroluyordu.</p>

    <p class="normalnesil">Hastane masrafları ile ilgili sorusuna Sokrates’in verdiği cevap ilginçti.</p>

    <p class="normalnesil">“FBI, burada büro açmak istiyor, hükümetin eli mahkûm, izin verecek. Senin finansın o fondan karşılanacak.”</p>

    <p class="normalnesil">Hüseyin, ziyaretlerin, görüşmelerin, haberlerin yok ettiği huzuru, Kur’an ve Cevşen okuyarak bulmaya çalışıyordu.</p>

    <p class="normalnesil">Elizabet’le mistik sohbetleri sıklaştırmaya başlamıştı. Kız, önce Cevşen’e ilgi gösterdi. İnsanı ferahlatan ve rahatlatan bir dua kitabı olması hoşuna gitti.</p>

    <p class="normalnesil">– Ben de okuyabilir miyim?</p>

    <p class="normalnesil">– Abdest almak şartıyla.</p>

    <p class="normalnesil">Kürtçe kursuna gitmişti. Ayrıca Kuzey Irak’ta Arapça öğrenmişti.</p>

    <p class="normalnesil">– Senden neyim eksik?</p>

    <p class="normalnesil">– Sadece merakın. İstersen öğrenirsin.</p>

    <p class="normalnesil">Hastanede çoğu zaman Hüseyin’in yanında vakit geçiriyordu. Bu sırada hem Cevşen hem de Kur’an okumayı öğrendi. Okudukça Kur’an ile ilgili sorular sormaya başladı. Kur’an ve İslam üzerine sohbet etmekten hoşlanıyordu Hüseyin. Odada hapis gibiydi. Kendini meşgul edecek bir konu bulmuş oluyordu. Ayrıca Elizabet’in ilgisi hoşuna gidiyordu. İslamiyet değil ama radikal ve fundamantalist Müslümanlar, Elizabet için endişe konusu idi.</p>

    <p class="normalnesil">Hastaneye taşınalı aylar olmuştu. Bahar yaz geçmiş, sonbahar kapıyı çalmıştı. Akşam yemeğinde sebzeli pizza yemişlerdi. Üzerine nescafe içiyorlardı.</p>

    <p class="normalnesil">Elizabet hayli neşeliydi. Beyaz Saray’da savaş hazırlıkları çoktan başlamıştı. İlk füzenin atılması gün meselesiydi. Başkan Bush, Dick Cheney, Donald Rumsfeld, Condoleezza Rice, Richard Perle, Wolfovitz ile bir dizi görüşme yapmıştı. İtibarlı bir elemandı. Maaşı ikiye katlanmış, Citroën arabayı Fiesta ile yenilemiş; kredi kullanma limiti arttığı için çektiği kredi ile Haiti’de yazlık almıştı. Banka hesabında yazlıkta tatil yapacak kadar parası vardı.</p>

    <p class="normalnesil">Hüseyin’i çok seviyordu. Hem meslekte yükselmesini sağlamış hem anlayışlı bir hayat arkadaşı oluvermişti. Kahve içerken bir ara şöyle dedi:</p>

    <p class="normalnesil">– İslamiyet barışçı bir din ama fundamentalizm tehlikeli. Elli senedir İsrail barış yüzü görmüyor. İslam coğrafyasında hep kan ve gözyaşı var. Fundamentalistler eli kanlı birer terörist.</p>

    <p class="normalnesil">Hüseyin, yeşil gözlere baktı. Gülümsedi.</p>

    <p class="normalnesil">– İslam barışçı bir din. Batı, İslam ülkelerindeki petrol, doğalgaz, bor gibi yeraltı zenginliklerini sömürmek istiyor ve coğrafyayı durmadan karıştırıyor. Müslümanlar, emperyalist senaryoların kurbanı.</p>

    <p class="normalnesil">Elizabet, beyaz bluzunun düğmeleriyle oynuyordu. Terlediğini hissetti. Pembe yeleğini çıkarıp oturduğu lacivert koltuğun kenarına koydu. Sonra gülümsedi.</p>

    <p class="normalnesil">– Senden başka senaryo beklenmez, zaten.</p>

    <p class="normalnesil">– Senden de başka türlü eleştiri... İslam kelimesinin kökü selam, barış, esenlik veya Allah’a teslim olmak demek. Allah, kendisini Rahman ve Rahim yani merhametli ve şefkatli olarak tanıtıyor. İnsanların barış ve huzur içinde yaşamasını ister. İslamiyetin kökünde fundamentalizm aramak boşuna. Öküz altında buzağı aramak gibi bir şey.</p>

    <p class="normalnesil">– Filistin’de, Çeçenistan’da olanlar.</p>

    <p class="normalnesil">– Filistin’i İsrail, Çeçenistan’ı Rusya işgal etmiş. Yurdu çiğnenen insanlar savunma yapıyor.</p>

    <p class="normalnesil">– Müslümanlar ak sütten çıkmış ak kaşık mı?</p>

    <p class="normalnesil">– Kusurları çok. Kardeş olduklarını hatırlayıp yardımlaşmalılar. Çok okuyup ilim ve teknikte ileri gitmeliler. Teknolojik gelişmelerde dünya ile yarışmalılar. Zengin ülkeler, paralarını Avrupa ve Amerika bankalarından çekip fakir ülkelere yardım etmeliler, zekât köprüleri kurulmalı. Her ülkede bir diktatör, kral veya darbeci var. Demokratik sisteme geçmeli, yöneticilerini seçmeliler. Eksikleri çok...</p>

    <p class="normalnesil">– Onu demek istemedim. Barış ve huzur İslam ülkelerinde neden yok?</p>

    <p class="normalnesil">– Demokrasi eksikliği, bilim ve ekonomik gerilik, İslam kardeşliğini yaşamamak... Ama her şeye rağmen Müslümanlar kişisel huzur bakımından Batılılardan daha mutlu. İntihar olaylarına bak. Batıda intihar edenler daha çok. Fakir Müslüman daha az intihar ediyor. Batı’da huzursuzluk daha fazla. Boşanma oranı, Amerika’da % 75. Türkiye’de % 0.7. İşin sırrı imanda. İman, insanı insan eder, belki de sultan eder. Hakiki imanı elde eden mümin, zindanda da olsa saraylardadır. İmansız insan, saraylarda da olsa zindandadır. Mutluluk, ruhun gülümsemesidir, der Sokrat. İman sayesinde ruh, sahibini tanır ve gülümser.</p>

    <p class="normalnesil">Elizabet, yerinden kalktı.</p>

    <p class="normalnesil">– Kahveni yenileyeyim, dedi. Filozof gibi konuştun. Bazen bir istihbaratçı ile değil de filozofla evlenmişim, diyorum. Seninle sohbet etmek huzur verici. Diyarbakır’ı zihin haritandan bir çıkarabilsek...</p>

    <p class="normalnesil">– Bir gün o cehenneme döneceğim ve...</p>

    <p class="normalnesil">– Müfettişi bulup kurtaracaksın... Emniyet müdürünün katillerini bulacaksın...</p>

    <p class="normalnesil">– Evet, sen bir harikasın!</p>

    <p class="normalnesil">– Aylardır ağzından başka bir şey çıkmıyor ki...</p>

    <p class="normalnesil">– Müfettiş ve Okkan bende iki yürek yarası.</p>

    <p class="normalnesil">– Biliyorum sevgilim. Bakarsın, bir gün birlikte döneriz. Anadolu insanı çok candan ve temiz yürekli. Onlardaki saflık, samimiyet, misafirperverlik... Biraz fazla saflar. O kadar.</p>

    <p class="normalnesil">– Batılı ajanlar da fazla şeytan...</p>

    <p class="normalnesil">Elizabet gülümsedi...</p>
  </div>
</body>
</html>
