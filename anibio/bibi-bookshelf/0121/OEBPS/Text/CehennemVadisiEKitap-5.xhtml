<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-5</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-6"><span class="ideitalik">3. BÖLÜM<br /></span>Arabayı Havaya Uçuracaklar...</h1>

    <p class="normalnesililk">MÜDÜR, KENDİLERİNE BİR araba tahsis etmişti. Arabayı Hüseyin kullanıyordu. İki kişilik bir koruma, lacivert bir Renault ile onları takip ediyordu.</p>

    <p class="normalnesil">Bağlar semtine geldiler. Renault öne geçti ve sokağın başında durdu. Sinyal veriyordu.</p>

    <p class="normalnesil">Hüseyin sağa girdi, durdu. Müfettiş arabadan iner inmez telefonu çaldı.</p>

    <p class="normalnesil">Zahide’nin sesiydi. Bağırıyordu:</p>

    <p class="normalnesil">“Müfettiş kaç! Arabadan uzaklaş! Kaç!”</p>

    <p class="normalnesil">Hüseyin’e döndü:</p>

    <p class="normalnesil">“Hüseyin! Kaç, bomba ihbarı!”</p>

    <p class="normalnesil">Kendisi tabana kuvvet kaçmaya başlamıştı ki müthiş bir gürültü kulaklarını doldurdu. Başı korkunç patlamayla uğuldamaya başladı. Kendisini yere attı. Silah sesleri kulağına doldu. Araba havaya uçmuştu. Hüseyin yere yatmış, ateş ediyordu.</p>

    <p class="normalnesil">Karşı ateşin geldiği yere baktı.</p>

    <p class="normalnesil">Sarı bir taksi gördü. İçinden kalaşnikofla ateş eden adama dikkatle baktı, tanıdık biriydi. Taksi hızla uzaklaştı.</p>

    <p class="normalnesil">Taksiyi asıl uzaklaştıran koruma polislerinin açtığı ateş olmuştu.</p>

    <p class="normalnesil">Hüseyin vurulmuştu, kanlar içindeydi. Araba uzaktan kumanda ile patlatılan bir bombayla havaya uçmuş, hurdaya dönmüş, yanıyordu. Müfettiş, yattığı yerde kendini dinledi. Yüreği küt küt atıyordu. Göğsünü yokladı. Kan yoktu. Yere atlarken kaldırım taşına çarpmış olmalıydı. Kendini toparladı. Kalçasının müthiş ağrıdığını hissetti. Eliyle yokladı. Kan yoktu. Taşa çarptığı için acıyor olmalıydı. Üstü başı çamura batmıştı. Elbiselerde hayır kalmamıştı.</p>

    <p class="normalnesil">Korku ve heyecanla Hüseyin’e doğru yürüdü. Olduğu yerde kıvranıyordu. Arabadan uçan parçalar çarpmıştı. Yüzü gözü is, duman içindeydi. Burnu kanıyordu. Şakaklarında kan vardı. Montu yırtılmıştı. Pantolonu kanlar içindeydi. Her tarafı çamura bulanmıştı.</p>

    <p class="normalnesil">Korumalar yoktu. Arabayı caddede terk edip katillerin peşine düşmüş olmalıydılar.</p>

    <p class="normalnesil">Etrafta toplanan kadın, çocuk, erkek, bütün kalabalık sadece bakıyordu. Kimsenin yerde kıvranan Hüseyin’e yardım etme, yanan arabayı söndürme gayreti yoktu.</p>

    <p class="normalnesil">Müfettiş topallayarak Hüseyin’e yaklaştı. Kalçası müthiş acıyordu.</p>

    <p class="normalnesil">Hüseyin, acılar içinde kıvranıyordu. Tabancasını beline sokmuştu. Elleriyle göğsünü tutuyor, yüzünün kanını siliyordu.</p>

    <p class="normalnesil">– Hüseyin, neyin var? Kalk! Hadi davran!</p>

    <p class="normalnesil">Kanlar yere sızmış, yeri boyamıştı. Zavallı kan kaybediyordu, taksi bulup hastaneye yetiştirmeliydi.</p>

    <p class="normalnesil">Etrafa bakındı. Dar bir sokaktaydılar. İki yüz metre ileride sokak bitiyordu. Geriye döndü. Caddeye çıktı. Kimse durmuyordu. Korumaların arabasına kadar geldi. Motor çalışıyordu. Kontak anahtarı arabanın üzerindeydi. Kendisine güvenemiyordu, şoförlüğünde iş yoktu ama elinden geleni yapmalıydı, iş başa düşmüştü. Arabayı geri vitese taktı. Sokağın başına geldi. Yavaş yavaş sokağa döndü, elli metre ilerledi, indi. Hüseyin’i alıp arabaya atacaktı.</p>

    <p class="normalnesil">“Hüseyin, haydi kalk! İki adım yürüyemez misin?”</p>

    <p class="normalnesil">Kolundan tuttu. Hafif doğrulunca koltuğuna girdi. Yavaş yavaş yürüyorlardı ki müfettiş gördüklerine inanamadı.</p>

    <p class="normalnesil">Araba geri vitese takmış gidiyordu. Tanımadığı bir adam, arabayı alıp götürüyordu. Ne yapacağını şaşırdı. Hüseyin’i bıraksa yere yıkılacak, bırakmasa arabayı kaçıracaklardı.</p>

    <p class="normalnesil">“Hüseyin, sen yere çök, arabayı kaçırıyorlar!”</p>

    <p class="normalnesil">Yaralıyı yere bırakıp arabaya doğru koştu.</p>

    <p class="normalnesil">Fakat araba inanılmaz bir hızla geri çıktı ve caddeye yöneldi. Göz açıp kapayıncaya kadar ortadan kayboldu.</p>

    <p class="normalnesil">Geriye geldi. Tekrar Hüseyin’in koluna girdi, ayağa kaldırdı. Caddeye doğru yürüdüler. Zavallı durmadan inliyordu. Cadde başına geldiklerinde yanlarında özel bir araba durdu.</p>

    <p class="normalnesil">“Geçmiş olsun abi! Atlayın!..”</p>

    <p class="normalnesil">Müfettiş insanlık ölmemiş, diye düşündü.</p>

    <p class="normalnesil">Bir eliyle kapıyı açtı. Hüseyin’i arka koltuğa yerleştirdi. Kendisi de yanına oturdu.</p>

    <p class="normalnesil">– Nereye abi, diye sordu adam.</p>

    <p class="normalnesil">– En yakın hastaneye.</p>

    <p class="normalnesil">Araba hareket etti.</p>

    <p class="normalnesil">Adam dikiz aynasından arka tarafa baktı.</p>

    <p class="normalnesil">– Hangi hastaneye abi?</p>

    <p class="normalnesil">– Üniversitesi hastanesi, acile...</p>

    <p class="normalnesil">– Tamam abi...</p>

    <p class="normalnesil">Araba uçar gibi gidiyordu. Hüseyin’in gözleri kapalıydı. Durmadan inliyordu. Kan kaybından halsiz düşmüştü. Arka koltuk hem çamura hem kana boyanmıştı. Adamın iyiliği ona pahalıya patlayacaktı.</p>

    <p class="normalnesil">Hastaneye gelince acile girdiler. Hemşireler, gelen hastayı hemen sedyeyle içeri aldılar.</p>

    <p class="normalnesil">Hasta ameliyathaneye götürülmüş, müfettiş salonda kala kalmıştı.</p>

    <p class="normalnesil">Bir hemşire kendisini çağırdı. Kayıt bölümündeydi.</p>

    <p class="normalnesil">– Hastanın kimliğini biliyor musunuz? Kayıt kabule gelir misiniz?</p>

    <p class="normalnesil">– Olur...</p>

    <p class="normalnesil">Eliyle üstünü başını düzeltti ama her tarafı çamur içindeydi. Kalçası ve göğsü acıyordu ama şimdi bunların sırası değildi.</p>

    <p class="normalnesil">– Hastanın adı, soyadı.</p>

    <p class="normalnesil">– Hüseyin... Şey...</p>

    <p class="normalnesil">Başka bir şey bilmediğini düşündü. Senelerdir kara gün dostu idiler. Adından başka bir şeyi bilmiyordu.</p>

    <p class="normalnesil">Aklına çanta geldi. Kendisindeydi, açtı, kimliği çıkardı. Fotoğraflı bir kimlik. Bıyıklı bir resim. Adına baktı. Afalladı.</p>

    <p class="normalnesil">“Tarık Hüseyin”</p>

    <p class="normalnesil">Hüseyin’in kimliğinde böyle yazıyordu.</p>

    <p class="normalnesil">“Ulan rezalete bak! Saddam Hüseyin’in kardeşi misin be mübarek?</p>

    <p class="normalnesil">Kıza dönüp Tarık Hüseyin, dedi. Kız:</p>

    <p class="normalnesil">– Soyadı Tarık mı, diye sordu.</p>

    <p class="normalnesil">– Valla kızım yanlış yazmışlar buraya. Hüseyin Tarık yaz.</p>

    <p class="normalnesil">– Doğum yeri amca.</p>

    <p class="normalnesil">– Daho!</p>

    <p class="normalnesil">– Doğum tarihi.</p>

    <p class="normalnesil">– 10. 05. 1975.</p>

    <p class="normalnesil">– Uyruğu.</p>

    <p class="normalnesil">– Arap.</p>

    <p class="normalnesil">Müfettiş bir daha baktı. Gördüklerine inanamıyordu.</p>

    <p class="normalnesil">– Yok yok, Türk. Doğum yeri de Daho değil, Ankara yaz.</p>

    <p class="normalnesil">Hemşireye böyle yazdırdı ama kimlikteki bilgiler başkaydı. Müfettişin kafası allak bullak oldu. Sandalyeye çöktü, çantayı karıştırmaya başladı.</p>

    <p class="normalnesil">300 dolar, 250 lira, bir anahtarlık. İki kredi kartı. Bir küçük not defteri. İçinde ne var diye karıştırdı. Derken bir resim aradan kayıp yere düştü. Eğilip aldı. Sarışın, yeşil gözlü, beyaz bluzlu bir kız. Resmin arkasını çevirdi. Elizabet David Mora’dan senin için ve imza. <a href="mailto:edmora@yahoo.com">edmora@yahoo.com</a></p>

    <p class="normalnesil">“Allah Allah, bu adam kısa sürede ne işlere bulaşmış!” diye söylenmekten kendini alamadı.</p>

    <p class="normalnesil">– Kızım, telefon edebilir miyim?</p>

    <p class="normalnesil">– Yardımcı olayım, kime?</p>

    <p class="normalnesil">– Emniyet müdürü.</p>

    <p class="normalnesil">– Gaffar Okkan mı?</p>

    <p class="normalnesil">– Evet evet.</p>

    <p class="normalnesil">– Neyiniz olur?</p>

    <p class="normalnesil">– Meslektaşım.</p>

    <p class="normalnesil">– Ha siz polissiniz. Başınıza gelenlere bak...</p>

    <p class="normalnesil">Müfettiş ahizeyi aldı, numarayı çevirdi. Bir süre bekledi. Karşı taraftan alo sesi gelince:</p>

    <p class="normalnesil">– Müdürüm bizi zımbaladılar.</p>

    <p class="normalnesil">– Neredesiniz?</p>

    <p class="normalnesil">– Acilde.</p>

    <p class="normalnesil">– Geliyorum.</p>

    <p class="ortayazi">* * *</p>

    <p class="normalnesililk">Müfettiş üşümeye ve titremeye başlamıştı. Oturduğu yerden kalktı. Üniversite hastanesi şehrin dışındaydı. Otel uzaktı, üstünü mutlaka değiştirmeliydi. Bahçeye çıktı.</p>

    <p class="normalnesil">Taksiye yöneldi. Taksici kısa, kalın bıyıklı, falak burunlu gençti. Müfettişte şafak attı. Bu adam kendisini takip ediyordu.</p>

    <p class="normalnesil">– Şehmus Bey!..</p>

    <p class="normalnesil">– Bu ne hal begim? Siz insan hakları araştırmacısı degil miydiniz?</p>

    <p class="normalnesil">– Öyleydi.</p>

    <p class="normalnesil">– Perişansınız. Ne oldu böyle?</p>

    <p class="normalnesil">Müfettiş şoförü dikkatle süzdü. Yüz hatlarını okumak istedi. Yere düştüğü zamanki gördüğü taksi şoförü de bu muydu? Çok benziyordu. Yoksa benzetiyor muydu? Hüseyin’e bunun arabasından mı ateş edilmişti?</p>

    <p class="normalnesil">– Beni otele götür.</p>

    <p class="normalnesil">– Emrin olur begim.</p>

    <p class="normalnesil">Müfettiş şüphelendi ama belli etmedi. Belini yokladı. Silahı yerinde duruyordu. Arka koltuğa oturdu. Taksi hareket etti. Dicle nehrinin aktığı vadiye indi. Yokuşu tırmandı. Eski şehre, surların bulunduğu tarafa doğru yöneldi.</p>

    <p class="normalnesil">Müfettiş dikiz aynasından şoförü iyice süzdü. Tam kanaat getirdi. Olay yerindeki taksinin şoförü buydu. Arabaya bomba koyup patlatanı biliyor olmalıydı. Sert bir sesle:</p>

    <p class="normalnesil">– Hangi örgüttensin?</p>

    <p class="normalnesil">– Taksiciler dernegi begim.</p>

    <p class="normalnesil">– Bağlar’da bizi tarayan kimdi?</p>

    <p class="normalnesil">Şehmus dikiz aynasından müfettişe baktı. Gözlerini şaşkınlık değil, öfke bürümüştü. Dudaklarını ısırdı. Öfkeyle yutkundu.</p>

    <p class="normalnesil">– Sizi tarayan mı?.. Beni birine benzettiniz galiba.</p>

    <p class="normalnesil">– Beni adım adım takip ediyorsun. Bize bu arabadan ateş edildi.</p>

    <p class="normalnesil">– Begim yanılıyorsun. Ben gariban bir vatandaşım. Ekmek parası için...</p>

    <p class="normalnesil">– Kiminle çalışıyorsun?</p>

    <p class="normalnesil">– Taksi olarak mı?</p>

    <p class="normalnesil">– Örgüt... Seni tanıdım. Bu arabandan ateş ettiler bize.</p>

    <p class="normalnesil">– Begim, yanılıyorsun. Olsam söylerim, olayın şoku üzerinizde.</p>

    <p class="normalnesil">Sustular.</p>

    <p class="normalnesil">Dağkapı’ya gelince müfettiş, indi ve parayı uzattı.</p>

    <p class="normalnesil">– Dönecekseniz, bekleyeyim begim. Arkadaşınız hastanede.</p>

    <p class="normalnesil">– İyi olur.</p>

    <p class="normalnesil">Müfettiş hızlı adımlarla yürüdü. Hava soğuktu. Yağmur atıştırıyordu. Elbiseleri ıslaktı. Soğuk yüreğine işlemişti. Öfkeyle beraber titremesi artmıştı. Gittikçe daha çok üşüyordu. Koşar adım otele girdi. Odasına yürüyerek çıktı. Bir çırpıda elbiselerini değiştirip aşağı indi. Tabancasını ceketin cebine koymuştu. Çekmesi daha kolay olacaktı. Taksiciyi enseleyip emniyete götürmeliydi. Kesin kararını vermişti.</p>

    <p class="normalnesil">Otelden dışarı çıktı. Etrafa baktı.</p>

    <p class="normalnesil">Şehmuz’un yerinde yeller esiyordu.</p>

    <p class="normalnesil">Müfettiş sağı solu bir daha taradı. Bir başka elemanın kendisini takip ettiğinden şüphesi yoktu. Bulacağı yeni taksinin de eleman olacağını biliyordu. Meydana yürüdü. Dağkapı surlarının önüne geldi. Siyah taştan yapılmış surlar asırların yükünü sırtlarında taşıyordu. Taşlar birbirine iyice sokulmuşlardı. Surların önünde seyyar satıcılar vardı. Dolmuşlar kalkıyordu. Arabalar vızır vızır gelip gidiyordu.</p>

    <p class="normalnesil">Sarı bir taksi geldi. Müfettiş işaret vermeden önünde durdu.</p>

    <p class="normalnesil">Naz edecek zamanı yoktu. Emniyet müdürü çoktan gelmiş olmalıydı. Hemen gitmeliydi. Hava kararmış, soğuk şiddetlenmiş, yağmur yağmaya başlamıştı.</p>

    <p class="normalnesil">Taksiye bindi ve hastanenin yolunu tuttu.</p>

    <p class="normalnesil">Müfettiş şoförle tanıştı. Adı Şehmus Dağ idi. İlkokul mezunuydu. Bingöl’den gelmiş, burada taksicilik yapıyordu. Sekiz çocuğu vardı, eşi çalışmıyordu. Taksi kendisinin değildi, ücretli çalışıyordu. İyi kötü geçinip gidiyordu. Müfettiş, elemanlardan, ajanlardan, örgütlerden bahsettiyse de adam, hiçbir şey bilmiyorum, diye ısrar etti. Müfettiş de fazla üstelemedi.</p>

    <p class="normalnesil">Hastane önünde polis arabalarını görünce hız kesti. Girişte polisler arabayı durdurdu. Müfettiş yirmilik uzattı, üstü kalsın, diyerek aceleyle indi ve hastaneye yürüdü.</p>

    <p class="normalnesil">Emniyet müdürü binadan çıkıyordu. Her taraf polis kaynıyordu. Sivil polisler bütün köşeleri tutmuştu.</p>

    <p class="normalnesil">Müdür, Müfettiş Safa’yı görünce yanına geldi, geçmiş olsun, dedi. Vakayı sordu. Birlikte makam otosuna gittiler, arka koltuğa oturdular.</p>

    <p class="normalnesil">Safa Bey yaşadıklarını ve korkularını anlattı. Hüseyin’i sordu.</p>

    <p class="normalnesil">– Ameliyata alınmış. Vücudunda kurşunlar varmış. Durum ciddi, dediler.</p>

    <p class="normalnesil">– Allah Allah!</p>

    <p class="normalnesil">– İyi ki zamanında yetiştirmişsin. Yine de durum vahim.</p>

    <p class="normalnesil">– Neden bizi vurdular?</p>

    <p class="normalnesil">– Olayın içinde ince işler var. Öldürülen adam, muhtemelen istihbarat elemanı. Bağlı olduğu servis, bizi kendi alanına sokmak istemedi. Belli ki Mehmet Kaya’yı güçlü bir servis kurşunladı. İzinin sürülmesini istemiyor. Sizce...</p>

    <p class="normalnesil">– Olabilir. İkimizden biri tehlikeli görülüyor olabilir. Bizi takip edip...</p>

    <p class="normalnesil">– Bak, bu aklıma gelmemişti.</p>

    <p class="normalnesil">Şoföre döndü. Elini dizine vurdu:</p>

    <p class="normalnesil">– Evladım, emniyet müdürlüğüne gidiyoruz.</p>

    <p class="normalnesil">Araba hareketlendi. Bir polis koşarak geldi.</p>

    <p class="normalnesil">– Gazeteciler, görüşmek istiyorlar müdürüm.</p>

    <p class="normalnesil">– Makama gelsinler. Randevu alsınlar. Ayaküstü demeç veremem.</p>

    <p class="normalnesil">Hastaneden uzaklaştılar.</p>
  </div>
</body>
</html>
