<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-12</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-13"><span class="ideitalik">10. BÖLÜM<br /></span>Provokatörler İş Başında...</h1>

    <p class="normalnesililk">CAMİDEN ÇIKARKEN kara yağız bir delikanlı omzuna dokundu. Yüzünde tebessüm vardı. Tehditlerden, suikastlardan, ölümlerden habersizdi. Son derece masum bir sesle:</p>

    <p class="normalnesil">– Allah kabul etsin beyim.</p>

    <p class="normalnesil">– Sağ olun, sizinkini de.</p>

    <p class="normalnesil">– Hangi rüzgâr attı sizi buraya? Çoktandır görünmüyordunuz.</p>

    <p class="normalnesil">– İş icabı... Şey... Tanışıyor muyuz?</p>

    <p class="normalnesil">– Kitapçıyım. Bize uğrayıp risale almıştınız. Yaklaşık üç buçuk sene önce.</p>

    <p class="normalnesil">– Güçlü bir hafızanız var.</p>

    <p class="normalnesil">– Birlikte derse gitmiştik.</p>

    <p class="normalnesil">– Şimdi hatırladım. O sohbetleri özledim.</p>

    <p class="normalnesil">– Gene gidebiliriz. Dershane Kaf Dağı’nda değil, Mardinkapı’da.</p>

    <p class="normalnesil">– Gidelim, iyi olur<span class="ideitalik">.</span></p>

    <p class="normalnesil"><span class="ideitalik">–</span> Buyurun, vaktiniz varsa bir çay içelim.</p>

    <p class="normalnesil">Birlikte Selahattin Eyyûbi Meydanı’ndaki dükkâna gittiler. Genişçe dükkânın her tarafı kitap doluydu. Rafların yanı sıra yerlerde kitap yığılıydı. Müfettiş alıcı gözle kitaplara baktı. Adını ilk defa gördüğü ne çok kitap vardı. Uzun süredir kitapçı vitrini seyretmediğini düşündü. Bir dizi yeni kitap gözüne ilişti...</p>

    <p class="normalnesil">Şu kitaplardan bir düzine almalı, Ankara’ya dönünce eve kapanıp hepsini bir güzel okumalı, diye düşündü. Sonuncu kitaptan başlamalıydı. Raftan çekip aldı. Yazarı Dr. Murad Wilfried Hofmann’dı. Bir Alman diplomat. İslam’ı seçen meşhurlardan biri. Kitabı karıştırmaya başladı.</p>

    <p class="normalnesil">Bu arada çaylar geldi.</p>

    <p class="normalnesil">Abdurrahman Bey, nezaketen bir daha hal hatır sordu.</p>

    <p class="normalnesil">– Sebeb-i ziyaretiniz...</p>

    <p class="normalnesil">– Vazife evlat, dedi. Burada istihbarat örgütleri fink atıyor, cinayetler gırla gidiyor. Buradakiler bazen takviye istiyor. Ankara’dakiler, tecrübelisin, deyip beni postalıyorlar.</p>

    <p class="normalnesil">– Tecrübe, her zaman iyi bir referanstır. Tecrübeli kişiler, yol haritasını çabuk çizer.</p>

    <p class="normalnesil">– Çoğu zaman işe yarıyor ama bazen o da yetmiyor.</p>

    <p class="normalnesil">Bu sırada radyo saat 13 haberlerini okumaya başladı. Müfettiş dikkat kesildi:</p>

    <p class="normalnesil"><span class="ideitalik">“Diyarbakır emniyetinde gözaltında bulunduğu sırada ölen Kemal Koç’un cenazesi kaldırılırken olay çıktı. Terör örgütü PKK lehine slogan atan grup, emniyet kuvvetlerine saldırdı. Olaya müdahale eden çevik kuvvet, saldırganları durdurmak için tazyikli su ve biber gazı kullandı. Çatışma sırasında üç kişi öldü, 27 kişi yaralandı. Yaralılardan bazılarının durumunun ağır olduğu bildiriliyor. Olaya karışan çok sayıda kişi gözaltına alındı. Diyarbakır valiliğinden yapılan açıklamaya göre PKK yanlıları, cenaze törenini bahane ederek gövde gösterisi yapmak istedi. Provoke amacı güden eylemler, çevik kuvvetin yoğun mücadelesi sonunda kontrol altına alındı ve polis, kalabalığı dağıtmak için yoğun çaba harcıyor.”</span></p>

    <p class="normalnesil">Müfettişin yüzü kireç kesildi. Aniden yerinden fırladı. Elini çenesine götürdü. Ne yapması gerektiğini tartıyordu.</p>

    <p class="normalnesil">Esmer tenli, siyah gözlü, kıvırcık saçlı delikanlı, bakışlarını müfettişe çevirerek:</p>

    <p class="normalnesil">– Size yeni işler çıkıyor galiba.</p>

    <p class="normalnesil">– Öyle görünüyor.</p>

    <p class="normalnesil">Telefonla emniyet müdürünü aradı. Kısa bir görüşme yaptı. Müdürün sesi endişe yüklüydü:</p>

    <p class="normalnesil"><span class="ideitalik">“Olaya hâkimiz, kalabalık ara sokaklara dağıldı fakat polisten de yaralı var. Üç ölü var. Ağır yaralananlar var. Acele gelsen iyi olur.”</span></p>

    <p class="normalnesil">Müfettişin yüzünden kan çekilmişti.</p>

    <p class="normalnesil">– Görüşürüz, fırsat bulursam uğrarım, diyerek kendini dükkândan dışarıya attı.</p>

    <p class="normalnesil">– Bir akşam çaya bekleyeceğim.</p>

    <p class="normalnesil">– İnşallah. Bana müsaade.</p>

    <p class="normalnesil">Sokakta taksi çağırdı, bindi ve oradan ayrıldı.</p>

    <p class="ortayazi">* * *</p>

    <p class="normalnesililk">Olay yerine gelince emniyet müdürünün kalabalığın içinde olayları yatıştırma çabasıyla çırpındığını gördü. Kalabalığı yararak ona doğru yürüdü. Elinde telsiz vardı, durmadan etrafa emir yağdırıyordu. Müfettiş, ona ulaşana kadar akla karayı seçmişti.</p>

    <p class="normalnesililk">Hemen müdürün koluna girdi. Emreden bir ses tonuyla:</p>

    <p class="normalnesil">– Derhal kendini kenara al. Kalabalığı tahrik edenleri bulalım ve onları ekarte edelim. Yoksa kim vurduya gidersin.</p>

    <p class="normalnesil">– Doğru.</p>

    <p class="normalnesil">– Binaların tepesinde adamlar var. Kanaslarla kalabalığa ateş ediyorlar.</p>

    <p class="normalnesil">– Müfettiş, sen harikasın.</p>

    <p class="normalnesil">Emniyet müdürü, kalabalığın arasından sıyrıldı ve arabasına doğru çekildi. Çevik kuvveti, mezarlığa giden yoldan geri çekti. Kalabalık mezarlığa doğru aktı.</p>

    <p class="normalnesil">Müfettiş, yanına Mustafa ve Atilla’yı da alarak halkın içine daldı. En önde bağıran kırmızı bereli, siyah maskeli, siyah gocuklu, kot pantolonlu, pos bıyıklı adama doğru yürüdü.</p>

    <p class="normalnesil">“Şehitler ölmez! Katil devlet!” diye sloganlar atıyordu.</p>

    <p class="normalnesil">Hızlı ona yaklaştı. Silahı beline dayadı. Sert bir sesle:</p>

    <p class="normalnesil">– Kenara çekil, yoksa zımbalarım.</p>

    <p class="normalnesil">Adam karşı çıkmak istedi fakat Atilla ve Mustafa, çekil kenara, diye uyarınca tırstı. Üçü de silah çekmişti. Tabancaları görünce çevredekiler çekindiler ve onları yalnız bıraktılar.</p>

    <p class="normalnesil">Müfettiş yumruğunu sırtına dayayarak, yürü, dedi. Kalabalığın içinden alıp çıkardı. Elleri kelepçelendi ve kenarda bekleyen ekip otosuna tıkıldı.</p>

    <p class="normalnesil">Aynı metotla kırmızı bereli, yüzü siyah maskeli iki kişiyi daha enseleyip ekip arabasına attılar.</p>

    <p class="normalnesil">Bu arada manevralarla kalabalık önce ikiye, sonra daha küçük gruplara bölündü ve gruplar ustaca manevralarla dağıtıldı.</p>

    <p class="normalnesil">Mezarlıktaki grup cenaze defin işleminden sonra slogan atarak dağıldı. Zaten kalabalık büyük oranda parçalanmış ve küçültülmüştü.</p>

    <p class="normalnesil">Emniyete gelince telefonlar yağmaya başladı. Albay Oğuz arıyor, adamlarının serbest bırakılmasını istiyordu. Gaffar Okkan, burnundan soluyor, telefonda ona bağırıyordu:</p>

    <p class="normalnesil">“Yakalanan herkes sorgulanacak, mahkemeye sevk edilecek. Kimin serbest bırakılacağına hâkim karar verir.”</p>

    <p class="normalnesil">Karşıdaki ses:</p>

    <p class="normalnesil">“Bunun bedelini ödersin!”</p>

    <p class="normalnesil">“Uzun konuşmaya vaktim yok. Kapatıyorum!”</p>

    <p class="normalnesil">Müfettiş ve Gaffar Okkan, olaylarla ilgili video çekimlerini seyrettiler. Yakaladıkları kırmızı bereli üç adam, her yerdeydi ve eylemleri onlar yönlendiriyordu.</p>

    <p class="normalnesil">Müfettiş, ilk enseledikleri adamın sorgu odasına alınmasını istedi.</p>

    <p class="normalnesil">Siyah gocuklu, kotlu, kırmızı bereli adamı karşısına aldı. Gözleri ve elleri bağlıydı.</p>

    <p class="normalnesil">Masadaki kâğıda baktı. “<span class="ideitalik">Emin Sağlam, 34, servis elemanı, silahından ateş edilmiş.”</span></p>

    <p class="normalnesil">– Neden halkı tahrik ettin?</p>

    <p class="normalnesil">– Görev icabı.</p>

    <p class="normalnesil">– Görevin...</p>

    <p class="normalnesil">– İstihbarat...</p>

    <p class="normalnesil">– Çekilip kenara, istihbaratını yap!</p>

    <p class="normalnesil">– Ben yönlendirmesem çıkar biri, yanlış yere yönlendirir. En iyisi...</p>

    <p class="normalnesil">– Üç ölü, 27 yaralı var. Tahrikler neticesi...</p>

    <p class="normalnesil">– Kimseye ateş etmedim. Silahımın balistik muayenesini yapın.</p>

    <p class="normalnesil">– Yapılır, şüphen olmasın.</p>

    <p class="normalnesil">– Beni bırakın.</p>

    <p class="normalnesil">– Hâkime yalvaracaksın.</p>

    <p class="normalnesil">– Bunun bedelini ödersiniz.</p>

    <p class="normalnesil">– Dilini tut, yoksa...</p>

    <p class="normalnesil">– Ne yaparsınız?</p>

    <p class="normalnesil">– Şunu nezarete tıkın da demlensin!</p>

    <p class="normalnesil">Atilla ve Mustafa, adamı alıp götürdüler.</p>

    <p class="normalnesil">Sorgulama neticesi kırmızı berelilerin istihbarat elemanı olduğu anlaşıldı. Hıdır ve Veysel’i müfettiş ve emniyet müdürü, uzun süre sorguladılar. İkisi de çok inatçıydı. Ser verip sır vermiyorlardı. Müfettiş tahrikçilere ne yapılması gerektiğini uzun uzun düşündü, bir türlü bir karara varamadı. Müdürle ne yapmaları gerektiğini konuştular.</p>

    <p class="normalnesil">Gaffar, elini masaya vurdu. Gözleri çakmak çakmaktı. Ses tonunda öfke vardı:</p>

    <p class="normalnesil">– Hâkime sevk etsek ellerini kollarını sallaya sallaya çıkarlar.</p>

    <p class="normalnesil">Müfettiş dizlerini ovuşturdu:</p>

    <p class="normalnesil">– Öldürülenlerin adli tıp raporlarını bekleyelim. Silahların olayda kullanılıp kullanılmadığına bakalım. Silahlarından çıkan kurşunla adam ölmüşse dosyaya ekleyelim. Tutuklanabilirler de...</p>

    <p class="normalnesil">– Zor bir ihtimal, dedi emniyet müdürü.</p>

    <p class="normalnesil">Müfettiş dizlerini yeniden ovuşturdu. Göğsünün acıyan yerlerini yokladı.</p>

    <p class="normalnesil">– Kemal Koç dosyası ile ilgili basına haber sızdırılmış.</p>

    <p class="normalnesil">– Gördüm. Tutuklu kişi karakoldu öldürüldü, diyorlar. Suçlanıyoruz.</p>

    <p class="normalnesil">– Adli tıp raporu geldi mi?</p>

    <p class="normalnesil">– Gelmiş olmalı. İsteyelim.</p>

    <p class="normalnesil">Atilla rapor alıp geldi. Raporda “<span class="ideitalik">kan zehirlenmesi</span>” yazıyordu.</p>

    <p class="normalnesil">Müfettiş afalladı. Beyin felci gibi bir şeyin yazılması gerekirdi. Tabancanın kabzasıyla kafasına vurmuşlardı.</p>

    <p class="normalnesil">– Rapora bak, ölüm sebebi başka. Kan nasıl zehirlenir?</p>

    <p class="normalnesil">– Adama cinayet işlettiler ve kurtulmak istediler o zaman. Gerçekten garip.</p>

    <p class="normalnesil">Emniyet müdürü, Atilla’ya döndü:</p>

    <p class="normalnesil">– Bu nasıl olur sahi?</p>

    <p class="normalnesil">– Bilse bilse Selahattin bilir. Uzmanlık alanı.</p>

    <p class="normalnesil">– Çağır, gelsin.</p>

    <p class="normalnesil">Selahattin iri yarı, gözlerinden zekâ fışkıran, çevik bir polisti. Odaya girip selam verdi.</p>

    <p class="normalnesil">– Beni emretmişsiniz amirim.</p>

    <p class="normalnesil">– Adli tıp raporunu gördün mü?</p>

    <p class="normalnesil">– Evet, amirim.</p>

    <p class="normalnesil">– Kan zehirlenmesi nasıl olur? Bu adam zehri nereden bulup da içti? Nezarette bulamaz.</p>

    <p class="normalnesil">Selahattin rapora tekrar baktı.</p>

    <p class="normalnesil">– Buraya geldiğinde son derece uysaldı. Hiçbir zorluk çıkarmadı.</p>

    <p class="normalnesil">– Açık konuştu, bir dizi itirafta bulundu, hiçbir sırrı saklamadı, dedi müfettiş.</p>

    <p class="normalnesil">– Muhtemelen adama zehirli bir şeyler içirdiler. Oteldekiler bu işleri iyi bilir.</p>

    <p class="normalnesil">– Tesiri 24 saat sonra mı görülür?</p>

    <p class="normalnesil">– Olabilir. Rahmetli Turgut Özal’ın öldürülmesinde de böyle bir yöntem kullanıldığı söylendi. Saç muayenesi yapılsın, dendi. Sonra da birileri, saçları yok etti.</p>

    <p class="normalnesil">– Hımm. Kemal denen adam, burada zehirlenmedi, değil mi?</p>

    <p class="normalnesil">– Sudan başka bir şey vermedik.</p>

    <p class="normalnesil">Müdür, elini dizine vurdu, iç çekti:</p>

    <p class="normalnesil">– Vay be! Hem zehirliyorlar hem de faturayı bize kesiyorlar. Bir basın toplantısı düzenleyip gerçeği açıklamalıyım.</p>

    <p class="normalnesil">– Bugün öldürülen üç kişi ve yaralananlarla ilgili de açıklama yapmalıyız. Bizim arkadaşlar hep havaya ateş ettiklerini söylüyorlar.</p>

    <p class="normalnesil">– Vay be! Bizim dışımızda silah kullanan oldu, öyle mi?</p>

    <p class="normalnesil">– Şüpheniz olmasın! Gazi olaylarında 28 kişi öldürüldü. Çatılara yerleştirilen silahlarla vuruldu sokaktakiler.</p>

    <p class="normalnesil">– Hımm, diye mırıldandı müfettiş. 1977’deki Taksim olaylarında da aynı şey yaşanmıştı. Ecevit, o zaman cinayeti kontra-gerilla işledi, demişti. 1979’larda Kahramanmaraş olaylarında da benzer durumlar yaşandı. Tipik Gladio yöntemleri...</p>

    <p class="normalnesil">– İyi bir araştırma yapalım. Silahlar balistik muayeneden geçsin. Mermi kovanları toplandı, değil mi?</p>

    <p class="normalnesil">– Toplandı amirim, dedi Selahattin.</p>

    <p class="normalnesil">– Balistik raporlardan sonra ayrıntılı bir basın açıklaması yapayım.</p>

    <p class="normalnesil">– Bakalım, medya yazacak mı?</p>

    <p class="normalnesil">Gaffar Okkan elini havada salladı:</p>

    <p class="normalnesil">– Yazarlar, hem de ağızlarının suyu akarak. Köpürte köpürte.</p>

    <p class="normalnesil">Değerlendirmelerden sonra müfettiş, Zahide’yi aradı. Hastanedeydi.</p>

    <p class="normalnesil">Safa Bey ayağa kalktı. Siyah paltosunu giydi, boyun atkısını aldı. Hastaneye gitmek üzere emniyet müdürüyle vedalaştı.</p>

    <p class="ortayazi">* * *</p>

    <p class="normalnesililk">Müfettiş, girişte Zahide’yi buldu, endişeliydi, kendisini bekliyordu.</p>

    <p class="normalnesililk">– Ne var ne yok?</p>

    <p class="normalnesil">– Hiç. Hüseyin, Amerika’ya gidiyor. Senin cadıyla. Ben Ankara’ya. Sen n’apıyorsun? Karar verdin mi?</p>

    <p class="normalnesil">– Biraz daha buradayım. İşler karışık.</p>

    <p class="normalnesil">Müfettişin koluna girdi. Kafeteryaya doğru yürüdüler. Kafeterya doluydu. Hastalar, hasta yakınları, ziyaretçiler... Caddeye doğru yürüdüler. Oradaki lokantada yer vardı. Pencere kenarında bir masaya oturdular. Zahide, etrafa şöyle bir göz gezdirdi. Kendilerini takip eden biri olmadığı kanaatine vardı. Doğrudan konuya girdi. Sesi endişe yüklüydü.</p>

    <p class="normalnesil">– Güzelim, hava kan ve barut kokuyor. Korkuyorum. Bu cehennemden sağ çıkmak zor. Raporum bitiyor. Yeliz ve Yelda’yı alıp döneceğim. Birkaç hafta anneleri de gelse iyi olacak. Azmi de beraber. Sen ne diyorsun?</p>

    <p class="normalnesil">– Çok değiller mi? İlgilenebilir misin?</p>

    <p class="normalnesil">– Baba gitti, çocukları anneden ayırmak zor. En azından belli bir süre...</p>

    <p class="normalnesil">– Sen bilirsin. İşe gidiyorsun, ilgilenmek zor olmayacak mı?</p>

    <p class="normalnesil">– Orası kolay. Asıl sen ne yapıyorsun? Seninle ne yapıyoruz? Beni en çok sen düşündürüyorsun. Gözü kara her olayın üstüne gidiyorsun. Elizabet, Katarina’yı devreye sokmasam müfettiş kaçırılacaktı, diyor. İşin içinde senin bilmediğin işler var.</p>

    <p class="normalnesil">– Randevuyu o verdi.</p>

    <p class="normalnesil">– Onu da dolmuşa bindirmişler.</p>

    <p class="normalnesil">– Yukarıda mı?</p>

    <p class="normalnesil">– Az önce çıktılar. Birkaç gün içinde Hüseyin’i alıp Amerika’ya uçuyor.</p>

    <p class="normalnesil">Müfettiş heyecanlandı. Yumruğunu masaya vurdu:</p>

    <p class="normalnesil">– Olmaz! Hüseyin’le görüşmem lazım.</p>

    <p class="normalnesil">Zahide gülümsedi.</p>

    <p class="normalnesil">– Çok heyecanlandın!</p>

    <p class="normalnesil">Yerinden kalktı. Garsona yöneldi.</p>

    <p class="normalnesil">– Bize iki kaşarlı tost, iki ayran.</p>

    <p class="normalnesil">Cebinden kâğıt mendilini çıkarıp gözlük camını temizledi. Kapıdan girenleri süzdü. Buraya geleli dikkatli olmayı öğrenmişti. Yüz ifadeleri, çok şey anlatıyordu. Kim ziyaretçi, kim hasta, kim polis, kim kurye, kim doktor, kim hemşire; bir bakışta anlıyordu.</p>

    <p class="normalnesil">Müfettiş, kendisinden daha dikkatliydi. O kafeteryadaki yüzleri tek tek okuyordu. Kapıdan Katarina ve Elizabet içeri girince heyecanını yenemedi.</p>

    <p class="normalnesil">– Ooo bizim leydiler! Bak hele sen...</p>

    <p class="normalnesil">Zahide, elini kaldırıp buradayız, işareti yaptı.</p>

    <p class="normalnesil">– İyi oldu. Kızları bizzat dinlesen iyi olacak.</p>

    <p class="normalnesil">– Casusları.</p>

    <p class="normalnesil">– Evet. İyi yetişmiş iki istihbaratçı.</p>

    <p class="normalnesil">– Hollywood güzellerine taş çıkartır ikisi de.</p>

    <p class="normalnesil">Zahide ayağa kalktı. Hoş geldiniz, dedi. Tokalaştılar.</p>

    <p class="normalnesil">Müfettiş, yerinden bile kımıldamadı. Asık suratla onları süzüyordu. Bu karşılaşmadan hiç hoşlanmamıştı ama ilk defa kendini güvende hissetti. İngiliz ve Amerikan casuslarının yanında bomba patlatılmaz, tarama olmazdı. Geldiği günden beri ilk defa derin rahat bir nefes aldı.</p>

    <p class="normalnesil">Elizabet pişkinlikle gülümsedi.</p>

    <p class="normalnesil">– Ooo centilmen, bu ne güzel tesadüf, sizi görmek bahtiyarlık! Çok memnun oldum.</p>

    <p class="normalnesil">Müfettiş nezaketen merhabalaştı.</p>

    <p class="normalnesil">Katarina merhabalaşmadan sonra, oteldeki gibi sandalye çekip müfettişin yanı başına sokuldu.</p>

    <p class="normalnesil">– Size özür borcum var o gün için.</p>

    <p class="normalnesil">Müfettiş, Katarina’nın yeşil gözlerine, omuzlarına savrulan sarı saçlarına, gülümseyen yüzüne baktı. Gülümsemenin ardında, senin derini yüzeceğiz, anlamı var gibiydi. Bu kızın yüzünde her şey iğreti, sahte ve kırılgandı. Tebessüm, hüzün, kaygı... Üzerinde yakası tüylü bir manto vardı. Koyu renk bir kot, topuksuz ayakkabı giymişti.</p>

    <p class="normalnesil">Zahide hiçbir şeye karışmıyor ve susuyordu. Katarina’nın pişkin bir şekilde müfettişe yaklaşmasına bozulmuştu. Havaya baktı. Kafeteryanın havası bozulmuştu. Sigara dumanı, her tarafı sarmıştı. Kalkıp pencereyi açtı ve sandalyesini pencere kenarına çekti.</p>

    <p class="normalnesil">– Bizden hoşlanmadığını biliyoruz Safa Bey, dedi Elizabet. Size tavsiyem...</p>

    <p class="normalnesil">Zahide’ye işaret ederek:</p>

    <p class="normalnesil">– Bu güzel kızın hatırına. Onu sevdim çünkü. Emniyet müdüründen uzaklaş. O bir Robin Hood. Amerika, Ortadoğu’da yeni bir düzen kurmak istiyor, Saddam devrilecek, kimse buna engel olamaz. Karşı çıkan bertaraf edilir.</p>

    <p class="normalnesil">– Başka...</p>

    <p class="normalnesil">– Condoleezza Rice, açık açık söyledi. Ortadoğu yeniden şekillenecek.</p>

    <p class="normalnesil">– PKK, sizden destek görmeye devam edecek mi?</p>

    <p class="normalnesil">– Amerikan politikalarını destekleyen herkes destek görür.</p>

    <p class="normalnesil">– PKK’ya destek veya tavır bizim için önemli.</p>

    <p class="normalnesil">– PKK veya Kuzey Irak Kürtleri... Bunlar ayrıntı. Bize destek olan herkese yardım ederiz. Karşı çıkan herkes bertaraf edilecek.</p>

    <p class="normalnesil">– Emniyet müdürü bertaraf mı edilecek?</p>

    <p class="normalnesil">– Yakında Amerika’da, İngiltere’de, İstanbul’da bombalar patlayacak. Dünya kamuoyu terör var, onunla mücadele ediliyor, denerek ikna edilecek. Emniyet müdürü, vali, bir kişi, bin kişi... Hiç önemli değil. Dünya değişecek, anlıyor musunuz?</p>

    <p class="normalnesil">Müfettiş hayretten dona kaldı. Elini çenesine götürdü:</p>

    <p class="normalnesil">– Vay be! Dünyayı kana bulayacaksınız desene!</p>

    <p class="normalnesil">– Dünya polisi olmanın getirdiği mecburiyetler var.</p>

    <p class="normalnesil">– Ortadoğu petrollerine hâkim olmak için...</p>

    <p class="normalnesil">– Orta Asya petrollerini unutmuyoruz.</p>

    <p class="normalnesil">– Vay!.. Sizden bize fayda...</p>

    <p class="normalnesil">– Bize hayır dememeniz için size bir ekonomik kriz hediye edeceğiz. İç ve dış borcunuz bir günde ikiye-üçe katlanacak, yükünüz ağırlaşacak. Daha olmazsa bir yeni darbe hediye ederiz, olur biter. Sivillerle olmazsa asker...</p>

    <p class="normalnesil">Müfettiş kendini tutamadı. Öfke dolu bir sesle:</p>

    <p class="normalnesil">– Şom ağızlı cadı! Dünyayı size dar edeceğiz. Amerika’yı dünya polisi görenlere de Amerika’yı dar edeceğiz. Bunun böyle bilesiniz. Siz kovboyculuk oynayacaksınız da bizim ellerimiz armut mu devşiriyor?</p>

    <p class="normalnesil">Elizabet kahkahayla güldü. Katarina dizine vurdu. Kendini frenle der gibiydi.</p>

    <p class="normalnesil">Müfettiş ayağa kalktı.</p>

    <p class="normalnesil">Elizabet ondan önce davrandı.</p>

    <p class="normalnesil">– Biz de müsaade isteyecektik. Sadece...</p>

    <p class="normalnesil">Etrafa baktı. Zahide’ye göz kırptı.</p>

    <p class="normalnesil">– Tarık Hüseyin’in kimliğini rica edecektim. Birlikte dönüyoruz Amerika’ya.</p>

    <p class="normalnesil">Müfettiş, elinin tersiyle git başımdan işareti yaptı.</p>

    <p class="normalnesil">– Sana o kara yağız delikanlının bitini vermem.</p>

    <p class="normalnesil">Zahide’nin elini sıkarak ayrıldılar.</p>

    <p class="normalnesil">Müfettişin kafası atmıştı. Bu kadarını beklemiyordu. Doğruca Hüseyin’in odasına çıkmaya karar verdi. Zahide engellemek istedi fakat kimseyi dinlemeye niyeti yoktu. Dizlerinin ağrısına bakmadan arka merdivenlere yöneldi ve uflaya puflaya üçüncü kata kadar tırmandı. Salonda, pencere kenarlarında bekleşen hasta yakınları vardı. Müfettişin kimseye bakacak hali yoktu.</p>

    <p class="normalnesil">Hüseyin’in oda kapısına geldiği zaman nefes nefeseydi.</p>

    <p class="normalnesil">Kapı açıktı. İçeride doktor ve hemşireler vardı. Kulak kesildi:</p>

    <p class="normalnesil">– Gidebilirsiniz.</p>

    <p class="normalnesil">– Vücut kaldırır mı?</p>

    <p class="normalnesil">– Akut bir vaziyet yok. Yaralarınız iyileşiyor.</p>

    <p class="normalnesil">– İyileşiyor muyum?</p>

    <p class="normalnesil">– Orada daha iyi bir bakım görmek şartıyla...</p>

    <p class="normalnesil">Müfettiş, Hüseyin’in çoktan ikna edilmiş olduğunu anladı. Elizabet’e kendini kaptırmıştı. Zaten Tarık Hüseyin’den başka ne beklenirdi? Görmeyeli bu çocuk çok değişmişti.</p>

    <p class="normalnesil">Doktor çıktıktan sonra odaya girdi. Geçmiş olsun, dedi.</p>

    <p class="normalnesil">Yüzüne kan gelmiş, nispeten canlanmıştı. Serumlar kalkmıştı. Saç ve sakallar uzamıştı. Üzerinde beyaz çarşaf vardı. Kolu, çarşafın üzerindeydi. Müfettişi görünce gözlerinde sevinç pırıltıları oynaştı. Yüzüne gülümseme yayıldı.</p>

    <p class="normalnesil">– Eh, nihayet... Özledim seni müfettiş...</p>

    <p class="normalnesil">Müfettiş selam verdi. Elini sıktı.</p>

    <p class="normalnesil">– Kimi özlediğini biliyorum. İyi görünüyorsun.</p>

    <p class="normalnesil">– İyiyim, seni çok özleyeceğim.</p>

    <p class="normalnesil">– Amerika kesin, öyle mi?</p>

    <p class="normalnesil">– Sana kim söyledi?</p>

    <p class="normalnesil">– O yeşil gözlü cadı var ya...</p>

    <p class="normalnesil">Müfettiş güldü. Hastayı üzmeme kararındaydı. Kendisi yüzünden bu hallere düşmüştü.</p>

    <p class="normalnesil">– Beni tedavi ettirecek.</p>

    <p class="normalnesil">– Senin o cadıya ihtiyacın yok. O sana mahkûm...</p>

    <p class="normalnesil">Mahkûm kelimesini vurgulu söylemişti. Âşık dememek için mahkûm demişti.</p>

    <p class="normalnesil">Hüseyin de güldü. Eliyle otur işareti yaptı.</p>

    <p class="normalnesil">Hemşire kapıda göründü. Yüzünde yarım bir gülümseme vardı.</p>

    <p class="normalnesil">– Ziyaretiniz kısa olursa iyi olur. Hasta için.</p>

    <p class="normalnesil">– Allah Allah! Bari görüşmeyelim, diye gürledi müfettiş.</p>

    <p class="normalnesil">Kısa bir sessizlik oldu. Zahide, duvarın kenarındaki sandalyeye oturmuş, hiçbir şeye karışmıyordu. Müfettişle Hüseyin, ne de olsa eski ahbap idiler.</p>

    <p class="normalnesil">– Bana yardım etmek yerine Bush’a yardım edeceksin.Amerika işi nereden çıktı?</p>

    <p class="normalnesil">– Asıl sana yardım edeceğim. Hele bir iyileşeyim.</p>

    <p class="normalnesil">Sohbetin arasına müfettiş, “yeşil gözlü cadı”nın yaptığı tehditleri sıkıştırdı.</p>

    <p class="normalnesil">– Kendine iyi bak. Bunlara güven olmaz.</p>

    <p class="normalnesil">– Sağ ol. Allah büyük. Önemli bir görev benimki. Sonra anlatırım. Benim Yener Binbaşı, kurmay albay oldu. Ekiple bağlantılıyım. CIA’e sızıyoruz. Bu kadarını bilmen yeterli, şimdilik.</p>

    <p class="normalnesil">– Yerinde olmak istemezdim...</p>

    <p class="normalnesil">Müfettiş, Tarık Hüseyin kimliğini bıraktı. Yüzünde buruk bir gülümseme dolaştı. Tarık Hüseyin’in esrarını konuşmadılar. Vakit yoktu. Ciddi şeyler konuşamadan vedalaştılar.</p>

    <p class="normalnesil">Hemşire gelmiş, ziyaretin bitmesini istiyordu.</p>

    <p class="normalnesil">Vakit geç olmuş, akşam karanlığı bastırmıştı. Oda lambasını yaktılar ve çıktılar. Koridorlar insan doluydu. Hasta yakınları köşelerde bekleşiyordu. Müfettiş, kafasını dinleyebilmek için asansörleri bırakıp merdivenlere yöneldi. Hüseyin’in Amerika’ya gidecek olması fena halde canını sıkıyordu. Bir anlamda yalnız kalıyordu. Tehditler ciddi idi. İçişleri bakanı ve müsteşar, sabahleyin telefon etmişlerdi. Olayın esrarını mutlaka çöz ve öyle gel, diyorlardı.</p>

    <p class="normalnesil">Konu mühimdi. Zahide kendisini sıkıştırıyor, bir an önce bu belalı şehirden gidelim, diyordu. Safa Bey, iki arada bir derede kalmıştı.</p>

    <p class="normalnesil">– Sana asansörle inelim, dedim. Hiç lâf dinlemiyorsun, diye söylendi Zahide.</p>

    <p class="normalnesil">– Hele bir inelim de. Çıkarken asansöre bineriz.</p>

    <p class="normalnesil">Hastane ziyareti, müfettişin zihnindeki soruları çözmeye yetmemişti. Taksi tutup Zahide’yi akrabalarına bıraktı. Kendisi Abdurrahman’la birlikte olacaktı. Delikanlıya söz vermiş, kaç gündür uğrayamamıştı.</p>

    <p class="ortayazi">* * *</p>

    <p class="normalnesililk">İçi kazan gibi kaynıyordu. Şehre geleli huzur yüzü görmemişti. Abdurrahman’la sohbet etmek müfettişi rahatlatıyordu. Güçlü bir imana sahip olmak, yaratıcıya teslimiyet ve tevekkül, insana inanılmaz bir huzur veriyordu. Abdurrahman’da bunlar vardı.</p>

    <p class="normalnesililk">Dükkâna geldiği zaman, onu kendisini bekler buldu. Yüzünde tebessüm vardı. Müfettişi yemeğe davet etti. Birlikte dükkâna iki sokak uzaklıktaki, duvarları tarihî eserlerle süslü, gizemli bir lokantaya gittiler. Müfettiş, sebze kebabı ve salata ısmarladı. Abdurrahman ona uydu.</p>

    <p class="normalnesil">– Size bir teklifim var. Cuma akşamları, arkadaşlarla birlikte çay içip sohbet ediyoruz. Eğer zamanınız varsa bugün sizi de götüreyim.</p>

    <p class="normalnesil">– Bu akşamı sana ayırdım. Program yapmakta serbestsin.</p>

    <p class="normalnesil">– Öyleyse gidiyoruz.</p>

    <p class="normalnesil">Yemekten sonra çay içtiler. Müfettiş ısrar ettiyse de Abdurrahman, yemek parasını vermesine izin vermedi. Müfettiş samimiyetle teşekkür etti. Arabaya binip şehir içinde bir süre yol aldılar. Nihayet bir sokağın başında durdular, Abdurrahman arabayı park etti.</p>

    <p class="normalnesil">– Geldik, dedi.</p>

    <p class="normalnesil">Yüksekçe bir binaya girdiler. Asansörle üçüncü kata çıkıp kapının zilini çaldılar. Orta yaşlı, ince bıyıklı, kara kaşlı, kara gözlü, güler yüzlü bir adam, kapıyı açtı, misafirleri içeriye buyur etti. İyi döşenmiş salona alındılar. Koltuklar, kütüphane, halı, evin köşelerini süsleyen çiçekler... Salonda dokuz kişi vardı. Halim selim insanlardı, içlerindeki huzur, yüzlerine yansımıştı.</p>

    <p class="normalnesil">Abdurrahman, tek tek herkesin elini sıktı, hal hatır sordu, müfettiş onu takip etti. Birer koltuğa oturdular. Abdurrahman, misafiri arkadaşlarına tanıttı, terör olayları ile ilgili araştırma yaptığını söyledi. Tanışmadan sonra sohbet koyulaştı.</p>

    <p class="normalnesil">Üniversitede öğretim görevlisi olan Reşat Bey müfettişe döndü:</p>

    <p class="normalnesil"><span class="ideitalik">“İşiniz zor. Aslında terörün ilacı hazır ama yetkililer kullanmıyor.”</span></p>

    <p class="normalnesil"><span class="ideitalik">“Ne gibi?”</span></p>

    <p class="normalnesil"><span class="ideitalik">“Terör, inançsızlık ve ırkçılık temellerine dayanıyor.</span></p>

    <p class="normalnesil"><span class="ideitalik">İnanan insan, adam öldürüp elini kana bulamaz. Dinimiz, adam öldürmeyi büyük günah sayar. İslamiyet, ırkçılığı da yasaklar. Sevgili Peygamberimiz (a.s.m.), insanlar tarağın dişleri gibi eşittir, Arap’ın Arap olmayana üstünlüğü yoktur, buyurur. Biz dinimizi doğru dürüst öğrensek ve inancımızın gereklerini yapsak terör de olmaz ırkçılık da. Kavganın yerini kardeşlik alır, düşmanlıklar ortadan kalkar, yardımlaşma ve dayanışma başlar.</span></p>

    <p class="normalnesil"><span class="ideitalik">Şair, insanlar melek olsa dünya cennet olur, demiş.”</span></p>

    <p class="normalnesil"><span class="ideitalik">“Doğru.” dedi müfettiş. “Biz bataklık kurutmakla değil, sivrisinek avlamakla meşgulüz.”</span></p>

    <p class="normalnesil"><span class="ideitalik">“Irkçılık hareketleri Batı kökenli. 1789 Fransız İhtilâli ırkçılığı körükledi. Irkçılık, emperyalist Batı’nın ihraç malı. Bizi bölmek için içimize attığı bir fitne. Osmanlı, ırkçılık mikrobuna yenik düştüğü için yıkıldı. Bugün de Müslümanları bölüp parçalamak için kullanılıyor. Bu fitneyle nasıl mücadele edileceği konusunda Üstat Bediüzzaman’ın reçete hükmünde fikirleri var.”</span></p>

    <p class="normalnesil">Yerinden kalktı. Kütüphaneye gitti, bir kitap çekip yerine döndü.</p>

    <p class="normalnesil">Kitabın üzerinde <span class="ideitalik">Tarihçe-i Hayat</span> yazıyordu. Sayfaları karıştırdı ve okumaya başladı.</p>

    <p class="normalnesil">– Üstat 1922 yılında TBMM’de yaptığı bir konuşmada şöyle der:</p>

    <p class="normalnesil"><span class="ideitalik">“Eskiden, Türk olmayan bir talebem vardı. Eski medresemde, hamiyetli ve gayet zeki o talebem, ulûm-u diniyeden (dinî ilimler) aldığı hamiyet dersi ile her vakit derdi:</span></p>

    <p class="normalnesil"><span class="ideitalik">“Salih bir Türk, elbette fâsık (günahkâr) kardeşimden ve babamdan bana daha ziyade kardeştir ve akrabadır.”</span></p>

    <p class="normalnesil"><span class="ideitalik">Sonra aynı talebe, talihsizliğinden, sırf maddî fünun-u cedide (yeni fenler) okumuş. Dört sene sonra, ben esaretten gelince onunla konuştum. Hamiyet-i milliye bahsi oldu. O dedi ki:</span></p>

    <p class="normalnesil"><span class="ideitalik">– Ben şimdi, râfizî (ehl-i sünnete aykırı düşünün) bir Kürt’ü, salih bir Türk hocasına tercih ederim. Ben de:</span></p>

    <p class="normalnesil"><span class="ideitalik">– Eyvah, dedim. Ne kadar bozulmuşsun!</span></p>

    <p class="normalnesil"><span class="ideitalik">Bir hafta çalıştım, onu kurtardım; eski hakikatli hamiyete çevirdim.</span></p>

    <p class="normalnesil"><span class="ideitalik">İşte ey meb’uslar! O talebenin evvelki hali, Türk milletine ne kadar lüzumu var. İkinci hali, ne kadar vatan menfaatine uygun olmadığını fikrinize havale ediyorum. Demek—farz-ı muhal olarak—siz başka yerde dünyayı dine tercih edip siyasetçe dine ehemmiyet vermeseniz de herhalde Şark vilayetlerinde din tedrisatına azamî ehemmiyet vermeniz lazım.”</span></p>

    <p class="normalnesil">– Irkçılık meselesi çok önemli. Üstat, memleketi Bitlis olması dolayısıyla zaman zaman Kürtçülük ithamına maruz kalmış. Bu ithamlara verdiği cevaplar ilginç.</p>

    <p class="normalnesil">Tekrar yerinden kalktı ve raftan bir kitap daha aldı. Sayfalarını karıştırdı ve okumaya başladı:</p>

    <p class="normalnesil"><span class="ideitalik">“Eğer derseniz sana Said-i Kürdî derler. Belki sende ırkçılık fikri var; o işimize gelmiyor. Ben de derim: Hey efendiler! Eski Said ve Yeni Said’in yazdıkları meydanda. Şahit gösteriyorum ki ben, “İslamiyet, cahiliyet ırkçılığını reddeder.” kesin emrine uyarak eski zamandan beri, menfî milliyet ve ırkçılığa, Avrupa’nın bir nevi hastalığı olduğundan, öldürücü zehir nazariyle bakmışım. Avrupa o Firenk illetini İslam içine atmış, ta tefrika versin, parçalasın, yutmasına hazır olsun, diye düşünür. O Firenk illetine karşı, eskiden beri tedaviye çalıştığımı talebelerim ve bana temas edenler biliyorlar.”</span></p>

    <p class="normalnesil">– Üstat ne kadar haklı. Biz din kardeşliğini kalplere yerleştirebilsek bin yıl etle tırnak gibi yaşamış olan Türkler ve Kürtler, bin yıl daha yaşamaya devam eder. Fakat ırkçılık korkunç bir hastalık. Bulaştığı yeri karıştırıyor, dedi müfettiş.</p>

    <p class="normalnesil">Reşat Bey, kitabı kapayıp önündeki sehpaya koydu. Misafirleri süzdü.</p>

    <p class="normalnesil">Bu defa, Abdurrahman söze girdi.</p>

    <p class="normalnesil">– İslamiyet ırkçılığı yasaklar. Bizler Müslümanız ama Türkçülük ve Kürtçülük almış başını gidiyor. Birbirimizi kırıyoruz. Neden Avrupa hastalığı içimizde yer tutuyor? Bunca okul, kitap, gazete, dergi, televizyon, öğretmen, imam, aydın var. Hastalığı neden tedavi edemiyoruz?</p>

    <p class="normalnesil">Reşat Bey gülümsedi. Belli ki soru onu memnun etmişti.</p>

    <p class="normalnesil">– Güzel bir soru, dedi. Bu işte cahillik, büyük rol oynuyor. İman zayıflığı, insanların yanlış rota takip etmesine yol açıyor. Üstat, Doğu’nun hastalığının cahillik olduğunu bundan bir asır önce tespit etmiş, TBMM’ye kanun teklifi vermiş, Van’da Medresetü’z-Zehra adıyla bir üniversite açılmasını istemiş. Bu okulda din ilimlerle fen ilimlerinin birlikte okutulmasını arzu etmiş. Dinî ilimler kalpleri nurlandırır, fen bilimleri akılları aydınlatır. O gün bu gün bu proje hayata geçirilemedi. Ne yazık ki halkımızın kalbi ve aklı aydınlatılmadı. Aydın denen adamların büyük bir kısmının kalbi nursuz, halk cahil. Bu sebeple Avrupa’nın attığı ırkçılık tohumu ülkemizde filizlendi, büyüdü, ağaç oldu. Avrupa, kendisi de ırkçılık hastalığına yakalandı. Bu hastalık neticesi Birinci ve İkinci Dünya Savaşlarını yaptı. Birinci Dünya Savaşı’nda 6 milyon, ikincisinde 50-60 milyon insan katledildi. Sonunda ırkçılığın çıkmaz sokak olduğu anlaşıldı. Bir daha savaş çıkmaması için Avrupa Birliğini kurdular. Eğer kafa ve gönülleri aydınlatabilirsek biz de İslam Birliği kurarız.</p>

    <p class="normalnesil">– Türkiye Avrupa Birliğine girmek istiyor. İslam Birliği gündemde değil, dedi Abdurrahman.</p>

    <p class="normalnesil">Reşat Bey yine gülümsedi:</p>

    <p class="normalnesil">– Biri, ötekine mani değil.</p>

    <p class="normalnesil">Bu sırada çaylar gelmişti. Ev sahibi herkese çayını verdi. Reşat Bey, çayından bir yudum aldı ve konuşmasına devam etti:</p>

    <p class="normalnesil">– Üstat, ahir zamanda tabiatçılık ve materyalizmden güç alan dinsizlik cereyanının güçlendiği ve dinleri mağlup ettiği bir zamanda Hıristiyanlığın arınarak bir nevi İslamiyet’e dönüşeceğini ifade eder.</p>

    <p class="normalnesil">Önündeki kitabı aldı, sayfaları karıştırdı ve okumaya başladı:</p>

    <p class="normalnesil"><span class="ideitalik">“Ahir zamanda</span> <span class="ideitalik">Hz. İsa’nın (a.s.) şahsiyet-i manevisinden ibaret olan hakiki İsevîlik zuhur edecek, yani Rahmet-i İlâhiyenin semasından nüzul edecek; hâlihazırdaki Hıristiyanlık dini, o hakikate karşı tasaffi edecek, hurafelerden ve tahrifattan sıyrılacak, hakikat-i İslamiye ile birleşecek;</span> <span class="idebolditalik">manen Hıristiyanlık bir nevi İslamiyete inkılap edecektir</span> <span class="ideitalik">ve Kur’an’a iktida ederek o İsevîlik şahs-ı manevîsi tabi ve İslamiyet tabi olunan makamında kalacak. Din-i Hak, bu iltihak neticesinde azim bir kuvvet bulacaktır. Dinsizlik cereyanına karşı ayrı ayrı iken mağlup olan İsevîlik ve İslamiyet; ittihat neticesinde dinsizlik cereyanına galebe edip dağıtacak istidadında iken, semavat âleminde cismiyle bulunan İsa aleyhisselam, o din-i hak cereyanının başına geçeceğini, bir sadık haberci, Hz. Muhammed (a.s.m.), bir Kadir-i Külli Şey’in vadine istinat ederek haber vermiştir. Madem haber vermiş, haktır; madem Kadir-i Külli Şey, vadetmiştir, elbette yapacaktır.</span></p>

    <p class="normalnesil"><span class="ideitalik">Hakîm-i Zülcelal, Hz. İsa aleyhisselamı, İsa dinine ait en mühim bir hüsn-ü hâtime için, değil dünya semasında cesediyle bulunan ve hayatta olan Haz İsa, belki ahiret âleminin en uzak köşesine gitseydi ve hakikaten ölseydi, yine şöyle bir netice-i azime için ona yeniden ceset giydirip dünyaya göndermek, o Hakîm’in himmetinden uzak değil. Belki onun hikmeti öyle iktiza ettiği için vadetmiş ve vadettiği için elbette gönderecek...</span></p>

    <p class="normalnesil"><span class="ideitalik">Hz. İsa aleyhisselam geldiği vakit, herkes onun hakiki İsa olduğunu bilmek lazım değildir. Onun yakınları ve havassı, iman nuruyla onu tanır. Yoksa bedahat derecesinde herkes onu tanımayacaktır.”</span></p>

    <p class="normalnesil">Kitabı kapadı. Bakışlarını Abdurrahman’a çevirdi:</p>

    <p class="normalnesil">– Kısaca ifade etmek gerekirse ahir zamanda İsa (a.s.) gelecek, Hıristiyanlığı aslına döndürerek İslâmiyetle birleştirecek. Bununla ilgili sevgili Peygamberimizin hadisleri var. Bu, kaderin bir projesi. Peygamberimizin (a.s.m.) getirdiği mesaj böyle. O, âlemlere rahmet olarak gönderilmiş. O rahmetten, Avrupalı da hissesini alacak. Gazetelere bakın, her gün İslam’ı seçen Avrupalı, Amerikalılarla ilgili haberler var. Bu konuda Müslümanlara büyük görevler düşüyor. İslamiyet’e ayna olmamız, perde olmamamız lazım.</p>

    <p class="normalnesil">Reşat Bey kitaplardan pasajlar okudu, sorulan sorulara cevap verdi. Çay içildi, meyve yendi. Sohbet son derece verimli bir şekilde devam edip gitti.</p>

    <p class="normalnesil">Müfettiş rahatlamıştı. Memleketin içine düştüğü hastalığın tedavisini de bilen insanları vardı. Bu insanlar okullar, dershaneler açıyor; cahilliği yenmek, kardeşlik bilincini yerleştirmek için çaba harcıyorlardı. Gönlü ümitle doldu.</p>

    <p class="normalnesil">Ayrılırken herkesin elini tek tek sıktı. Reşat’a ve Abdurrahman’a ayrı ayrı teşekkür etti.</p>

    <p class="normalnesil">Geç vakit Abdurrahman, onu polis evine kadar bıraktı. Ayrılırken, her zaman beklerim, demeyi unutmadı.</p>

    <p class="ortayazi">* * *</p>

    <p class="normalnesililk">Abdurrahman’la geçirdiği huzur akşamı tam bir istisna idi. Müfettiş, bu şehirde zehir zemberek günler yaşıyordu; yorgun ve bitkindi. Emniyette soruşturmalar bütün hızıyla devam ediyordu. Çevik kuvvetin silahları ve mermi kovanları incelenmiş, yapılan balistik muayene sonucu silahlar temiz çıkmıştı. Olaylarda öldürülen ve yaralananlara başkaları ateş etmişti.</p>

    <p class="normalnesil">Gaffar Okkan, pazartesi öğleden sonra emniyet binasında basın toplantısı yaptı. Medyanın ilgisi büyüktü. Emniyet müdürü olayları değerlendirdi. Provokasyonlardan ve provokatörlerden söz etti. Polis silahlarının temizliğini anlattı. Polisin canla başla olayların büyümesini engellediğini söyledi. Soruşturmanın çok yönlü sürdüğünü, ölüm ve yaralanmalara sebep olan silahları kimlerin kullandığını araştırdıklarını ifade etti.</p>

    <p class="normalnesil">Açıklamalardan sonra can alıcı soru geldi. Bir gazeteci:</p>

    <p class="normalnesil">– 3 ölü ve 27 yaralı var. Polislerden de yaralı var. Katil silahlar kime ait? Bir ipucuna rastlandı mı?</p>

    <p class="normalnesil">– Konuyu araştırıyoruz. Yeterli delillere ulaşınca açıklayacağız.</p>

    <p class="normalnesil">– PKK’dan mı şüphe ediyorsunuz?</p>

    <p class="normalnesil">– Elbette. Başkaları da olabilir. Çok yönlü araştırıyoruz.</p>

    <p class="normalnesil">– Mesela kimler? Provokatörler kim?</p>

    <p class="normalnesil">– Delillere ulaşınca gerekli açıklamayı yapacağız. Soruşturma safhasında çok şey söylemek istemiyorum. Bu toplantıyı polis silahlarının temizliğini ortaya koymak için yaptım.</p>

    <p class="normalnesil">– Peki, başka kim silah kullandı?</p>

    <p class="normalnesil">– Kalabalığı oraya toplayanlar daha iyi bilir.</p>

    <p class="normalnesil">Emniyet müdürü dosyaları toparladı. “Basın toplantısı bitmiştir.” dedi. Basın mensuplarının odasından çıkmalarını istedi.</p>

    <p class="normalnesil">Toplantıdan memnun olmamıştı. Sorular, soruşturmanın en zayıf yönüne gelmişti. Safa Bey, böyle olabileceği tahmininde bulunmuştu. İhtiyar kurt, haklı çıktı, diye düşündü. Ertesi gün medyada yapılacak yorumları ve basın toplantısının veriliş biçimini merak ediyordu fakat toplantı istediği gibi geçmemişti. Karanlık noktalar, toplantıya damgasını vurmuştu.</p>

    <p class="ortayazi">* * *</p>

    <p class="normalnesililk">Emniyet müdürü, yakın arkadaşları ve polis memurlarıyla Sur dibinde bir kahveye girdi. Çay içmek istiyorlardı. Taburelere oturdular. Çaylar geldi. Müdürün iç dünyası karmakarışıktı. Buralara ne ümitlerle gelmişti. Halkın gönlüne girecek, asayişi sağlayacak, şehri huzura kavuşturacaktı. Huzurun ve halkın bu kadar düşmanı olabileceği, aklının köşesinden bile geçmemişti. PKK ve Hizbullah elemanlarını anlıyordu ama JİTEM ve MİT’in bazı elemanlarını, CIA ve öteki istihbaratları da karşısında bulunca afallamıştı. Bu kadar karıştırıcı...</p>

    <p class="normalnesil">Çayından bir yudum aldı.</p>

    <p class="normalnesil">Zehir gibiydi. Belki de bana öyle geldi diye düşündü. İçmeyi bıraktı. Garsonu izlemeye başladı. İkide bir dönüp masaya bakıyordu. Müdür, dilinin kekreleştiğini, acılaştığını, boğazının yandığını hissetti.</p>

    <p class="normalnesil">– Çayda bir tuhaflık var, zehir gibi, dedi.</p>

    <p class="normalnesil">– Benimkisi iyi, dedi Mustafa.</p>

    <p class="normalnesil">– Benimki de iyi, dedi Atilla.</p>

    <p class="normalnesil">– Allah Allah, bir tek benimki mi acı yahu? Hayret bir şey.</p>

    <p class="normalnesil">– Acıysa bırakın müdürüm.</p>

    <p class="normalnesil">Müdür çayı yere döktü. Ağzındaki yanma devam ediyordu.</p>

    <p class="normalnesil">Bu sırada öteki masalardan birkaç kişi gelip müdüre hoş geldin, dediler. Emniyet müdürünü tanımışlardı. Diyarbakır Spor üzerine hoş bir sohbet başladı. Tam bu sırada Atilla ayağa kalkıp masaya doğru hızla yaklaşan bir adamın yolunu kesti.</p>

    <p class="normalnesil">– Hop hemşerim, yavaş ol.</p>

    <p class="normalnesil">Meşin gocuklu, kot pantolonlu, pos bıyıklı, iri yarı bir adam. Bakışlarında kin ve öfke vardı. Başındaki şapkayı kaşına yıkmıştı. Birden eli, beline doğru kaydı.</p>

    <p class="normalnesil">Müdür, olup bitenleri takip ediyordu. Hedef olduğunu anlamıştı, hızla kendini yere attı ve tabancasını çekip ateş etti. Adam, bir an sendeledi ve hızla yere düştü. Düştüğü yerden ateş etmeye çalışıyordu. Tabancasından çıkan kurşunlar, polis memuru Mehmet’i yere serdi.</p>

    <p class="normalnesil">Atilla, seri bir hareketle üzerine çullandı ve tabanca tutan ele tekmeyi vurdu. Tabanca fırladı, iki metre öteye düştü. Adam, çabucak düştüğü yerden kalkıp kaçmaya çalıştı. Atilla arkasından yetişti. Çelme takıp yere düşürdü ve bağırdı:</p>

    <p class="normalnesil">– Kıpırdama, kurşunu yersin!</p>

    <p class="normalnesil">Yüzüstü yatan adamın üstüne çöktü. Bir çırpıda kollarını büküp arkadan kelepçeledi. Elinin biri kanıyordu. Mermi isabet etmişti.</p>

    <p class="normalnesil">– Karnım of, diye inledi.</p>

    <p class="normalnesil">Atilla, sırt üstü yatırıp karnına baktı. İki mermi de karnına saplanmıştı.</p>

    <p class="normalnesil">– Adın ne ahbap?</p>

    <p class="normalnesil">– Sabir.</p>

    <p class="normalnesil">– Soyadın?</p>

    <p class="normalnesil">– Özdemir... Ölüyorum. Sorgulamayı bırak da...</p>

    <p class="normalnesil">– Valla ecelinle öl de bizi uğraştırma.</p>

    <p class="normalnesil">– Alçaklar!..</p>

    <p class="normalnesil">– Sus ulan şerefsiz! Sana kim emir verdi?</p>

    <p class="normalnesil">– Oğuz Bey...</p>

    <p class="normalnesil">– Jandarma. Öyle mi?</p>

    <p class="normalnesil">– He. Kan kaybediyorum, of!..</p>

    <p class="normalnesil">Atilla ve Mustafa, onu ekip arabasına atıp hastaneye götürmeye karar verdiler.</p>

    <p class="normalnesil">Ötekiler, çoktan Mehmet’i hastaneye yetiştirme derdine düşmüşlerdi. Emniyet müdürü de aynı ekiple hastaneye hareket etti. Yol boyu karamsar düşüncelere daldı. Kendisinden ne istiyorlardı, bunu anlamıyordu. Kimsenin kötülüğünü istemiyordu. Bu yetmiyordu. Şehirde emniyet ve asayişin sağlanması PKK’yı, CIA’i ve öteki istihbarat örgütlerini rahatsız edebilirdi. Onlar karışıklık çıkarmak, buraları karıştırmak istiyorlardı. Bu kesindi ama Oğuz neden rahatsızdı? Oğuz ve İlker, vilayetteki toplantıda bunu çok açık belli etmişlerdi. Söz vermelerine rağmen emniyetle hiçbir istihbarat bilgisini paylaşmamış; üstelik cenaze merasiminde çıkan olaylarda yakaladığı provokatörleri kurtarmaya çalışmışlardı. Bu kadar cephede çarpışmak müdürü yoruyordu. Eşi ve çocuklarından uzaktaydı. Anne ve babası Adapazarı’ndaydı. Gurbetin yanı sıra birkaç cephede savaş...</p>

    <p class="normalnesil">Hastaneye gidince doğru acile girdiler. Mehmet derhal ameliyata alındı. Kalbine kurşun isabet etmişti. Kan kaybediyordu.</p>

    <p class="normalnesil">Durum vahimdi.</p>

    <p class="normalnesil">Emniyet müdürü, kurşun sıkan adamın itirafçı olduğundan, JİTEM’e yakınlığından emindi. Emniyete dönüşte sabaha kadar onu sorgulayacak ve bülbül gibi şakıtacaktı. Eğer emniyete dönerse...</p>

    <p class="normalnesil">Emniyet müdürü, o gece makamında sabahladı. Yakalanan adamları sorguladı. Kulağı hastaneden gelecek haberlerdeydi. Şemdin Kök, konuşmamakta ısrar ediyordu. Veysel Erol, Emin Sağlam, Hıdır Tutan da konuşturulamamıştı. Sabaha doğru Sabir Özdemir’in öldüğü haberi geldi. Müdürün canı sıkıldı.</p>

    <p class="normalnesil">Yumruğunu masaya vurdu, yerinden kalktı.</p>

    <p class="normalnesil">“Sanki bilmiyorsun.” diye söylendi. Vücudunu dinlendirmek için koltuğa yöneldi. Uzanıp biraz olsun dinlenecekti.</p>
  </div>
</body>
</html>
