<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-11</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-12"><span class="ideitalik">9. BÖLÜM<br /></span>Apo Tüyocusu General ve Adamları...</h1>

    <p class="normalnesililk">OĞUZ BEY KİBAR BİR ADAMDI. Müfettişi, nizamiyeden arabayla aldırdı. Kapıda karşıladı.</p>

    <p class="normalnesil">Tokalaşma ve hoş-beşten sonra uzun bir koridordan geçerek odasına gittiler. Kapıda yakışıklı bir onbaşı vardı. Onları görünce esas duruşa geçti ve selam verdi.</p>

    <p class="normalnesil">Bahçeye bakan güzel bir çalışma odası vardı Albay Oğuz’un. Geniş ve kahverengi ceviz bir masa, misafirler için siyah deri koltuklar, yerde kırmızı halı.</p>

    <p class="normalnesil">Çaylar söylendi.</p>

    <p class="normalnesil">Müfettiş, uzun bir giriş yapmaya gerek görmeden esas konuya geldi. Ankara’nın faili meçhuller ve Güneydoğu konusundaki endişelerini anlattı. Mehmet Kaya cinayetinin bir başlangıç olarak algılandığını, cinayetlerin çığa dönüşmeden katilleri bulmak istediklerini söyledi.</p>

    <p class="normalnesil">– Bize yardımınız olur diye geldim. Şemdin Kök, çok yönlü çalışan bir eleman. PKK sempatizanı, CIA ile bağlantılı, JİTEM ayağı var, deniyor.</p>

    <p class="normalnesil">– Araştırdık. Bizim elemanımız değil.</p>

    <p class="normalnesil">– Tarık Hüseyin konusunda ne biliyorsunuz?</p>

    <p class="normalnesil">– Şu sizin arkadaş... Bazı arkadaşlar öfkeli. Geçmişiyle ilgili olarak.</p>

    <p class="normalnesil">– Burada kurs görmüş.</p>

    <p class="normalnesil">– Şehir, emniyetin sorumluluk alanı. Biz sadece izliyoruz.</p>

    <p class="normalnesil">– Grand Hotel misafirleri...</p>

    <p class="normalnesil">– Yetki alanımızın dışında.</p>

    <p class="normalnesil">– Bir yığın istihbarat elemanı, ülkeyi karıştırmak için çalışıyor.</p>

    <p class="normalnesil">– Bu bölge çok yönlü bir istihbarat ablukası altında.</p>

    <p class="normalnesil">– Biz ne yapıyoruz?</p>

    <p class="normalnesil">– İzliyoruz.</p>

    <p class="normalnesil">– Ne gibi bilgilere ulaştınız?</p>

    <p class="normalnesil">– Emniyet müdürü yanlış yolda, yanlış politika izliyor. İstihbarat, eğer bir stratejiniz varsa işinize yarar. Müdür bizim elemanları gözaltına alıyor, sorguluyor, hırpalıyor. Dün de yabancıları gözaltına almış. Ne yapmak istiyor, anlamıyorum. Hükümetin Amerika ve AB politikalarına karşı bir tavrı söz konusu mu? Hayır. Peki, burada emniyet müdürü ne yapmak istiyor?</p>

    <p class="normalnesil">– Size göre birtakım yanlışlar var...</p>

    <p class="normalnesil">– Hem de ne yanlışlar!.. Halk kahramanı olma savaşı veriyor.</p>

    <p class="normalnesil">– Emniyet müdürünü halkın sevmesi kötü mü?</p>

    <p class="normalnesil">– Robin Hood rolü oynuyor. Kahraman olacak, İstanbul emniyet müdürlüğünü kapacak.</p>

    <p class="normalnesil">– Her insan yükselmek ister. Kariyer yapmak ayıp değil.</p>

    <p class="normalnesil">– Değil de istihbarat bunun için yapılmaz. Irak ve Suriye ile ilgili Amerika’nın politikaları var. Amerika, Irak’ı işgal edecek. Bunun için Kürtleri kullanacak. Biz, Kuzey Irak’ta kurulacak bağımsız Kürt devletine karşıyız, direniyoruz. CIA, burada Kürtlerle çalışıyor, elemanlarına Kürtçe kursu aldırıyor. Avrupa ülkeleri, Saddam’a karşı İsrail yanlısı politikalar izliyor. PKK’yı destekleyenler var. Emniyet müdürü bu politikaların neresinde?</p>

    <p class="normalnesil">– Ortada bir cinayet var. Katili bulmak için çalışıyoruz.</p>

    <p class="normalnesil">– Emniyet müdürü kendi kuyusunu kazıyor! Otel baskını, Kemal Koç’un ölümü... Bunların faturasını adama ödetirler.</p>

    <p class="normalnesil">– Kim ödetir?</p>

    <p class="normalnesil">– Hangi yılanın kuyruğuna bastığını o bilir.</p>

    <p class="normalnesil">– Kemal Koç, beni öldürmek istedi. Bu cesareti nereden alıyor?</p>

    <p class="normalnesil">– Bilemem. Adamı siz sorguladınız ve...</p>

    <p class="normalnesil">– Hakkında ne biliyorsunuz?</p>

    <p class="normalnesil">– Biz şehir içi istihbarat yapmıyoruz. Emniyet bunları daha iyi bilir.</p>

    <p class="normalnesil">– Haber alışverişi sözü vermiştiniz.</p>

    <p class="normalnesil">– Tek taraflı yardımlaşma olmaz.</p>

    <p class="normalnesil">– Bana verebileceğiniz destek...</p>

    <p class="normalnesil">– Kendinize dikkat edin, bir suikasta kurban gitmeyin.</p>

    <p class="normalnesil">– Siz kendinizi ne sanıyorsunuz Allah aşkına? Şemdin Kök, sizin de elemanınız. PKK sempatizanı. CIA ile bağlantısı var. Kemal Koç aynı şekilde. CIA ile iş tutuyor. Kalkmış, emniyet müdürünü suçluyorsunuz. Emniyet müdürü bir kahraman.</p>

    <p class="normalnesil">– Böyle düşünüyorsanız size yapabileceğim bir iyilik yok.</p>

    <p class="normalnesil">– Yanlış adamlarla çalışıyorsunuz, yanlış örgütlerle iş tutuyorsunuz.</p>

    <p class="normalnesil">– Nereden bu kanıya vardınız?</p>

    <p class="normalnesil">– Bir örnek versem yeter mi?</p>

    <p class="normalnesil">Yüzüne alaysı bir gülümseme yayıldı. Eline mektup açacağını alıp evirip çevirdi. Donuk bir sesle:</p>

    <p class="normalnesil">– Lütfedersiniz.</p>

    <p class="normalnesil">– Anlatayım. Ama sözümü kesmeden dinleyeceksiniz.</p>

    <p class="normalnesil">Alaycı bir gülümseme tekrar yüzüne yayıldı.</p>

    <p class="normalnesil">– Garanti ederim.</p>

    <p class="normalnesil">– Sizin ekibin başındaki adam bir Apo tüyocusu. MİT Kontra-terör Dairesi Başkanı Mehmet Eymür, Şam’a bir tim gönderdi, çok hassas bir operasyon yapacaktı. O zaman Apo Şam’daydı. MİT, Şam’daki PKK karargâhını tespit etmişti, bombalayacaktı. O günlerde sizin adam, Şam büyükelçiliğindeki askerî ataşeyi arattı. Arayan genelkurmay istihbarat başkanı olan korgeneraldi. Çalışma masasının başköşesindeki 2. başkan Çevik Bir’in resmine bakarak konuşuyordu. Tüyo olan konuşma şöyle gelişti:</p>

    <p class="normalnesil">“Gözlerinden öperim.”</p>

    <p class="normalnesil">“Ellerinden öperim komutanım.”</p>

    <p class="normalnesil">“Şimdi bak, dinle. Nasıl olsa oradakiler de telefonu dinliyordur. Oraya tim yolladık. O Abdullah Öcalan köpeğini sürükleye sürükleye buraya getirecekler.”</p>

    <p class="normalnesil">“Emredersiniz komutanım.”</p>

    <p class="normalnesil">“İyi dinlesinler, o köpeği ipe bağlayıp sürükleye sürükleye getirecekler.”</p>

    <p class="normalnesil">Bomba yüklü araç Şam sokaklarında ilerledi, karargâh önüne geldi, orada demirledi. Uzaktan kumanda ile havaya uçuruldu. Apo, kuş olup uçtu. Kılına zarar gelmedi. Daha sonra operasyona katılanlar çeşitli bahanelerle önemli görevlerden uzaklaştırıldı. Eymür böyle anlatıyor.</p>

    <p class="normalnesil">– Eymür ak sütten çıkmış ak kaşık mı?</p>

    <p class="normalnesil">– Mesele Eymür değil, başınızdaki adam! O, böyle biri. Selanik dönmesi.</p>

    <p class="normalnesil">– Ne dönmesi, anlamadım.</p>

    <p class="normalnesil">– Yahudi dönmesi. O dönmenin ipiyle kuyuya inilmez.</p>

    <p class="normalnesil">– Ne zamandan beri böyle düşünüyorsunuz?</p>

    <p class="normalnesil">– 28 Şubattan beri. Senin adam, ABD’deki Jinsa adlı Yahudi lobisinden ödül alalı beri. Gitti İsrail ile askerî işbirliği antlaşması imzaladı. Darbeci, halktan kopuk, diktacı...</p>

    <p class="normalnesil">– Düşünceleriniz size hayırlı olsun.</p>

    <p class="normalnesil">– Son bir şey daha söyleyeyim. Bu adam vatansever, Atatürkçü ayaklarına yatıyor. Bunun da aksi ispatlanmış durumda.</p>

    <p class="normalnesil">– Onu nasıl becerdiniz?</p>

    <p class="normalnesil">– Çok basit. Aloihbar.org sitesine gir de bir bak. 2001 yılı Kasım ayındaki ekonomik kriz öncesi Ziraat Bankası Ataköy Şubesinden 333.000 dolar almış. Ertesi gün de köşe olmuş. Memleket ekonomik krize giriyor, bizim vatansever paşa, ekonomik krizden nemalanıyor ve ziraatçıya kredi vermek için kurulan bankanın altını oyuyor. Vatanseverlik, Atatürkçülük bu mu?</p>

    <p class="normalnesil">Albay susuyor, bir şey söylemiyordu.</p>

    <p class="normalnesil">– Göle maya çaldığımın farkındaydım ama fotoğrafı net bir şekilde görün.</p>

    <p class="normalnesil">Konuşma bitti. Hava buz gibiydi. Oğuz’un yüzü mosmordu.</p>

    <p class="normalnesil">Müfettiş, yardım umarken tehdit almıştı. Adam, resmen, kendine dikkat et, suikasta kurban gitme, diyordu. Hüseyin’in başına gelenleri hatırladı. Zahide’nin telefonu yetişmeseydi kendisi de havaya uçmuş olacaktı. Ankara’da iken arabası havaya uçurulmuştu. Eda, böylesi tehditlerin sonunda canından olmuştu.</p>

    <p class="normalnesil">Son bir ümitle MİT’le görüşmeyi düşündü.</p>

    <p class="normalnesil">Dalgın adımlarla sokağa çıktı. Kafası allak bullaktı. MİT merkezine kadar yürüyemeye karar verdi. Sokak ortasında enseden kurşun yememek için de sağına soluna baka baka gidiyordu. Kafası karma karışıktı.</p>

    <p class="normalnesil">Ellerini paltosunun cebine soktu. Düşünceli düşünceli yürüyordu. Hava soğuktu. Buna rağmen caddeler kalabalıktı. Dolmuşlar, taksiler, yayalar... Diyarbakır, büyük bir şehir görünümündeydi ve karmaşık bir yapıya sahipti. Bir yanda dev apartmanlar, gökdelenler, mağazalar, zengin vitrinler, dev caddeler... Öbür yanda seyyar satıcılar, gece kondular, dar sokaklar, dilenciler... İngilizce eğitim yapan özel okullar, öğrencisi sınıflara sığmayan devlet okulları. İngilizce konuşan insanlar, Türkçe bilmeyen kadınlar, kızlar... Şehir, iki zıt dünyayı içinde barındırıyordu. Bir yanda kendi halinde ekmek parası kazanmak isteyen, iyi niyetli, temiz yürekli insanlar... Öbür yandan casuslar, karıştırıcılar, uyuşturucu kaçakçıları, katiller, teröristler, soyguncular...</p>

    <p class="normalnesil">Kafasında tatsız konuşmanın sahneleri vardı. Oğuz... Kibar ve centilmen adam... İş, istihbarat işlerine gelince ketumlaşıyor, sanki bunca cinayetin faili emniyet müdürüymüş gibi davranıyordu. İşler, arapsaçına dönmüştü. Müfettiş, Ankara’dan hareket ederken bu kadarını beklemiyordu. Emniyet müdürü topun ağzındaydı ve ona yakın olan herkes hedefe konmuştu.</p>

    <p class="ortayazi">* * *</p>

    <p class="normalnesililk">MİT Bölge Başkanı İlker, müfettişi kapıda karşıladı. Birlikte odasına kadar gittiler. Geniş, iyi döşenmiş bir odaydı. Koltuklar, ceviz kaplamalı lüks masa. Üstü kitap, dergi, gazete, evrak dolu. Deri kaplamalı koltuk. Koltuğun arkasında bin bir not iliştirilmiş pano. Dolaplar, üzerinde klasörler... Pencere üstündeki kamerayı fark etti. Oda gözetleniyordu. Çay ısmarlandı. Müfettiş hemen konuya girdi.</p>

    <p class="normalnesililk">– Kaya cinayetini çözmek, bize suikast düzenleyenleri bulmak istiyorum.</p>

    <p class="normalnesil">Kısa saçlı, çekik mavi gözlü, silik kaşlı, dar alınlı adam deri koltuğa yaslandı.</p>

    <p class="normalnesil">– Emniyet müdürü bir fenomen. Birlikte çalışmak yerine kahramanlık satıyor, o bir yana bütün dünya bir yana. Çıkmaz sokakta yürüyor ve kendi sonunu hazırlıyor.</p>

    <p class="normalnesil">– Katilleri bulmak istiyoruz.</p>

    <p class="normalnesil">– Önce cinayet işleyen örgütlerin stratejilerini çözmek gerekir. Sonra da karşı strateji geliştirmeli. Yoksa bir düzine katil bulsanız neye yarar? Elinizde bir stratejiniz yoksa katil diye elinize bir sürü taşeron cinayet firması geçer, bir düzine çulsuz kiralık katil yakalarsınız. Ama tetikçilerin arkasındaki eli hiçbir zaman bulamazsınız.</p>

    <p class="normalnesil">– Teori. Memleket kan gölüne çevrilmek isteniyor. 1983’ten beri cinayet işleyen örgütün stratejini bugün mü çözeceğiz? Bugüne kadar çözmedinizse siz ne iş yapıyorsunuz Allah aşkına? Geç bunları... Sizce Mehmet Kaya cinayetini kim işledi? Bu nasıl bir stratejinin neticesi?</p>

    <p class="normalnesil">– Araştırmak lazım.</p>

    <p class="normalnesil">– Grand Hotel ajan kaynıyor.</p>

    <p class="normalnesil">– Bunlar yeni değil. Onları gönderen ülkelerin politikaları doğrultusunda çalışıyorlar.</p>

    <p class="normalnesil">– Buraları cehenneme çeviriyorlar. Ne çalışması?.. Üstelik bu ülkenin çocuklarını kullanıyorlar. Sorguladığım bir eleman, CIA, JİTEM, MİT, PKK’nın içine yuvalanmış kimi kişilerin birlikte çalıştığını söylüyor. Bir çete var, iyi çalışıyor. Strateji basit. Kürt-Türk, Alevi-Sünni çatışsın; kaos olsun, ülke sivillerle düze çıkmasın, başarısız olsun. AB hayal olsun. Darbecilere gün doğsun.</p>

    <p class="normalnesil">– İmrenilecek bir hayal gücünüz var.</p>

    <p class="normalnesil">– Tecrübe. Veriler, bu kanaati doğuruyor.</p>

    <p class="normalnesil">– Mesela...</p>

    <p class="normalnesil">– Sizin tavrınız, Albay Oğuz’un tavrı. Emniyete yardım edecek yerde, müdüre ateş ediyorsunuz. Çok tuhaf. Grand Hotel müşterileri de emniyet müdürünü hedef tahtasına koymuş.</p>

    <p class="normalnesil">İlker’in yüzünde alaysı bir gülümseme dolaştı. Çakır gözleri pencereden dışarıya bakıyordu. Kalkık kısa burnu, kalın dudakları, anlatılanlardan hiç etkilenmediğini söylüyordu. Elini kısa ve kırarmış saçları üzerinde gezdirdi. Gözünü kırpıştırdı.</p>

    <p class="normalnesil">– Öyle mi görünüyor?</p>

    <p class="normalnesil">– Aynen öyle.</p>

    <p class="normalnesil">– Yorum sizin.</p>

    <p class="normalnesil">– Emniyet müdürü bir efsane. Halk memnun. Siz burun kıvırıyorsunuz.</p>

    <p class="normalnesil">– Halk bizim bildiğimizi nereden bilecek?</p>

    <p class="normalnesil">– Halk memnun. Siz neden rahatsızsınız?</p>

    <p class="normalnesil">– Size sadece şunu söyleyeyim: Halk da siz de bir şey bilmiyorsunuz.</p>

    <p class="normalnesil">– Bal gibi her şeyi biliyoruz. Her şey gün yüzüne çıkacak, Şemdin Kök konuşacak, olayların şahitleri bülbül gibi ötecek. Arabamıza bomba kondu. Hüseyin komada, ben ölümden döndüm. Kemal Koç, bana pusu kurdu.</p>

    <p class="normalnesil">– Şu cenazesi elinizde kalan...</p>

    <p class="normalnesil">– Bu adamlar, bu cesareti kimden alıyor?</p>

    <p class="normalnesil">– Bizi suçlayarak hiçbir yere varamazsınız. Kendi kuyunuzu kazarsınız.</p>

    <p class="normalnesil">– Katilleri bulacağız ve konuşturacağız. Meydan karanlık güçlere ve işbirlikçilerine kalmayacak.</p>

    <p class="normalnesil">– Bu bir meydan okuma mı?</p>

    <p class="normalnesil">– Görev bilinci.</p>

    <p class="normalnesil">– Yakında daha çok katille yüz yüze geleceksiniz. Cinayetlerin ardı arkası kesilmeyecek. Büyük bomba henüz patlamadı.</p>

    <p class="normalnesil">– Kim işleyecek bu cinayetleri?</p>

    <p class="normalnesil">– El Kaide...</p>

    <p class="normalnesil">İlker’in yüzünde sinsi bir gülümseme vardı, işi gırgıra vurmuştu ama ellerini sinirli sinirli masaya vurması, içinin rahat olmadığını gösteriyordu. Kaygılıydı, kendi kendini yiyordu fakat sakin adam rolü oynamaya çalışıyordu.</p>

    <p class="normalnesil">Ciddi olarak konuşulacak bir şey kalmamıştı. Adamın yüreği titriyordu ama yüzünde yalancı bir gülümseme vardı. Bakışlarını kaçırıyor, sorulara yuvarlak cevaplar veriyor, bombaların patlayacağını söylüyor, tehditler yağdırıyordu.</p>

    <p class="normalnesil">Müfettiş, adama nefretle baktı. Yerinden kalktı.</p>

    <p class="normalnesil">– Bana müsaade.</p>

    <p class="normalnesil">Kapıya doğru yürüdü. Gözleri, İlker’in üzerindeydi.</p>

    <p class="normalnesil">Müfettişi kapıda karşılayan adam, hiç istifini bozmadı, oturduğu yerden bile kalkmadı. Elini masaya vurdu. Endişeli olduğunu belli eden bir ses tonuyla:</p>

    <p class="normalnesil">– Güle güle, kendinize dikkat edin.</p>

    <p class="normalnesil">Müfettiş şok olmuştu. Sokağa çıktı. Atkıyı boynuna sardı. Boyun damarları sancılanmıştı. Dizlerinde ağrılar vardı. Kafası, kalçası ve kaburgası ağrıyordu, beyni daha sancılıydı. Grand Hotel çetesine karşı, İlker ve Oğuz’un kıllarını kıpırdatmaması kanını dondurmuştu. Otelde tehdit edilmesine ikisi de tepki vermemişti. Olayı biliyorlardı, belli ki iyi takip ediyorlardı. Emniyet lehine en ufak bir teşebbüste bulunmuyorlardı.</p>

    <p class="normalnesil">Kalabalık caddede sağa sola dikkat ede ede yürüdü. Cadde tıka basa araba doluydu. Otobüsler, arabalar, minibüsler... Kaldırım insan seliydi. Hava soğuktu. Herkes eli cebinde, paltosunun içine gömülmüş gidiyordu.</p>

    <p class="normalnesil">Müfettiş, Nebi Camii hizasına gelince öğle ezanı okunmaya başladı. Ruhu daralmıştı. Derin bir nefes almak ümidiyle camiye doğru yürüdü. Avluya daldı. Paltosunu omzuna attı, buz gibi su ile abdest aldı, yüzünü ve kollarını mendili ile kuruladı ve içeri daldı.</p>

    <p class="normalnesil">Cami loşluğunda ruhunun birazcık olsun dinlediğini hissetti. Grand Hotel’i, istihbaratları, Tarık Hüseyin’i, Şemdin Kök’ü, Kemal Koç’u, Oğuz’u ve İlker’i unutarak namaz kıldı.</p>

    <p class="normalnesil">Namazdan sonra yürek sancısının hafiflediğini hissetti ama acının kökleri, yüreğinin derinliklerinde duruyordu. Onları söküp atması imkânsızdı. Eliyle burnunu hohladı. Üşüyen ellerini ısıtmak istedi. Gözleri sancılıydı. Kaç gündür doğru dürüst uyuyamamıştı.</p>

    <p class="normalnesil">Dudaklarında Erzurumlu İbrahim Hakkı’nın mısraları vardı:</p>

    <p class="indentmetinilk2"><span class="ideitalik">“Hak şerleri hayreyler.</span></p>

    <p class="indentmetin"><span class="ideitalik">Zannetme ki gayreyler.</span></p>

    <p class="indentmetin"><span class="ideitalik">Arif onu seyreyler.</span></p>

    <p class="indentmetin"><span class="ideitalik">Mevlâ görelim, neyler.</span></p>

    <p class="indentmetinson"><span class="ideitalik">Neylerse güzel eyler!”</span></p>
  </div>
</body>
</html>
