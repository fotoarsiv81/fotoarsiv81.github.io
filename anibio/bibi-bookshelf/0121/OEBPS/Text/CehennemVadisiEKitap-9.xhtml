<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-9</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-10"><span class="ideitalik">7. BÖLÜM<br /></span>Derin Çete, PKK ile İş Tutuyor...</h1>

    <p class="normalnesililk">ERTESİ GÜN mesai erken başladı.</p>

    <p class="normalnesil">Müfettiş başının yarasına aldırmadan emniyete gelmiş, sorgulamalara katılıyordu. Kendisine silah çeken delikanlıyı, bizzat sorguladı. Gencin gözleri kapalı, elleri arkadan bağlıydı. Üzerinde siyah takım elbise vardı. Müfettiş karşısına geçip sandalyeye oturdu:</p>

    <p class="normalnesil">– Neden bana silah çektin? Otele gelen müşterilere öyle mi davranıyorsunuz?</p>

    <p class="normalnesil">– Emir öyle verildi.</p>

    <p class="normalnesil">– Kim emir verdi?</p>

    <p class="normalnesil">– Şef.</p>

    <p class="normalnesil">– Şef kim?</p>

    <p class="normalnesil">– Siz otelden sağ çıkmayacaktınız. Plan öyleydi.</p>

    <p class="normalnesil">– Elizabet denen o kadın, planın neresinde?</p>

    <p class="normalnesil">– Tam ortasında.</p>

    <p class="normalnesil">– Katarina...</p>

    <p class="normalnesil">– Zehirleyecekti.</p>

    <p class="normalnesil">– Emri Elizabet mi verdi?</p>

    <p class="normalnesil">– Ona da emir veren var.</p>

    <p class="normalnesil">– Otelden biri mi?</p>

    <p class="normalnesil">– Atlantik ötesinden, CIA’den... Belki de başka bir servisten.</p>

    <p class="normalnesil">– Sen onlarla bağlantılı mısın?</p>

    <p class="normalnesil">– Oteldeki herkes.</p>

    <p class="normalnesil">– PKK ile bağlantın var mı?</p>

    <p class="normalnesil">– Herkesin var.</p>

    <p class="normalnesil">– Benden ne istediniz?</p>

    <p class="normalnesil">– Kişisel olarak hiçbir şey ama örgütü deşifre etmek isteyen herkes hedeftir.</p>

    <p class="normalnesil">– Beni nasıl temizleyecektiniz?</p>

    <p class="normalnesil">– Katarina görevliydi. Beceremeyince devreye girdim.</p>

    <p class="normalnesil">– Polislerin gelmesiyle...</p>

    <p class="normalnesil">– Hesap dışı şeyler oldu.</p>

    <p class="normalnesil">– Ne gibi?</p>

    <p class="normalnesil">– Emniyet müdürünün gelmesi... Önce o temizlenecekti.</p>

    <p class="normalnesil">– Hedefte Gaffar Okkan var, öyle mi?</p>

    <p class="normalnesil">– Örgüte engel olan herkes.</p>

    <p class="normalnesil">– Çok açık sözlüsün koçum, bu iyiliğini neye borçluyuz?</p>

    <p class="normalnesil">Yüzü ekşidi. Dişlerini sıktı. Gözlerini yumdu. Yüzü renkten renge giriyordu. Sancılıydı.</p>

    <p class="normalnesil">– Bu pis işlerden bıktım. Bizi kullanıyorlar.</p>

    <p class="normalnesil">– Sağ ol evlat, umarım, mahkemede de böyle konuşursun.</p>

    <p class="normalnesil">– Aklımı peynir ekmekle yemedim. Mahkemede bunları açıklayanı, bir itirafçıya temizletirler. Özdemir Sabancı’nın katili Mustafa Duyar’ı nasıl temizlediler? Ülke gerçeklerini siz benden iyi bilirsiniz. Bunları siz bilin, yeter.</p>

    <p class="normalnesil">– Neden ben?</p>

    <p class="normalnesil">– Hedeftesiniz.</p>

    <p class="normalnesil">– Sağ ol, evlat.</p>

    <p class="normalnesil">– Hem...</p>

    <p class="normalnesil">– JİTEM’e de dikkat edin beyim.</p>

    <p class="normalnesil">– Nasıl yani?</p>

    <p class="normalnesil">– PKK içinde bir grupla paslaşıyorlar. Memleket karışacak, onlar kurtarmaya gelecekler. Çevik Bir’le Öcalan arasında bağlantılar var, biliyorsunuz.</p>

    <p class="normalnesil">– Nasıl bağlantı? Ne diyorsun sen oğlum? Ağzından çıkanı kulağın duyuyor mu?</p>

    <p class="normalnesil">– Eğer bunları bilmiyorsanız, yazık. Derin çetenin vatan kurtarmak için argümanlara ihtiyacı var. PKK olmazsa derin çete, seçilmiş hükümetleri nasıl kontrol edecek? PKK olmazsa 700 bin askeri ülke neden besleyecek? O kadar askerî harcamaya, Amerika’dan, İsrail’den milyar dolarlık silah almaya ne lüzum var? Yarın biri daha darbe yapmak isterse kamuoyuna ne gerekçe gösterecek? Örgüt bu gibi ihtiyaçlar için kurulmuş zaten.</p>

    <p class="normalnesil">Müfettiş hayretten dona kaldı. Gerçeğin bu kadar çıplak oluşu, hele de bir otelin güvenlik sorumlusu tarafından söylenmesi onu çok şaşırttı. Tahmin ediyordu ama bu kadar net bir fotoğraf beklemiyordu. Şimdi ne yapmalıydı? Böylesine zehir zemberek açıklamaları hazmetmesi için kendisine süre tanımalıydı. Ayrıca bunları, müdüre anlatmalıydı.</p>

    <p class="normalnesil">Kalktı. Odadan çıktı. Müdürün makam odasına geldi. Emniyet müdürü ortalıkta yoktu.</p>

    <p class="normalnesil">Kafası zonkluyordu. Kalçasının ve göğsünün ağrısına başı da eklenmişti.</p>

    <p class="normalnesil">Binanın ön tarafına çıktı. Kafasında şimşekler çaktı. Hüseyin’e gitmeliydi.</p>

    <p class="normalnesil">Atilla’yı çağırdı. Hastaneye gitmek istediğini söyledi.</p>

    <p class="normalnesil">– Beraber gidelim müdürüm.</p>

    <p class="normalnesil">– Sen müsait misin?</p>

    <p class="normalnesil">– Emrin olur müdürüm.</p>

    <p class="normalnesil">Arabaya binip hastaneye gittiler. Arabayı bahçeye park edip arka kapıdan hastaneye girdiler. Asansörle Hüseyin’in bulunduğu üçüncü kata çıktılar. Odaya girdikleri zaman müfettiş, gördükleri karşısında şaşkına döndü.</p>

    <p class="normalnesil">Elizabet ve Zahide, Hüseyin’in başındaydılar ve sohbet ediyorlardı.</p>

    <p class="normalnesil">Onları ilk gören Zahide oldu ve çığlığı bastı:</p>

    <p class="normalnesil">– Müfettiş!.. Ne o yüzün gözün? Sana kim yaptı bunları?</p>

    <p class="normalnesil">Koşup geldi, Safa Bey’e sarıldı. Yüzüne, yaralarına baktı.</p>

    <p class="normalnesil">Müfettiş, memnun olmamış gibi bir tavırla, hoş geldin, dedi.</p>

    <p class="normalnesil">– Bu ne güzel sürpriz böyle!</p>

    <p class="normalnesil">– Seni özledim.</p>

    <p class="normalnesil">– Geleceğini neden söylemedin?</p>

    <p class="normalnesil">– Senin geleceğin yok. Rapor aldım ve sana yardım için atlayıp geldim.</p>

    <p class="normalnesil">– Hastaneye gelmek nereden aklına geldi?</p>

    <p class="normalnesil">– Elizabet’in burada olacağını tahmin ettim. Seni de burada bulurum diye telefon etmedim. Hüseyin’i yalnız bırakmayacağını biliyordum. Aslında sana haber vermeliydim.</p>

    <p class="normalnesil">– Bu cadıyı nereden tanıyorsun?</p>

    <p class="normalnesil">– A aaa! Cadı mı? Hüseyin’in sevgilisi. Neden cadı olsun?</p>

    <p class="normalnesil">– Akşam bana tuzak kurdu. Cadı demek iltifat sayılır.</p>

    <p class="normalnesil">– Ne? Tuzak mı? Aman Allah’ım!..</p>

    <p class="normalnesil">Elizabet’e döndü. Yüzünde şaşkınlık vardı. Çığlığa benzer bir sesle:</p>

    <p class="normalnesil">– Elizabet, duyduklarım doğru mu?</p>

    <p class="normalnesil">Elizabet bakışlarını Zahide’ye çevirdi. Hüseyin’in eli avucundaydı. Onu bıraktı. Yüzü kızarmıştı, yeşil gözlerinde tereddüt bulutları dolaşıyordu.</p>

    <p class="normalnesil">– Dün olanlar için üzgünüm. Özür dilemeliyim. Beni de kullandılar.</p>

    <p class="normalnesil">Müfettiş müthiş öfkelendi. Odayı çınlatan bir sesle:</p>

    <p class="normalnesil">– Kullanılmayacaksan burada işin ne, sürtük? Ta Amerikalardan kalkıp buraya gelmişsin? O Katarina denen kahpe nerde? Buralarda ne dolaplar çeviriyorsunuz?</p>

    <p class="normalnesil">Zahide kıpkırmızı oldu. Müfettişin koluna girdi ve onu odadan dışarıya sürükledi.</p>

    <p class="normalnesil">– Hastanın başında bağırma, güzelim. Sinirlerine hâkim ol. Elizabet, Hüseyin için burada.</p>

    <p class="normalnesil">Odadan çıktılar. Atilla arkalarındaydı. Müfettiş, Zahide’ye çıkıştı:</p>

    <p class="normalnesil">– Sen bu sürtüğü nereden tanıyorsun?</p>

    <p class="normalnesil">– Aşağıya inelim. Burada dönen dolapları konuşmamız lazım. Her şeyi bilmesi gereken sen... Bakıyorum, çok az şey biliyorsun.</p>

    <p class="normalnesil">– Hüseyin’le görüşmem lazım.</p>

    <p class="normalnesil">– Görüşürsün. Az önce uyudu. Biraz dinlensin.</p>

    <p class="normalnesil">Aşağıya indiler. Arabanın yanına geldiler. Atilla, kapıyı açtı. Arabaya oturdu. Atilla, anahtarı müfettişe uzatıp hastanedeki polislerin yanına gitti.</p>

    <p class="normalnesil">Zahide ve müfettiş baş başa idiler. Zahide önce ne olup bittiğini sordu. Müfettişi dinledikten sonra bildiklerini anlatmaya başladı.</p>

    <p class="normalnesil">– Bu kız, Hüseyin’e âşık. İnternet üzerinden tanışmışlar. Sonra burada birlikte kursa gitmişler. Hüseyin’e suikast haberini duyar duymaz ta Amerika’dan kalkıp buraya gelmiş. Kadına yapmadık hakaret bırakmadın. Benim eltim, senin yengen olacak. Ayıp değil mi?</p>

    <p class="normalnesil">Müfettiş derin bir nefes aldı. Zahide’ye, senin bilmediğin neler var, der gibi baktı.</p>

    <p class="normalnesil">– Dün Katarina’nın koynunda geceleseydim... Sabaha otel odasında ölü bulunsaydım... Kendimi asmış ya da pencereden sokağa atlayıp intihar etmiş olsaydım yine de böyle mi düşünecektin?</p>

    <p class="normalnesil">Zahide durakladı. Minnetle müfettişe baktı. Dağdaki günleri hatırladı. Dereye su almak için gittikleri zamanları, birlikte nöbet tuttukları vakitleri, mağara sohbetlerini, operasyonları, jandarma baskınını, kendisini kurtarmasını, tedavi için Ankara’ya getirtmesini, evlilik günlerini düşündü. Gözleri doldu. Boğazı kırk boğum oldu.</p>

    <p class="normalnesil">– Demek dün seni temizlemek istediler. Nasıl kurtuldun?</p>

    <p class="normalnesil">– Bir sürü macera. Polisler, Atilla ve Mustafa sağ olsun. Yetişmeselerdi hapı yutmuştum.</p>

    <p class="normalnesil">Zahide titreyen bir sesle:</p>

    <p class="normalnesil">– Elizabet olanlar için özür diliyor, kullanıldığını söylüyor.</p>

    <p class="normalnesil">– Randevuyu o verdi. Her şey olup bittikten sonra özür...</p>

    <p class="normalnesil">Zahide bir süre sustu. Elizabet’in istihbarat elemanı olabileceğini tahmin ediyordu ama müfettişe suikast kuran tim içinde yer alabileceğini hiç düşünmemişti. Titreyen bir sesle:</p>

    <p class="normalnesil">– Bunları Hüseyin’le konuşmalıyız.</p>

    <p class="normalnesil">– Tarık Hüseyin’le...</p>

    <p class="normalnesil">– Tarık mı? O da nereden çıktı?</p>

    <p class="normalnesil">– Onu da anlamıyorum. Bir sürü karanlık işlere bulaşmış.</p>

    <p class="normalnesil">– Karanlık işler mi?</p>

    <p class="normalnesil">– Hem de kapkaranlık...</p>

    <p class="normalnesil">Müfettiş kimlikle ilgili bildiklerini anlattı. Zahide büsbütün alt üst oldu.</p>

    <p class="normalnesil">– Buradan gidelim müfettiş. Bu pis işlerden kurtulmalısın.</p>

    <p class="normalnesil">– Bu zor anda müdürü yalnız bırakamam. İstihbarat daire başkanıyla da konuşmam lazım.</p>

    <p class="normalnesil">– Konuş, ne duruyorsun?</p>

    <p class="normalnesil">– Yani...</p>

    <p class="normalnesil">– Çabuk ara. Konuş ve bugün dönelim.</p>

    <p class="normalnesil">– O kadar kolay değil. Müdür topun ağzında. Gözü kara, cesur ama yeterince tecrübeli değil. Yardımcı olmalıyım.</p>

    <p class="normalnesil">Birlikte kantine gidip tost ve çay ısmarladılar. Hüseyin’in uyanmasını bekliyorlardı. Uyanınca Elizabet, Zahide’ye haber verecekti. Atilla yanlarına geldi. Olayları bir de birlikte değerlendirdiler.</p>

    <p class="normalnesil">Atilla, elindeki anahtarlığı masaya koydu. Çayından bir yudum aldı. Endişeli bir ses tonuyla:</p>

    <p class="normalnesil">Kemal’in itiraflarından sonra kanaatim değişti. Hava çok daha ağırlaşacak. Kara bulutlar her tarafı kaplayacak. Bizi iyi günler beklemiyor.</p>

    <p class="normalnesil">– İsviçreli casus, açık açık tehdit etti, diye ekledi müfettiş.</p>

    <p class="normalnesil">– Okkan müdürümle birlikte bir değerlendirme yapalım.</p>

    <p class="normalnesil">– Yapalım, dedi müfettiş.</p>

    <p class="normalnesil">Zahide telefonuna davrandı.</p>

    <p class="normalnesil">– Elizabet, dedi.</p>

    <p class="normalnesil">Kalktılar ve asansöre doğru yürüdüler.</p>

    <p class="normalnesil">Odaya geldikleri zaman müfettişin sinirleri yeniden gerildi. Sarı şeytan, Hüseyin’in başucundaydı. Sevgili rolü oynuyordu. Müfettiş, kadının CIA dolapları için burada olduğunu adı gibi biliyordu. İçinden, saçından tutup pencereden aşağı savurmak isteği geçti.</p>

    <p class="normalnesil">Zahide’ye dönerek:</p>

    <p class="normalnesil">– Bu casusu odadan uzaklaştır. Hüseyin’le yalnız konuşalım.</p>

    <p class="normalnesil">– Meraklanma.</p>

    <p class="normalnesil">Zahide, Elizabet’in kulağına bir şeyler fısıldadı. Birlikte odadan ayrıldılar.</p>

    <p class="normalnesil">Müfettiş, Hüseyin’in yanına oturdu. Serum şişelerine baktı. Nabzını tuttu.</p>

    <p class="normalnesil">– Ne zaman ayağa kalkıyorsun arkadaş?</p>

    <p class="normalnesil">Hüseyin, yerinden doğrulmaya çalıştı fakat beceremedi. Güç duyulabilir bir sesle:</p>

    <p class="normalnesil">– Dua et. Allah bilir ama iyiyim, çok şükür.</p>

    <p class="normalnesil">– Bu sarı şeytanı nereden buldun Allah aşkına?</p>

    <p class="normalnesil">Hüseyin gülmek istedi fakat gülümsemesi yarım kaldı, yaraları acıyordu.</p>

    <p class="normalnesil">– O beni buldu.</p>

    <p class="normalnesil">– Casus olduğunu biliyor musun?</p>

    <p class="normalnesil">Hüseyin başını salladı.</p>

    <p class="normalnesil">– Otelde bana tuzak kurdular. Bu şeytan randevu verdi. Yarım düzine istihbarat elemanı ile tanıştırdı. Alman, İsveçli, İngiliz, İsrailli...</p>

    <p class="normalnesil">Hüseyin susuyordu. Müfettiş dayanamadı:</p>

    <p class="normalnesil">– Hepsini tanıyor musun?</p>

    <p class="normalnesil">Başını salladı.</p>

    <p class="normalnesil">– Kurstan.</p>

    <p class="normalnesil">– Evet.</p>

    <p class="normalnesil">– Senin bunlarla ne işin var?</p>

    <p class="normalnesil">– Tahmin etmelisin.</p>

    <p class="normalnesil">– Bu kadına dikkat et. Seni zehirleyebilir.</p>

    <p class="normalnesil">Hüseyin gülümsedi. Olur, anlamında başını salladı.</p>

    <p class="normalnesil">– Tarık Hüseyin kim?</p>

    <p class="normalnesil">Hüseyin tekrar gülümsedi.</p>

    <p class="normalnesil">– Sonra anlatırım.</p>

    <p class="normalnesil">– Sır küpü oldun vesselam.</p>

    <p class="normalnesil">Müfettiş, kafasındaki sırlar çözülmeden odadan ayrıldı. Sarı şeytanı görmeye tahammül edemiyordu. Zahide ile samimiyetlerine hiçbir anlam veremiyordu. Doktorla görüşüp Hüseyin’in durumu hakkında bilgi aldı. Tedavi daha uzun sürebilirdi.</p>

    <p class="normalnesil">Zahide ile birlikte binayı terk etti. Polis evine gittiler. Birlikte yemek yediler. Müfettiş, Zahide’ye minnetle baktı:</p>

    <p class="normalnesil">– Bizi kurtardın. Arabaya bomba konacağını nasıl öğrendin?</p>

    <p class="normalnesil">Zahide, müfettişe baktı. Söyleyip söylememekte tereddüt ettiği belliydi.</p>

    <p class="normalnesil">– Gülmezsen söyleyeyim.</p>

    <p class="normalnesil">– Nasıl gülerim, hayatımızı sana borçluyuz.</p>

    <p class="normalnesil">– O an rüya görüyordum. Sizi tehlikede gördüm, arabanıza bomba konuyordu. Uykumda telefon edip uyardım. Bomba patladı. Korkuyla uyandım. Bu sefer sahiden aradım.</p>

    <p class="normalnesil">– Birkaç defa da tam ben kötü durumlardayken aradın.</p>

    <p class="normalnesil">– Ruhum sıkıldı, içimden bir ses, müfettişi ara, dedi. Tehlikede olduğunu hissettim.</p>

    <p class="normalnesil">Ankara’da olup bitenler üzerine konuştular, yarın ne yapacaklarını tartıştılar. Sonunda bir karara vardılar. Müfettiş emniyete, Zahide ise Kayaların evine gidecekti.</p>

    <p class="normalnesil">Zahide, “Öldürülen zavallı, bizim aşiretten, uzaktan da olsa akrabam olur.” diyordu.</p>
  </div>
</body>
</html>
