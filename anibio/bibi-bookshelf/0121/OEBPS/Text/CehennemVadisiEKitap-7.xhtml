<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-7</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-8"><span class="ideitalik">5. BÖLÜM<br /></span>Sarışın Ajan Elizabet David Mora...</h1>

    <p class="normalnesililk">VALİLİKTE MÜFETTİŞİ bir sürpriz bekliyordu. Kapıda şık giyimli, sarışın, yeşil gözlü bir kadın vardı. Genç bir polis:</p>

    <p class="normalnesil">– Efendim, bayan sizinle görüşmek istiyor.</p>

    <p class="normalnesil">Müfettiş kapıda durmak istemedi ama sarışın, bir hamlede yolunu kesti. İngilizce:</p>

    <p class="normalnesil">– Affedersiniz, bir dakika görüşebilir miyiz?</p>

    <p class="normalnesil">Yeşil gözlü, uzun, sarı saçlı, beyaz tenli, zeki bakışlı, şık bir kadındı. Müfettiş bu şıklığı görmezden geldi. Resmî bir tavırla:</p>

    <p class="normalnesil">– Ne ile ilgili?</p>

    <p class="normalnesil">– Hüseyin.</p>

    <p class="normalnesil">– Ne var?</p>

    <p class="normalnesil">– Arkadaşınız, benim de arkadaşım. Onu bulmak istiyorum.</p>

    <p class="normalnesil">– Siz kimsiniz?</p>

    <p class="normalnesil">– Elizabet David Mora. Amerikalı.</p>

    <p class="normalnesil">Müfettiş başını iki yana salladı. Hüseyin’in yeni arkadaşlarına, kimliğine, yaptıklarına bir türlü akıl erdiremiyordu. Ne demesi gerektiğini tarttı. Bu belalı durumda, belalı yerde, belalı adamlar arasında Hüseyin’in yerini söylemeli miydi?</p>

    <p class="normalnesil">– Hüseyin’in başı dertte.</p>

    <p class="normalnesil">Kadın, yürümek isteyen müfettişin önüne geçti. Yalvaran bir sesle:</p>

    <p class="normalnesil">– Amerika’dan onun için geldim. Kötü bir şey olduğunu biliyorum. Onu çok seviyorum, lütfen!</p>

    <p class="normalnesil">Müfettiş kadını ciddi ciddi süzdü. İngilizcesi çok iyi değildi, konuşmaları zihninden tamamlıyordu. Kadın konuştukça hafızasındaki tozlar temizleniyor, kelimeler tazeleniyordu. Bu arada kadının yeşil gözleri bulutlanmış, uzun kirpikleri ıslanmıştı. Aralarında duygusal bağ olduğu belliydi.</p>

    <p class="normalnesil">– Üniversite hastanesine gidin.</p>

    <p class="normalnesil">Kadın teşekkür etti ve önünden çekildi.</p>

    <p class="normalnesil">Vali, kalın kaşlı, mavi gözlü, enli yüzlü, beyaz saçlı, göbekli bir adamdı. Tecrübeli birine benziyordu. Endişeli olduğu her halinden belliydi. Ayağa kalktı, kahverengi masanın arkasından elini uzattı, müfettişin ve emniyet müdürünün ellerini sıktı. Hoş geldiniz, dedi.</p>

    <p class="normalnesil">– Jandarma bölge komutanını ve MİT bölge müdürünü bekliyorum, henüz gelmediler. Ne alırsınız?</p>

    <p class="normalnesil">Çaylar söylendi. Vali sıkıntılıydı. Ellerini masasının üzerinde ovuşturdu.</p>

    <p class="normalnesil">– Bakan bizzat aradı. Ankara olayların tırmanmasından endişeli. Bir gelişme var mı?</p>

    <p class="normalnesil">Emniyet müdürü olup biteni özetledi.</p>

    <p class="normalnesil">– Biri bizimle güç savaşı yapıyor. Olacak şey değil, dedi.</p>

    <p class="normalnesil">– Kim?</p>

    <p class="normalnesil">– Şemdin Kök kimin elemanı ise. Henüz emin değilim.</p>

    <p class="normalnesil">– Bütün gözler burada. Başbakan, içişleri bakanı, emniyet genel müdürü ayrı ayrı aradılar. Gelişmelerle ilgili dakika dakika bilgi istiyorlar. Hepsi istim üstünde.</p>

    <p class="normalnesil">– Sabaha kadar operasyon yaptık, uyumadık. Olayların içinde birden fazla el var.</p>

    <p class="normalnesil">– Gazeteler olayları abartarak, bire bin katarak yazıyor. Diyarbakır’da bu gece bombalar patladı, arabalar havaya uçtu, polis sabaha kadar bütün evleri aradı. Halk tedirgin. Şehirde savaş havası var. Vesaire vesaire... Siyasi erk çok tedirgin. Herkes diken üstünde.</p>

    <p class="normalnesil">– Medyanın işi gücü, pireyi deve yapmak, bire bin katmak. Gazete satabilmek için “savaş çıktı” diye manşet atarlarsa şaşmam.</p>

    <p class="normalnesil">Az sonra beklenen misafirler geldi. MİT bölge müdürü ve jandarma bölge komutanı birlikte odaya girdiler. Selamlaşmadan sonra çaylar söylendi. Valinin ricası üzerine emniyet müdürü, olup bitenlerin tekrar bir özetini yaptı. Bakışlarını jandarma bölge komutanı ile MİT bölge müdürüne çevirerek:</p>

    <p class="normalnesil">– Şemdin Kök kimin elemanı?</p>

    <p class="normalnesil">Odada buz gibi bir hava esti. Kimsenin ağzını bıçak açmıyordu. Herkes birbirine bakıyordu. Müdür sert bir ses tonuyla devam etti:</p>

    <p class="normalnesil">– Şehirde eleman olmayan silah taşıyamaz. Giriş çıkışlar kontrol altında, sürekli operasyon yapıyoruz. Eğer MİT’in değilse JİTEM’in olmalı.</p>

    <p class="normalnesil">Jandarma bölge komutanı Oğuz, emniyet müdürüne baktı. Sakindi. Heyecansız bir ses tonuyla:</p>

    <p class="normalnesil">– Böyle birini tanımıyorum. Araştırılmasını isteyeceğim.</p>

    <p class="normalnesil">MİT bölge müdürü İlker de aynı şeyi söyledi.</p>

    <p class="normalnesil">İkisi de telefonla istihbarat şeflerini arayıp bilgi istediler.</p>

    <p class="normalnesil">Emniyet müdürü öfke küpüydü. Gözleri kıpkırmızı idi. Ayağını hırsla sallıyor, elindeki maskotu durmadan evirip çeviriyordu. Alnını ovuşturarak:</p>

    <p class="normalnesil">– Ya sizin elemanınız veya öteki istihbaratların adamı. Bildiklerinizi bize verin.</p>

    <p class="normalnesil">– Başkasının olabilir, dedi İlker. Burası istihbarat kaynıyor. Bir şekilde kayıtlara geçmezse kimin, kime çalıştığını bilmek zor.</p>

    <p class="normalnesil">Genel bir değerlendirme yapıldı. Karşılıklı bilgi akışının sağlanmasına karar verildi. İstihbarat şeflerinden telefon geldi. İkisi de bizim elemanımız değil, diyordu. Toplantıdan sonra müfettiş, emniyet müdürüyle birlikte emniyete döndü.</p>

    <p class="normalnesil">Müfettiş Safa’nın bir şey dikkatini çekmişti. Emniyet müdürü, personeline çok sempatik davranıyordu, hatta bir baba kadar şefkatliydi. Dış kapıdan itibaren bütün polislere ismiyle hitap etmiş, hepsine selam vermiş, ellerini sıkmış, hal ve hatır sormuştu. Polisler, şeflerinden son derece memnun görünüyorlardı. Onu görünce gözler parlıyor ve heyecanlanıyorlardı. Vali odasındaki atmosfer çok farklıydı. İlker ve Oğuz, kendisine hiç de sempatik davranmamışlardı. Hatta aralarında keskin bir rekabet vardı. Başarılarını kıskanıyor olmalıydılar. Konuşma sırasında istihbarat değeri olan hiçbir bilgiyi paylaşmadılar.</p>

    <p class="normalnesil">Gaffar Okkan, telefonla başhekimi arayıp Hüseyin’in durumunu sordu. Sonra müfettişe döndü.</p>

    <p class="normalnesil">“Ameliyat uzun sürmüş. Hâlâ kendine gelememiş. Narkozun tesiri sürüyormuş.”</p>

    <p class="normalnesil">– Sarışını iyi araştırsınlar.</p>

    <p class="normalnesil">– Hangi sarışını?</p>

    <p class="normalnesil">– Şu Amerikalı, yeşil gözlü dilberi.</p>

    <p class="normalnesil">– Onu biz araştırsak... Buradaki olaydan ta Amerika’da haberi olduğuna göre...</p>

    <p class="normalnesil">– Hele atlayıp geldiğine göre...</p>

    <p class="normalnesil">– Kulakları iyi duyan biri olmalı.</p>

    <p class="normalnesil">– Şu kadını bulayım.</p>

    <p class="normalnesil">– İyi olur. Ben de biraz kestireyim. Yanına iki arkadaş almayı unutma.</p>

    <p class="ortayazi">* * *</p>

    <p class="normalnesililk">Müfettiş, Kırıkkaleli Atilla ile Konyalı Mustafa’yı yanına alıp yola çıktı. Hastaneye arka kapıdan girdiler. Polis kimliklerini göstererek, Hüseyin’in odasına kadar uzandılar.</p>

    <p class="normalnesililk">Odada insanı bayacak derecede eter kokusu vardı. Müfettiş bu havayı, Zahide’yi hastanede ziyaret ederken sık sık koklamıştı. Hiç sevmediği bir şeydi. Burnunu tuttu, yavaş yavaş açarak alışmaya çalıştı.</p>

    <p class="normalnesil">Hüseyin baygın yatıyordu. Yüzü solgundu. Üzerinde beyaz çarşaflı bir yorgan vardı. Başucunda iki tane serum şişesi, kolları beyaz yorganın üzerinde, serum iğnesi batırılmış. Saçları üç numara kısaltılmış, siyah bıyıklar iyice kısaltılmış, sol kol alçıda.</p>

    <p class="normalnesil">Siyah saçlı, beyaz tenli, kısa boylu bir hemşire gelip bilgi verdi:</p>

    <p class="normalnesil"><span class="ideitalik">“Sol taraftaki dört kaburga kemiği kırılmış. Sol kol iki yerinden kırık, ameliyat edildi, alçıya alındı. Kafasına sert bir cisim çarpmış, beyin sarsıntısı geçirmiş. Kalçasından ve sırtından beş mermi çıkarıldı. Ameliyat uzun sürdü. Narkozun etkisi devam ediyor. Ziyaretiniz ne kadar kısa olursa hastanın sağlığı için o kadar iyi.”</span></p>

    <p class="normalnesil">Müfettiş yatağın kenarına yaklaştı, hastanın sağ elinden tuttu.</p>

    <p class="normalnesil">– Koçum, kalk artık, Elizabet geliyor. Seni böyle görmesin!</p>

    <p class="normalnesil">Hüseyin kıpırdar gibi oldu. Elizabet kelimesi geçince nabzı hızlandı. Gözlerini araladı, kirpiklerini oynattı. Müfettiş gülümsedi.</p>

    <p class="normalnesil">Hüseyin elini kaldırmak istedi fakat müfettiş izin vermedi.</p>

    <p class="normalnesil">– Seni merak ettim. İyi misin?</p>

    <p class="normalnesil">Hüseyin, kara kaşlarını oynattı. Görüyorsun, der gibiydi. Müfettiş kendini tutamadı:</p>

    <p class="normalnesil">– Şemdin Kök. Tanıyor musun?</p>

    <p class="normalnesil">Hasta, evet, anlamında başını oynattı.</p>

    <p class="normalnesil">– Vahap Kaya’yı?..</p>

    <p class="normalnesil">Yine başını salladı.</p>

    <p class="normalnesil">Müfettiş, Şehmus Dağ ve Muhsin Gül’ü sordu. Onları da tanıyordu.</p>

    <p class="normalnesil">Elizabet, deyince gözleri açıldı. Yutkundu. Dişlerini sıktı. Sancılanmıştı.</p>

    <p class="normalnesil">Bu sırada odaya beyaz önlüklü bir doktor geldi.</p>

    <p class="normalnesil">– Rica etsem, ziyareti bitirebilir misiniz? Hastanın sağlığı için...</p>

    <p class="normalnesil">Müfettiş, Hüseyin’e veda işareti yaptı.</p>

    <p class="normalnesil">– Allah’a ısmarladık, en kısa zamanda geleceğim.</p>

    <p class="normalnesil">Odadan çıkarken doktora, hayati bir durum olup olmadığını sordu.</p>

    <p class="normalnesil">Doktor soğuktu, mekanik bir sesle:</p>

    <p class="normalnesil">– Henüz emin değiliz. Böbrekler, dalak, kasık damarları zedelenmiş. Ümit ederim, iyileşir. Hastanın bünyesine bağlı.</p>

    <p class="normalnesil">– Sağ ol doktor.</p>

    <p class="normalnesil">Doktor elini salladı.</p>

    <p class="normalnesil">Yeni silinmiş, sabun kokulu koridorlardan yürüyerek asansöre geldiler. Kapı girişinde Elizabet’le burun buruna geldiler. İçeri almamışlardı. Kadının hafif çilli, bembeyaz yüzünde endişe bulutları vardı. Yeşil gözlerinde fırtınalar esiyordu. Lacivert ceket ve pantolonu, beyaz bluzu, kulaklarındaki uzun takıları, dalgalı sarı saçlarıyla sanki bir kokteyle gelmiş gibiydi. Gül kokulu parfüm kullanmıştı.</p>

    <p class="normalnesil">Kırk yıllık dostmuş gibi müfettişe sokuldu. Endişeli bakışlarla:</p>

    <p class="normalnesil">– Hüseyin nasıl? Ameliyat nasıl geçmiş?</p>

    <p class="normalnesil">– Endişe edecek bir şey yok.</p>

    <p class="normalnesil">– Ne zaman çıkar?</p>

    <p class="normalnesil">– Allah bilir. Ağır bir ameliyat geçirmiş.</p>

    <p class="normalnesil">– Konuşuyor mu?</p>

    <p class="normalnesil">– Beden diliyle.</p>

    <p class="normalnesil">Bu sırada kapıdan dışarı çıkmışlardı. Müfettiş, arabanın bulunduğu istikamete doğru yürüdü. Hava bıçak gibi kesiyordu, rüzgâr yüzünü yaktı. Müfettiş, paltosunun yakasını kaldırdı. Lacivert atkıyı boğazına doladı.</p>

    <p class="normalnesil">Elizabet yanına iyice sokuldu. Sesine gizemlilik vererek:</p>

    <p class="normalnesil">– Müfettiş, seninle iki dakika görüşebilir miyiz? İkimiz...</p>

    <p class="normalnesil">– Arkadaşlar yabancı değil.</p>

    <p class="normalnesil">– Sadece ikimiz. Çok önemli.</p>

    <p class="normalnesil">Müfettiş, Atilla ve Mustafa’ya döndü.</p>

    <p class="normalnesil">– Bizi biraz yalnız bırakabilir misiniz?</p>

    <p class="normalnesil">Binanın köşesine doğru yürüdüler. Polisler, Renault arabaya yöneldiler.</p>

    <p class="normalnesil">Elizabet’in yüzündeki çiller daha da belirginleşti. Kirpikleri ıslaktı. Cebinden çıkardığı kâğıt mendille gözlerini kuruladı. İç çekti.</p>

    <p class="normalnesil">– Nasıl anlatacağımı bilmiyorum. Hüseyin benim her şeyim. Onu görmek istiyorum.</p>

    <p class="normalnesil">– Hastane yetkilileri ile görüşmelisin.</p>

    <p class="normalnesil">– Kapıdan içeri almadılar. Sanki...</p>

    <p class="normalnesil">Yutkundu. Gözlerini tekrar kuruladı.</p>

    <p class="normalnesil">– Tehlikeli biriymişim gibi...</p>

    <p class="normalnesil">– Hüseyin’i nereden tanıyorsunuz?</p>

    <p class="normalnesil">– Kurstan.</p>

    <p class="normalnesil">– Ne kursu?</p>

    <p class="normalnesil">– Birlikte Kürtçe öğrendik.</p>

    <p class="normalnesil">– Mesleğinizi sorabilir miyim?</p>

    <p class="normalnesil">– İngilizce öğretmeni.</p>

    <p class="normalnesil">– Nerede?</p>

    <p class="normalnesil">– Şey...</p>

    <p class="normalnesil">– Hangi okulda?</p>

    <p class="normalnesil">– Okulda değil, kursta.</p>

    <p class="normalnesil">– Nasıl bir kurs?..</p>

    <p class="normalnesil">Bakışlarını yere indirdi. Yutkundu. Rüzgâr sert esiyordu. Ceketinin yakasını kaldırdı. Dicle vadisine doğru baktı.</p>

    <p class="normalnesil">Bir şeyler gizliyordu. Kız esrarengiz birine benziyordu. Bu hilekâr gözler, bu oynak kirpikler, bu kalın, esrarlı dudaklar...</p>

    <p class="normalnesil">– Müfettiş, burada söyleyemem.</p>

    <p class="normalnesil">– Nerede söylersiniz?</p>

    <p class="normalnesil">– Akşam otele gelebilir misiniz?</p>

    <p class="normalnesil">– Akşam...</p>

    <p class="normalnesil">– Grand Hotel, saat 19.45. Okey...</p>

    <p class="normalnesil">Müfettiş başını salladı.</p>

    <p class="normalnesil">– Görüşmek üzere.</p>

    <p class="normalnesil">Vedalaştılar.</p>

    <p class="normalnesil">Kurs işi müfettişin kafasına takıldı. Arabada konuştuklarını Atilla ve Mustafa’ya anlattı. Emniyete dönene kadar, değerlendirme yaptılar. Müfettiş, Grand Hotel’de randevu, der demez ikisi birden:</p>

    <p class="normalnesil">“Aaaa!.. Casus oteli!” deyiverdiler.</p>

    <p class="normalnesil">Müfettiş afalladı.</p>

    <p class="normalnesil">– Şimdi bu kız casus mu?</p>

    <p class="normalnesil">– Hiç şüphen olmasın amirim!</p>

    <p class="normalnesil">– Allah Allah! Bu Hüseyin ne işlere bulaşmış yahu!</p>

    <p class="normalnesil">Arabanın içinde hararetli yorumlar yapıldı. Müfettiş, şaşkınlık dağlarından hayret vadilerine yuvarlanıyordu. Bu sırada telefonu çaldı. Zahide arıyordu. Yine sevimli fakat emredici sesiyle tavsiyeler, emirler, sevgiler yağdırdı.</p>

    <p class="normalnesil">“Müfettiş, hâlâ hayattaysan geri dön. Akşam otele gitme! O kız, takip ediliyor. Lütfen bana dön! Endişe ediyorum.”</p>

    <p class="normalnesil">Sonunda ağlamaya dönen ses tonu...</p>

    <p class="ortayazi">* * *</p>

    <p class="normalnesililk">Müfettiş, emniyete döner dönmez Şemdin Kök dosyasını istedi. Dosyayı inceledi, ifadeleri dikkatlice okudu. Konuşmamakta direnmiş ve hiçbir şey söylememişti. Polislere, odaya getirmelerini söyledi.</p>

    <p class="normalnesil">Ayrıca şehirde açılan Kürtçe kurslarına katılanların listesini istedi.</p>

    <p class="normalnesil">Emniyet müdürü, telefon konuşmasını keserek dikkat kesildi. Hayretle:</p>

    <p class="normalnesil">– Yeni bulgular mı var?</p>

    <p class="normalnesil">– Yeni şüpheler... Hüseyin’in bağlantıları beni şaşırtıyor. Ayrıca yabancılar kafamı karıştırıyor.</p>

    <p class="normalnesil">Müdür bu arada kahve söyledi.</p>

    <p class="normalnesil">Müfettiş dosyayı incelemeyi sürdürdü.</p>

    <p class="normalnesil">Kurs listesini görünce hayretle uzun bir ıslık öttürdü.</p>

    <p class="normalnesil">– Vay babam, vay!.. Kürtçe kursuna katılanlara bak. Nerdeyse hepsi yabancı. Bundan haberin var mı?</p>

    <p class="normalnesil">Müdür başını salladı.</p>

    <p class="normalnesil">“Frederick Yakop, Katarina Grossman, Elvin Larson, Jozef Alataş, Elizabet David Mora, Şehmus Dağ, Şemdin Kök, Abdülkadir Aygan, Ziya Kanat, Muhsin Gül, Tarık Hüseyin...”</p>

    <p class="normalnesil">– Vay vay vay!.. Tarık Hüseyin ha!..</p>

    <p class="normalnesil">Kahve gelmişti. Kahveden bir yudum aldı.</p>

    <p class="normalnesil">Listenin en altındaki öğretmen adı, müfettişe bir ıslık daha öttürttü.</p>

    <p class="normalnesil">“Mehmet Kaya”</p>

    <p class="normalnesil">– Vay anam, vay!..</p>

    <p class="normalnesil">Az sonra bir polis gelip Şemdin Kök’ün ifade odasına alındığını haber verdi. Müfettiş dosya elinde odaya yürüdü.</p>

    <p class="normalnesil">Elleri arkaya bağlanmıştı. Gözleri bantlı. Müfettiş adamı süzdü. Falak burun, kalın siyah bıyıklar, lacivert kot pantolon, koyu kahverengi gömlek, kahverengi gocuk. Hava alanındaki gibi.</p>

    <p class="normalnesil">Karşısına geçti, sesine yumuşak bir ton vererek, babacan bir tavırla:</p>

    <p class="normalnesil">– Sana iyilik yapmamı istersen soracaklarıma cevap ver. Bu dosyayı çözmek zorundayım. Senden yardım istiyorum. Doğru konuş. Dosyanın tamamlanmasına yardım edersen seni bu cehennemden kurtarırım. Anlaştık mı?</p>

    <p class="normalnesil">– Boşuna uğraştığınızı söyledim.</p>

    <p class="normalnesil">– Mehmet Kaya’yı neden vurdun?</p>

    <p class="normalnesil">– Ben vurmadım.</p>

    <p class="normalnesil">– Balistik muayene...</p>

    <p class="normalnesil">– Uydurma hepsi.</p>

    <p class="normalnesil">– Şu Amerikalı kızı, adı Elizabet, nereden tanıyorsun?</p>

    <p class="normalnesil">– Tanımıyorum.</p>

    <p class="normalnesil">– Kurs listesinde aynı sınıfta görünüyorsunuz.</p>

    <p class="normalnesil">– Uydurmuşlar, öyle bir şey yok.</p>

    <p class="normalnesil">– Kaya, Elizabet’e istihbarat sağlıyor muydu? Onun için mi infaz edildi?</p>

    <p class="normalnesil">– Kurguluyorsunuz.</p>

    <p class="normalnesil">– Hüseyin’i kim yok etmek istedi?</p>

    <p class="normalnesil">– Çok ileri gitti. Sınırları aştı.</p>

    <p class="normalnesil">– Hangi sınırları?</p>

    <p class="normalnesil">– Kendisi daha iyi bilir.</p>

    <p class="normalnesil">– Morgda. Hangi istihbaratın adamısın?..</p>

    <p class="normalnesil">Şemdin dudaklarını ısırdı. Dişlerini sıktı. Bir şey söylemedi. Söylememeye kararlıydı.</p>

    <p class="normalnesil">– Beni kim adına takip ettin?</p>

    <p class="normalnesil">Adamın ağzını bıçak açmıyordu. Müfettiş epey bir zaman bekledi. Cevap alamayınca ayağa kalktı, öfkeyle bağırdı:</p>

    <p class="normalnesil">– Götürün bu manyağı! Aklı başına gelene kadar hücrede demlensin!</p>

    <p class="normalnesil">Odadan çıktı.</p>

    <p class="normalnesil">– Hepinizin canı cehenneme! Mikroplar!..</p>

    <p class="normalnesil">Müfettiş homurtuyu duymazdan geldi. Müdürün odasına geldi. Akşam olabilecekleri konuştular.</p>

    <p class="normalnesil">Müdür yorgundu. Gözleri kan çanağıydı. Şakakları zonkluyordu. Eliyle alnını ovdu. Başını eline yasladı. Düşünce yüklü bir sesle:</p>

    <p class="normalnesil">– Her ihtimali düşünelim. Şehrin havası puslu. Kurt, dumanlı havayı sever. Kötü ruhlar iş başında. İlker ve Oğuz’u gördünüz. Ser verip sır vermediler. Gideceğiniz otelde kesin onların da adamı var. Belki de sizi onlar karşılayacak. Güzel bir sarışın kolunuza takılırsa bilin ki kırmızı alarm verilmiştir.</p>

    <p class="normalnesil">Müfettiş zoraki gülümsedi.</p>

    <p class="normalnesil">– Anladım.</p>

    <p class="normalnesil">Emniyet müdürü:</p>

    <p class="normalnesil">– Cep telefonlarınızı dinleyeceğiz, haberiniz olsun!</p>

    <p class="normalnesil">– Dinleyin bakalım.</p>

    <p class="normalnesil">– Sadece bizim dinlediğimizi de zannetmeyin. Bütün servisler dinler. Siz önemlisiniz.</p>

    <p class="normalnesil">– Beni kimse dinlemiyor.</p>

    <p class="normalnesil">– Nasıl dinlemiyor? Herkesin gözü sizin cepte.</p>

    <p class="normalnesil">– Beni dinleseler, şu ölümlü dünyada bu kadar fırıldak çevirmeye değmez, derim.</p>

    <p class="normalnesil">– Şu mesele. Kulaklar öyle şeyleri duymaz.</p>
  </div>
</body>
</html>
