<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-4</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-5"><span class="ideitalik">2. BÖLÜM<br /></span>Terörü Patlatacaklar...</h1>

    <p class="normalnesililk">ARABAYA BİNER BİNMEZ telefon çaldı. Müfettişin yüreği hopladı. Eline çabuk adamlardı. Yoksa yola bomba mı koymuşlardı? Yine mi arabayla havaya uçuracaklardı? Zahide haklıydı, bundan sonra işe metroyla gitmeliydi. Bu şoför de zaten...</p>

    <p class="normalnesil">Telefonu açtı.</p>

    <p class="normalnesil">Ses tanıdıktı.</p>

    <p class="normalnesil">– Ooo Hüseyin, ne güzel sesini duymak!</p>

    <p class="normalnesil">– Sizinkini de müfettiş, beni aramışsın. Az önce meşguldüm, kusura bakma!..</p>

    <p class="normalnesil">– O da nereden çıktı? Aramayı düşündüm sadece.</p>

    <p class="normalnesil">– Aynı şey. Söyleyecekleriniz ikinci derecede gizli şeylerse dönüşte konuşalım. Telefonlar dinleniyor.</p>

    <p class="normalnesil">– Ne zaman dönüyorsun?</p>

    <p class="normalnesil">– Belli değil, ortalıkta kötü kokular var. Bir süre daha kalmam gerekebilir.</p>

    <p class="normalnesil">– Ne?.. Sen otobüs şoförlüğü yapmıyor musun?</p>

    <p class="normalnesil">– Bu konuyu ancak baş başa konuşabiliriz.</p>

    <p class="normalnesil">– En kısa zamanda... Bizim şefle görüştüm, seni...</p>

    <p class="normalnesil">Telefon kesildi.</p>

    <p class="normalnesil">Safa Bey çok şaşırmıştı. Hüseyin, istihbarat elemanı gibi konuşuyordu. Ne kokusu almıştı? İstihbaratçılık insanın ruhuna işliyor, otobüs şoförlüğüne de başlasanız kötü ruhlar peşinizi bırakmıyordu.</p>

    <p class="normalnesil">Dikiz aynasına baktı. Şoförle göz göze geldiler.</p>

    <p class="normalnesil">– Hüseyin Bey, Diyarbakır’dan mı arıyor efendim?</p>

    <p class="normalnesil">– Allah Allah, sen nereden biliyorsun?</p>

    <p class="normalnesil">– Tahmin, bildiğimden değil...</p>

    <p class="normalnesil">– Ne işle uğraştığını da tahmin et bakalım.</p>

    <p class="normalnesil">– Hizbullah dosyasıyla mı uğraşıyor?</p>

    <p class="normalnesil">– Öf!.. Neden Hizbullah?..</p>

    <p class="normalnesil">– O dosyada çok iş var. Hizbullah’a çok temizlik yaptırdılar, yaptırıyorlar.</p>

    <p class="normalnesil">– Temizlik mi?</p>

    <p class="normalnesil">– Hem de üst düzey... Terörü patlatacaklar, casuslar oraya yığılıyor.</p>

    <p class="normalnesil">– Nasıl yani?</p>

    <p class="normalnesil">– Beyim, benimle dalga geçmeyin, siz daha iyi bilirsiniz.</p>

    <p class="normalnesil">– Sen ne biliyorsun?</p>

    <p class="normalnesil">– Hiç, gazetelerdeki haberlerin satır aralarını okuyorum, o kadar. Sovyet Bloğu dağıldıktan sonra Batı’nın iki binden fazla casusu güneye kaydırıldı, yazıyor gazeteler. İki bin adam... Ne yapacaklar? Oturup tavla oynayacak halleri yok. Ortadoğu’yu karıştıracaklar...</p>

    <p class="normalnesil">Müfettiş bu kadarını beklemiyordu. Bakışlarını dışarıya çevirdi:</p>

    <p class="normalnesil"><span class="ideitalik">“Satır arası, Ortadoğu... Vay anasını! Bana şoför diye verdikleri tam bir ajan. Bundan kurtulmalı.”</span></p>

    <p class="normalnesil">– Veysel, sen müthiş adamsın! Doğrusu ben Hizbullah’ın işi çoktan bitti, sanıyordum.</p>

    <p class="normalnesil">Şoför, dikiz aynasından müfettişe bir bakış fırlattı. Hiç tereddüt etmeden:</p>

    <p class="normalnesil">– Örgütün misyonuna bir süre daha ihtiyaç var. Oralar karışacak.</p>

    <p class="normalnesil">– Demek karışacak...</p>

    <p class="normalnesil">Emniyet müdürlüğüne gelince müfettiş indi. Dizlerinin sızısı azalmıştı. Doktor, günde en az bir saat yürümelisin, diyordu ama şartlar...</p>

    <p class="ortayazi">* * *</p>

    <p class="normalnesililk">Odasına girer girmez telefon çaldı.</p>

    <p class="normalnesil">Arayan istihbarat şefi Rasim’di, görüşmek istiyordu.</p>

    <p class="normalnesil">Müfettiş, çantayı masaya bıraktı. Siyah paltoyu ve koyu lacivert atkıyı çıkarıp askıya astı. Aynaya baktı. Şakaklarına kar yağmıştı.</p>

    <p class="normalnesil">“Hey gidi günler hey!” diye söylendi.</p>

    <p class="normalnesil">Koridora çıktı. Aklına gelen bir şiiri mırıldanarak yürüdü.</p>

    <p class="indentmetinilk2"><span class="ideitalik">“Şakaklarıma kar mı yağdı, ne var?</span></p>

    <p class="indentmetin"><span class="ideitalik">Benim mi Allah’ım bu çizgili yüz?</span></p>

    <p class="indentmetin"><span class="ideitalik">Ya gözler önündeki mor halkalar?</span></p>

    <p class="indentmetin"><span class="ideitalik">Neden böyle görünürsünüz,</span></p>

    <p class="indentmetinson"><span class="ideitalik">Yıllar yılı dost bildiğim aynalar?”</span></p>

    <p class="normalnesil">Üst kata çıktı. Karşı odaya yürüdü.</p>

    <p class="normalnesil">Rasim ayaktaydı. 45-50 yaşlarında, uzun boylu, kara kaşlı, kara gözlü, kısa kıvırcık saçlı, etine dolgun adam ellerini ovuşturuyordu. Yüzünden düşen bin parçaydı. Müfettiş dikkat etti. Titriyordu. Titreyen bir sesle:</p>

    <p class="normalnesil"><span class="idebolditalik">–</span> İyi ki geldin Safa Bey, dedi. Hele otur.</p>

    <p class="normalnesil">– Hayrola, yüzünden düşen...</p>

    <p class="normalnesil">– İşler arapsaçına döndü.</p>

    <p class="normalnesil">Koltuğuna iğreti biçimde oturdu. Telefonla çay ısmarladı. Gözlerinde korku birikmişe benziyordu. Müfettiş, istihbarat şefinin telaşlı haline bakıp ona acıdı. Hayatında gördüğü en çok korkutulmuş adam olduğuna yemin edebilirdi. Zelzeleye tutulmuş gibiydi.</p>

    <p class="normalnesil">Yüreğinin titrediğini hissettirmemeye gayret ederek söze girdi:</p>

    <p class="normalnesil">– Safa Bey, bizimle alay ediyorlar. Resmen oyun oynuyorlar. <span class="idebold" xml:lang="tr-TR">Terörü patlatacaklar</span>. Bakan aradı, bu işi çözün, diyor. Başbakan devrede. Sabahleyin müsteşarla görüştüm. Adam sinir küpü. Kesin halledin, diyor. Nasıl yapalım? Sen tecrübeli elemansın.</p>

    <p class="normalnesil">– Ortalık toz duman desenize.</p>

    <p class="normalnesil">Gazeteyi uzattı.</p>

    <p class="normalnesil">– Haberi gördün mü? Şehrin en meşhur semtinde cinayet...</p>

    <p class="normalnesil">– Kim? Yeni bir çete mi?</p>

    <p class="normalnesil">– Ah bilsem...</p>

    <p class="normalnesil">Alnının kırışıklarını eliyle düzeltir gibi ovaladı.</p>

    <p class="normalnesil">– Sizden rica etsem... Bölgeye gidip iyi bir araştırma yapsanız.</p>

    <p class="normalnesil">– İçimdeki ses gibi konuşuyorsunuz...</p>

    <p class="normalnesil">– İçinizdeki ses... Siz evliya adamsınız vesselam...</p>

    <p class="normalnesil">Değerlendirmeyi dönüşe bıraktılar. Müfettiş, şifahi emirle odadan ayrıldı.</p>

    <p class="normalnesil">Odasına uğradı. Hava alanını aradı. 10.30 Diyarbakır uçağında yer vardı. Havaalanı komiseri Aytuğ’a bilet ayarlamasını söyledi.</p>

    <p class="normalnesil">Palto, kaşkol ve çantasını aldı. Hava alanının yolunu tuttu.</p>

    <p class="ortayazi">* * *</p>

    <p class="normalnesililk">Diyarbakır’da havalar oldukça sisliydi. Yağmur çiseliyor, sert bir rüzgâr esiyordu. Çıkışta taksiler sıraya girmişti. Kapıdan çıkar çıkmaz bir taksi çevirdi. Surlara yakın bir yerde konaklamalıydı.</p>

    <p class="normalnesil">– Dağkapı evlat, dedi.</p>

    <p class="normalnesil">Taksi şoförü oldukça gençti. 30 yaşlarında ancak vardı. Kalın bıyıklı, iri falak burunlu, ensesi kıllı, elleri iri.</p>

    <p class="normalnesil">Sesine babacanlık vermeye çalışarak:</p>

    <p class="normalnesil">– Evlat, adın ne senin?</p>

    <p class="normalnesil">– Şehmus efendim.</p>

    <p class="normalnesil">– Ne var ne yok buralarda? İşler nasıl?</p>

    <p class="normalnesil">Şoför, aynadan arkada oturan müfettişi süzdü. Ceketli, kravatlı, paltolu bir adam. Resmî biri. Tedbirli olmalıydı.</p>

    <p class="normalnesil">– İyilik begim. Her şey eyi. Yurdumuz var, ordumuz var. Bayragımız dalgalanıyor, vatan sağ olsun, devletimiz var olsun, asayiş berkemal.</p>

    <p class="normalnesil">Müfettiş şaşırdı.</p>

    <p class="normalnesil">– Asayiş berkemal mi? Daha dün Bağlar semtinde biri öldürüldü, haberin yok mu?</p>

    <p class="normalnesil">– Var begim. Memed’i vurdular.</p>

    <p class="normalnesil">– Burada sık sık faili meçhul cinayetler işleniyor, adam kaçırılıyor, köprü altlarında cesetler bulunuyor. Ajanslar her gün cinayet haberi geçiyor. Ben Birleşmiş Milletler adına insan hakları araştırması yapan biriyim. Sen bunlara ne diyorsun?</p>

    <p class="normalnesil">Şoför, arkadaki adamı yeniden süzdü.</p>

    <p class="normalnesil">– Vallah begim dogru söylisen. Burada sık sık adam öldürülür, adam kaçırılır, sokakta adam vurulur, köprü altlarına cesetler atılır. Millet kan aglar, vallahi dogru söylisen.</p>

    <p class="normalnesil">– İyi de sen az önce ne söylüyordun şimdi ne diyorsun!</p>

    <p class="normalnesil">– Vallah begim, önceki benim resmî görüşümdür, sonraki şahsi.</p>

    <p class="normalnesil">Müfettişin yüzüne buruk bir gülümseme yayıldı. Göbeğini hoplata hoplata gülmemek için kendini zor tuttu.</p>

    <p class="normalnesil">“Vatandaşın ferasetine bak! Resmî ve şahsi görüş...”</p>

    <p class="normalnesil">– Bu cinayetleri kim işliyor?</p>

    <p class="normalnesil">– Begim herkes adam öldürür. PKK, Hizbullah, MOSSAD, MİT, CIA, FBI... İstihbarat cenneti burası, kirli eller, kirli işler...</p>

    <p class="normalnesil">– Dün öldürülen adamı tanır mısın?</p>

    <p class="normalnesil">– Uzaktan begim.</p>

    <p class="normalnesil">– Kim öldürdü?</p>

    <p class="normalnesil">– Begim, henüz araştirirler, belli degil daha ama hepsi birdir.</p>

    <p class="normalnesil">– O ne demek?</p>

    <p class="normalnesil">– Hepsi taşeron kullanır. Cinayeti işleyen adamlar aynıdır. Patron değişir.</p>

    <p class="normalnesil">– Allah Allah! Burada işler nasıl yürür?</p>

    <p class="normalnesil">– Yürür begim. Buralarda işsiz güçsüz, ipsiz sapsız sürüyle adam vardır. İşe yaramayan adama para versen, sen filân örgütün adamısın, önemlisin desen... Adam balıklama atlar. Bir hiçken kahraman oluverir.</p>

    <p class="normalnesil">Müfettiş daha sonra vali, emniyet müdürü, belediye başkanı hakkında şoförün kanaatini sordu. Adam hepsine, iyi, dedi. Epeyce ilm-i siyaset biliyordu.</p>

    <p class="normalnesil">Müfettiş Dağkapı’ya gelince indi. Şoförün parasını ödedi. Vedalaştı. Beş-on adım yürüdükten sonra geriye baktı. Taksi yerinde duruyor, şoför iyiden iyiye kendisini süzüyordu. Bir anlam veremedi, içine bir kurt düştü. Emniyete gitmeden bir otele yerleşmeye karar verdi. Lüks bir otele girdi. Resepsiyonda işlem yaptırdı. Üçüncü katta tek yataklı bir odanın anahtarını aldı. Otel kaloriferliydi. Pencerelerin perdesi çekilmişti. Perdenin birini hafifçe sıyırdı. Alelacele üstünü değiştirdi, şehrin havasını koklamak üzere sokağa çıktı.</p>

    <p class="normalnesil">Akşamüzeri emniyete gidecekti.</p>

    <p class="ortayazi">* * *</p>

    <p class="normalnesililk">Emniyet müdürlüğünde onu inanılmaz bir sürpriz bekliyordu.</p>

    <p class="normalnesil">Yakışıklı ve havalı müdür Gaffar Okkan’ın geniş, iyi döşenmiş, konforlu odasında gür bıyıklı, ela gözlü, uzun boylu, kahverengi montlu, mavi gömlekli, siyah pantolonlu, koyu renk spor ayakkabılı biri vardı. Onu görünce ayağa kalktı.</p>

    <p class="normalnesil">Gülümsedi. Elini uzattı.</p>

    <p class="normalnesil">– Ooo, seni hangi rüzgâr attı? Bu ne hoş tesadüf!</p>

    <p class="normalnesil">– Sen... Vay vay vay!.. Demek buradasın ha!..</p>

    <p class="normalnesil">Emniyet müdürü, manzarayı hayretle seyrediyordu.</p>

    <p class="normalnesil">– Tanışıyorsunuz değil mi?</p>

    <p class="normalnesil">Müfettiş, ona da elini uzattı.</p>

    <p class="normalnesil">– Epey bir zamandır. Siz nasılsınız?</p>

    <p class="normalnesil">– İyi diyelim.</p>

    <p class="normalnesil">Hüseyin’e döndü:</p>

    <p class="normalnesil">– Hayrola, ne yapıyorsun buralarda? Şoförlük bitti mi?</p>

    <p class="normalnesil">Hüseyin, parmağını ağzına götürdü. Sus işareti yaptı.</p>

    <p class="normalnesil">– Bunu ancak baş başa konuşabiliriz.</p>

    <p class="normalnesil">Hüseyin’in durumunda bir fevkalâdelik vardı. İşini bırakıp buralarda dolaşmasını hayra yormak mümkün değildi.</p>

    <p class="normalnesil">Başka konulara daldılar. Sohbet döndü dolaştı, dünkü cinayete geldi. Emniyet müdürü, araştırmalar hakkında bilgi verdi. Olay yerinde sekiz kovan bulunmuş, Takarow marka tabancalar kullanılmıştı. Hizbullah’ın işine benziyordu. Altı kişilik tim, onların tarzı idi ama ortada kesin bir şey yoktu. Başka bir örgüt onları taklit etmiş de olabilirdi. Belki de onların elemanını kullanmıştı.</p>

    <p class="normalnesil">Elindeki dosyayı müfettişe uzattı.</p>

    <p class="normalnesil">– Elimde Hizbullah örgütü mensuplarına ait bir liste var. Köşe bucak bunları arıyorum. Hangi çevrelerin bu örgütle içli dışlı olduğunu biliyorum. Listeyi medyaya açıklayacağım.</p>

    <p class="normalnesil">Müfettiş dosyayı karıştırıyordu. Bakışlarını müdüre çevirdi.</p>

    <p class="normalnesil">– Sakın ha! Hayatının yanlışını yaparsın.</p>

    <p class="normalnesil">– Stratejik hata olmaz mı, diye sordu Hüseyin.</p>

    <p class="normalnesil">– Stratejik bir açıklama olacak.</p>

    <p class="normalnesil">Müdürün stratejisi üzerine tartıştılar. Müfettiş şehirdeki puslu havayı anlattı.</p>

    <p class="normalnesil">Emniyet müdürü kendinden emindi.</p>

    <p class="normalnesil">– Her şey benden sorulur. Ben buraya geldiğimde nefes almak mümkün değildi. Epey şeyler düzeldi. Büyük caddelere kamera koydurdum. Birçok yer gözetim altında. Vatandaşla diyaloğum oldukça iyi. Kavşaklara bayan polis yerleştirdim. Herkes emniyete güveniyor. Diyarbakır Spor, birinci lige çıkıyor. Sokaktaki vatandaş, emniyet müdürü ile el sıkışıyor, kahvelere gidip sohbet ediyorum, seyyar köftecide yediğim yemek herkesin dilinde.</p>

    <p class="normalnesil">Müfettiş bunları beğendiğini söyledi. Taksi şoförü ile konuşmasını aktardı.</p>

    <p class="normalnesil">– Burayı karıştıran vatandaş değil ki... İstihbarat örgütlerini atlamamalısın.</p>

    <p class="normalnesil">– İşin zor tarafı orası, ben bataklığı kurutmaya çalışıyorum. Burada JİTEM elemanını sorguladım. Adamın burnunu sürttüm. Şehir benden sorulur arkadaş, dedim.</p>

    <p class="normalnesil">Müfettiş, Binbaşı Cem Ersever’i hatırladı. Uzun, upuzun tartışmaları hatırladı.</p>

    <p class="normalnesil"><span class="ideitalik">“Etrafında çakallar var. Bunlar dünkü arkadaşlarını sattı, seni de satarlar. Şimdi onu bunu kurşunluyorlar, yarın döner, seni kurşunlarlar.”</span> demişti.</p>

    <p class="normalnesil">Cem, onları terk ettiği gün kuşatılmış, öldürülüp Elmadağ yoluna atılmıştı. Sadece Cem de değil, sevgilisi Nihal Boz ve yakın arkadaşı Mustafa Deniz... Büyük bir ihtimalle o eli-kolu uzun, tehlikeli örgütle burun buruna idiler.</p>

    <p class="normalnesil">Müfettiş endişe dolu bir sesle:</p>

    <p class="normalnesil">– Çok tehlikeli bir yol müdürüm. Dikkatli olun.</p>

    <p class="normalnesil">Emniyet müdürü, boş ver, der gibi elini salladı. Çayını yudumladı.</p>

    <p class="normalnesil">– Hepsinin canı cehenneme.</p>

    <p class="normalnesil">– Cem Ersever’i unutmayın. O örgütle takışan...</p>

    <p class="normalnesil">Müdür yine, boş ver, der gibi elini salladı. Pilavdan dönenin kaşığı kırılsın. Allah’a bir can borcum var. Öyle kıçı kırık itirafçı bozuntularının şehirde hava atmasına, racon kesmesine razı mı olacağım? Burada onların borusu ötecekse ben neyim?</p>

    <p class="normalnesil">Hüseyin de sıkıntıyla yerinde kıvrandı. Siyah saçlarını eliyle taradı.</p>

    <p class="normalnesil">– İcraatları fincancı katırlarını ürkütmeden yapmak lazım.</p>

    <p class="normalnesil">Gaffar Okkan yine elini salladı.</p>

    <p class="normalnesil">– Bakın, size ne anlatacağım. Muhsin diye biri.</p>

    <p class="normalnesil">– Muhsin?..</p>

    <p class="normalnesil">– Muhsin Gül. Tanımazsınız. İtirafçı. Çıkmış, Mardinkapı’da ahkâm kesiyor, hava atıyor. Biz de ekiple oradan geçiyoruz. Alın şunu, dedim. Ekip arabasına aldırdım. Üç gün burada tuttum. Askıya astırdım, kime çalışıyorsun, kimle çalışıyorsun, sordum, soruşturdum. JİTEM elemanıyım, diye vatandaşı huzursuz ediyor. Seni bir daha orda burda vatandaşı rahatsız ederken görmeyeceğim, dedim. Oymuş. Kayboldu, bir daha görmedim.</p>

    <p class="normalnesil">– Seninle diyaloğa geçtiği için adamı kaybettiler.</p>

    <p class="normalnesil">– Biliyorum. Bu küllüğün horozu benim. Ortak kabul etmem.</p>

    <p class="normalnesil">Sohbet uzun sürdü. Müfettiş, Mehmet Kaya dosyasının fotokopisini aldı. Olay yerine gitmek üzere müdürden ayrıldı. Hüseyin de onunla beraberdi.</p>
  </div>
</body>
</html>
