<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-14</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-15"><span class="ideitalik">12. BÖLÜM<br /></span>İkiz Kuleler Havaya Uçacak...</h1>

    <p class="normalnesililk">NEW YORK’A indiklerinde vakit sabahtı. Gece boyu uçmuşlardı. New York sisli ve bulutluydu. Hava soğuktu. Hava alanı vıcık vıcık uçak doluydu. Sanki herkes yolcuydu, herkes uçuyordu.</p>

    <p class="normalnesil">Uçaktan indikten sonra, valizleri almak için bir süre beklediler. Hüseyin kendini koyvermişti, yürüyemiyordu. Elizabet, tekerlekli bir sandalye bulup geldi, onu oturttu. Valizleri aldıktan sonra dışarı çıktılar ve bir taksi çağırdılar. Elizabet’in şehir merkezine yakın evine gideceklerdi.</p>

    <p class="normalnesil">Taksiye bindikten sonra Hüseyin, kendisini beş sene öncesinde buldu. Buraya eğitim için gelmişti. Bir askerî üsse inmişlerdi. İki takım idiler. Orada misafir edilmiş ve kısa süreli eğitim görmüşlerdi.</p>

    <p class="normalnesil">Taksi onları 49. Avenue’daki 53 numaralı eve getirdi. Şoför Sivaslı bir delikanlıydı. 12 senedir New Yok’taydı fakat buralara ısınamamıştı. Gönlü hep Sivas’ta, hatta Kangal’ındaydı. Babasının tarlalarını ekmeyi, koyunlarını otlatmayı hayal ediyordu. Burada iktisat okumuş, doktoraya başlamıştı, bir an önce çalışmayı tamamlamak istiyordu fakat konu zordu. Doktora çalışması uzadığı için YÖK bursunu kesmiş, bu sebeple Sinan çalışmaya mecbur kalmıştı.</p>

    <p class="normalnesil">Üçüncü kata asansörle çıktılar. Hüseyin’in ricası üzerine Sinan, valizleri taşımaya yardım etti. Eşyayı taşıdıktan sonra birlikte bir nescafe içtiler. Sinan, Türkiye haberlerini takip ediyordu. Gaffar Okkan’ın öldürülmesi, Bush’un Ortadoğu politikaları, Türkiye üzerine uzun uzun konuştular. Sinan, hiç de iyi olmayan şeyler söylüyordu. Kahvesini bitirip sehpaya koydu:</p>

    <p class="normalnesil">“Bush savaşçı bir adam, dünyayı kana bulayacak. Medya, kendisiyle alay ediyor, geri zekâlı diye yazılıp çiziliyor, Teksaslı köylü, deniyor. Avrupalılar ciddiye almıyor. Adam kendini ispatlamak isteyecek.”</p>

    <p class="normalnesil">Kara yağız, kara kaşlı, kara gözlü Anadolu çocuğunun yorumları Hüseyin’i iyice tedirgin etti. Dünyayı ve kendisini zor günler bekliyordu. Sinan kartını verdi.</p>

    <p class="normalnesil">– Görüşelim, dedi. Vedalaştılar.</p>

    <p class="normalnesil">Sinan gittikten sonra Elizabet, Hüseyin’in koltuğuna girdi. İki oda, koca bir salon, koca bir mutfak ve bir banyodan ibaret evi gezdirdi. Sade döşenmişti. Odanın biri oturma odası olarak kullanılıyordu. Koltuklar, vitrin, sehpa, televizyon, bilgisayar ve çalışma masası vardı. Öteki odada yatak, lila renk divan, beyaz elbise dolabı, ütü masası, komodinler, saç kurutma makinesi, duvara monte edilmiş bir kitaplık vardı.</p>

    <p class="normalnesil">Ev turundan sonra Elizabet, Hüseyin’i divan üzerine oturttu, <span class="ideitalik">Time</span> dergisini uzattı. O, dergiyi karıştırırken kendisi gidip duş aldı. Aynanın önünde saçlarını kuruttu. Gözlerine far çekti, kirpiklerine rimel sürdü, dudaklarına hafif bir kırmızılık verdi. Saçlarına gül kokusu parfüm sıktı. Gülümseyerek aynanın önünden kalktı. Divanın üzerine uzanmış olan Hüseyin’in yanına geldi.</p>

    <p class="normalnesil">Hüseyin’in kafasında müfettiş, Gaffar Okkan cinayeti, Şemdin Kök, patlayan bombalar, havaya uçan arabalar, kurtlar cehennemi Diyarbakır sokakları vardı. Hangi sokakta arama yaparsa içine tıkıldığı inde müfettişi bulabileceğini düşünüyordu.</p>

    <p class="normalnesil">Elizabet’in yanına geldiğini hissedince kendini hafif kenara aldı. Sağ eliyle onun elini aradı. Ruhunu, cehennem vadisinden çekip alacak bir el arıyordu. Sonunda bulduğunu sandı.</p>

    <p class="normalnesil">– Seni seviyorum, diye fısıldadı.</p>

    <p class="normalnesil">Elizabet de fısıltıyla cevap verdi:</p>

    <p class="normalnesil">– Ben de seni sevgilim...</p>

    <p class="ortayazi">* * *</p>

    <p class="normalnesililk">24 saat deliksiz bir uykuya dalacağını sanmıştı fakat öyle olmadı. Gece yarısı uyandı. Sinan’ı aramayı düşündü. En iyisi internete girip Diyarbakır’da olup bitenleri takip etmekti. Bir haber portalına girdi. Herkes gözyaşı döküyordu:</p>

    <p class="normalnesil"><span class="ideitalik">“Okkan için gözyaşı”, “Bütün şehir ağlıyor”, “Hiçbir emniyet müdürü bu kadar sevilmemişti” “300 operasyon”, “300’den fazla kişi gözaltına alındı.”</span></p>

    <p class="normalnesil"><span class="ideitalik">Haberin devamı vardı: “Dicle Nehri’ne doğru uzanan tek katlı evlerde yapılan operasyonlarda çok sayıda zanlı ele geçirildi ve gözaltına alındı. Eylemcilerin şehri terk etme ihtimali göz önünde bulundurularak operasyonlar komşu şehirlere kaydırıldı. Batman, Bitlis, Şanlıurfa, Gaziantep, Şırnak, Malatya, Elazığ ve Adıyaman’da operasyonlar düzenleniyor.</span></p>

    <p class="normalnesil"><span class="ideitalik">Diyarbakır Bağlar semtindeki Sento Caddesi’nde yapılan bir operasyonda suikasta katıldığı belirlenen Mehmet Fidancı ele geçirildi. Olaya katıldığı sanılan 15 Hizbullah tetikçisinin daha isimleri belirlendi. Yeni emniyet müdürü Atilla Çınar, yapılan operasyonlarda Hizbullah sorumlusu Hasan Sarıağaç’ın ölü ele geçirildiğini açıkladı. Örgüt evinde olayda kullanılan bir kalaşnikof silah da ele geçirildi.”</span></p>

    <p class="normalnesil">Gazete manşetleri, suikast haberleri, açıklamalar, yorumlar...</p>

    <p class="normalnesil">Bu sırada Messenger’a “<span class="ideitalik">Sokrates oturumu açtı</span>” haberi düştü.</p>

    <p class="normalnesil">“Selam New Yorklu. Sokrates seninle konuşuyor. Sen Eflatun’sun. Elizabet, Afrodit. Hemen gerekli değişimi yap. 10 dakika sonra arıyorum.”</p>

    <p class="normalnesil">Messenger’dan çıktı. Hotmail’e girdi. Yeni bir mail ve Messenger adresi aldı. Tekrar haberlere bakmak için haber sitelerini taramaya başladı.</p>

    <p class="normalnesil"><span class="ideitalik">“Fidancı, suikastın 26 tetikçi tarafından gerçekleştirildiğini söyledi.”</span> Haberin ayrıntıları vardı. Fidancı, Eflatun Caddesi’ne geldiğini, kendisine bir el bombası, bir kalaşnikof ve bir takarow marka tabanca verildiğini anlatıyordu. Haberde kimin verdiği kaydedilmiyordu. Hizbullah, taşeron bir örgüt konumundaydı.</p>

    <p class="normalnesil">Sokrates tekrar oturumu açtı ve “sa” yazdı.</p>

    <p class="normalnesil">Hüseyin, “as” yazdı.</p>

    <p class="normalnesil">“Tamam, burada gerekli tedbirleri alıyoruz. Kendini oraya ada.”</p>

    <p class="normalnesil">Eflatun, tamam, yazıp vedalaştı. Zira alçıdaki kolu tuşları kullanırken acıyordu. Karın ve kasıkları da sancılanmaya başlamıştı.</p>

    <p class="normalnesil">Elizabet’in yanına döndü. Kız, yeşil gözlerini açtı. Gülümsedi. Kalın dudakları gül gibi açmıştı. Beyaz dişleri inci gibi parlıyordu. Hüseyin yanına uzandı. Yüzü buruşmuştu. Yarası sancılanıyordu.</p>

    <p class="normalnesil">– Türkiye ile görüştün, değil mi?</p>

    <p class="normalnesil">Başını salladı.</p>

    <p class="normalnesil">– Haberler kötü mü?</p>

    <p class="normalnesil">Hüseyin yine başını salladı.</p>

    <p class="normalnesil">– Yaralardan gelen haberler daha kötü. Bir hastaneye gitmeliyim galiba.</p>

    <p class="normalnesil">Gözlerini yumdu. Müfettiş aklına düştü. Zahide’yi düşündü. Kadıncağızı yalnız ve çaresiz bırakmıştı. Bulduğu ilk fırsatta Diyarbakır’a dönmeliydi.</p>

    <p class="normalnesil">– Sevgilim, Başkan Bush rahatsız. İtibarsızlıktan muzdarip. Nasıl karizma yapabilir?</p>

    <p class="normalnesil">Hüseyin, Elizabet’in görevde olduğunu hissetti. İpe sapa gelmez şeyler söylemeliydi.</p>

    <p class="normalnesil">– Savaş çıkarsın. Kazanırsa itibarı artar.</p>

    <p class="normalnesil">– Nasıl bir savaş?</p>

    <p class="normalnesil">– Petrol tüketimi artıyor. Petrol bölgelerini işgal ederse başkanın itibarı artar. Nükleer silahı olan Rusya, Çin, Hindistan gibi ülkelere saldırılamaz ya...</p>

    <p class="normalnesil">– Amerika demokrat bir ülke, dünya barışı için çalışıyor. Savaş... Kamuoyunu buna nasıl ikna edecek?</p>

    <p class="normalnesil">– Kolay. Amerika’nın sembolü ne?</p>

    <p class="normalnesil">– Özgürlük Anıtı.</p>

    <p class="normalnesil">– O olmaz. Amerika’nın gücünü sembolize eden bir şey söyle.</p>

    <p class="normalnesil">– Dünya Ticaret Merkezi.</p>

    <p class="normalnesil">– Orayı havaya uçurur, fundamentalistler Amerika’ya savaş açtı, Amerika kendini savunmak zorunda der, olur biter.</p>

    <p class="normalnesil">– Ciddi misin?</p>

    <p class="normalnesil">– Neden ciddi olacakmışım sizin yamyam başkan imaj düzeltecek diye...</p>

    <p class="normalnesil">– Savaş ve imaj. Bu fikre başkanın balıklama atlayacağından eminim.</p>

    <p class="normalnesil">– Ciddi olamazsın.</p>

    <p class="normalnesil">– Kalıbımı basarım bu fikre bayılacak. Bizim şefe mesaj geçeyim.</p>

    <p class="normalnesil">Hüseyin’in yanağına bir buse kondurup yerinden kalktı. Öbür odaya geçip cepten birini aradı. Çok ciddi konuşuyordu. Uzun bir telefon görüşmesinden sonra Hüseyin’in yanına döndü.</p>

    <p class="normalnesil">– Sevgilim, beni büroya çağırıyorlar, fikir harika, diyorlar.</p>

    <p class="normalnesil">– Akıllarını peynir ekmekle yemişler.</p>

    <p class="normalnesil">– Fikrin patenti sana ait, unutma.</p>

    <p class="normalnesil">Elizabet hızla giyindi. Çantasını kaptı, silahını aldı, ceketini giydi, fularını taktı.</p>

    <p class="normalnesil">– Akşama dönerim, gecikirsem merak etme.</p>

    <p class="normalnesil">Hüseyin şaşkındı. Dalga geçmek için söylediği şeylerin böylesine ciddiye alınacağı kırk yıl düşünse aklına gelmezdi.</p>

    <p class="normalnesil">– Galiba ok yaydan çıktı, dilim kurusaydı da bu deli saçması şeyleri söylemeseydim.</p>

    <p class="normalnesil">Başını yastığa koydu ve dişlerini sıktı. Acıları tazelenmişti. Vücudu külçe gibiydi, beyni zonkluyordu. Gece boyu dinlenememişti. Gözlerini kapadı. Çok geçmeden uykuya daldı.</p>

    <p class="ortayazi">* * *</p>

    <p class="normalnesililk">Uyanınca lavaboya gitti. Bir süre aynada kendini seyretti. Saçlarına ak düşmüştü. Yüzü solgundu. Epey yıpranmışım, diye mırıldandı. Kollarını sıvadı, abdest aldı. Salona geçip namaz kıldı. Duadan sonra Kur’an okudu. Sonra kalkıp bilgisayarın başına geçti. Sokrates’e mail attı:</p>

    <p class="normalnesililk"><span class="ideitalik">“Yakında Manhattan’daki Dünya Ticaret Merkezi bombalanacak. Dünya terör savaşının eşiğinde. Eflatun”</span></p>

    <p class="normalnesil">Sayfaya gelmiş mailleri gözden geçirdi. Gazete başlıklarına baktı. Diyarbakır, Gaffar Okkan’a yas tutuyordu. Manşetler törene ayrılmıştı. Köşe yazarları, bir bürokratın bu kadar sevilmesine hem şaşırmış hem de hayran olmuşlardı. Ölüye methiyeler diziyorlardı.</p>

    <p class="normalnesil">“Rahmetli, yaşamalıydı da bu methiyeleri görmeliydi.” diye mırıldandı.</p>

    <p class="normalnesil">Flaş haber gözüne ilişti, Amerika’nın Pakistan büyükelçisi, Afganistan ve Pakistan dışişleri bakanları ile görüşmüş, Orta Asya petrollerini Hint Okyanusu’na akıtmak isteyen ABD şirketlerine engel olmamalarını istemiş, aksi halde neticesine katlanacakları tehdidinde bulunmuştu. Dünya Ticaret Merkezi havaya uçurulursa hedef belli idi. Amerika, Orta Asya ve Orta Doğu petrolleri için savaş çıkarmaya hazırdı, karganın leşe saldırdığı gibi saldıracaktı.</p>

    <p class="normalnesil">Canı sıkıldı. İnternetten çıktı ve bilgisayarı kapattı.</p>

    <p class="normalnesil">Televizyonu açıp haber kanallarını gezdi. Haberlerin tadı tuzu yoktu. Kolu, ayakları, kasıkları fena ağrıyordu. Koltuğun üzerine uzandı. Gözlerini kapadı. Türkiye’yi özlediğini düşündü.</p>

    <p class="ortayazi">* * *</p>

    <p class="normalnesililk">Uyandığı zaman Elizabet başucunda, yeşil yeşil gülümsüyordu. Sağ eliyle, yanağını okşuyor ve saçlarını tarıyordu. Bir anda Hüseyin, tırnaklarını kısalttığını fark etti.</p>

    <p class="normalnesililk">Dicle Üniversitesi Hastanesi’ndeyken, “Uzun tırnaklar, sana yakışmıyor. Hem tırnak altları mikrop saklar.” demişti.</p>

    <p class="normalnesil">Hüseyin’in gözlerini açtığını görünce yeniden gülümsedi. Gülünce yanaklarında gamze çiçekleri açıyordu. Dudaklarında güller tomurcuklanmıştı.</p>

    <p class="normalnesil">– Müjde. George Tenet, seninle görüşmek istiyor. Teklifi çok tuttu. Başkan, böyle bir fikre bayılacak, diyor.</p>

    <p class="normalnesil">– Dalga geçme. Her tarafım ağrıyor.</p>

    <p class="normalnesil">– <span class="ideitalik">New York Times</span>’ta “Bush ve Yeni Dünya Düzeni” diye bir yazı yayınlanacak. Dinî fundamentalizmin tehlikeleri üzerinde durulacak, terörle savaş zorunlu denecek, kamuoyu savaşa hazırlanacak.</p>

    <p class="normalnesil">– İslam fundamentalizmi yani...</p>

    <p class="normalnesil">– Canım ne fark eder, fundamentalizm işte...</p>

    <p class="normalnesil">– İslam, suçsuz bir insanın öldürülmesini, bütün insanların öldürülmesiyle eşit görür. Öldürmek büyük günah, dinin terörizmle uzaktan yakından bir ilgisi yok.</p>

    <p class="normalnesil">– Seni işe alıyorlar. Sigortalı olacaksın. Tedavi masraflarını sigorta karşılıyor.</p>

    <p class="normalnesil">– İşe nerde başlıyorum? CIA’de mi?</p>

    <p class="normalnesil">– Şimdilik, buna kimliğin mani. New Trans Atlantik isimli bir ihracat ve ithalat firmasında. Hastane masrafları şirkete fatura ediliyor. Şahane bir şey. Bu fırsatı kaçırmamalıyız.</p>

    <p class="normalnesil">Hüseyin’in yüzü buruştu. Alçılı kolunu, öteki eliyle yastığın üzerine koydu, parmaklarını ovuşturdu. Elinde müthiş bir karıncalanma ve sancı vardı. Kurşun yerleri belki de iltihaplanmıştı. Temizlenmesi gerekiyordu. Kredi kartı vardı. Hastane masraflarını kartıyla ödemeli, firmaya ilk günden borçlanmamalıydı. Bu işi Sokrates’le görüşmeliydi.</p>

    <p class="normalnesil">Elizabet, bu arada kahve pişirip gelmişti. Nescafe, mis gibi tütüyor fakat Hüseyin’in midesi zil çalıyordu. Fincana sütü döktü, bolca şeker boca etti. Karıştırıp bir yudum aldı. Mis gibiydi.</p>

    <p class="normalnesil">Elizabet yanı başına oturdu. Elini, Hüseyin’in saçları arasında gezdirerek:</p>

    <p class="normalnesil">– İşe alındığına sevinmedin. Tenet’ten sonra Başkan Bush da Oval Ofis’te sana randevu verirse şaşmam. Buna sevinmelisin.</p>

    <p class="normalnesil">– İslamiyeti gazetelerde yeşil düşman ilan edeceğiniz için mi? Afganistan’a savaş... Berbat bir şey...</p>

    <p class="normalnesil">– Afganistan’a mı?.. Savaş mı?.. Sen harika fikirler üretiyorsun Hüseyin. Bunları hemen Tenet’e iletmeliyim.</p>

    <p class="normalnesil">Cep telefonunu eline aldı ve tuşlara dokundu. Kısa bir beklemeden sonra:</p>

    <p class="normalnesil">– Hello Tenet! Harika bir fikrim var. Molla Ömer, Amerika şirketlerinin çalışmasını engelliyor. Savaş oraya açılmalı.</p>

    <p class="normalnesil">– Neden?</p>

    <p class="normalnesil">– Tarık’ın fikri. Sen ne diyorsun?</p>

    <p class="normalnesil">– Başkana iletmeliyim. Görüşmeden bir şey söylemek zor.</p>

    <p class="normalnesil">– Sonra da baş belası Irak. Saddam denen adam, Birleşmiş Milletler görevlileri ile dalga geçiyor. Irak, bölgede Suudi Arabistan’dan sonra en büyük petrol rezervine sahip ülke.</p>

    <p class="normalnesil">– Başkan bunu duyunca havalara uçacak.</p>

    <p class="normalnesil">– Riskleri var. İslam dünyasında ve üçüncü dünya ülkelerinde Amerika düşmanlığı artar.</p>

    <p class="normalnesil">– İlaçların yan etkisi olur.</p>

    <p class="normalnesil">– Başkanın beğeneceği kesin.</p>

    <p class="normalnesil">– Senden haber bekliyorum.</p>

    <p class="normalnesil">Telefonu kapattı.</p>

    <p class="normalnesil">– Tenet bu işe bayıldı. Dünya liderleri Başkan Bush’la görüşmek için sıraya girecekler, diyor. Şimdi “gerizekâlı” diye dalga geçenler, çok yakında onu kahraman kovboy olarak görecekler. Harikulade güzel bir şey...</p>

    <p class="normalnesil">Hüseyin, müfettişi hatırladı. Bu lânetli yerden bir an önce kaçıp eski dostunu kurtarmalıydı. Altı aya yakın bir zaman dağda kalmıştı. Ya bu sefer...</p>

    <p class="normalnesil">– Karnın nasıl?</p>

    <p class="normalnesil">– Felâket.</p>

    <p class="normalnesil">– Çok kolay. Sana pizza ısmarlayayım.</p>

    <p class="normalnesil">Telefon edip iki peynirli pizza ısmarladı ve eğilip Hüseyin’i öptü.</p>

    <p class="normalnesil">– Her şeyin bir çaresi var, diyerek mutfağa geçti.</p>

    <p class="normalnesil">Tiz bir sesle:</p>

    <p class="normalnesil">– Salatayı seversin. Pizzalar gelene kadar sana bol limonlu bir marul salatası yapayım da kendini Diyarbakır’da zannet, olmaz mı?</p>
  </div>
</body>
</html>
