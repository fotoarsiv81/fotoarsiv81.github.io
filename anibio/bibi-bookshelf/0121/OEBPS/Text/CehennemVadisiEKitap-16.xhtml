<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>CehennemVadisiEKitap-16</title>
  <link href="../Styles/CehennemVa_idstyles.css" rel="stylesheet" type="text/css" />
  <link href="../Styles/idefixnesil.css" rel="stylesheet" type="text/css" />
</head>

<body id="CehennemVadisiEKitap" xml:lang="tr-TR">
  <div>
    <h1 class="baslik" id="toc_marker-17"><span class="ideitalik">14. BÖLÜM<br /></span>İkiz Kuleler Yanıyor...</h1>

    <p class="normalnesililk">AYLAR SONRA Doktor Gerhard Kohler, Hüseyin’e tebdil-i hava için hastaneden çıkma izni verdi. Elizabet, bunu fırsat bilip tatili yapmak için yazlığa gitmeye karar verdi. Hüseyin için de tatil yapmak sevimli bir teklifti. Hastanenin ilaç kokulu odalarından, koridorlarından kurtulacaktı.</p>

    <p class="normalnesil">– Gidelim, deyiverdi.</p>

    <p class="normalnesil">Haiti adaları, dünya cenneti bir yerdi. Küçük bir tatil köyünde iki katlı bir eve geldiklerinde Hüseyin’in aklında Diyarbakır ve müfettiş vardı. Mehmet Kaya’nın evinin bulunduğu dar sokak, havaya uçan araba, dünyanın toz duman olduğu, kemiklerinin kırıldığı, vücudunun kurşunlandığı ve müfettişin canhıraş çabalar sonucunda kendisini hastaneye götürdüğü saatler...</p>

    <p class="normalnesil">Hüseyin, hafif eşyaları taşıyordu sağ eliyle. Henüz sol el parmakları yük taşıma becerisine sahip değildi. Beli ağrıyor, bu sebeple aksayarak yürüyordu.</p>

    <p class="normalnesil">Elizabet, eşyaları nerdeyse tek başına taşıdıktan sonra evin balkonuna su tuttu. Balkonu bir güzel yıkadı. Hava alabildiğine sıcaktı. Parça parça bulutlar, güneşin yakıcı sıcaklığına engel olmuyordu. Bahçede çiçekler vardı. Yaz boyu, yazlıkta Elizabet’in anne ve babası ile kız kardeşi Renate, teyzesi Julia Hanım oturmuşlar ve bahçeye çok iyi bakmışlardı.</p>

    <p class="normalnesil">Evin içi temizdi. Odada klima ve televizyon, mutfakta çamaşır makinesi ve buzdolabı çalışıyordu. Evin en keyifli yeri balkondu. Okyanusa karşı oturup beyaz köpüklü dalgaları seyretmenin tadına doyum olmuyordu. Elizabet, teyzesi Julia kendilerini karşılamadığı için kırılmıştı. Zaten Hüseyin’le evlenmesine de karşı çıkmıştı.</p>

    <p class="normalnesil">Hüseyin’le birlikte balkona oturmuşlardı ki üst kattan feryada benzer sesler gelmeye başladı.</p>

    <p class="normalnesil">Julia Hanım balkondan bağırıyordu:</p>

    <p class="normalnesil">“Elizabet, televizyona bakın! Dünya Ticaret Merkezi bombalanmış!..</p>

    <p class="normalnesil">Elizabet hemen televizyonu açtı. Haber, bütün dünyaya çığlık attıracak kadar müthişti.</p>

    <p class="normalnesil">“Uçaklar kaçırılmış ve Dünya Ticaret Merkezi bombalanmıştı.”</p>

    <p class="normalnesil">New York’un en yüksek gökdelenlerine çarpan uçakların görüntüleri tekrar tekrar ekrana getiriliyor, olayın dehşeti bütün dünyaya yaşatılmak isteniyordu.</p>

    <p class="normalnesil">Elizabet çığlık çığlığaydı:</p>

    <p class="normalnesil">“Aman Tanrım! Olamaz, olamaz, olamaz...”</p>

    <p class="normalnesil">Hüseyin donup kalmıştı.</p>

    <p class="normalnesil">Olay gerçekten dehşet vericiydi. Önce bir uçak gelip gökdelene çakılıyor ve müthiş bir duman bulutu gökyüzüne püskürüyor, 15 dakika sonra ikinci bir uçak geliyor, ikiz gökdelenin içine giriyor, bu sefer aynı toz duman, oradan göğün maviliğine yayılıyordu.</p>

    <p class="normalnesil">Günün erken saatleri. Saat 8.30. İnsanlar bürolarına gelmiş, işlerine başlamışlar. Hiç beklemedikleri bir anda dünya başlarına yıkılmıştı. Uçakların çarpmasından kısa bir süre sonra çelik binalar, çıkan yangının ısısına dayanamıyor ve içi boş birer çuval gibi yere seriliyorlardı. Binaların enkazından göğe savrulan dumanların içinde yanan birlerce insanın dramı göz yaşartıcıydı. Hele yara bere içinde kalan ve sağa sola koşuşturan insanlar... Kiminin başından yüzüne kanlar damlıyor, kimi elini yüzüne kapamış ağlayarak kaçıyor, kimi yerde enkaz altında inliyor, yardım edecek birini arıyordu.</p>

    <p class="normalnesil">Televizyon binlerce ölüden bahsediyordu. İlk çarpmadan sonra itfaiye yardıma koşmuş, ikinci çarpmadan sonra yıkılan kule, onların üstüne düşmüştü. İtfaiyenin kaybı herkesten fazlaydı. Ekonomik gücün sembolü Manhattan; kısa süre içinde toza dumana karışmış ve buharlaşmıştı. Geride çelik yığını, kan, gözyaşı ve perişan insanlar kalmıştı.</p>

    <p class="normalnesil">Fox televizyonu bir yandan olay yerinden canlı yayın yapıyor, bir yandan da başka bir uçağın Pentagon’a çarptığını, beşgen Pentagon binasının bir kısmını tahrip ettiğini duyuruyordu.</p>

    <p class="normalnesil">Çok geçmeden Julia Hanım, korkudan yüzü çarpılmış bir vaziyette alt kata geldi.</p>

    <p class="normalnesil">Televizyon, Beyaz Saray binasını vurmayı planlayan bir uçağın Pensilvanya üzerinde düşürüldüğünü duyururken Julia Hanım feryat ediyordu:</p>

    <p class="normalnesil">“Kardeşim!.. Kardeşimden haber yok!”</p>

    <p class="normalnesil">Elizabet şok olmuştu.</p>

    <p class="normalnesil">“Aman Allah’ım, aman Allah’ım, olamaz, olamaz!..” diye inliyordu.</p>

    <p class="normalnesil">Teyzesinin gelmesiyle birlikte telefona sarıldı. Annesini aradı, kimse cevap vermiyordu.</p>

    <p class="normalnesil">Babasını aradı, cevap yoktu.</p>

    <p class="normalnesil">Kardeşi Renate’ye telefon etti. Telefonda duyulanlar çığlıktan ibaretti:</p>

    <p class="normalnesil">“Yanıyoruz! Kurtarın!..”</p>

    <p class="normalnesil">Elizabet ayağa fırladı.</p>

    <p class="normalnesil">“Kalk, gidiyoruz. Kardeşim yanıyor!” diye çığlık attı.</p>

    <p class="normalnesil">Elizabet ve Hüseyin, apar topar hazırlandılar ve dönüş yolunu tuttular.</p>

    <p class="normalnesil">Elizabet, yol boyunca gözyaşlarını tutamadı.</p>

    <p class="normalnesil">“Olamaz... Olamaz... Olamaz!.. Aman Allah’ım, olamaz!..”</p>

    <p class="normalnesil">Bir taksiyle havaalanına ulaştılar. Herkes havaalanına gelmişti. Öğleden sonra 15.45 uçağında yer buldular. Şaşkın ve yıkılmış bir vaziyette geri dönüyorlardı.</p>

    <p class="ortayazi">* * *</p>

    <p class="normalnesililk">Kulelerin enkazı, polisler tarafından kuşatılmıştı, kimseyi enkaz alanına almıyorlardı. Elizabet çılgınca içeri dalmak, anne, baba ve kardeşine ulaşmak istiyordu. Bütün çabalarına rağmen polis kordonunu aşamadı.</p>

    <p class="normalnesililk">Hüseyin sekerek yürüyordu. Elizabet’in de ısrarıyla, kulelerin enkazını görmeye ve kurtarma çalışmalarına katılmaya gelmişti fakat yapabilecekleri bir şey yoktu.</p>

    <p class="normalnesil">Eşinin kolundan tuttu ve geri çekti.</p>

    <p class="normalnesil">– Güzelim, polisle didişmen gereksiz. Gel, sana bir hemşire kıyafeti bulalım ve bir ambulansa binelim.</p>

    <p class="normalnesil">– Sen?</p>

    <p class="normalnesil">– Ben de ambulans şoförlüğü yaparım. Dr. Gerhard Kohler, bu iş için bize yardım eder.</p>

    <p class="normalnesil">Yarım saat sonra ambulans şoförü Hüseyin ve hemşire Elizabet, George Washington Hospital’a ait bir arabayla ikiz kulelerin bulunduğu yere geldiler. Güvenlik kordonunu geçmek kolay oldu fakat sonrasında gördükleri yürek yakıyordu. Ortalığı ceset kokusu sarmıştı. Ağız ve burunlarını bir bezle kapattılar fakat kokulara engel olmak mümkün değildi. Dev gökdelenler, erimiş enkaza dönüşmüştü. Nereden başlayacaklarını, ne yapacaklarını bilmiyorlardı. Enkaz çalışması yapan gruplara baktılar. Kurtarma ekipleri, yer yer dinleme yapıyor ve canlı insan bulmaya çalışıyorlardı. Eğitilmiş köpekler, enkazı bölge bölge dolaşarak kokluyordu. Araştırma yapan insanların yüzünde üzüntü, hüzün, yorgunluk, bezginlik kol geziyordu. Korku dolu gözler, ümitsiz yüzler, bitkin hareketler...</p>

    <p class="normalnesil">Akşama kadar çalışmalara eşlik ettiler. Akşamüzeri köpekler enkaz altında bir canlı olduğunu tespit etti. Gözlerde ümit ışıkları yandı. Kazı çalışmaları başladı. Önce bir el, sonra bir kol ve nihayet toz toprak içinde yer yer sıyrıklarla yırtılmış bir yüz...</p>

    <p class="normalnesil">“My God, Renate!..”</p>

    <p class="normalnesil">Elizabet çığlığı bastı. Kız kardeşine ulaşmışlardı. Baygındı, gözleri kapalıydı. Demir, toz, toprak yığını arasındaydı. Elbiseleri ve derisi yanmıştı.</p>

    <p class="normalnesil">Hüseyin, Renate ile yaptıkları çılgınca tartışmaları hatırladı. New York’a geldiklerinin üçüncü akşamı, yemeğe çağrılmışlardı. Baba Anton usulen, hoş geldin, demiş ve yemek boyunca hemen hemen hiç konuşmamıştı. Anne Angela sessiz bir tipti, kızının bir Müslümanla evlenmiş olmasından memnun olmamıştı fakat sözlü bir tartışmaya girmedi. Aile adına sözcülüğü Renate üstlenmiş, yemek boyunca Hüseyin’le tartışmıştı. İslamiyeti terör kaynağı, Müslümanları terörist olarak görüyordu. Bush’u çok beğeniyor, cesur ve kararlı bir politikacı olarak görüyordu.</p>

    <p class="normalnesil">Hüseyin, İslam’ın barış ve esenlik anlamına geldiğini, 1.5 milyar Müslüman terörist olsa kimsenin dünyada rahat yüzü göremeyeceğini, tarih boyunca İslam ülkelerinde Hıristiyan, Yahudi ve başka dinlere mensup azınlıkların barış ve huzur içinde yaşadığını boşuna söyleyip durmuştu. İslam tarihinde bilim adamlarını ve farklı inançtaki insanları yargılayan engizisyonlar yok, diye boşuna anlatmıştı. Propaganda yapıyorsun, hoş görünmeye çalışıyorsun, siz mahkeme etmeden kesersiniz, bilim ve sanat adamı yok ki onlar için mahkeme kurulsun, diyerek tartışmayı sürdürmüştü. Elizabet’i de maceracı buluyor, “Yükselme hırsıyla sana âşık olma numarası yapıyor. Şefin gözüne girecek. Başarılı ajan pozlarıyla terfi edecek, CIA’in tepelerine tırmanacak.” diyordu.</p>

    <p class="normalnesil">Kendisi bekârdı ve evlenmeyi düşünmüyordu.</p>

    <p class="normalnesil">Uzun çabalar sonunda Renate çıkarıldı.</p>

    <p class="normalnesil">– Canlı, dedi bir ekip elemanı. Zafer işareti yaptı. Herkesin yüzünü sevinç dalgası kapladı.</p>

    <p class="normalnesil">Renate, bir battaniyeye sarıldı ve ambulansa götürüldü.</p>

    <p class="normalnesil">Elizabet, yalvaran bir sesle:</p>

    <p class="normalnesil">– Lütfen aramaya devam edin, annem ve babam da burada olmalı, son telefon görüşmesinde birlikte olduklarını söylemişlerdi. Elinizi çabuk tutun!</p>

    <p class="normalnesil">Kurtarma ekipleri, zaten gereken çabayı gösteriyorlardı. Eğilmiş, yamulmuş bir kapı çekip çıkarıldı, toz toprak alındı. Tam bu sırada yarısı yanmış bir kadın yüzüne ulaşıldı. Elizabet, yanık yüzü tanışmıştı.</p>

    <p class="normalnesil">– Ah, annem!..</p>

    <p class="normalnesil">Müthiş bir çığlıktı bu. Herkesin kanı dondu. Elizabet bayılıp yere yığıldı. Ambulansın yanında olan Hüseyin koşarak geldi. Kurtarma ekiplerinin yardımıyla o da ambulansa taşındı. Hüseyin’in iç dünyası da allak bullak olmuştu. Elizabet’in böyle bir acıya dayanamayacağını biliyordu, korkunç bir olayda ailesini yitirmişti. Bir an önce hastaneye yetiştirmeliydi. Kimsenin yüreği bu ateşi kaldırmazdı.</p>

    <p class="normalnesil">Kurtarma ekiplerinden biri, ambulansın şoförü nerede, diyordu.</p>

    <p class="normalnesil">Aksayan ayağıyla arabaya doğru yürüdü. Kapıyı açıp bindi, kontak anahtarını çevirdi ve siren çalarak hareket etti.</p>

    <p class="normalnesil">Hastaneye gelirken telefonla Dr. Kohler’e ulaştı. Durumu kısaca anlattı ve ne yapması gerektiğini sordu.</p>

    <p class="normalnesil">– Gel, gereken yapılır.</p>

    <p class="normalnesil">Acile gelince kapıda Dr. Kohler ile karşılaştı. Hemen yanına geldi, geçmiş olsun, dedi. Elini omzuna koyup teselli etti.</p>

    <p class="normalnesil">– Büyük bir acı, korkunç bir felâket. Bütün Amerika dehşet içinde.</p>

    <p class="normalnesil">Bu sırada ambulans açılmış, Renate ve Elizabet arabadan indirilmişti. Elizabet gözlerini açtı. Hüseyin nerde, diye sordu. Onu görünce:</p>

    <p class="normalnesil">– Renate iyi mi?</p>

    <p class="normalnesil">– Acildeyiz.</p>

    <p class="normalnesil">– Annem...</p>

    <p class="normalnesil">– Renate’nin durumu acil. Onun için hemen hareket ettik. Kurtarma ekibinden Johan’ın telefonunu aldım. Sağ çıkarlarsa bildirecek. Yoksa morga kaldırılacak.</p>

    <p class="normalnesil">– Onları görmek istiyorum.</p>

    <p class="normalnesil">– Buna kalbin yetmez, güzelim. Sağ olmadıklarını biliyorsun.</p>

    <p class="normalnesil">– Beni seviyorsan...</p>

    <p class="normalnesil">Ambulansla tekrar ikiz kulelerin enkazının bulunduğu yere geldiler. Ekip şefi Johan, onları görünce yanlarına geldi. Yüzü mosmordu. Alt dudağını ısırdı. Ellerini iki yana açarak:</p>

    <p class="normalnesil">– İki ceset daha çıkardık. Aynı yerden. Yüz hatları tamamen kaybolmuş, kimliklerini tespit etmek imkânsız, DNA testi yapılacak.</p>

    <p class="normalnesil">Elizabet, Hüseyin’e yaslandı, hıçkırmaya başladı.</p>

    <p class="normalnesil">Johan, ellerini tekrar yana açtı:</p>

    <p class="normalnesil">– Elimizden gelen bu...</p>

    <p class="normalnesil">– Teşekkür ederiz, dedi Hüseyin.</p>

    <p class="normalnesil">Yapacak bir şey yoktu. Tekrar hastaneye döndüler.</p>

    <p class="normalnesil">Renate yoğun bakımdaydı. Daha sonra Hüseyin’in yattığı odaya alınacaktı. Odaya yatak konmuş ve üç hasta daha alınmıştı.</p>

    <p class="normalnesil">Hastane tıka basa doluydu. Bütün New York, İkiz Kuleler’de ölenlerin yasını tutuyordu.</p>

    <p class="normalnesil">Amerika’nın bombalanması herkesi şok etmiş, ülke derinden sarsılmıştı. Günlerce hatta aylarca, “terör saldırısı” konuşulacaktı.</p>

    <p class="normalnesil">Kurtarma ve enkaz kaldırma çalışmalarından sonra pazar günü ölenler için ayin düzenlendi. Barış için dua edildi ama Hüseyin, dünyayı barışın beklemediğini biliyordu. Elizabet yıkılmıştı. Bush, Tenet ve Müller’e lânetler okuyordu.</p>

    <p class="normalnesil">Günlerce Renate’nin başucunda yas tuttu. Tek tesellisi, kardeşinin kurtarılmış ve iyileşiyor olmasıydı. Günlerce kardeşinin başından ayrılmadı.</p>

    <p class="normalnesil">Hüseyin’in içi içini yiyordu. Bir an önce Diyarbakır’a dönmek ve arkadaşının izini sürmek istiyordu. Bir sabah tek başına kahvaltı yaptı. Elizabet yine hastanede gecelemişti.</p>

    <p class="normalnesil">Randevu almak için internetin başına oturdu ve Tenet’e mail attı. CIA şefiyle görüşüp Türkiye’ye uçmak istiyordu. Ondan yardım alabileceği umudundaydı.</p>

    <p class="normalnesil">Medyayı taramaya başladı.</p>

    <p class="normalnesil"><span class="idebolditalik">Executive Intelligence Review</span> dergisinde bir yazı yazan ünlü medya patronu ve muhalefet lideri <span class="idebold" xml:lang="tr-TR">Lyndon LaRoucha</span>, 11 Eylül saldırılarında ölen 2986 kişinin sorumlusunu arıyordu.</p>

    <p class="normalnesil">CIA başkanı, hedef tahtasına konmuştu. 11 Eylül, 1945’te Japonların gerçekleştirdiği Pearl Harbor baskınından sonra Amerika’nın uğradığı en büyük saldırıydı. Dünyanın efsanevi örgütü CIA, terör eylemlerini önlemek bir yana, haberdar bile olmamıştı.</p>

    <p class="normalnesil">Hükümet taraftarı medya, eylemi, <span class="idebold" xml:lang="tr-TR">El-Kaide</span> terör örgütünün yaptığını söylüyordu fakat CIA ve FBI gibi iki güçlü istihbarat örgütünün ülkeye sızan teröristleri fark edememeleri ve bir günde dört uçağın kaçırılarak dört ayrı hedefi vurmasını kimse izah edemiyordu. Amerika karton aslan mıydı? İstihbarat örgütleri, kış uykusuna mı yatmışlardı?</p>

    <p class="normalnesil">Hüseyin ve Elizabet için konu basitti. O uçaklarda yolcu ve pilot yoktu. Uzaktan kumanda ile uçurulup hedeflere saplanmıştı. Hele Pentagon’a uçağın saldırmasına, hiç kimsenin aklı yatmıyordu. Bütün uzmanlar, orası otomatik füzelerle koruma altında, hava sahasına giren uçak, anında füzelere hedef olur, diyordu.</p>

    <p class="normalnesil">Bir başka istihbarat uzmanı <span class="idebold" xml:lang="tr-TR">Gordon Thomas</span>, istihbaratı olaya göz yummakla suçluyordu. Thomas çok açık yazıyordu:</p>

    <p class="normalnesil">“<span class="ideitalik">Uçak kaçırma eylemlerini organize etmekle suçlanan Muhammed Atta, MOSSAD’la irtibatlı bir eylemci. Mısır ve Yemen doğumlu altı Yahudi’den oluşan iki tim, İsrail’in Negev çölünde Usame bin Ladin’in El-Kaide örgütüne sızmak üzere eğitildi. Timlerden biri MOSSAD’ın Avrupa operasyonlarını yürütmek üzere Amsterdam’a uçtu. O timler, Atta ile temas kurdu.</span>”</p>

    <p class="normalnesil">Gordon Thomas, hükümetin eylemden haberi olmadığı konusunu da belgelerle çürütüyordu.</p>

    <p class="normalnesil">“<span class="ideitalik">MOSSAD Başkanı Ephraim Halevy, eylül başında, muhtemel saldırılar konusunda CIA’i uyardı, uyarı not edildi ve alındığı karşı tarafa bildirildi. Aynı uyarı FBI’a da yapıldı. Halevy, CIA’e ikinci bir alarm notu daha gönderdi. O da 7 Eylül’de Washington’a ulaştı.</span>”</p>

    <p class="normalnesil">Hüseyin arkasına yaslandı. Elizabet bunları okusa çıldırır, diye mırıldandı.</p>

    <p class="normalnesil">Hükümeti destekleyen medya dışında basın, Afganistan’da bir dağ mağarasında yaşadığı sanılan Usame bin Laden’in dünyanın en gelişmiş teknolojisine sahip Pentagon’u bombalamasına ihtimal vermiyordu.</p>

    <p class="normalnesil">Bu sırada telefon çaldı.</p>

    <p class="normalnesil">Arayan Elizabet’ti.</p>

    <p class="normalnesil">– FBI uçak kaçıran teröristlerin listesini açıklamıştı ya...</p>

    <p class="normalnesil">– Evet.</p>

    <p class="normalnesil">– Uçaklarla kulelere saplandığı ve öldüğü ilân edilenlerin bir kısmı yaşıyor, iyi mi?</p>

    <p class="normalnesil">– Felaket... Müller topun ağzında o zaman.</p>

    <p class="normalnesil">– <span class="ideitalik">Independent</span>’da yazan Robert Fisk, Usame bin Ladin’e bağlı terörist denen Ziyad Cerrah ve Muhammed Atta’nın dindar insanlar olmadığını, içki içtiğini yazmış. Usame dindar adam, içkici bağlıları olmaz, demeye getiriyor.</p>

    <p class="normalnesil">– Haklı da...</p>

    <p class="normalnesil">– Daha fenası, eylemci ilân edilenlerin pasaportlarındaki oturma adresleri Florida ve Teksas’taki askerî üs ve akademileri imiş. <span class="ideitalik">Newsweek</span> yazıyor. İki pilot da Suudi Arabistan ordusuna mensupmuş.</p>

    <p class="normalnesil">– Bizde meşhur bir atasözü var. Konuya tam uyuyor.</p>

    <p class="normalnesil">– Nasıl yani?</p>

    <p class="normalnesil">– Tezekten terazinin dirhemleri boktan olur.</p>

    <p class="normalnesil">– Cuk diye oturdu.</p>

    <p class="normalnesil">– Tenet de Müller de gider. Başkan zaten onları harcamak istiyordu. Eline koz geçti.</p>

    <p class="normalnesil">– Aynen öyle. Gitsinler, melunlar üç maymunları oynuyorlar. Kazdıkları kuyuya düşecekler. Milyonların ahı yerde kalmaz. Sen ne yapıyorsun?</p>

    <p class="normalnesil">– Kahvaltı yaptım, Tenet’ten randevu bekliyorum.</p>

    <p class="normalnesil">– Çok beklersin.</p>

    <p class="normalnesil">– Göreceksin, bugün değilse yarın Tenet’in ofisindeyim.</p>

    <p class="normalnesil">– Hiç gülesim yok sevgilim.</p>

    <p class="normalnesil">– Renate iyi mi?</p>

    <p class="normalnesil">– İyileşiyor. Yüzüne boynundan deri nakledildi. Zavallı çok acı çekiyor.</p>

    <p class="normalnesil">– Geçmiş olsun dileğimi ilet.</p>

    <p class="normalnesil">– Sağ ol.</p>

    <p class="normalnesil">Telefonu kapattı. Medyayı taradıktan sonra Albay Yener’e mail attı, müfettişle ilgili gelişme olup olmadığını sordu. Türkiye’yi özlediğini yazdı.</p>

    <p class="normalnesil">Bilgisayarı kapattı, sırtını dinledi. Belinde ağrılar vardı. Sol kolu sızlıyordu. Sinirlerde geriliyor ve acıyordu. Giyindi. Yürüyüşe çıkacaktı.</p>

    <p class="normalnesil">Telefon çaldı.</p>

    <p class="normalnesil">Tenet arıyordu. Konuşma kısa sürdü. Yarın saat 8.30’da Washington’daki ofisinde buluşacaklardı. Hüseyin, önce Elizabet’ten arabayı istemeyi düşündü. Sonra da trenle gitmeye karar verdi. Hem daha sağlıklı hem de daha hızlıydı.</p>
  </div>
</body>
</html>
