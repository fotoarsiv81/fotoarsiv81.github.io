<html xmlns="http://www.w3.org/1999/xhtml">
	<head>
		<title>1-4</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e3e9d1fd-0cb4-4306-b223-88407e6e7003" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik ParaOverride-6" id="_idParaDest-1">ÖNSÖZ  </p>
			<p class="paragraf">Ateist veya teist varoluşçulardan, Hume’dan, Kant’tan, Marksist felsefeden, pozitivizmden, postmodern yaklaşımlardan, aklı küçümseyen dini ekollerden hareketle Allah’ın varlığı için sunulan delillerin tarihin tozlu raflarındaki yerini aldığı ve modasının geçtiği şeklindeki söylemlerin naifçe, hatta daha da kötüsü bilgisizce yapılmış yaklaşımlar olduğunu ve tutarlı bir temele dayanmadığını savunuyorum. Burada sunulan 12 delille ise niye böyle düşündüğümü argümanlar formatında sizlerin görüşlerine sunuyorum. Buradaki delillerin birçoğunun daha uzun versiyonlarını başka çalışmalarımda bulabilirsiniz.  </p>
			<p class="paragraf ParaOverride-7">Allah’ın var olup olmadığı hususunda varacağımız karar kendimize, yakınlarımıza, dünyamıza ve tüm varlığa bakışımızı altüst edecek önemdedir. “Nereden geliyorum, neden buradayım, ben kimim, ben ve yakınlarıma ölünce ne olacak?” şeklindeki gerçekten de önemli varoluşsal soruların hepsinin cevabı bu meseleyle alakalıdır. Allah’ın var olması; tüm varlığın ve insanın bilinçli bir şekilde yaratıldıkları, varoluşumuzun bir anlam ve gayesi bulunduğu, Allah isterse ölümden sonra da yaşamın olabileceği anlamını taşımaktadır. İşte bu kitapta, her insan açısından bu kadar kritik olan varoluşsal meselelerin temelinde yatan Allah’ın varlığı meselesinin ele alındığı, kitap okunurken hiç akıldan çıkarılmaması gerekli bir husustur.  </p>
			<p class="paragraf ParaOverride-7">Bu kitabı, siz değerli okurlarıyla buluşturmadan önce okuyup katkılarını sunan Enis Doko’ya, Alper Bilgili’ye, Fatih Fidan’a, Fulya Özcanlı’ya, Selen Fettahoğlu’na teşekkürlerimi sunuyorum. Bu kitabı okuyan siz değerli okurlarıma da ilginizden dolayı teşekkür ediyor; yorumlarınızı, eleştirilerinizi, katkılarınızı ve önerilerinizi <a href="http://www.canertaslaman.com/"><span class="CharOverride-2">www.canertaslaman</span><span class="CharOverride-2">.com </span></a>adresi aracılığıyla iletmenizi rica ediyorum. Ayrıca bu internet adresinden diğer çalışmalarıma ulaşabileceğinizi de hatırlatmak istiyorum.<span class="CharOverride-2">  </span></p>
		</div>
	</body>
</html>