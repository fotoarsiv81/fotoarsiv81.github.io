<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>Altıncı Bölüm</b></h1>

  <p class="p12">&nbsp;</p>

  <p class="p10">MARTİN GİBSON için yolculuk oldukça sorunsuz ve rahat geçiyordu. Her zaman yaptığı gihi çevresindeki her şeyi kendi rahatına göre düzenlemeyi başarmıştı. Buna yalnızca maddesel çevresi değil, aynı zamanda insanlar da giriyordu tabii. Bu koşullarda da epey yazabilmişti. Bunların bir kısmı iyiydi ama bir kısmı tekrar elden geçmeliydi. Artık Mars’a varıncaya değin pek acele etmesine gerek kalmamıştı.</p>

  <p class="p10">Uçuşun son haftalarına gelinmişti. Bu süre içinde çevreye karşı ilgi biraz zayıflamıştı da. Bu Mars’ın yörüngesine girdikleri zamana kadar kadar sürdü. Yolculuk oldukça heyecanlı bir aşamasına geçiyordu.</p>

  <p class="p51">Gibson Dünyayı en son görebildiği sabah çok heyecanlandı. Yer küre gün be gün küçülmüştü. Bir akşam onu yalnızca teleskopla görebilir oldular ve derken o da görülmez oldu.</p>

  <h2 class="p52" style="text-align: center;">* * *</h2>

  <p class="p10">Eğer biri Jimmy Speııcer’e Gibson hakkında ne düşündüğünü sorsa, alacağı yanıtlar yolculuğun her aşamasında farklı farklı olacaktı herhalde. Başlangıçta, delikanlı bu gemi arkadaşından korkmuştu, fakat bu safha çabucak geçmişti. Gibson’un en iyi yönü züppelikten uzak olmasıydı.</p>

  <p class="p10">Gibson astronomiyle ciddî olarak ilgilenmeye başladıktan sonra Jimmy onunla haftada iki-üç kez yakın olmak durumunda kaldı. Bu zamanlarda Jimmy onu iyice tanıma olanağını buldu. Gibson zaman zaman çok samimî ve anlayışlı zaman zaman da çok soğuk ve içine kapanık bir kişiliğe bürünüyordu.</p>

  <p>Gibson konusunda bir başka şaşırtıcı gerçek, onun teknik konulardaki bilgisiydi. Jimmy herkesin dediği gibi akşam kurslarına başladığında, Gibson’un belirli konular üzerinde durmamasını, onun bilgisizliğine verip pek önemsememişti. Fakat zamanla bunun nedenini anladı. Aslında Gibson’un bu konular üzerinde pek çok bilgisi vardı. Bazı matematik konularında Jimmy’den öyle ispatlar istiyordu ki, Jimmy zaman zaman bunları cevaplayamıyordu. Bu gibi zamanlarda Jimmy arkadaşını hayal kırıklığına uğratmış olmanın ezikliğini duyuyor ve hemen o gece kitaplarına yumularak eksiğini gidermeye çalışıyordu. Bazı durumlarda da Gibson hiç bunun üzerinde durmadan hemen konuyu değiştiriveriyordu. Gibson, Jimmy ile çok yakından ilgileniyor, onun hatalarını gösteriyor, bunu yaparken de en küçük bir kötülük duymadığı belli oluyordu. Onun bu kadar yakından ilgilendiği kişiler genellikle en yakın arkadaşlarıydı.</p>

  <p>Yine böyle bir akşam oturmuş ders çalışıyorlardı. Konu integro-diferansiyellerdi. Gibson birden durup Jimmy’ye döndü ve:</p>

  <p><span class="t15">—</span> Bana hiç kendinden söz etmedin Jimmy, dedi. Mesela İngiltere’nin hangi bölgesinden olduğunu bile bilmiyorum.</p>

  <p class="p9"><span class="t15">—</span> Cambridge'te doğmuşum.</p>

  <p><span class="t15">—</span> Orayı yirmi yıl kadar önce görmüştüm. Şimdi orada oturmuyorsun galiba?</p>

  <p><span class="t15">—</span> Hayır. Ben altı yaşıma geldiğimde ailem Leeds’e ta- -ındı. Bundan sonra orada kaldık.</p>

  <p class="p9"><span class="t15">—</span> Seni astronomiyle ilgilenmeye iten şey nedir?</p>

  <p><span class="t15">—</span> Anlatması oldukça güç. Daima bilimle ilgilendim ve büyüdükçe de uzay uçuşlarına merak sardım. Herhalde elli yıl önce doğmuş olsaydım, sanırım havacılıkla ilgilenirdim.</p>

  <p><span class="t15">—</span> Yani sen uzay uçuşlarıyla sırf teknik bir sorun olduğu için ilgilendin. Peki, nasıl demeli; bunun insan dıişün- cesinde devrime yol açabileceğini ve yeni yeni gezegenleri ortaya çıkaracağını hiç düşünmedin mi?</p>

  <p class="p12">Jimmy gülümsedi:</p>

  <p class="p10"><span class="t15">—</span> Kesinlikle haklısınız. Tabii bu tür düşüncelerle de ilgilendim, fakat beni büyüleyen onun teknik yönleri oldu. Gezegenlerde hiç bir şey olmadığını bilmiş olsam bile yine de onlara nasıl ulaşılacağını bilmek isterdim.</p>

  <p class="p12">Gibson başını düşünceli düşünceli salladı:</p>

  <p class="p10"><span class="t15">—</span> Hiçbir şey hakkında çok şey bildiklerini sanan şu soğukkanlı bilim adamlarından birine benzeyeceksin. İyi bir insan daha harcanıyor!..</p>

  <p class="p10"><span class="t15">—</span> Onun bir harcanma olacağından söz etmeniz hoşuma gitti doğrusu. Peki ama siz niye bilimle bu kadar ilgilisiniz?</p>

  <p class="p12">Gibson güldü:</p>

  <p class="p10"><span class="t15">—</span> Bilimle sadece anlatmak istediğim nedenden ötürü ilgilendim.</p>

  <p class="p10">Jimmy bu söylenenin pek doğru olmadığından emindi, fakat içindeki bir dürtü bu konunun üzerine daha fazla gitmemesi için onu uyardı. Bunun üzerine tekrar konuya döndüler. Gibson onun yaşamı hakkında bilgi edinmek üzere sorular soruyordu. Jimmy bunları yanıtlarken olabildiğince rahat ve samimî olmaya gayret ediyordu. Aralarında samimî bir arkadaşlık havası doğmuştu.</p>

  <p class="p10">Onun çocukluğundan uzun uzun konuştular. Jimmy’nin annesi o bebekken ölmüştü. Babası da onu evli olan kızkar- deşine bırakmıştı. Jimmy’nin halası ona iyi bakmıştı, ama o diğer kuzenleri arasında kendini daima bir yabancı gibi hissetmişti. On yaşma geldiğinde babasını da kaybetmişti. Babasının onun üzerinde en küçük bir etkisi olmamıştı.</p>

  <p class="p10">Gibson ile aralarındaki engelleri kaldırmışlardı artık. Jimmy içinden geçen her duyguyu ona rahatlıkla anlatıyordu.</p>

  <p class="p10"><span class="t15">—</span> Sanırım annemle babam arasında pek derin bir sevgi yokmuş, dedi Jimmy. Halam Ellen bu evlenmenin bir hatâ olduğunu söyler dururdu. Aslında bunlar çok geride kalmış şeyler ve şimdi benim için pek fazla bir şey ifade etmiyorlar.</p>

  <p><span class="t15">—</span> Anlıyorum, dedi Gibson yavaşça. Bana biraz daha anneni anlatsana.</p>

  <p><span class="t15">—</span> Annemin babası, yani büyükbabam, üniversitede profesörmüş. Sanırım annem tüm yaşamını Cambridge’te geçirmiş. Uygun yaşa geldiğinde koleje gidip tarih öğrenimi görmüş. Oh, sizi gereksiz bilgilerle meşgul ediyorum!</p>

  <p><span class="t15">—</span> Yo Jimmy, gerçekten değil, dedi Gibson. Lütfen devam et.</p>

  <p>Jimmy de uzun uzun anlattı. Anlattığı herşey söylentiye dayanıyordu belki ama Gibson’a vermiş olduğu tanımlar tam anlamıyla net ve ayrıntılıydı. Ellen halanın çok konuşkan biri olduğunu düşünmeye başladı.</p>

  <p>Kolejdeki son yıllarında Jimmy’nin annesi (Jimmy henüz onun adını söylememişti) genç bir mühendislik öğrencisine aşık olur. Kızın erkekten bir kaç yaş büyük olması dışında herşey romanlardaki gibi uygun görünür. Bir süre sonra genç adam ciddî bir hastalığa, ya da sinirsel bir depresyona -Jimmy bunun ne olduğunu kesin olarak bilmiyordu- tutulur ve Cambı-idge’e geri dönmez.</p>

  <p><span class="t15">—</span> Annem onun üzerine bir daha hiç kimseyi seveme- miş, dedi. Ama günün birinde kendini çok seven biriyle karşılaşmış ve onunla evlenmiş. Jimmy. Doğrusu zaman zaman babam için üzülürüm dedi. Annemin diğer ilişkisini bile bile böyle bir evliliği sürdürmesi oldukça güç olmuştur muhakkak ki. Onu asla böyle... Ne oldu Bay Gibson, kendinizi iyi hissetmiyor musunuz, yoksa?</p>

  <p class="p9">Gibson gülmeye çalışarak:</p>

  <p><span class="t15">—</span> Birşeyim yok Jimmy, her halde uzay-hastalığı gibi bir şey. Şimdi geçer ve bir iki dakika içinde hiçbir şeyim kalmaz.</p>

  <p class="p42">Tüm bu haftalar boyunca zaman ve değişiklikten ötürü karşılaştığı olaylar onda bir şok etkisi yapmış ve sinirlerini yormuştu. Bu doğru. Sürekli olarak olanlara şaşırmış kalmıştı. Bu sanki kaderle yüz yüze gelmek gibi gelirdi ona. Ama işte şimdi kaderiyle karşı karşıyaydı. Arkasında bir düş gibi geride bıraktığı yirmiyıl bir anda karşısına dikilmiş ve unutulan geçmişi ile yüzyüze gelmişti.</p>

  <h2 class="p53" style="text-align: center;">* * *</h2>

  <p class="p54"><span class="t15">—</span> Martin’in bir sorunu olmalı, dedi Bradley logarit- mik sinyalleri işaretlerken. Dünyadan almış olduğu herhangi bir haberle ilgili olamaz. Çünkü gelen haberlerin tümünü okuyorum. Vatan hasreti çekiyor olmasın?..</p>

  <p class="p54"><span class="t15">—</span> Bugün biraz geç kalktı, eğer bu kuşkularını yanıtlıyorsa, dedi Norden. Hepsi bu. İki hafta sonra Mars’ta olacağız. Bana sen kendini biraz amatör bir psikolog olarak göı-üyormuşsun gibi geliyor, ne dersin?</p>

  <p class="p55"><span class="t15">—</span> Kim değil ki?</p>

  <p class="p54"><span class="t15">—</span> Ben değilim örneğin. Başkalarının dertleri üzerinde çok fazla kafa yormanın bir yararı yok.</p>

  <p class="p54">O sırada elinde not defteri büyük bir telaşla Martin Gibson içeri girdi.</p>

  <p class="p54"><span class="t15">—</span> Hey, Owen, bana göstermek istediğin şey neydi? diye sordu.</p>

  <p class="p56">Bradley ana komünikasyon paneline doğru yürüdü.</p>

  <p class="p56">O kadar da önemli birşey değil, dedi. Ama başka bir önemli basamağı daha aştığımızı göstermesi bakımından önemli. Şunu dinle.</p>

  <p class="p56">Mikrofon düğmesine bastı. Bir anda odayı çatlak bir radyo gürültüsü kapladı. Sanki binlerce tavayı birbirine vuruyormuşlar gibi dayanılmaz bir sesti. Bu sesi dinlerken, Gibson bunun yıldızların ve nebulanm sesi olduğunu biliyordu. Sanki uzayın derinliklerinde birbiriyle konuşan yabancı uygarlıkların gürültüsünden başka bir şey değildi!</p>

  <p class="p56">Aslında Bradley onu bunun için çağırmamıştı. Sinyal görevlisi yeni bir ayarlama yapmış ve bazı bulgular elde etmişti. Aleti çalıştırdı. «İşte!» dedi.</p>

  <p class="p56">Başlangıçta Gibson bir şey farketmedi. Sesleri dikkatle dinlemeye başladı, Bradley gürültülerin arasında her saniyede düzgün olarak iki kez duyulan vuruş sesine işaret etti. Gibson kozmik fırtına gürültüsü arasından bu sesi seçtiğinde ne olduğunu sordu.</p>

  <p class="p56"><span class="t15">—</span> Deimos’taki radyo sinyal vericisi, dedi Bradley, Bunun bir benzeri de Plıobos’ta var, fakat o bu kadar kuvvetli değil, henüz alamıyoruz. Mars’a yaklaştıkça, kendimizi ona ayarlayacağız ve son bir kaç yüz kilometreyi bunun yardımıyla gideceğiz. Şimdi kullandıkları menzilin on katı uzaklıktayız, ama yine de bu sesi duymak hoş oluyor.</p>

  <p class="p56">Evet, diye düşündü, gerçekten hoş oluyor. Aslında bu radyo dalgaları çok da büyük bir değer taşımıyordu. Ama çok sessiz bir yolculuktan sonra duyulan bu ilk ses, insana kara bağlantısı açısından rahatlık sağlıyordu. Eskiden denizcilerin uzak bir yolculuktan dönüşlerinde limanların ilk ışıklarını görünce ne hissettiklerini daha iyi anlıyordu şimdi.</p>

  <p class="p56"><span class="t15">—</span> Sanırım bu kadarı yeterli, dedi Bradley düğmeyi çevirip sessizliği tekrar sağlayarak. Galiba bu yazman için sana yeni bir takım ilhamlar verdi, değil mi?</p>

  <p class="p56">Bunu söylerken de yazarın yüzünü inceliyordu, ama Gibson hiçbir cevap vermedi. Yalnızca not defterine bir iki şey kaydetti, Bradley’e teşekkür etti ve kamarasına döndü. Sanki kendinde değil gibiydi.</p>

  <p class="p56"><span class="t15">—</span> Galiba haklısın, dedi Norden o gidince arkasından. Martin’e gerçekten de bir şeyler olmuş. Doktorla konuşsam iyi olacak.</p>

  <p class="p56"><span class="t15">—</span> Sanmam, dedi Bradley. Ne olursa olsun ilaçlarla giderilebilinecek bir durum gibi gelmiyor bana. En iyisi Martin’i kendi haline bırakmak bence.</p>

  <p class="p57"><span class="t15">—</span> Belki de haklısın dedi Norden. Ama umarım uzun sürmez. Neredeyse bir hafta dolmak üzereydi. Jimmy Speneer’in Kathleen Morgan’ın oğlu olduğunu öğrenmesinin ilk şoku geçmişti ama sonradan ortaya çıkan ikincil etkiler başlamıştı şimdi de. Gibson romanlarında her zaman olasıhğı az olan olayları hep hafifsemişti, ama hayat yazılanlar gibi değildi ki. İşte hiç şans tanımayacağı bir olasılık hayatını alt üst etmişti.</p>

  <p class="p57">Çocukluğundaki duygular şimdi yerini derin bir huzursuzluğa bırakmıştı. Yirmi yıl öncesine gömdüğü tüm duyguları şimdi birer birer yüzeye çıkıyordu. Dünyada olsaydı bir takım duygulardan kaçmak belki olanaklıydı, ama burada. ..</p>

  <p class="p57">Şunu söylemek belki kolaydı: Tabii ki Kathleen ile Gerald’ın bir oğlu olduğunu biliyordum. Fakat bu neyi değiştirir? Aslında pek çok şeyi değiştiriyordu. Her zaman Jimmy’yi görüyordu ve her seferinde de geçmişini hatırlıyordu, daha da kötüsü, elinden kaçırdığı geleceğini. Şimdi çözümlenmesi gereken en ivedi sorun hergün yiizyüze geldiği gerçeklerin üstesinden gelerek yeni duruma uyum sağlamaktı. Gibson bunu sağlamanın en iyi yolunun ne olduğunu gayet iyi biliyordu. Bunun fırsatının çıkmasını beklemeye koyuldu.</p>

  <p class="p57">Jimmy Güney Yarımkürede gözlem masalarından birine oturup her zamanki çalışmasına başlamak üzereyken Gibson’un pencerelerden birinin önüne oturmuş olduğunu gördü. Bir an için onun kendisini görmediğini sanarak, Gibson’u düşünceleriyle başbaşa bırakmayı düşündü. Birden Gibson’un ona seslendiğini duydu.</p>

  <p class="p17"><span class="t15">—</span> Merhaba Jimmy. Bana biraz zaman ayırabilir misin?</p>

  <p class="p57">Her zaman olduğu gibi Jimmy yine çok meşguldü. Fakat Gibson’un canının bir şeye sıkılmış olduğunu görünce, severek kabul etti. Gidip yanındaki boş bir bankın üzerine oturdu.</p>

  <p class="p57"><span class="t15">—</span> Sana biı-şey anlatacağım Jimmy diye Gibson başladı. Bu anlatacaklarımı çok az kişi biliyor. Sözümü kesmeden beni dinle ve anlatacaklarım bitinceye kadar hiç soru sorma.</p>

  <p class="p10"><span class="t15">—</span> Senden daha küçük yaşlardayken hep bir mühendis olmayı isterdim. O sıralar zeki bir çocuktum, dolayısıyla kolej sınavlarını kazanmam da çok kolay oldu. Kabul edildiğimi öğrenince beş yıllık fizik mühendisliği eğitimine başladım. O günlerde oldukça yeni bir meslekti. İlk yılımda, ikinci yıla devam etme gücünü bana verecek kadar yeterli bir derece kazandım. İkinci yılım ilki kadar iyi olmasa da ortadan yukarıdaydı derecem. Üçüncü yılımda aşık oldum. Bu ilk kez başıma gelmiyordu ama bu kadar çok sevdiğimi de hiç hatırlamıyorum. Kolej sıralarında âşık olmak iyi ya da kötü bir şeydi, daha doğrusu bu senin koşullarına bağlıydı. Eğer geçici bir duyguysa bunun pek önemi olmazdı. Ama ciddî bir şeyse, o zaman iki olasılık vardı: Birincisi diğer delikanlılardan daha iyi olduğunu göstermek, en iyisini yapmaktı. Diğer taraftan duyguların seni o kadar sarar ki onun dışında hiç bir şey artık önemli değildir ve tabii derslerin ikinci plâna itilir. İşte benim için böyle oldu.</p>

  <p class="p10">Gibson bir süre sustu. Birkaç metre uzaklıktaki bir yere gidip oturduğunda Jimmy farkettirmeden ona bir göz attı. Geminin gece taraf nidaydılar ve koridor ışıkları, yıldızların parlaklığını daha da açığa çıkartması için, hafifçe yanıyordu. Uzaktan Aslan takımyıldızı görülüyordu. Onun yanında Güneş ve tüm ışıklı cisimlerin en parlağı olan Mars...</p>

  <p class="p10">«Bir insanın, diye düşündü Gibson, hiçbir şeyi unutmamış olması doğru olabilir mi? Yirmi yıl önce fakültenin ilan tahtasına asılmış olan yazı dün gibi gözlerinin önündeydi: «Mühendislik Fakültesi Dekanı Saat 15.00’te M. Gibson’u odasında bekliyor.» Bu saati beklemek ona epey uzun gelmişti. Dekan onu nasıl karşılayacaktı. Çok sinirli mi davranırdı, yoksa anlayışlı mı? Uzun bir bekleyişten sonra saat 15.15’te odaya kabul edilmişti. Köşede sekreter oturuyordu, konuşulanları duymaktan kaçınmak istercesine daktilo yazmaya başlamıştı. Dekan derslerinin çok kötü gittiğini, düzeltmesi için ona bir şans daha tanıdığını kızgın olmaktan çok müteessir bir biçimde hatırlatmıştı. Kathleen’in dersleri genel olarak iyiydi. Ama Gibson kendi sınav sonuçlan asıldığında ona görünmemek için uzun süre kaçmıştı. Ama bir gün karşılaştıklarında, Kathleen’e onun yüzünden başarısız olduğunu söylemişti. Kendi eksikliğinin suçunu onun üzerine yüklemeye çalışıyordu.</p>

  <p class="p10">Bunun üzerine ayrılmaya karar verdiler. Ama mesajının eline ulaşmaması nedeniyle Kathleen istasyona gelmemiş ve birbirlerine vedâ bile edememişlerdi. Kalabalık trene girip eşyasını yerleştirdikten bir süre sonra onu Cambridge’den ve Kathleen’den ayıran yolculuğu başlamıştı. Ve bir daha da asla onu görememişti...</p>

  <p class="p10">Bunu izleyen kötü aylan Jimmy’ye anlatmanın bir yararı yoktu. Kötü durumda olduğunu ve fakülteye dönmemesi gerektiğinin kendisine tavsiye edildiğini Kathleen’e bir türlü söyleyememişti. Psikoanalizci Dr. Evans, kendisini toparlamasında ona çok yardımcı olmuştu, bu nedenle ona her zaman teşekkür borçluydu ve ilk kitabını da ona ithaf etmişti...</p>

  <p class="p10">Evans, ona yeni bir kişilik kazandırmış ve kendi güvenine tekrar kavuşmasını sağlamıştı ama kaybolan geleceğini geri getirebilir miydi?</p>

  <p class="p10">Gibson bundan sonra hiç kimseyi Kathleen gibi sevememiş ve onu bir türlü unutamamıştı. Bundan sonra da bir başkasını sevemiyeceğini biliyordu.</p>

  <p class="p10">Tabii tüm bunları Jimmy’ye aktarmanın bir yararı yoktu. Ona yalnızca çıplak gerçekleri vermek ve Jimmy’yi kendi yargıları ile başbaşa bırakmayı düşünüyordu. Belki günün birinde ona bu duygularını da açardı. Ama şimdi hayır!</p>

  <p class="p12">Gibson konuşmasını bitirdiğinde Jimmy’nin tepkisini ne kadar sinirli bir biçimde beklediğini farketti. Çocuğun olayları nasıl değerlendireceğini bilmek çok önemliydi onun için. Birden, uzun zamandan beri hissetmediği bir duyguyu, Jimmy'nin arkadaşlığım ve saygısını her şeyin üstünde kazanmak istediğini farketti. Yalnızca bu ona geçmişi iyi hatırlamasını sağlayabilirdi.</p>

  <p>Gölgede olduğu için Jimmy’nin yüzünü göremiyordu. Derken sesi duyuldu.</p>

  <p><span class="t15">—</span> Tüm bunları bana neden anlattın? diye yavaşça sordu. Sesi çok doğaldı ve ne sempati ne de antipati, hiç bir duygu taşımıyordu.</p>

  <p class="p9">Gibson cevap vermeden önce bir süre düşündü, sonra:</p>

  <p><span class="t15">—</span> Yalnızca sana anlatmak istedim, dedi. Bunu yapıncaya kadar kendimi çok mutsuz hissediyordum. Herşeyin de ötesinde -belki, yardımcı olabilirim- diye de düşündüm.</p>

  <p>Tekrar gergin bir sessizlik oldu. Sonra Jimmy yavaşça kalktı:</p>

  <p><span class="t15">—</span> Bana anlatmış olduklarınızı düşünmeliyim dedi, sesi halâ duygusuzdu. Şimdi ne söylemem gerektiğini bilemiyorum.</p>

  <p>Sonra da gitti. Gibson’u aşırı belirsiz ve kararsız duyguların içinde bıraktı; iyi mi yapmıştı, yoksa kötü mü?</p>

  <p>Aslında Jimmy’ye anlatmadığı, daha doğrusu kendisinin de bilmediği pek çok şey vardı...</p>

  <p>&nbsp;</p>
</body>
</html>
