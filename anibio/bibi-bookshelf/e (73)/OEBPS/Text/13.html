<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>Onbirinci Bölüm</b></h1>

  <p class="p12">&nbsp;</p>

  <p>PEMBE ışık yandı. Gibson bir yudum su daha içerek boğazını iyice temizledi. Sağ tarafında duran kağıtları bir kez daha kontrol etti. Uzun zamandır buradan yayın yapıyordu ama halâ heyecandan boğazının kurumasını engel- leyemiyordu. Kontrol odasında program mühendisi elini kaldırdı: Pembe ışığın rengi kırmızıya dönmüştü.</p>

  <p><span class="t15">—</span> Merhaba Dünya. Ben Martin Gibson. Mars gezegenindeki Port Lowell’den size sesleniyorum. Bugün, biz Mars’ta yaşayanlar, yani Marslılar için büyük bir gün. Bu sabah yeni bir kubbe inşa edildi ve kentimiz hemen hemen yarısı kadar daha büyüdü. Bu zaferin sizin üzerinizdeki etkisinin pek önemli olmayacağını tahmin edebiliyorum. Oysa, burada bizler için bunun önemi çok büyük, çünkü biz bunu Mars’a karşı savaşımızda kazandığımız bir başka zafer olarak değerlendiriyoruz. Bu zaferin anlamını sizlere anlatmaya çalışacağım. Hepimiz Mars atmosferinde oksijen olmadığından ötürü soluk alınamadığını bilirsiniz. Bizim en büyük kentimiz Port Lowell, altı plastik kubbe altında kurulmuş bir kenttir. Bu kubbelerin altında hava basıncı normaldir ve soluk almak da mümkündür. Son yıl için yeni bir kubbe yapılması plânlanmıştı. Bu yedinci kubbenin büyüklüğü diğerlerinin iki katı kadar olacaktı. Şimdi de, bugün tamamlanan ve yerine yerleştirilen bu kubbe münasebetiyle, bunların içini anlatmaya çalışacağım. Yarım kilometre açıklığı olan büyük bir küresel uzay düşünün. Bu bir insanın boyunun iki katı kalınlıkta cam tuğlalardan yapılmış bir duvarla çevrili. Bu cam duvardan açılmış pasajlardan diğer kubbelere geçmek mümkün oluyor. Yine bu cam duvarlardan dışarı baktığınızda Mars’ın o yemyeşil bitki örtüsünü görebiliyorsunuz. Kubbeler arasındaki pasajlar, kubbelerden herhangi birinden hava kaçışı olduğu takdirde otoma tik olarak kapanan büyük kapıları olan basit metal tüpler biçiminde. Dün Yedinci kubbeye girdiğimde, ki henüz şişirUmemişti, tüm bu büyük dairesel boşluğun ince saydam bir tabakayla kaplanmış olduğunu ve yerde kat kat olmuş ve yürümemizi engelleyen plastik kılıfın durduğunu gördüm. Eğer kendinizi söndürülmüş bir balon içinde düşünebilirseniz, neler hissedilebi lineceğini daha iyi anlarsınız. Kubbenin bu iç kılıfı çok dayanıklı bir plastikten yapılmış, hemen hemen mükemmel bir saydamlıkta ve oldukça esnek; bir tür kalın selofan diyebiliriz. Tabii henüz kubbe şişirilmediğinden ötürü içinde hava yoktu ve ben gaz maskemi giymek zorundaydım. Sonra büyük bir hızla kubbeye hava pompalanmaya başladı. O sırada içine hava verildikçe kabaran ve devleşen kubbeyi görmeye değerdi doğrusu. Bu pompalama işlemi tüm gece boyu sürdü. Bu sabah tekrar kubbeye gittiğimde şişirme işleminin henüz tamamlanmış olduğunu, koca plastik balonun daha kubbeye tüm kenarlarından tutturma işleminin bitmemiş olduğunu, bu nedenle de yaklaşık 100 metre açıklığı olan bu dev kubbenin sanki canlı bir yaratık gibi kabardığım gördüm. Evet, üç saat önce şişirme işleminin ilk aşaması tamamlandı. Maskelerimizi artık çıkarabilirdik. Hava yeteri kadar kalınlaşmamıştı ama yine de nefes alabiliyorduk, içerideki mühendisler maskelerini çıkarmışlar rahat rahat çalışıyorlardı. Bundan sonraki birkaç gün büyük plastik kılıfı gerginlik ve sızıntı yönünden kontrol edecekler. Bu Mars için çok önemli bir adım demiştim. Evet, çünkü kısa süre sonra bu yedinci kubbenin altında yeni yeni binalar inşa edilmeye başlanacak. Aynı zamanda bunun altında küçük bir park ve hatta bir de küçük göl -ki Mars’ın ilk gölü olacak bu- yapmayı planlıyoruz. Tabii ki bu bir başlangıç. Bugün için bize çok büyük görünen bu başarı, günün birinde önemsiz bir gelişme gibi gelebilir. Fakat Mars’ın bir başka kesiminin ele geçirilmesi anlamını taşıyor, bin kişinin daha barınabileceği yeni bir dünya anlamını taşıyor. Beni dinliyor musun Dünya? İyi geceler.</p>

  <p>Kırmızı ışık söndü. Gibson bir an için mikrofona bakarak, kendi sözlerini ışık hızıyla dünyaya gönderen bu teknik gelişmeyi hayranlıkla izledi. Sonra kağıtlarım topladı, kapıdan geçerek kontrol odasına gitti.</p>

  <p>Mühendis telefon ahizesini uzatarak: Sizi arıyorlar Bay Gibson dedi.</p>

  <p class="p9">Gibson aldı ve: Merhaba, ben Gibson! dedi.</p>

  <p><span class="t15">—</span> Ben Hadfield. Sizi kutlarım. Konuşmanızı biraz önce dinledim. Çok iyiydi.</p>

  <p class="p9"><span class="t15">—</span> Beğendiğinize sevindim.</p>

  <p><span class="t15">—</span> Belki tahmin etmişsinizdir. Konuşmanızın tümünü daha önce okudum ve gördüğüm değişiklik çok hoşuma gitti.</p>

  <p class="p9"><span class="t15">—</span> Hangi değişiklik?</p>

  <p><span class="t15">—</span> Eskiden bu tür olayları anlatırken ‘onlar’ diye söz ediyordunuz. Oysa şimdi ‘biz’ diyorsunuz.</p>

  <p>Gibson’un cevap vermesine fırsat bırakmadan konuşmasına devam etti.</p>

  <p><span class="t15">—</span> Aslında sizi yalnızca bunun için aramamıştım. Sizin Skia’ya yapmak istediğiniz geziye izin çıktı. Çarşamba günü oraya bir yolcu jetimiz gidecek. Gemide bir de üç kişilik oda var. Whittaker size ayrıntıları anlatır. Hoşçakalın.</p>

  <p class="p81">Telefonun kapandığını duydu. Odada bir sessizlik olmuştu. Gibson, Yöneticinin kendisine söylediklerini düşünüyordu. Buraya geleli bir ay olmuştu ve zamanla Mars’a bakışı değişmişti. Başlangıçtaki okul heyecanı birkaç gün sonra geçmişti. Artık oranın insanları da onu kabullenmişti. Gibson kendini onlardan biri gibi hissediyordu. Çarşamba günü gezegenin ikinci büyük kenti olan Port Schiaparelli’yi görmek üzere havalanacaktı. Burası on bin kilometre doğuda Trivium Charontis’teydi. Gezi iki hafta önceden planlanmıştı, ama her seferinde bir sorun çıkmış ve ertelenmişti. Jimmy ile Hilton’a hazır olmalarım söylemesi gerekiyordu. İkisi en hevesli olanlardı. Şimdi Jimmy’- nin gelmek isteyip istemediğini pek bilemiyordu. Aslında Jimmy şu sıralar Mars’ta kalan günlerini, İrene’den ayrılacağı zamana kadar kalan günlerini teker teker saymaya başlamıştı bile.</p>

  <h2 class="p75" style="text-align: center;">* * *</h2>

  <p class="p57"><span class="t15">—</span> Çok güzel bir jet değil mi? diye sordu pilot gururla. Mars’ta bundan yalnızca altı tane var. Bu atmosferde uçabilecek jeti yapmak oldukça zor bir iştir.</p>

  <p class="p57">Gibson aerodinamik konusundan pek anlamıyordu, ama yine de jetin çok mükemmel bir yapıda olduğunu sezebiliyordu. Jimmy ve Hilton’dan sonra jete tırmandı ve olabildiğince rahat edeceği bir yere yerleşti. Kabin alanının çoğu Skia’ya götürüldüğünü sandığı yük kutularıyla doluydu. Bu yüzden oldukça az bir alana sıkışmak zorundaydılar.</p>

  <p class="p57">Bir süre sonra motorlar çalıştı. Pilot bir an cihazları kontrol etti ve hızlandı, bir kaç saniye sonra bir gürültü oldu, roketler ateşlendi ve jet gökyüzüne fırladı. Yavaş yavaş güneye doğru yönelirken Port Lovvell’in üzerinde büyük bir yay çizmeye başladı. Gibson, havadan son görüşünden bu yana kentin epey büyümüş olduğunu düşündü. Yeni kubbe halâ boştu. İçinde, tam ortasında yeni binaları yapmakta olan işçileri gördü.</p>

  <p class="p57">Uçak bir süre sonra biraz alçalarak yoluna devam etti. Bu sırada büyük Aurorae Sinüs adasını gördüler. Bundan sonra binlerce kilometre süren çöl başlıyordu.</p>

  <p class="p57">Pilot uçağı otomatik kontrola bağladı ve yolcularla sohbet etmek için onların yanma geldi.</p>

  <p class="p57"><span class="t15">—</span> Yaklaşık dört saat sonra Charentis’teyiz, dedi. Korkarım bundan sonra bakılacak pek manzara olmayacak, çünkü uçsuz bucaksız çöl başlıyor.</p>

  <p class="p17">Gibson kafasından bir hesap yaptıktan sonra.</p>

  <p class="p17"><span class="t15">—</span> Şimdi bakalım, doğuya doğru uçuyoruz ve epey geç bir saatte hareket ettik. Demek ki biz oraya vardığımızda hava kararmış olacak.</p>

  <p class="p22">— Endişelenmeyin dedi pilot. Birkaç yüz kilometre gittikten sonra Charontis’in sinyallerini yakalarız. Mars öyle küçük bir gezegen ki, böyle uzun yolculukları gün ışığında başlayıp bitirmek olanaksız.</p>

  <p class="p22"><span class="t15">—</span> Ne kadar zamandan beri Mars’tasınız? diye sordu Gibson.</p>

  <p class="p23"><span class="t15">—</span> Eh, beş yıl oldu.</p>

  <p class="p23">— Hep uçtun mu?</p>

  <p class="p2">&nbsp;&nbsp;— Çoğunlukla evet.</p>

  <p class="p23"><span class="t15">—</span> Bir uzay gemisinde olmayı tercih etmez miydin?</p>

  <p class="p22"><span class="t15">—</span> Etmezdim. Çünkü onların içinde pek heyecan yok. Çevrede hiç bir şey görmeden aylarca git dur. Dönüp kendisine gülmekte olan fakat tartışmaya katılmayan Hilton’a gülümsedi.</p>

  <p class="p22"><span class="t15">—</span> Heyecan sözcüğüyle neyi kastediyorsun? diye sordu Gibson.</p>

  <p class="p22"><span class="t15">—</span> En azından seyredilebilecek bir manzara olmalı. Uçakta çalıştığınızda gemilerdeki gibi aylarca evinizden uzak kalmıyorsunuz. Ve her zaman için de yeni bir şeyler görmek şansınız oluyor. Kutuplara bir düzine seferde bulundum, tümü de yazın. Oysa Mare Boreum’un üstünden ilk kez geçen kış geçtim. Dışarısı eksi yüz elli dereceydi. Bu Mars için bir rekordur.</p>

  <p class="p22">— Ben bunu kolaylıkla geçerim dedi Hilton yavaşça. Titan’da geceleri eksi iki yüz dereceye ulaşır. Gibson onun ilk kez Satürn gezegeninden söz ettiğini işitiyordu.</p>

  <p class="p23">— Ha Fred diye söze başladı. O söylenti gerçek mi?</p>

  <p class="p23"><span class="t15">—</span> Hangi söylenti?</p>

  <p class="p22"><span class="t15">—</span> Bilirsin canım, hani şu Satürn’e bir kez daha gideceğiniz.</p>

  <p class="p23">Hilton omuzlarını silkti:</p>

  <p class="p18"><span class="t15">—</span> Henüz kararlaştırılmadı bazı güçlükler var. Ama sanırım olacak. Bu şansı kaçırsaydık yazık olacaktı. Eğer gelecek yıl hareket edersek Jüpiter’in de yanından geçebileceğiz ve ilk kez onu bu kadar yakından görebileceğiz. Mac bizim için çok ilginç bir yörünge üzerinde çalışıyor. Böylece Jüpiter’e çok yaklaşacağız, öyle ki onun çekim alanı bizi çevresinde dolandıracak ve böylece biz de başımızı Satürn’e çevirmiş olacağız. Çok ilginç olacak.</p>

  <p class="p82"><span class="t15">—</span> O halde sorun olan nedir?</p>

  <p class="p18"><span class="t15">—</span> Her zamanki gibi para tabii. Gezi iki buçuk yıl sürecek ve elli milyona malolacak. Mars bunu karşdayamaz. Biz de bunun faturasını Dünyaya ödetmeyi düşünüyoruz.</p>

  <p class="p18"><span class="t15">—</span> Dünyaya döndüğümüzde bana hatırlat, bu konuda bir yazı yazıp gezegenlerarası politikacıları harekete geçirmeli. Basının etkisini unutma.</p>

  <p class="p18">Konuşma gezegenden gezegene atlamaya başladı. Gibson birden Mars’ı uzaktan görme şansım kaybetmekte olduğunu hatırlayarak fırladı. Pilottan onun yerine oturmak üzere izin aldı -hiçbir şeye dokunmayacağına dair söz verdikten sonra tabii- ve kendini rahat koltuğa bıraktı.</p>

  <p class="p18">Beş kilometre aşağıda boydan boya renkli çöl uzanıyordu. Çok alçaktan uçuyor gibiydiler. Aslında Mars atmosferinin çok ince olmasıydı bu duyguyu veren. Gibson, Dünyadayken uçtuğu zamanlarda duymadığı ilginç duygulara kapıldı, ilginç gözlemleri oldu.</p>

  <p class="p18">Zaman zaman pilot gelerek aletleri kontrol etti, aslında bu tümüyle formaliteydi, çünkü seyahat bitinceye kadar herhangi bir şey yapmaya hiç ihtiyaç yoktu. Yolun yarısına gelindiğinde biraz kahve için hafif bir şeyler yediler, daha sonra Gibson tekrar kabin arkadaşlarının yanma gitti. Hilton ve pilot şimdi hararetli hararetli Venüs hakkında tartışıyorlardı. Güneş ışınları şimdi Mars’a hayli eğik düşüyor ve küçük tepelerin gölgelerinin yeer düşmesine neden oluyordu. Gibson uzun uzun aşağıyı seyretti. Mars’ı ve çevresini hemen hemen tümüyle görebilmişti ve bilinen bir gerçeği bir kez de kendisi görmüştü:</p>

  <p class="p83"><span class="t18">Mars'ta hiç dağ yoktu...</span></p>

  <h2 class="p84" style="text-align: center;">* * *</h2>

  <p class="p10">Hadfield haberleri aldığı zamandan beri Gezegenlerarası Developman Kurulu’na âcil bir memorandum dikte ettirmekteydi. Port Schiaparelli, uçağın beklenen varış zamanından on beş dakika sonra haber beklemiş, Port Lowell Kontrol da ‘gecikme’ sinyalini göndermişti. Küçük Mars hava filosundan bir uçak şimdi uçuş hattında araştırmaya çıkmıştı. Yüksek hız ve alçaktan uçuş bu araştırmayı çok güçleştiriyordu. Phobos da teleskopunu oraya yöneltmiş, araştırmalarını sürdürüyordu.</p>

  <p class="p10">Haber Dünyaya bir saat sonra ulaştı. Gibson olanları görebilmiş olsaydı her halde çok mutlu olurdu: Heryerde, halk çok büyük bir ilgiyle onun son makalelerini okuyorlardı. Ruth Goldstein’in, bir yayımcı gelip de elinde gazeteyi sallaymcaya kadar hiç bir şeyden haberi yoktu. Hemen Gibson’un son yazı serisinin ikinci basım hakkını satın aldı, sonra gazetedeki özel odasına çekildi ve uzun süre bol bol ağladı.</p>

  <p class="p85">Gazete yazıhanelerinde Morgtan alınmış olan raporlar (beklemeye zaman yoktu çünkü) gelmeye başladı ve Londra’da, Gibson’la iyi bir dizi için anlaşma yapmış olan yayımcı kendini çok mutsuz hissetti.</p>

  <h2 class="p86" style="text-align: center;"><span class="t15">* * *</span></h2>

  <p class="p10">Pilot kontrol kabinine ulaştığında duvarlar hala Gibson’un bağırmasından yankılanıyordu. Sonra uçağın dönmesi onu birden yere fırlattı. Tutunarak ayağa kalktığında uzakta, kilometrelerce ötede garip bir biçimde parlayan turuncu renkli bir kayalık gördü. Bu panik anında dahi, kendilerine doğru kayarak yaklaşmakta olan bir engel olduğunu farkedebilmişti. Birden gerçeği anımsadı. Bu bir dağ silsilesi değildi, başka bir şeydi. Rüzgarın etkisiyle çölden kalkmış olan tozdan bir duvar neredeyse startosferin kenarına kadar ulaşmıştı.</p>

  <p>Bir saniye sonra kasırgaya tutuldular. Kuvvetli bir şey uçağı şiddetle bir taraftan diğer tarafa çekiyor gibiydi. Bundan sonra çok şiddetli bir gürültü duyuldu. Birden gece bastırmıştı ve onlar umutsuzca koyu bir karanlıkta uçuyorlardı.</p>

  <p>Her şey bir ömür kadar uzun gelse de tamı tamına beş dakika içinde olup bitmişti. Gibson birden sanki binlerce çekip tarafından uçağın gövdesi dövülüyormuş gibi sesler duymaya başladı. Rüzgar uçağı oradan oraya fırlatıyordu. Sonra dehşet içinde, motorun sesini artık duymadığını farketti. Motorlar durmuştu. Pilot bağırdı.</p>

  <p><span class="t15">—</span> Maskelerinizi takın. Uçak indiğinde gövde yere çarpabilir!</p>

  <p>Parmakları uyuşmuş gibiydi. Oturduğu koltuğun altından maskesini çıkardı ve başına geçirdi. Bu işi bitirdiği sırada yere oldukça yaklaşmış olduklarını gördü.</p>

  <p>Bundan sonra uçağın büyük bir gürültüyle yere çarptığını ve havaya zıpladığını farketti. Bir an sonra tekrar yere değdi. Gibson uçağın param parça olacağını bekleyerek büzülmüştü.</p>

  <p>Bir ömür gibi uzun gelen bir andan sonra birden durulduğunu hissetti. Sağlam olarak yere inmişlerdi. Sonra Hilton’un onun yanına geldiğini ve maskesini çekerek, pilota şöyle bağırdığını duydu:</p>

  <p><span class="t15">—</span> Hey kaptan, çok iyi bir inişti doğrusu. Şimdi ne kadar yürümemiz gerekecek dersin?</p>

  <p>Bir an hiç bir cevap gelmedi. Sonra pilot gayet soğukkanlı bir sesle konuşmaya başladı:</p>

  <p><span class="t15">—</span> Bana bir sigara yakıp verecek yok mu?</p>

  <p><span class="t15">—</span> İşte al dedi Hilton, ileri doğru yürüyerek. Kabinin ışıklarını yaksak ha?</p>

  <p>Hepsi birden neşelenmeye başlamışlardı. Sağ salim karaya inmenin verdiği rahatlık, onlara en yakın üsten binlerce kilometre uzakta olduklarını bile düşündürtmeyecek ölçüdeydi.</p>

  <p><span class="t15">—</span> Bu tam bir fırtınaydı, dedi Gibson. Mars’ta bu tür doğa olayları sık olur mu? Oluyorduysa neden biz önceden uyarılmadık?</p>

  <p>Olayın ilk şokundan kurtulmuş olan pilot şimdi ne yapmaları gerektiği konusunda düşünmeye başlamıştı.</p>

  <p><span class="t15">—</span> Şimdiye kadar hiç böylesini görmemiştim dedi. Lowell ile Skia arasında belki en az elli uçuş yapmışımdır. Aslında sorun, bizim Mars meteorolojisi hakkında bir şey bilmememizden kaynaklanıyor. Gezegenimizde belki bir düzine meteoroloji istasyonu var ama, bize kesin bilgi vermeye yetmiyorlar.</p>

  <p><span class="t15">—</span> Phobos’tan ne haber peki? Onlar ne olduğunu görüp de bizi uyaramazlar mı?</p>

  <p class="p9">Pilot takvimi açtı ve sayfalarını çevirmeye başladı.</p>

  <p><span class="t15">—</span> Phobos henüz çıkmadı dedi kısa bir hesaplamadan sonra. Sanırım fırtına birden Hades’in <span class="t25">(</span><span class="t20">Hades:Yunan mitolojisinde Ölüler Diyarı Tanrısı</span><span class="t9">)</span> üstünden çıktı nasıl ismi iyi bulmuş muyum? Fırtınanın Charontis yakınma gittiğini sanmam, bu nedenle onu göremezler ve dolayısıyla da bizi uyaramazlardı. Bu hiçkimsenin bir hatası olmadan meydana gelen kazalardan biridir.</p>

  <p>Bu düşünce sanki hepsini rahatlatmış gibiydi. Fakat Gibson pek rahat görünmüyordu.</p>

  <p><span class="t15">—</span> Bu arada dedi. Bilinmeyen bir yerin ortasında bulunduğumuzu da unutmayın. Bizi bulmaları ne kadar zaman alır? Ya da gemiyi onarmanın olanağı var mı?</p>

  <p><span class="t15">—</span> Bu olanaksız, çünkü jetler tahrip oldu. Biliyorsun, onlar kumda değil havada çalışmak üzere yapılmışlardır.</p>

  <p class="p9"><span class="t15">—</span> Peki, Skia’yı radyo ile arayamaz mıyız?</p>

  <p><span class="t15">—</span> Yerde olduğumuz sürece arayamayız. Fakat bir saat kadar sonra Phobos yükselecek, o zaman gözlemevini arayabiliriz vc tabii onlar da yerimizi tespit edebilirler böylece. Uzun yolculuklarda bizim kullandığımız yöntem bu. Ayrıca İyonosfer sizin Dünyanızdaki gibi sinyalleri iletebilecek kadar kuvvetli de değil. Şimdi gidip radyonun çalışıp çalışmadığına bir bakayım.</p>

  <p>One doğru gitti ve uçağın vericisini incelemeye başladı. O sırada da Hilton kabin ısıtıcısını ve hava basıncını kontrol etmekle meşguldü. Diğer iki yolcu da düşünceli düşünceli birbirlerine bakıyorlardı.</p>

  <p><span class="t15">—</span> Şansın da böylesi diye söylendi Gibson. Ta Dünyadan kalkıp hiç bir aksilik görmeden Mars’a kadar geldik, bu küçücük gezegende bir uçağa binelim dedik nedir bu aksilik! Bir daha uzay gemisinden başka birşeye binmeyeceğim.</p>

  <p class="p9">Jimmy gülümsedi:</p>

  <p><span class="t15">—</span> Geri döndüğümüzde diğerlerine anlatacak bir şeylerimiz olacak fena mı? Belki de sonunda gerçek bir keşif yapabileceğiz, kimbilir?.. Pencerenin yanma gitti ve gözlerinin üzerine elini siper ederek uzaklara bakmaya başladı. Çevre şimdi tümüyle karanlıktı. Yalnızca gemiden süzülen ışık görülüyordu.</p>

  <p><span class="t15">—</span> Etrafta tepeler var, bunlara rağmen tek parça olarak inebilmemiz ne büyük bir şans değil mi? Aman Tanrım, işte şurada bir kayalık var, ileride de bir tane var. Onlardan birine çarpıp parçalanmamız işten bile değildi!</p>

  <p><span class="t15">—</span> Nerede olduğumuza dair bir fikrin var mı? diye sordu Gibson pilota.</p>

  <p class="p9">Sesinde kaba ve sert bir ifade vardı.</p>

  <p><span class="t15">—</span> Yaklaşık 120 doğu, 20 kuzey. Fırtına bizi daha uzağa fırlatamaz.</p>

  <p class="p9"><span class="t15">—</span> O halde Aetheria’da bir yerdeyiz, dedi Gibson ve haritanın üzerine eğildi. Evet burada da tepelik bir bölge gösteriliyor, ama daha fazla da bir bilgi yok.</p>

  <p class="p57"><span class="t15">—</span> Buraya ilk kez bir insan iniyor da ondan. Mars’ın bu kısmı hemen hemen hiç keşfedilmemiştir. Haritası da tamamen havadan çıkarılmıştır.</p>

  <p class="p57">Gibson Jimmy’nin bu haberden çok memnun olduğunu hemen anladı. 0 zamana kadar hiç bir insanın ayak basmadığı bir yerde bulunmanın belli bir heyecan var, diye düşündü.</p>

  <p class="p57"><span class="t15">—</span> Aksiliğe bakın diyen Hilton’un sesi duyuldu. Phobos yükselse bile bu radyoyu kullanabilmek olanaksız.</p>

  <p class="p57"><span class="t15">—</span> Nasıl olur? diye bağırdı pilot. Biraz önce onu kontrol ettim, çalışıyordu.</p>

  <p class="p57"><span class="t15">—</span> Evet, ama nerede olduğumuza hiç dikkat etmedin mi? Buradan Phobos’u göremeyiz ki. Güneyimizdeki kayalık görüş alanımızı tümüyle kapatıyor. Bu demektir ki bizim radyo sinyallerimizi alamazlar. Daha da kötüsü, teleskoplarıyla nerede bulunduğumuzu da saptayamayacaklardır.</p>

  <p class="p17">Korkunç bir sessizlik oldu.</p>

  <p class="p57"><span class="t15">—</span> Şimdi ne yapacağız? dedi Gibson. Ellerindeki oksijenin, yiyeceğin ve cihazların onları uzun süre idare etmeyeceğini düşünmeye başladı. Hem Mars’ta örtünmeksizin bir gece geçirmenin olanaksız olduğunu da biliyordu. Ekvatora yakın bile olunsa bu değişmezdi.</p>

  <p class="p57"><span class="t15">—</span> Başka biçimde bir sinyal vermenin bir yolunu bulmalıyız dedi Hilton. Sabah şu tepeleri bir tırmanıp çevreye bakalım. Bunun işe yarayacağına inanıyorum. Ayrıca endişe etmemiz için de bir neden yok çünkü günlerce yetebilecek kadar oksijenimiz var. Bataryalardaki güç de bizi ısıtmaya yeterli. Ancak eğer bir haftadan fazla burada kalmak zorunda olursak biraz aç kalabiliriz, o kadar. Fakat bunların olacağını da pek sanmıyorum ya.</p>

  <p class="p17">Sanki sessizce anlaşılmış gibi Hilton kontrolü eline almıştı. Belki farkında değildi ama şimdi bu küçük grubun lideri oydu. Pilot da bunu kabullenmiş görünüyordu.</p>

  <p class="p87"><span class="t15">—</span> Phobos bir saat sonra yükselir dedin değil mi? diye sordu Hilton.</p>

  <p class="p23"><span class="t15">—</span> Evet.</p>

  <p class="p87"><span class="t15">—</span> Peki ne zaman batar? Şu sizin küçük çılgın ayınızın devrelerini bir türlü hatırlayamıyorum!</p>

  <p class="p87"><span class="t15">—</span> Batıdan yükselir ve dört saat kadar sonra doğudan batar.</p>

  <p class="p23"><span class="t15">—</span> Buna göre geceyarısında güneyde olacak demektir?</p>

  <p class="p87"><span class="t15">—</span> Doğru. Aman Tanrım! Bu bizim onu hiç göremeyeceğimizi gösteriyor. En az bir saat da güneş tutulmasına girer!</p>

  <p class="p87"><span class="t15">—</span> Ne biçim aymış! diye söylendi Gibson. Tam işe yarayacakken, ortada yok.</p>

  <p class="p87"><span class="t15">—</span> Bu önemli değil! dedi Hilton soğuk bir sesle. Onun nerede olduğunu bilmemiz de yetecek. Böylece radyoyu kullanmamızı da engellememiş olduğunu göreceğiz. Bu gece yapacağımız tek şey onun yerini saptamak olmalı. Evet... Kimde oyun kartı var? Hiç birinizde yok mu? Peki o zaman biraz eğlenmeye ne dersiniz? Martin bize o güzel öykülerinden anlatsana!</p>

  <p class="p87"><span class="t15">—</span> Bunun böyle olacağını düşümde bile görsem inanmazdım doğrusu dedi. Sen anlatacak öyküleri olan tek kişisin!</p>

  <p class="p87">Gibson bir anda Hilton’un Satürn öyküsünü öğrenmenin en iyi zamanının bu olduğuna karar verdi. Böyle bir şans bir daha ele geçmezdi. Ayrıca o anıları dinlemek oradakiler üzerinde moral da yaratacaktı. Hilton da bunu farketmiş olmalı ki, arkasına yaslandı ve gülümseyerek:</p>

  <p class="p87"><span class="t15">—</span> Beni düşünüyorsun değil mi Martin? Oldu, anlatacağım, ama bir koşulla!</p>

  <p class="p23"><span class="t15">—</span> Nedir?</p>

  <p class="p23"><span class="t15">—</span> Bunu doğrudan doğruya aktarma lütfen, olur mu?</p>

  <p class="p23"><span class="t15">—</span> Yapmaya çalışırım.</p>

  <p class="p57"><span class="t15">—</span> Ve eğer günün birinde bunu yazmaya kalkarsan, müsveddelerini önce bana göster.</p>

  <p class="p17"><span class="t15">—</span> Tabii.</p>

  <p class="p57">Aslında Gibson salt yazabilmek düşüncesiyle istememişti bu öyküyü öğrenmeyi. O bunu isterken, sadece o ilginç olayları bilebilmeyi de arzulamıştı.</p>

  <p class="p57">Geminin dışında çok soğuk bir gece başlamıştı. Gökyüzünde yıldızlar ne kadar parlak olursa olsun, soğuk tüm gücüyle sürüyordu. Ama gemideki dört kişi dışarıyla pek ilgili değildiler o sıra. Onlar Güneş Sisteminin bir başka gezegenine, altı yüz milyon kilometre uzaklığa, Satürn’e gitmişlerdi.</p>

  <p class="p57">İnsanlar Satürn’e gidildiğini fakat daha yakında olan Jüpiter’e gidilmediğini duyduklarında şaşırıyorlar. Fakat uzay yolculuklarında, direk uzunluğun pek önemi yoktur. Ve Satürn’e inme kolaylığı olması, oraya daha önce varılmasına neden olmuştu. Satürn’ün uydusu Titan, Dünyanın uydusu Aydan birkaç misli daha büyüktü. Aslında Titan için Güneş Sisteminin en büyük uydusu diyebiliriz. 1944 yılının sonlarına doğru, Titan’ın bir atmosferinin olduğu saptandı. Bu içinde soluk alınabilecek bir atmosfer değildi. Daha da değerli bir şeydi. Nükleer roketlerin en ideal yakıtı olan metandan oluşuyordu bu atmosfer.</p>

  <p class="p57">Bunun saptanması ile uzay uçuş tarihinde eşsiz bir sayfa açılmış oldu. Çünkü ilk kez bu garip dünyaya bir yolculuk yapılacak ve oraya varıldığında da yakıt yenilenebilecekti.</p>

  <p class="p57"><span class="t18">Arcturus</span> ve sekiz kişilik mürettebatı uzaya Mars’ın yörüngesinden hareket etti. Satürne yolculuk, Titan’a kadar yakıtın da yetmesiyle toplam dokuz ay sürdü. Sonra pompalar durduruldu ve orada, sayılamayacak kadar tirilyon tonda bulunan metandan yakıt alındı ve <span class="t18">Arcturııs</span> Satürn’ün bilinen on beş ayının hepsini teker teker dolaştı. Bu bir kaç ay süren geziler sonucunda bu gezegene ilişkin olan ve teleskopik incelemeyle elde edilen bilgilerin tümünden daha fazlası sağlanmış oldu.</p>

  <p class="p10">Bunun bir bedeli de oldu. Tayfalardan ikisi, atomik motorların âcil onarımmda fazla radyasyon dozu aldılar ve öldüler. Bunlar dördüncü ay Dione’a gömüldüler. Gezinin öncüsü Kaptan Eııvers, Titan’da donmuş havanın oluşturduğu çığdan öldü. Cesedi ise hiçbir zaman bulunamadı. Kumanda}<span class="t22">7</span>! ele almak zorunda kalan Hilton yanında kalan yalnız iki yardımcısıyla <span class="t18">Arcturus’u</span> bir yılda Mars’a geri getirmeyi başardı.</p>

  <p class="p10">Tüm bu yalın gerçekleri Gibson zaten biliyordu. Fakat yine de bu ilginç olayları Hilton’un o ağır ve sakin sesinden duymak çok hoşuna gitmişti.</p>

  <p class="p10">Titan’ı ve Satürn’ü çevresinde dolaşan küçük küçük ayları anlattı. Bu çevresindeki aylarla Satürn, sanki Güneş Sisteminin bir modeli gibiydi. Hilton, bunların içinde en içte kalan Mimas’a nasıl indiklerini de anlattı.</p>

  <p class="p10"><span class="t15">—</span> Dağlar arasında geniş bir vadiye indik. Toprağın yeteri kadar sert olduğundan emin olduktan sonra, daha önce yaptığımız hataları yapmamak üzere kendimizi ayarladık. Tabii ki Mimas’taki çekim fazla değildi; Dünyanın yalnızca yüzde biri kadardı. Bu da bizim uzaya fırlamamızı engellemeye yeterdi. Bunu bilmek bize güven vermişti. Mimas’a indiğimizde sabahın erken saatiydi. Burada günler Dünyadakinden biraz daha kısaydı. Satürn’ün çevresini yirmi iki saatte dolaşıyordu. Ve gezegene doğru hep aynı yüzü dönük olduğundan da gece ve gündüz eşit uzunluktaydı. Kuzey yarıküreye, ekvatora yakın bir bölgeye indik. Satürn’ün büyük bir kısmı da ufuktaydı; kocaman bir hilal gibi duruyordu. Herhalde çektiğimiz filmleri gör- müşsünüzdür, özellikle de Satürn’ün tüm evrelerini gösteren renkli olanları. Fakat, bu oluşumu canlı olarak gökyüzünde izlemenin verdiği zevki bu filmlerin verebileceğine inanabilmek çok zor. Çok büyüktü ve sanki kollarını iyice açıp da durursan, parmak uçlarınla kenarlarını tutabilecek gibiydin. Hiç birimiz onu seyretmekten bıkmamıştık. O kadar hızlı dönüyordu ki, biçimi sürekli değişiyordu. Ve bu sırada renklerin en güzel kombinasyonunu; yeşilleri, kahverengileri ve sarıları görmek olanaklıydı. İnsanın ondan gözlerini kaçırabilmesi olanaksızdı. Görünmez olduğunda bile onu görmek olanaklı gibi çünkü yıldızların arasında büyük bir boşluk oluşuyor. Tekrar Satürn’e gitmek istediğimi söylesem şaşırır mısınız? Bu kez ona iyice yaklaşmak isterim, yani bin kilometre yakınma kadar yaklaşmak. Bu şimdi daha güvenli ve çok fazla da güç gerektirmiyor. Yapılacak tüm iş parabolik bir yörüngeye girmek, sonra da Güneş’in çevresine giren bir kuyrukluyıldız gibi kendini bırakmak. Tabii Satürn’e yakın olarak bir kaç dakikadan fazla kalabilmek olanaksız ama yine de bu süre yeterli kayıtları almamıza elverişli olacaktır. Ve tabii Mi- mas’a da bir kez daha gitmek isterim. Satürn’ün genişlemesini ve küçülmesini izlemek, ekvatoru çevresinde fırtınaların birbirini kovalamasını görmek çok değerli olacak benim için. Evet -bu kez geri dönmeyeceğimi bilsem bile- yine de değerli olacaktır...</p>

  <p class="p10">Bu sözlerde öyle bir inandırıcılık vardı ki, kimse Hilton’un lâf olsun diye konuşmadığını anlamıştı. Anlattıkları bittiğinde orada bulunan herkes, onun görmek istediklerini görebilmeyi diledi içinden.</p>

  <p class="p10">Gibson kabinin penceresine giderek, dışarıyı gözledikten sonra söze başlayarak sessizliği bozdu.</p>

  <p class="p10"><span class="t15">—</span> Bak dedi. Orada, eğer boynunuzu uzatırsanız görebilirsiniz.</p>

  <p class="p10">Önlerinde durmakta olan kayalık artık görüş alanlarını önceki gibi tümüyle kapatmıyordu. Tam tepesinden yavaş yavaş bir parlaklık süzülüyordu. Bu yükselmekte olan Phobos’tu.</p>

  <p class="p10">Dakika dakika ışık daha da kuvvetleniyordu. Pilot sinyallerini tekrar göndermeye başladı. Şimdi tümü Phobos’un alacağı konumun, onların sinyallerini alabilecek pozisyona gelip gelmeyeceğini merak ediyordu.</p>

  <p>İki saat kadar hiç bir ümit belirtisi olmaksızın beklediler. Birden ışık tekrar tepenin ucunda belirdi. Bu kez doğudan parlıyordu. Bu haberleşme için en uygun konumdu. Ama sinyallere yanıt gelmedi. Pilot vericiyi kapattı.</p>

  <p><span class="t15">—</span> Bu da olmadı, dedi. Başka bir şeyler yapmayı denemeliyiz.</p>

  <p><span class="t15">—</span> Ne yapmamız gerektiğini biliyorum galiba! diye bağırdı Gibson. Vericiyi tepeye taşısak olmaz mı?</p>

  <p><span class="t15">—</span> Ben bunu düşündüm, ama onu özel cihazlar olmaksızın dışarı taşıyamayız ki. Bunun için gerekli olanlar hep uçağın gövdesine tutturulmuş, sabit şeyler.</p>

  <p><span class="t15">—</span> Bu gece yapabileceğimiz bir şey yok dedi Hilton sakince. Gün doğmadan biraz uyusak iyi olur. Hepinize iyi geceler.</p>

  <p>Bu çok güzel bir öneriydi, ama uymak çok zordu. Gibson’un aklı halâ yarın için yapabilecekleri şeylerle meşguldü. Neden soma Phobos batıp da ortalık tam bir karanlığa ve sessizliğe büründüğünde uyumayı denedi. Rüyasında kendini Port Schiaparelli’ye giderken görüyordu...</p>

  <p>&nbsp;</p>
</body>
</html>
