<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>Onikinci Bölüm</b></h1>

  <p class="p12">&nbsp;</p>

  <p>GİBSON uyandığında gün ağaralı epey olmuştu. Güneş kayalıkların ardında kalmıştı, görünmüyordu, ama gönderdiği ışınlar uçağın içini aydınlatmaya yetiyordu. Fırlayarak kalktı, koltuklar uyumak için yapılmamıştı, o nedenle pek rahat bir gece geçirememişti.</p>

  <p>Etrafta arkadaşlarım aradı, fakat pilot ile Hilton’un gitmiş olduğunu gördü. Jimmy ise halâ uyumaktaydı. Diğerleri erken uyanmış ve araştırmaya gitmiş olmalıydılar.</p>

  <p>Duvarda Hilton’un yazıp iliştirdiği bir mesaj vardı. Sadece şunlar yazılıydı: «6.30’da dışarı çıkıyoruz. Bir saat sonra döneriz. Döndüğümüzde acıkmış olacağız, ona göre. Fred.»</p>

  <p>Bunun üzerine Gibson acıkmış olduğunu hissetti. Gemilerde bu tür kazalar için bulundurulan âcil yemek dolabını açtı. Kendine sıcak bir içki hazırlamak istedi. Bu sırada çıkardığı gürültüler Jimmy’yi uyandırdı. Delikanlı bir süre şaşkın şaşkın etrafına bakındıktan sonra nerede olduğunu hatırladı.</p>

  <p class="p9"><span class="t15">—</span> İyi uyudun mu? diye sordu Gibson.</p>

  <p><span class="t15">—</span> Çok kötü dedi Jimmy. Kendimi bir haftadır uyumamış gibi hissediyorum. Diğerleri nerede?</p>

  <p>Sorusu o sırada havalı geçişten içeri girmekte olanların gürültüsüyle bastırıldı. Bir anda Hilton göründü, arkasından da pilot. Maskelerini ve ısınma aletlerini çıkardılar ve Gibson’un hazırlamış bulunduğu yiyeceklere doğru yürüdüler.</p>

  <p class="p9"><span class="t15">—</span> Ee? dedi Gibson. Kararınız ne?</p>

  <p><span class="t15">—</span> Sana yalnızca şunu söyleyebilirim dedi Hilton. Yaşadığımız için çok şanslıyız doğrusu.</p>

  <p class="p9"><span class="t15">—</span> Bunu biliyorum.</p>

  <p class="p9"><span class="t15">—</span> Bilmediklerin de var, nereye indiğimizi görmedin.</p>

  <p class="p13">Şu kayalığa bir kilometre kala durmuşuz. Bir kaç derece daha yaklaşsaymışız, bom! Yere çarpmamızdan ötürü de pek bir hasar olmamış. Doğu-batı doğrultusunda uzanan bir uzun vâdi içindeyiz. Benim ilk tahminime göre, burası bir eski dere yatağından çok jeolojik bir oluşum. Karşımızdaki kayalığın yüksekliği yüz metre kadar. Belki tır- manılabilir ama biz denemedik. Aslında pek gerek de yok, çünkü Phobos’un bizi görebilmesi için, biraz kuzeye kayıp kayalığın bizi engellemediği bir noktaya gelmemiz yeterli. Yani bana göre çözüm şu: Eğer uçağı biraz itebilirsek radyoyu kullanabilir ve teleskoppik incelemede kendimizi gösterebiliriz.</p>

  <p><span class="t15">—</span> Bunun ağırlığı ne kadar? diye sordu Gibson kuşkuyla.</p>

  <p><span class="t15">—</span> Tüm yüküyle birlikte otuz ton kadar vardır. Ama bazı gereksiz şeyleri atabiliriz.</p>

  <p><span class="t15">—</span> Yo, gereksiz bir şey yok burada dedi pilot. Bu bizim basıncımızın düşmesi demektir. Hava harcamaya dayanamayız.</p>

  <p><span class="t15">—</span> Haklısın, bunu unutmuştum. Ama yine de yerin düzgün olduğunu ve sürükleme işini başarabileceğimizi umuyorum ben.</p>

  <p>Gibson‘dan itiraz sesleri yükseliyordu. Dünya çekiminin üçte birinde bile olsa yine de bir uçağı itebilmenin olanaklı olabileceğini bir türlü kabul edemiyordu. Uzun süre bu konu üzerinde tartıştılar. Bir an önce harekete geçip Phobos’a sinyal göndermenin bir yolunu bulmak gerekiyordu.</p>

  <p>Kahvaltıdan sonra gemiyi itmeyi denediler. İleri geri oynatarak onu beş metre kadar kaydırmayı başarabildiler. Sonra geminin çıkıntıları yumuşak toprağa takıldı ve ne kadar uğraştılarsa da bundan sonra gemiyi bir milim bile hareket ettiremediler. Yeni durumu görüşmek üzere kabinlerine geri döndüler.</p>

  <p>— Yere, geniş bir alana beyaz bir şeyler sersek olmaz mı? diye sordu Gibson.</p>

  <p class="p67">Bu düşünceyi uygun bulup hepsi işe kalkıştılar ama gemide bu işi görebilecek altı adet beyaz mendilden başka bir şey bulamadılar. Bunun da Phobos’tan görülmesine olanak yoktu.</p>

  <p class="p67"><span class="t15">—</span> Yapdacak tek şey kaldı dedi Hilton. Geminin ışıklarını bir kablo ile tepeye uzatalım ve orayı aydınlatalım. O zaman bunu Phobos’tan görebilirler. Ama eğer sonuç başarılı olmayacaksa bunu yapmamak gerekir.</p>

  <p class="p67">Birden Jimmy akima parlak bir düşünce gelmişçesine fırladı.</p>

  <p class="p67"><span class="t15">—</span> Neden bir heliograf kurmayalım? diye sordu. Eğer Phobos’un karşısına bir ayna koyarsak bizi rahatlıkla görebilirler.</p>

  <p class="p67"><span class="t15">—</span> Altı bin kilometreden mi görecekler? diye sordu Gibson kuşkuyla.</p>

  <p class="p67"><span class="t15">—</span> Neden olmasın? Burada gördüklerini bin katından da daha çok büyütebilen teleskopları var. Güneşte parlayan bir aynayı altı kilometre uzaktan göremiyor musun?</p>

  <p class="p67">Uzun bir tartışmadan sonra Jimmy’nin önerisi kabul edildi ve denenmesine girişildi. Fakat gemide ayna görevi görebilecek hiçbir şey yoktu.</p>

  <p class="p67"><span class="t15">—</span> Kanattan bir parça kesip onu iyice parlatalım dedi Hilton düşünceli düşünceli. Bu iyi iş görür sanırım.</p>

  <p class="p67"><span class="t15">—</span> Bu mağnezyum alaşımıdır ve bizim istediğimiz kadar iyi parlatılamaz dedi pilot, sanki halâ makinesini kurtarmaya çalışıyor gibiydi.</p>

  <p class="p82">Gibson birden ayağa fırladı.</p>

  <p class="p67">Geminin arkasına gitti ve eşyalarını karıştırmaya başladı. Bir süre sonra gözleri kamaştıran bir ışık ile geri döndü. Bu kendisi için özel olarak yaptırdığı bir fotoğraf makinesi flaşıydı.</p>

  <p class="p67">Bu çok güçlü ışık veren âleti inceleyen Hilton pek memnun görünüyordu.</p>

  <p class="p67"><span class="t15">—</span> Eğer gezegenin bu bölgesine teleskopla bakarlarsa, bu ışığı en güçlü Güneş ışığında bile görebilirler dedi.</p>

  <p class="p10"><span class="t15">—</span> Phobos şimdi uygun konumda değil mi? diye sordu Gibson. Dışarı çıkıp bir kez denemek istiyorum.</p>

  <p class="p12">Ayağa kalktı ve gaz maskesini ayarlamaya koyuldu.</p>

  <p class="p10"><span class="t15">—</span> On flaştan fazla kullanma diye uyardı Hilton. Onu bir de gece denesek iyi olur. Bir de bulabildiğin bir gölgede kullanırsan daha iyi olur.</p>

  <p class="p12"><span class="t15">—</span> Ben de gelebilir miyim? dedi Jimmy.</p>

  <p class="p10"><span class="t15">—</span> Olur dedi Hilton. Fakat birbirinizden ayrılmamaya bakın. Ben burada durup yardımcı olmaya çalışacağım.</p>

  <p class="p10">İkisi birlikte dışarı çıktılar. Kayalığın gölgesinden sıyrılıp gökyüzünün açıkça görülebildiği bir alana çıktılar. Phobos halâ batıdaydı. Giderek güneye kayıyor ve bir yandan da küçülerek hilâl durumuna geliyordu. Gibson sanki biri onları oradan gözlüyormuş gibi hissetti ve elini sallayıp ‘hey biz; buradayız, bizi görebiliyor musunuz?’ diye bağırmak istedi.</p>

  <p class="p10">Gibson yapılacak en iyi şeyin, bulabildiği bir bitki örtüsü alanının en sık olduğu yerin ortasında durmak olacağım düşündü.</p>

  <p class="p10">Gemiden bir kilometre kadar uzakta böyle bir alan görüp oraya doğru yöneldi. Jimmy onu yakından izliyordu.</p>

  <p class="p10">Sonunda kendilerini, daha önce hiç görmedikleri değişik bir bitki örtüsünün içinde buldular. Yapraklar dikey olarak dümdüz yukarıya doğru uzanıyordu ve üzerinde birtakım benciklerle sanki bir yığın tohum taşıyor izlenimini veriyordu. Yaprakların düz kısımları ise Güneşe doğru dönüktü. Gibson yaprakların güneşe dönük yüzlerinin siyah, gölgede kalan kısımlarının ise yeşilimsi bir beyazlıkta olduğunu farketti.</p>

  <p class="p10">Bitkiler üzerinde daha fazla durmamak için Gibson yoluna devam etti. Bitkiler çok sık değildi bu yüzden onların arasında ilerlemek mümkündü. Yeteri kadar ilerlediğine karar verdikten sonra flaş makinesini çıkardı ve Phobos’a doğru çalıştırdı. Phobos şimdi hilâl şeklinde ve güneşe daha yakındı, ama zaman iyi seçilmişti ve onlar burayı şimdi gece kısmı olarak görüyorlardı ve orası gözlemlendiği takdirde ışığı görmek olanaklı olabilirdi. Gibson on kez flaş gönderdi. Bunu yaparken de beş kez çift flaş göndermeyi yeğledi. Bunu, gördükleri ışıkların yapay olduğunu anlasınlar diye yapmıştı.</p>

  <p class="p10"><span class="t15">—</span> Bugünlük bu kadar yeterli dedi Gibson. Kalan flaşlarımızı karanlığa saklaınalıyız. Şimdi istersen gel şu bitkilere bakalım. Bana neyi hatırlattılar biliyor musun?</p>

  <p class="p12"><span class="t15">—</span> Aşırı büyümüş deniz yosununu dedi Jimmy.</p>

  <p class="p10"><span class="t15">—</span> Evet. Bu üzerindeki kabuk ne acaba? Bir bıçağın var mı? Sağol.</p>

  <p class="p10">En yakınındaki bir yaprağı delen Gibson bir tıslama sesiyle içinden gaz çıktığını gördü.</p>

  <p class="p12"><span class="t15">—</span> Ne garip bir şey! dedi. Biraz yanımıza alalım.</p>

  <p class="p12">Güçlük çekmeden köke yakın uzun siyah yapraklardan kesti. Koyu kahverengi bir sıvının akmaya başladığını gördü, akarken de ince gaz zerrecikleri çıkıyordu. Gibson yanına aldığı bu bitkiyle gemiye doğru yürümeye başladı.</p>

  <p class="p10">Bir dünyanın geleceğini beraberinde taşıdığından habersizdi.</p>

  <p class="p51">Bir kaç adım atmışlardı ki yanlış yola girdiklerini anlayıp geri döndüler. Güneşi rehber aldıktan sonra kaybolmak tehlikesi yoktu. Özellikle böyle küçük bir bölgede... Bu nedenle ayak izlerini izlemeye gerek görmediler. Gibson yolu gösteriyor ve bu nedenle önde gidiyordu. Bir süre gittikten sonra Gibson ve Jimmy gördükleri ayak izlerinin kendilerine ait olmadığını farkettiler.</p>

  <h2 class="p89" style="text-align: center;">* * *</h2>

  <p class="p10"><span class="t15">—</span> Bizim iki kaşifimizin dönme zamanı geldi değil mi? diye sordu pilot. Bu arada uçaktan uzun bir tel çıkarmaya çalışan Hilton’a yardım ediyordu. Hilton uzun bir kablo bularak, ışığı tepeye kadar taşımaya kararlıydı. Böylece belki Gibson’un ışığı kadar kuvvetli bir ışık veremeyeceklerdi ama hiç olmazsa sürekli olacak ve görülme şansı daha yüksek olacaktı.</p>

  <p class="p29"><span class="t15">—</span> Gideli ne kadar oldu? diye sordu Hilton.</p>

  <p class="p29"><span class="t15">—</span> Kırk dakika kadar. Umarım kaybolmamışlardır.</p>

  <p class="p77"><span class="t15">—</span> Gibson çok dikkatli biridir. Genç Jimmy’ye bu konuda pek güvenmem, çünkü o sürekli yeni bir şeyler bulma sevdasıyla dalıp gidebilir.</p>

  <p class="p29"><span class="t15">—</span> A, işte geliyorlar. Biraz telâşlı görünüyorlar.</p>

  <p class="p77">İki küçük görüntü uzakta belirmişti, telâşları o kadar belirgindi ki, uçaktakiler işlerini bırakıp merakla onları beklemeye başladdar.</p>

  <p class="p77">İçeriye girdikten bir süre sonra ilk konuşan Gibson oldu. Diğerleri ilgiyle onları dinliyorlardı.</p>

  <p class="p77"><span class="t15">—</span> Tamam o bir ayak iziydi, ama bunu kim yapmış olabilir Allah Aşkına? Daha önce burada kimse bulunmamış ki.</p>

  <p class="p29">Jimmy düşünceli yanıtladı.</p>

  <p class="p29"><span class="t15">—</span> Bir tür hayvan olamaz mı?</p>

  <p class="p29"><span class="t15">—</span> Oldukça büyük bir hayvan olmalı.</p>

  <p class="p29"><span class="t15">—</span> Hem de bir at kadar büyük.</p>

  <p class="p29"><span class="t15">—</span> Ya da bir kaplan.</p>

  <p class="p77">Bu son söz üzerine bir sesszilik oldu. Sonra Jimmy konuştu:</p>

  <p class="p77"><span class="t15">—</span> Eğer saldırmak niyetiyle geldiyse, sizin flaşlardan korkup kaçmış olmalı.</p>

  <p class="p77"><span class="t15">—</span> Tabii gezleri varsa gördü onları dedi Gibson. Belki de başka bir duyusu vardı, kimbilir?</p>

  <p class="p77"><span class="t15">—</span> Umarım Mars’ta başka canlı yoktur, yoksa işimiz, zor. dedi Jimmy.</p>

  <p class="p77">Pilot ve Hilton önce onların şaka yaptıklarını sandılar. Çünkü hepsi Mars’ta neden hayvan olamayacağını biliyorlardı. Bu bir metabolizma sorunuydu. Hayvanlar bitkilere göre daha çok yakıt tüketirlerdi ve bu ince, hareketsiz atmosferde de yaşayamazlardı. Mars’taki koşullar belli olur olmaz biyologlar bu saptamayı yapmışlardı. Ve son on yılda da bunun aksini kanıtlayan bir durumla da karşılaşılmamıştı.</p>

  <p class="p22"><span class="t15">—</span> Bu gördüğünüz hakkında ne düşünüyorsunuz? dedi Hilton. Bunun doğal bir açıklaması olması gerekir.</p>

  <p class="p22"><span class="t15">—</span> Gel ve kendin gör dedi Gibson. Eski bir ayak izi olduğunu anlatmaya çalışıyorum.</p>

  <p class="p23"><span class="t15">—</span> Peki geliyorum dedi Hilton.</p>

  <p class="p23">Pilot hemen: «Ben de» diye atıldı.</p>

  <p class="p22"><span class="t15">—</span> Bir dakika! Hepimiz gidemeyiz. En az bir kişi burada kalmalı.</p>

  <p class="p23">Bir an Gibson gönüllü gibi olduysa da sonra vazgeçerek:</p>

  <p class="p23"><span class="t15">—</span> Ben izleri bulacağım, dedi.</p>

  <p class="p22">Bunun üzerine Hilton: «Yazı-tura mı atsak, ne yapsak» diye düşünmeye başlayınca Pilot:</p>

  <p class="p22"><span class="t15">—</span> Pekâlâ, ben burada bir saat kadar kalıp sizi bekleyeceğim.</p>

  <p class="p23">Hilton ciddiyetle ona döndü.</p>

  <p class="p22"><span class="t15">—</span> Bak, üçümüz de gidiyoruz. Yalnız kalıyorsun. Eğer biz kötü bir şeyle karşılaşıp geri dönemezsek, burada bekle ve sakın bizi aramak için arkamızdan çıkma. Anladın mı?</p>

  <p class="p23"><span class="t15">—</span> Tamam. Hiç bir yere ayrılmayacağım.</p>

  <p class="p22">Gibson önde üç kişi yola koyuldu. Uzun ince ‘denizyo- sunu’ bitkisinin yerini bulmalarından sonra ize rastlamaları hiç de zor olmadı. Hilton izi uzun uzun inceledi. Bu arada Gibson ve Jimmy ‘biz dememişmiydik’ der gibi öyle* ce durdular. Bir süre sonra Hilton:</p>

  <p class="p22"><span class="t15">—</span> Flaş silâhını bana ver Martin. Önce ben gideceğim, dedi.</p>

  <p class="p22">Buna itiraz etmek boşunaydı, çünkü Hilton hem daha uzun boylu, hem daha kuvvetli hem de daha hızlı hareket edebilendi. Hemen ileride orman başlıyordu. Hilton önde diğerleri arkada ormana doğru yürümeye başladılar. Gibson, her an yabancı, bilinmeyen bir yaratıkla burun buruna gelebilecekleri duygusuna kapılmıştı. Ormanda bir süre gittikten sonra izlerin ikiye ayrıldığını gördüler. Hilton sağa dönülmesini önerdi ama bir süre gittikten sonra baktı ki burası bir çıkmaz sokaktı. Önlerinde, yirmi metre kadar ilerideki tüm bitkiler kesilmiş -ya da yenmiş- ti. Burada ayak izleri daha yoğunlaşıyordu. Ve artık açıktı ki, bir zamanlar buraya bir yaratık gelmişti.</p>

  <p class="p22">Otçul hayvanlar diye fısıldadı Gibson.</p>

  <p class="p10"><span class="t15">—</span> Ve oldukça da akıllı dedi Hilton. Otların köklerini tekrar büyüsün diye bırakmışlar. Haydi bir de diğer yola gidip bakalım.</p>

  <p class="p10">Beş dakika kadar sonra ikinci yola geldiler. İlkinden daha büyük bir yoldu ve boş da değildi.</p>

  <p class="p10">Hilton elindeki flaş silâhını daha sıkı kavradı, Gibson da kamerasını ayarlayarak Mars’ın en ilginç fotoğraflarını çekmeye hazırlandı. Sonra birden gevşediler ve Marslıların kendilerini farketmelerini beklediler.</p>

  <p class="p10">O sırada, asırlardan beri süregelen imajlar silindi. Tüm insanlar kendi gezegenlerine komşu olan gezegende yaşayanların kendilerinden farklı olacağını düşlemişlerdir. Ya da Wells’in romanlarının Marslı yaratıkları bu düşleri zenginleştirmiştir.</p>

  <p class="p10">İşte orada, on yaratık, gelenlerin varlığından habersiz durmuş otları yemekle meşguldüler. Görünüşte çok şişman kangrulara benziyorlardı. Hemen hemen küresel olan vücutları iki adet büyük ve ince arka uzuvla dengeleniyordu. Saçsızdılar ve ciltleri tuhaf, balmumu gibi parlak, cilâlan- mış bir deriye benziyordu. Oldukça esnek olan iki ince ön- kol vücutlarının üst kısmından çıkıyor ve bir kuşun pençesine benzeyen küçük ellerle soulanıyordu. Başları doğrudan doğruya gövdenin üzerine oturmuştu, boyun yoktu. Gözbebeği olmayan iki donuk gözleri vardı. Burun delikleri yoktu. Yalnızca üç parçalı gaga taşıyan üçgen biçiminde bir ağız vardı. Her iki yanda sarkan ve neredeyse saydam olan iki kulak, bu ince atmosferde bile sesleri kolaylıkla alabilecek biçimde dikili veriyordu.</p>

  <p class="p15">Yaratıkların en büyüğü Hilton’un boyu kadardı, ama diğerleri daha küçüktüler. Bir metreden daha kısa olan bir bebek vardı ki «sevimli» sıfatı sanki onun için yaratılmıştı. Bu küçük yaratık boyunun erişmediği dallara zıplıyordu. Durumu çok acıklı görünüyordu.</p>

  <p class="p15"><span class="t15">—</span> Onların akıllı olduğu söylenebilir mi? diye fısıltıyla sordu Gibson.</p>

  <p class="p15"><span class="t15">—</span> Bunu ölçmek çok zor. Ama yedikleri bitkileri zedelememek için ne kadar dikkatli davrandıklarına bak. Gerçi bu davranışlar arıların petekleri yapmalarındaki gibi tümüyle içgüdüsel de olabilir.</p>

  <p class="p15"><span class="t15">—</span> Çok ağır hareket ediyorlar değil mi? Onların sıcakkanlı olup olmadıklarını merak ettim doğrusu.</p>

  <p class="p15"><span class="t15">—</span> Hiç kanları olmadığını da düşünebilirim. Metabolizmaları bu iklimde yaşayabilmelerini sağlamak için garip olabilir.</p>

  <p class="p9"><span class="t15">—</span> Bize dikkat etmelerinin zamanıdır.</p>

  <p class="p15"><span class="t15">—</span> Büyük olanı burada olduğumuzun farkında. Gözünün kenarıyla bize bakarken yakaladım. Kulaklarını bize doğru dikmiş olduğuna dikkat etmedin mi?</p>

  <p class="p9"><span class="t15">—</span> Şu açıklığa çıkalım.</p>

  <p class="p15"><span class="t15">—</span> Bize ne kadar zarar verebileceklerini kestirmek çok güç. Elleri çok küçük, ama şu üçgen biçimindeki gagalar oldukça zararlı olabilir sanırım. Çok yavaş olarak altı adım kadar ilerleyelim. Eğer üzerimize gelirlerse silahla bir flaş atacağım, sen o sırada ileri atıl. Onları kolaylıkla yakalayabileceğimizi sanıyorum, çünkü pek hızlı koşabileceklerini sanmıyorum.</p>

  <p class="p15">Çok yavaş bir biçimde ileriye doğru ilerlediler, artık Marslıların onları görmüş olduğuna hiç kuşku yoktu. Aynı anda bir düzine çift göz onlara döndü, sonra da tekrar yemek yemeye çevrildi.</p>

  <p class="p15"><span class="t15">—</span> Bize pek aldırmış görünmüyorlar. Bu kadar ilginç değil miyiz yoksa?</p>

  <p class="p90"><span class="t15">—</span> Merhaba, ne yapmaktasınız?</p>

  <p class="p90"><span class="t15">—</span> O sırada en küçük Marslı başını kaldırdı ve onlara baktı. O sırada bir başkasından «honk» diye bir ses duyuldu.</p>

  <p class="p28"><span class="t15">—</span> Nasılsınız? diye söze başladı Hilton. Size kendimi tanıştırayım. Ben Hilton. Sağımdaki James Spencer, solumdaki de Martin Gibson. Fakat korkarım ki ben sizin isimlerinizi öğrenemeyeceğim.</p>

  <p class="p91"><span class="t15">—</span> Squeak dedi küçük Marslı.</p>

  <p class="p29"><span class="t15">—</span> Peki Scjueak, senin için ne yapabiliriz?</p>

  <p class="p28">Küçük yaratık onlara doğru geldi ve küçük pençeleriyle Hilton’un eteğini tuttu. Sonra Gibson’a doğru giderek onun resimlerini çekmekte olan makineye değmek istedi. Gibson makinesine bir zarar gelmesinden korkarcasına makineyi kenara çekti. Bir yandan da.</p>

  <p class="p28"><span class="t15">—</span> Ne sevimli bir yaratık değil mi? dedi Gibson. Sonunda bizim ona zarar vermeyeceğimizi anladı galiba.</p>

  <p class="p28">Uzakta duran daha büyük Marslılar tüm bu olanlara en ufak bir ilgi göstermiyor görünüyorlardı. Boyuna yemekle meşguldüler.</p>

  <p class="p28"><span class="t15">—</span> Ona birşeyler vermek isterdim ama bizim yiyeceklerimizden yiyip yemiyeceklerini pek bilmiyorum. Bıçağını bana uzat Jimmy şu deniz yosunundan biraz kesip vereceğim, böylece onlara yardım etmek istediğimizi anlatacağım.</p>

  <p class="p28">Bu hediye çok iyi karşılandı ve hemen tüketildi; küçücük eller daha istercesine uzandı.</p>

  <p class="p29"><span class="t15">—</span> Galiba başardın Martin, dedi Hilton.</p>

  <p class="p28"><span class="t15">—</span> Korkarım ki bu yalnızca bir mide aşkı dedi Gibson. Hey! bırak onu, fotoğraf makinesi o, yenmez!</p>

  <p class="p28"><span class="t15">—</span> Diyorum ki diye söze başladı Hilton birden. Yine de burada bir gariplik var. Bu küçük yaratığın rengi ne renk sizce?</p>

  <p class="p29"><span class="t15">—</span> Ön kısımları kahverengi ve-Aaa! sırtı kirli gri.</p>

  <p class="p28"><span class="t15">—</span> Peki onun diğer tarafına geç ve bir parça yemek ver bakalım.</p>

  <p class="p29">Gibson yerine getirdi, Squeak kalçası üzerinde şöyle bir döndü ve lokmayı birden kaptı. Ve bunu yaptığı sırada da çok garip bir şey oldu.</p>

  <p class="p10">Vücudunun ön yüzündeki kahverengi renk yavaşça soldu ve bir dakikadan daha kısa bir siirede griye dönüştü. Diğer tarafı da aynı biçimde ters renge dönüştü.</p>

  <p class="p10"><span class="t15">—</span> Aman Tanrım! diye bağırdı Gibson. Bukalemuna benziyor. Ne düşünüyorsun? Koruyucu renklenme mi?</p>

  <p class="p10"><span class="t15">—</span> Hayır. Daha da becerikli bir şey bu. Şuradakilere bak. Onların güneşe bakan yanlarının hepsinde kahverengi, daha doğrusu siyah olduğunu görüyorsun. Bu basit olarak, olabildiğince ısıyı yakalamak ve onu tekrar dışarı yayımlamak için. Bitkiler de aynı şeyi yapar. Çok hızlı hareket eden hayvanlar için bunun bir önemi olduğunu sanmıyorum ama şu gördüklerinden bazıları son beş dakikadan bu yana hiç hareket etmediler.</p>

  <p class="p10">Gibson bu ilginç durumu fotoğrafla sabitleştirmeye çalışıyor ve o hareket ettikçe de küçük Squeak ümitle ona dönüyor ve yiyecek vermesini bekliyordu. Bitirdiğinde Hilton hatırlattı.</p>

  <p class="p10"><span class="t15">—</span> Bu güzel manzarayı bırakmak istemem ama bir saat içinde döneceğimize söz vermiştik.</p>

  <p class="p10"><span class="t15">—</span> Hepimizin gitmesine gerek yok ki Jimmy koşup iyi olduğumuzu söyler misin?</p>

  <p class="p10">Fakat Jimmy gökyüzüne bakıyordu. Son birkaç dakikadan beri bir uçağın tepelerinde döndüğünü farketmişti.</p>

  <p class="p10">Diğerleri de bunu görüp çok sevindiler. Ama doğrusu bu ya sevimli yaratıklardan da ayrılmak zor geliyordu.</p>

  <p class="p10">Gibson, hızla giderlerken geriye dönüp. Daha görüşmek üzere! diye seslendi. Fakat Marslılar buna hiç dikkat etmemiş gibi görünüyorlardı.</p>

  <p class="p10">Yarı yola geldiklerinde Gibson birden izlenmekte olduğunu far ketti. Durdu ve dönüp arkasına baktı. Squeak ar- kasındaydı.</p>

  <p class="p10"><span class="t15">—</span> Hey! dedi Gibson. Annenin yanına dön. Yanıma senin için hiçbir şey almadım!</p>

  <p>Diğerleri Gibson’un geride kaldığını farketmemişlerdi. Bir ara dönüp de baktıklarında onu Squeak’a dert anlatmaya çalışırken görüp gülüştüler. Gibson Jimmy’nin bıçağını alarak önlerinde bolcana durmakta olan ‘deniz yosunu’n- daıı bir yığın kesti ve onun önüne koydu. Bu yığının onu bir süre oyalayacağına inanıyordu. O sırada yanına koşarak gelen Hilton ve Jimmy’ye:</p>

  <p class="p92"><span class="t15">—</span> Siz gidin, ben geliyorum. Sanırım bu yiyecek onun bizi izlemesini engelleyecektir, dedi.</p>

  <h2 class="p52" style="text-align: center;">* * *</h2>

  <p>Yere çakılmış olan uçaktaki pilot merak etmeye başlamıştı. Bir saat neredeyse dolmak üzereydi ama onlardan hiç bir iz yoktu. Pencereye yanaşmış merakla ormana, onların gittikleri yöne bakıyordu. Birden uzaktan gelmekte olan karartılar gördü. Ama o ne? Gözlerini oğuşturdu. Herhalde yanılıyor olmalıydı. Ormana üç kişi gitmişti ama şimdi dört kişi geliyordu. Ve dördüncünün karartısına bakılırsa çok garip bir kişi olduğu görülüyordu...</p>

  <p>&nbsp;</p>
</body>
</html>
