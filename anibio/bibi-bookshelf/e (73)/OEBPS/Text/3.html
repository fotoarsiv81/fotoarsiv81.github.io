<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>Birinci Bölüm</b></h1>

  <p class="p12">&nbsp;</p>

  <p>PİLOT, «Uzaya ilk çıkışın mı?» diye sordu ve öne-arkaya sallanan koltuğuna tembelce yaslandı. Yanındaki yolcuyu umursamazcasına ellerini ensesinde kenetledi.</p>

  <p><span class="t15">—</span> Evet, dedi Martin Gibson. Bunu söylerken gözlerini bir an olsun kronometreden ayırmamıştı.</p>

  <p><span class="t15">—</span> Ben de öyle düşünmüştüm. Çünkü yazdığın öykülerde anlattıklarının pek doğru olduğu söylenemez, ivme nedeniyle insanların bayılması gibi saçmalıklar örneğin. Böyle saçma sapan şeylere ne gerek var? Bunu yapmak zorunda mısın?..</p>

  <p><span class="t15">—</span> Özür dilerim ama, herhalde ilk yazdığım öykülerden söz ediyorsun. O zamanlar uzay yolculukları henüz başlamamıştı ki. Ben onları yazarken yalnızca hayâl gücümü kullandım. Başvurabileceğim hiç bir veri yoktu.</p>

  <p><span class="t15">—</span> Olabilir, dedi pilot isteksizce. Bu sırada makinelerle hiç ilgilenmiyordu. Oysa kalkışa iki dakika kadar bir zaman kalmıştı. «Bu konuda pek çok şeyler yazan biri olarak bu yolculuk size sanırım, çok eğlenceli gelecek.» diye söylendi.</p>

  <p>Gibson o an içinde bulunduğu durumu tanımlayabilecek sıfatı bulmakta güçlük çekiyordu. Onun düzinelerle öykü kahramanları, sonsuza gitmek üzere ayarlanmış roketlerde kalkışı beklerlerken, kronometrenin saniye ibresini büyük bir heyecanla izlemişlerdi. Ve şimdi -uzun bir bekleyişten sonra- hayalleri gerçek olmak üzereydi. Doksan saniye gibi kısa bir süre sonra onun yeni geleceği başlıyordu. Evet çok garipti. Kaderin kaçınılmaz sonucu olarak adalet yerini bulmuştu.,.</p>

  <p>Ona bakıp da duygularını yüzünden okuyan pilot hafifçe sırıttı.</p>

  <p class="p9"><span class="t15">—</span> Yazdığın öyküler seni ürkütmesin, dedi. Bir keresinde sırf bir iddia yüzünden, roket ateşlendiğinde ayakta durdum. Aslında yapılmaması gereken, aptalca bir şeydi bu...</p>

  <p><span class="t15">—</span> Korkmuş falan değilim, dedi Gibson sesini yükselterek.</p>

  <p>Pilot saate bir göz attıktan sonra «Hımmm» dedi. Saniye ibresi son turuna başlamıştı. «Koltuğu böyle tutmasan iyi olacak, çünkü yumuşak bir metalden yapılmıştır ve sen onu kıvırabilirsin.»</p>

  <p>Heyecandan koltuğun kenarını sımsıkı tutmakta olan Gibson, bunun üzerine biraz sıkılarak elini geri çekti. İçinde bulunduğu durumun gerçek olduğuna bir türlü inanamıyordu.</p>

  <p><span class="t15">—</span> Tabii, dedi pilot. Hâlâ rahatça oturuyordu, fakat gözlerini cihaz panelinden ayırmıyordu. Bir kaç dakika kadar pek rahat olmayacaksın. Oh, yakıt pompalan ateşlendi. Dikey kalkış sırasında garip şeyler olursa endişelenme sakın. Yalnızca koltuğunu kendi sallamasına bırak. Eğer istersen gözlerini de kapayabilirsin. (Bu şırada ateşleyici jetlerin sesi duyuldu). Tam itiş için on saniye kadar zamanımız var. Aslında gürültüden başka birşey duymayacaksın. Yalnızca buna katlanmak zorundasın. YALNIZCA BUNA KATLANMAK ZORUNDASIN DEDİM, <span class="t16">DUYDUN</span> <span class="t16">MU?</span></p>

  <p>Fakat gürültü Martin Gibson’un umurunda bile değildi. O büyük bir mutlulukla sanki, henüz ışık hızına ulaşmamış ama yüksek hızda giden bir asansörde gidiyormuş gibi dalıp gitmişti.</p>

  <p>Birkaç bin kilometreye karşı gelen bir kaç dakika geçtikten sonra kendine geldiğinde Gibson oldukça utanmıştı. Güneş ışınları yüzünü tümüyle aydınlatıyordu. Dış gövdenin üzerindeki koruyucu kapağın kaymış olduğunu farketti. Bütün parlaklığına karşın, güneş ışınlarının beklediği kadar yakıcı olmadığını hissetti. O zaman koyu renkli camın güneş ışınlarını süzdüğünü ve sadece bir kısmını geçirdiğini farketti.</p>

  <p>Pilota baktı. Cihaz panelinin üzerine eğilmiş rotayı kaydetmekle meşguldü. Herşey oldukça sakindi, fakat zaman zaman boğuk boğuk patlama sesleri geliyordu. Bunlar küçük patlamalardı ama Gibson’un aklını karıştırmaya yetiyordu. Hafifçe öksürerek kendine geldiğini anlatmak istedi. Sonra pilota dönerek bu duyduğu seslerin ne olduğunu sordu.</p>

  <p><span class="t15">—</span> Motorlardaki termal kontraksiyon (termal büzülme), beş bin derecede çalışır ve oldukça da hızlı soğuyorlar. Bu yüzden bu sesler çıkıyor. Kendini şimdi iyi hissediyor musun?..</p>

  <p>Gibson, iyiyim diye karşılık verdi. Artık kalkabilir miyim?</p>

  <p>Dibe çarpmış sonra da geri sıçramıştı. Oldukça kararsız bir pozisyondaydı. Ama bunu pek farketmemişti.</p>

  <p>Pilot, nasıl istersen, dedi. Dikkat et, kalkarken sert bir şeylere tutunsan iyi olur.</p>

  <p>Gibson inanılmaz duygular içindeydi. Tüm hayatı boyunca beklediği an gelmişti. Uzaydaydı! Kalkışı göremediğine biraz hayıflandı. Ama yazarken bu eksikliği gayet ustaca gizleyebileceğim de biliyordu.</p>

  <p>Bin kilometre uzaklaşmış olmalarına rağmen Dünya hâlâ çok büyük görünüyordu. Bu onda biraz hayâl kırıldığı yaratmıştı. Nedeni de oldukça açıktı. Yüzlerce roket fotoğrafı ve filmi görmüştü. Bu nedenle de hiç bir şey onu şaşırtmıyor ve göreceği hemen her şeyi önceden bilmiş oluyordu. Dünyanın etrafında bulutlar hareketli bandlar gibi görünüyorlardı. Kürenin merkezinde, kara ve deniz arasındaki ayrım çok belirgindi. Pek çok ayrıntı da çok net görülüyordu. Fakat ufuğa doğru, her şey kalınlaşan bir sis perdesi arkasında kayboluyordu. Görebildiği alanın ötesindeki her şey tanınmaz ve anlamsız geliyordu. Bir süre sonra kentleri ayırdetmekten yoruldu. Binlerce yıllık insan uygarlığının, aşağıda görülen panoramada görünür bir değişiklik yaratmadığını düşünmek Gibson’a biraz garip geldi.</p>

  <p class="p10">Daha sonra yıldızlara bakmaya başladı ve yine hayal kırıklığına uğradı. İşte görmeyi beklediği pek çok sayıda yıldız soluk renkleriyle sıralanmıştı. Aslında suçlu olan koyu renkli camdı: Çünkü güneşin ışıklarını engellemeye çalışırken, yıldızların ihtişammdan çalıyordu.</p>

  <p class="p10">Gibson garip bir can sıkıntısına kapıldı. Yalnızca bir tek şey onun beklediğinden farklıydı. Havada asılı durabilmek, tek bir parmağının hafif bir hareketiyle duvardan duvara gidebilmek umduğundan da zevkli bir şeydi. Fakat etraf, daha fazla hareket edebilmesi, eğlenceli denemeler yapabilmesine pek olanak tanımayacak ölçüde dardı. Ama yine de çok hoştu. İnsanın ağırlığının olmadığını hissetmesi büyüleyici bir şeydi. Şimdi denge organları için ilâçlar vardı ve uzay hastalığı da artık geçmişte kalmıştı. Bu havanın ortasında yüzer gibi durma duygusu Gibson’un çok hoşuna gitmişti. Onun öykü kahramanları bu durumda nasıl da ızdırap çekmişlerdi. Tabii kadın kahramanları da! <span class="t17">Mardan Dust</span> adlı kitabının özgün uyarlamasında, Robin Blake’in ilk uçuşunu hatırladı. Onu yazdığı sıralarda D.H. Lawrence’in aşırı etkisi altındaydı. (Günün birinde onu etkilememiş olan yazarların bir listesini çıkarmak oldukça ilginç olacaktı.)</p>

  <p class="p10">Lawrence’in fiziksel sansasyonları tanımlamadaki ustalığı su götürmezdi ve Gibson bunu bile bile onu kendi alanında yenmeğe kalkıştı. Kitabında bütün bir bölümü uzay hastalıklarına ayırdı. Her semptomu ince ince tanımladı.</p>

  <p class="p10">Sonuçta bu bölüm katı gerçekçiliğin bir şaheseri olarak ortaya çıktı. Fakat yayımcılar, «Ayın Kitabı Kulübü» titizliğiyle bu bölümün çıkarılması üzerinde ısrar ettiler. Oysa o bölümü yazarken çok uğraşmış, hatta o duyguların pekçoğunu adeta yaşamıştı. Şimdi de aynı duygular için deydi...</p>

  <h2 class="p11" style="text-align: center;">* * *</h2>

  <p class="p10">«Hayret verici bir şey doğrusu» dedi sağlık görevlisi düşünceli düşünceli. Yazar artık sakinleşmişti ve havalı geçiş bölmesinde ileri doğru hareket etmeye başlamıştı. Tıbbî testlerin tümünden geçti ve sağlıklı sonuçlar verdi. Tabii gerekli enjeksiyonları da yaptık. O halde bu durumu nasıl açıklamak? Herhalde psikosomatik!</p>

  <p class="p10">Uzay İstasyonu I’in kalbine doğru yol alan korteji izlemekte olan pilot: Doğrusu ne olduğu beni pek ilgilendirmiyor, diye söze girdi ve, bilmek istediğim tek şey gemimi kimin temizleyip düzenleyeceği diye yakındı.</p>

  <p>Bu içten soruyu hiç kimse yanıtlamaya kalkmadı. Çünkü şimdi tümü Martin Gibson ile ilgilenmekteydi. O ise o an yalnızca görme alanından geçen beyaz duvarların, dışında hiç bir şeyin farkında bile değildi. Sonra yavaş yavaş ağırlığının arttığını ve elleriyle ayaklarından yukarı doğru bir sıcaklığın yayılmaya başladığını hissetti. Bir süre sonra çevresinde olup bitenleri ayırdetmeye başladı. Bir hastane odasındaydı. Üzerine yöneltilmiş olan infraruj (kızılötesi) lambaları vücuduna sıcaklık veriyor ve hatta bu sıcaklık kemiklerine kadar işliyordu.</p>

  <p><span class="t15">—</span> Nasılsın? dedi doktor. Onun kendine gelmesine sevinmişti.</p>

  <p class="p9">Gibson gülümsedi, oldukça hâlsiz görünüyordu.</p>

  <p class="p9"><span class="t15">—</span> Çok üzgünüm. Bir daha olur mu dersiniz?</p>

  <p><span class="t15">—</span> Böyle bir şeyle ilk kez karşılaşıyorum. Ne olduğunu da pek anlayamadım. Çok nadir rastlanan bir durum: Bizim ilâçlarımız pek yanılmaz.</p>

  <p><span class="t15">—</span> Sanırım bu benim hatamdı, dedi Gibson özür diler cesine. Gördüğünüz gibi hayâl gücüm çok kuvvetli. Uzay hastalıklarının semptomlarını düşünmeye başlamıştım. Tabii objektif bir biçimde. Fakat ne olduğunu bile anlayamadan.</p>

  <p><span class="t15">—</span> Neyse artık düşünmekten vazgeç! diye konuştu doktor. Aksi takdirde seni Dünyaya geri yollamak zorunda kalırız. Mars’a gitmek istiyorsan bu tür şeyler yapmamalısın.</p>

  <p class="p9">Gibson’un dermansız vücudu hafifçe titredi. Hızla iyileştiğini ve bir süre önce gördüğü kâbusun etkisinden sıyrılmakta olduğunu hissetti.</p>

  <p><span class="t15">—</span> Artık iyiyim dedi. Şimdi, pişmeden beni bu fırından çıkarır mısınız lütfen?..</p>

  <p>Kısa bir süre sonra ayaktaydı. Burada, uzayda tekrar normal ağırlığı kazanmak oldukça garipti. Sonra ekseni etrafında dönen İstasyon I’i hatırladı. Dış duvarların çevresine oturma yerleri öylesine yerleştirilmişti ki, merkezkaç kuvveti yerçekimi görevi görüyordu.</p>

  <p>Büyük maceranın henüz tümüyle başlamamış olduğunu düşündü. Dünyaya geri gönderilmek onun için pek yüz kızartıcı bir durum olurdu. Okuyucularına karşı prestijinin nasıl sarsılacağını düşündü ve gazetelerin başlıklarını âdeta görür gibi oldu: «GİBSON GERİ GÖNDERİLDİ! UZAY HASTALIĞI YAZAR-ASTRONOTU BOZGUNA UĞRATTI! Bu arada edebiyat dünyası da onunla uğraşacaktı. Hatta <span class="t17">Time</span> dergisi bile bunu konu edebilirdi. Oh hayır! Bunu düşünmek bile korkunç!..</p>

  <p><span class="t15">—</span> Şansımız varmış dedi sağlık görevlisi, geminin kalkmasına daha on iki saat var. Seni yerçekiminin sıfır olduğu bölüme alıp, orada nasıl davrandığını gözlemleyeceğim. Ancak bundan sonra sana sağlam olduğuna dair sağlık raporu verebilirim.</p>

  <p>Gibson da bu düşünceyi uygun buldu. Yapacağı yolculuğun pek rahatsız sayılamayacağını fakat tehlikeli olduğunu biliyordu. Eğer hiç denemedinizse, uzay hastalığı size komik gelebilir. Ama bir kere karşılaştıysanız, durum artık sizin gözünüzde oldukça farklıdır.</p>

  <p>İç İstasyon, genellikle Uzay İstasyonu I diye bilinirdi. Dünyadan iki bin kilometre uzaktaydı ve her iki saatte bir gezegenin çevresinde bir tur yapıyordu. Bu istasyon insanlığın yıldızlara gitmede attığı ilk adım idi. Aslında uzay uçuşlarında teknik yönden artık pek önemi kalmamıştı. Varlığı yalnızca gezegenler arası yolculuğun ekonomisindeki derin etkisi yönünden önemliydi. Aya ya da gezegenlere yapılacak olan tüm yolculuklar buradan başlardı. Büyük atom enerjisiyle işleyen gemilerin de yüzdürüldüğü yer bu ileri mevki durumundaki gezegendi. Ayrıca kimyasal yakıtla işleyen gemilerin yakıt ikmali için uğradıkları bir istasyondu.</p>

  <p>Uzay İstasyonu I son yıllarda epey geliştirilmişti, öyle ki onu ilk plânlayanlar gördüklerinde, tanımakta güçlük çekebilirlerdi. Merkezdeki küresel çekirdeğin çevresine gözlemevleri ve büyük anten sistemleriyle birlikte haberleşme laboratuvarları kurulmuş, ancak uzmanların anlayabileceği cihazlarla donatdmıştı. Tüm bu eklemelere rağmen bu yapay ayın ana işlevi, insanların Güneş Sistemi’nin yoğun yalnızlığına meydan okumak istercesine uzaya gönderdikleri küçük gemilerin yakıt yeniledikleri bir istasyon olmasıydı.</p>

  <p><span class="t15">—</span> Kendini iyi hissettiğinden emin misin? diye sordu doktor Gibson ayağa kalktığında.</p>

  <p class="p9">— Sanırım evet.</p>

  <p><span class="t15">—</span> 0 halde resepsiyon odasına gel, sana bir içki vereceğiz. Güzel, sıcak bir içki. Orada oturup yarım saat kadar gazete okuyabilirsin. Biz bu arada seninle ne yapacağımıza karar vereceğiz.</p>

  <p>Gibson'a öyle geliyordu ki önemli bir olgu başka bir olgunun etkisiyle daha zayıf hale getirilmeye çalışılıyordu. Dünyadan iki bin kilometre uzaktaydı ve her yanı yıldızlarla çevriliydi. Oysa o orada oturmuş tatlı bir çayı yudumlamanın hayaliyle yaşıyordu. Çay! Burada oturup beklemenin, bir dişçinin bekleme salonunda bulunmaktan pek de farklı olmadığını düşündü. Odada hiç pencere yoktu, çünkü tıp servisi, pencereden görülenlerin hastaları başka bir biçimde etkilemesini istemiyordu. Zaman geçirmenin tek yolunun orada yığılı olan dergilere göz gezdirmek olduğunu düşündü Gibson, fakat bunlar sigara kağıdına basılmış aşırı hafif baskılardı. Onları karıştırdığında, yıllar önce yazdığı bir öykünün yer aldığı <span class="t17">Argosy</span> dergisinin çok eski bir kopyasını bulunca çok sevindi. Öyküsünün sonunu hatırlamıyordu. Doktor gelinceye kadar onu okumaya başladı.</p>

  <p class="p10"><span class="t15">—</span> Nabzınız normal görünüyor dedi sağlık görevlisi isteksizce. Seni sıfır-çekim odasına götüreceğim. Beni izle ve karşılaşacağın hiç bir şeye şaşırma.</p>

  <p class="p10">Bu uyarıdan sonra Gibson’u geniş, aydınlık bir koridora götürüp bıraktı. Koridor onun bulunduğu noktadan itibaren her iki yönde yukarı doğru kıvnhyordu. Gibson’un burayı incelemek için pek vakti olmadı. Doktor yandaki bir kapıyı hafifçe araladı ve metal bir merdivenden çıkmaya başladı. Gibson onu bir kaç adım izledi, sonra birden bire durdu, önünde uzanan şeye baktı ve elinde olmadan hafif bir çığlık attı.</p>

  <p class="p10">Ayaklarının altındaki merdivenler birden dikleşiyordu, bundan sonra da yokuş acımasızca yükseliyor ve basamaklar havada asılı gibi bir konum alıncaya kadar bu böyle devam ediyordu. En sonunda da yukarıda gözden kayboluyordu.</p>

  <p class="p10">Onun çıkardığı hayret çığlığını işiten doktor geriye dönüp baktı ve hafifçe giildü.</p>

  <p class="p10"><span class="t15">—</span> Her zaman gördüklerine inanmamalısm dedi. Buraya gel ve ne kadar kolay bir şey olduğunu kendin gör.</p>

  <p class="p10">Gibson isteksizce onu izledi, bunu yaptığı sırada çok garip iki şeyin daha farkına vardı. İlk yerde ağırlığı tedrici olarak azalıyordu. İkinci yerde ise merdivenlerin görünen dikleşmesine karşın, ayağının altındaki eğim kırk beş derecede sabit kalmıştı. Aslında Gibson ileriye doğru hareket ettikçe dikey yönün kendisi yavaş yavaş eğiliyor ve böylece de artan kıvrımına rağmen merdivenin dikliği sabit kalıyordu.</p>

  <p class="p10">Gibson bunu anlamakta pek gecikmedi. Görünen tüm çekim, istasyonun kendi ekseni çevresinde dönmesiyle oluşan merkezkaç kuvvetinden ötürüydü ve merkeze doğru yaklaştıkça da kuvvet sıfıra doğru azalıyordu. Merdiven bir tür spiral boyunca dolanarak çıkıyordu-aslında onun matematiksel ismini de biliyordu- böylece radyal çekim kuvvetine rağmen ayağının altındaki eğim sabit kalıyordu. Bu uzay istasyonlarında yaşayan insanların kısa sürede alıştıkları bir durumdu. Fakat bunlar Dünyaya döndüklerinde normal bir merdivenin görünüşünü de aynı biçimde belirsiz buluyorlardı.</p>

  <p class="p10">Basamakların sonunda, artık ‘yukarı’ ya da ‘aşağı’ diye gerçek bir duyum kalmıyordu. Uzun bir silindirik oda, içinden halatlarla birbirine çaprazlama olarak tutturulmuş bir biçimde devam ediyordu. En uçta da bir gözlem bölmesinden geçip gelen güneş ışığı sütun gibi aşağı iniyordu. Gibson baktığı sırada ışık huzmesi metal duvarları sanki bir projektör gibi taradı, sonra da başka bir duvarda parıldamaya başladı. Bu, istasyonun gerçekte kendi ekseni etrafında döndüğü gerçeğini Gibson’un anlamasına yardımcı olan ilk göstergeydi. Güneş ışığının böyle bir rotasyon yaptıktan sonra tekrar ilk konuma gelmesi için geçen zamana dikkat ederek, istasyonun dönme hızını kabaca anlamak mümkündü. Bu küçük yapay dünyada bir «gün» on saniyeden daha kısaydı. Bu da onun dış duvarlarındaki çekimi sezmesi için yeterli bir süreydi.</p>

  <p class="p10">Gibson, çapraz halatların üzerinde tırmanarak doktoru izlerken kendini ağında hareket eden bir örümceğe benzetti. Havada hiç bir çaba harcamaksızm bu halatlara tutuna tutuna tepeye çıkıp gözlem istasyonuna geldiler. Burası istasyonun ekseni boyunca yukarıya doğru uzanan bir bacaya benziyordu ve hiçbir sınırlama olmaksızın buradan yıldızları görebilmek mümkündü.</p>

  <p class="p10"><span class="t15">—</span> Seni biraz burada bırakmak zorundayım, dedi doktor. Burada istediğin âleti kullanarak gökyüzünü gözleyebilirsin, sanırım bu seni mutlu kılacak. Eğer istemezsen, o zaman, bu merdivenlerin altında normal çekimin olduğunu hatırla!</p>

  <p class="p12">Evet, diye düşündü Gibson, ve tabii ilk dönen roketle Dünyaya geri postalanacaktı. Fakat testte başarılı olmalı ve sağlam raporu almalıydı.</p>

  <p>Uzay istasyonunun kendi çevresinde döndüğünü farket mek oldukça güçtü. Sanki yıldızlar çevrede dönüyor gibiydi. Ve bunlar öylesine hızlı geçiyorlardı ki yalnızca parlak olanlar görülebiliyordu ve Güneş her beş saniyede bir gökyüzünden geçen altın bir kuyrukluyıldız gibi görünüyordu. Bu büyüleyici hızı böylesine görüp yaşadıktan sonra, eski insanların Dünyanın kendi çevresinde dönmesini niçin bir türlü kabullenemediklerini anlamak daha kolaydı. Onlar da dönme olayının Dünyadan değil, onu saran gökyüzünden kaynaklandığını savunmuşlardı.</p>

  <p>Tüm bu manzaranın içinde Dünya gökyüzünün yarısını kaplamış büyük bir yarımay gibi görünüyordu. İstasyon onun küresel yörüngesinden geçtiği sıralarda görüntüsü yavaş yavaş büyüyordu. Kırk dakika kadar tam görünüyor, bundan sonra bir saat tümüyle gözden kayboluyordu. İstasyon, onun gölge konisinden geçerken Güneş siyah bir tabaka ile kaplanıyordu. İki saat içinde Dünya onun tüm safhalarından geçiyordu. Bunları düşünen bir kişinin zaman kavramının allak bullak olduğunu tahmin etmek güç değildi. Gündüz ve gece ile aylar, mevsimler gibi bilinen zaman dilimlerinin burada hiç bir anlamı kalmıyordu.</p>

  <p>Onun yörüngesi üzerinde, onunla birlikte dönen fakat ona bağlı olmayan, bir kilometre kadar uzakta üç uzay gemisi vardı. Bunlardan biri onu getiren roketin ok biçimindeki başıydı. İkincisi, yaklaşık bin gros ton ağırlığında olduğunu tahmin ettiği, aya gidişlerde kullanılan büyük bir şilepti. Ve üçüncüsü ise, yeni alüminyum kılıfı içindeki ihtişamıyla gözleri kamaştıran ylres’ti.</p>

  <p>Gibson yirminci yüzyılın başlarında insanlara bir düş gibi gelen akış çizgisi biçimli uzay gemilerindeki parlaklık azalmasını bir türlü kabul edemiyordu. Yıldızlara karşı parıldayan gülle asılması fikri ona ait değildi. Bu görüş dünyada kabul edilebilirdi, ama o bir türlü ikna olmuyordu.</p>

  <p class="p13">Gibson bu konuda uzun zamandır yapılmakta olan tartışmaları yakından izlemişti. Hiçbir zaman atmosfere girmeyecek olan bir gemide akış çizgisi biçimine hiç gerek yoktu, buna göre de gemilerin planlanması yalnızca yapısal ve güç elemanları esasına göre yapılmalıydı. Mademki şiddetli radyoaktif işletme ünitesinin gemi mürettebatının bulunduğu bölmelerden olabildiğince uzak olması gerekiyordu, o halde çift küre ve uzun bir bağlantı tüpü biçimindeki dizayn en basit çözüm oluyordu.</p>

  <p>Bu Gibson’un da düşüncesiydi. Belki görünüş çok çirkin oluyordu, ama böyle yapılmış olan <span class="t17">Ar es</span> tüm yaşamım uzayın derinliklerinde geçirdiğine ve onun yıldızlardan başka bir seyircisi olmadığına göre bunun da bir önemi kalmıyordu. O şimdi yörüngesinde yakıtının verileceği ve motorlarının çalıştırılacağı anın hesaplanmasını bekliyordu. Bu olduğunda yörüngesinden çıkacak ve bundan sonraki yaşamını geçireceği Mars’a doğru yol almaya başlayacak.</p>

  <p>Aynı zamanda da Gibson, daha önce düşünde görse bile inanamayacağı bir maceraya doğru gidecekti.</p>
</body>
</html>
