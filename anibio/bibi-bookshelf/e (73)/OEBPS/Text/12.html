<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>Onuncu Bölüm</b></h1>

  <p class="p12">&nbsp;</p>

  <p class="p10">BÜYÜK MARS OTELİ'nde yalnızca iki kişi kalıyorlardı. Gibson ve Jimmy. Tayfaların tümü, Port Lowell’e daha önce geldiklerinden ötürü tanınıyorlardı ve çoğu arkadaşlarının evlerine davet edilmişlerdi. Ancak Jimmy ve Gibson, buranın yabancısı olarak otele yerleşmek durumunda kalmışlardı.</p>

  <p class="p10">Gibson’un Port Lowell’deki yaşamı tek düze geçiyor denebilirdi. Sabahları çalışıyor, gördüğü olayları ya da ilginç izlenimleri not ediyor ve bunları makale haline getirebiliyordu. Öğleden sonraları ise gezmeye ayrılmıştı. Kimi zaman Jimmy de onunla birlikte geliyordu. Bir keresinde <span class="t18">Ares'ın</span> tüm tayfasıyla birlikte hastaneye, Dr. Scott’ı görmeye gitmişlerdi. Onun arkadaşlarıyla birlikte Mars Humması üzerine yaptıkları çalışmalar çok ilginçti. Çalışmalardan genel bir sonuç çıkarmak için zaman henüz çok erkendi. Fakat Dr. Scott oldukça iyimser görünüyordu. «Elde ettiğimiz verilere göre» diyordu, ellerini sevinçle birbirine sürterek, «Tüm personeli denetim altına alıp, gerektiğinde hummayı engelleyebileceğiz. Şu sırada elimizde yeterli vaka yok.»</p>

  <p class="p10">Jimmy iki nedenden ötürü Gibson’un kentteki turlarına katılıyordu. Birincisi, bir kere Gibson onun görmek istediği tüm yerlere gidiyordu. Böylece o hemen hemen görülmesi gereken tüm ilginç yerleri görebiliyordu. İkinci neden, Jimmy’nin Martin Gibson’un kişiliğine gittikçe daha yakın ilgi duymasından kaynaklanıyordu.</p>

  <p class="p10">O geceki konuyu her ikisi de bir daha hiç açmamışlardı. Jimmy Gibson’un iyi biri olduğuna ve geçmişte yaptığı hataları gidermek için her şeyi yapmaya hazır olduğuna inanıyordu.</p>

  <p class="p78">Jimmy zaman zaman Gibson’un derin bir yalnızlık içine gömüldüğünü hissediyordu. Bu belki orta yaşm getirdiği bir duygu da olabilirdi. Bu zamanlarda onun -ya yaşından ya da geçmişteki hatalarından ötürü olacak- için için üzüldüğünü farkediyordu. Böyle durumlarda Jimmy onu sevindirmek istiyor ve onu gittikçe daha çok sevmeye başladığım hissediyordu.</p>

  <p class="p56">Jimmy’nin yaşantısına yeni ve oldukça beklenmeyen bir yön kazandıran kaza aslında önemsiz bir olaydı. Birgün öğleden sonra susuzluk hissederek canı bir kahve içmek istemiş ve yönetim binasının karşısındaki küçük kahveye gitmişti. Fakat galiba bunun için yanlış bir zaman seçmiş olmalıydı ki, birden bire kahveye bir kalabalık doldu. Bu Mars’taki tüm işlerin durduğu yirmi dakikalık öğle molası saatiydi. Jimmy bir anda çevresinin bir yığın genç kadınla çevrilmiş olduğunu gördü. Başka bir kadınlı erkekli insan grubu da bir masanın çevresine oturmuş, yüksek sesle işleri hakkında tartışıyorlardı. Jimmy bir an önce kahvesini içip gitmeye karar verdi.</p>

  <p class="p56">Tam karşısında otuz yaşlarının sonuna gelmiş bir kadın oturmuş -belki de bir kıdemli memurun sekreteri olabilirdi- daha genç bir kızla konuşmaktaydı. Jimmy ayağa kalkıp gitmek için kalabalığı yara yara ilerlerken, ayaklarını ileri doğru uzatmış birini görmedi. Ayaklara takıldı, fakat tam düşmek üzereyken masaya tutundu ve dengesini sağladı. Bu sırada oradan geçmekte olan birinin kadehine çarparak yere devrilmesine neden oldu. Bir anda kendini toparlamaya çalışırken gözü kadınlara takıldı. Yaşlı kadın gülmemek için kendini zor tutuyordu. Genç olanı ise kendini hiç zorlamadan kahkahayı koyuvermişti. Jimmy çok utandı, hızla üstünü düzelterek kapıdan dışarı fırladı. Uzun süre orada gördüğü kızı düşündü, daha sonra da unutup gitti.</p>

  <p class="p56">Bir gün Gibson ile oturmuş kentin büyümesi hakkında konuşurlarken Jimmy tekrar o kızı hatırladı. Gibson kentteki yaş dağılımının dengesizliğinden söz ediyordu. Bunun nedeni yirmibirin altındaki yaşlardaki hiç kimseye Mars’a göç edip yerleşmesi için izin verilmemesiydi. Jimmy tüm bunları dalgın dalgın dinlerken Gibson’un bir sözüyle kendine geldi. Gibson:</p>

  <p class="p57"><span class="t15">—</span> Çok komik doğrusu diyordu. Dün yolda onsekiz yaşından fazla göstermeyen bir genç kız gördüm.</p>

  <p class="p57">O sırada Jimmy’nin gözleri önünde kızın gülen yüzü canlandı. Onu tekrar görmeye karar verdi.</p>

  <p class="p57">Port Lowell’de yaşayanların birbirini görebilecekleri en uygun zaman herkes için aynıydı. Bunu düşünerek Jimmy öğle tatilinden hemen önce aynı kahveye gitti ve aynı masaya oturdu. Kahve yine beklediği üzere doldu taştı. Ama herkes gidip de ortalık boşalıncaya kadar beklemesine karşın kız görünmemişti.</p>

  <p class="p57">Jimmy onun Yönetim binasında çalışan daktilo kızlardan beri olabileceğini düşündü ve onu görmenin en emin yolunun işe başlama ve bitim saatlerinde binanın önünde beklemek olduğunu düşünmüştü.</p>

  <p class="p57">Tam kahveden çıkarken nefes nefese kendine doğru gelmekte olan Gibson’la karşılaştı.</p>

  <p class="p57"><span class="t15">—</span> Her yerde seni aradım Jimmy. Acele et ve giyin. Biliyorsun bu gece bir gösteri var. Genel Yönetici hepimizi gösteriden önce yemeğe davet etti. İki saat kadar zamanımız kaldı.</p>

  <p class="p17"><span class="t15">—</span> Mars’taki resmî gecelerde ne giyilir acaba?</p>

  <p class="p57"><span class="t15">—</span> Siyah elbise her halde. Ya da beyaz. Doğrusu ben de pek emin değilim. Her neyse, nasıl olsa bize otelde söylerler, dedi, inşallah bana uyan birşeyler bulabilirler.</p>

  <p class="p57">Sürekli sıcak havalandırma verilen bu kentte insanlar olabildiğince hafif şeyler giyiyorlardı. İki sıra inci düğmeleri olan beyaz ipek bir gömlek, siyah kravat ve siyah se- ten kısa pantolonlar. Belde de geniş alüminyum kemerler vardı. Bu kdık herkeste farklı farklı durdu. Gibson kendini izci gibi hissetmişti.</p>

  <p class="p17">Genel Yöneticinin evi Mars’taki en büyük evdi. Yemek- teıı önce kendilerine Chery ikram edildi. Bu gerçek bir Chery idi. Hadfield’in yardımcısı Whittaker da yemeğe davet edilmişti.</p>

  <p>Chery’lerini bitirdiklerinde Genel Yönetici: Size kızımı tanıtmak isterim. Hazırlıklarla o meşgul oluyor, onu gidip getirinceye kadar beni biraz bekler misiniz?</p>

  <p class="p9">Kısa zamanda geri döndü.</p>

  <p><span class="t15">—</span> Bu İren dedi ve herkesi teker teker kızma tanıştırmaya başladı. Jimmy en sonda kalmıştı. Kız onu görünce tatlı tatlı gülümsedi ve:</p>

  <p class="p9"><span class="t15">—</span> Sanırım biz daha önce tanıştık dedi.</p>

  <p class="p9">Jimmy kızardığını hissetti, hemen kendini toparladı ve</p>

  <p class="p9"><span class="t15">—</span> Evet, tanıştığımıza çok sevindim dedi.</p>

  <p>Jimmy, gerçekten ne kadar aptalım diye düşündü. Bunu tahmin etmeliydim. Mars’ta kuralları tek bozan kişi, onların uygulanması için insanları zorlayandı. Gibson, Yöneticinin bir kızı olduğunu daha önce ona söylemişti. Şimdi gerçek apaçık ortadaydı. Hadfield ve karısı Mars’a geldiklerinde biricik kızlarını da yanlarında getirmişlerdi. Bu yalnızca onlar için sözleşmeye özel bir madde konmasıyla sağlanmıştı. Bundan sonra aynı yöntemi bir başkasının uygulamasına izin vermemişlerdi.</p>

  <p>Yemek mükemmeldi ama Jimmy kendininkinin büyük bir kısmını tabağında bırakmıştı, çünkü hiç iştahı kalmamıştı. Oturduğu yerden İrene’i görebiliyordu. Yemek bittikten sonra kahve içmek üzere salona geçildi. 0 sırada salona çok güzel iki kedi girdi. İsimlerinin Topaz ve Turkuvaz olduğunu öğrendiğimiz bu iki hayvan, kedileri çok seven Gibson ile oynaşmaya başladılar.</p>

  <p class="p9"><span class="t15">—</span> Kedileri sever misiniz? diye sordu İrene Jimmy’ye.</p>

  <p class="p9"><span class="t15">—</span> Evet dedi Jimmy. Ne kadar zamandır buradalar?</p>

  <p><span class="t15">—</span> Oh, bir yıl kadar oluyor. Yalnızca bir eğlence bunlar. Aslında Mars’taki tek hayvan da bunlar. Acaba bunu değerlendirebilecekler mi dersiniz? diye gülümsedi İrene.</p>

  <p class="p9"><span class="t15">—</span> Marslıların değerlendireceğinden eminim.</p>

  <p class="p10">Bu biçimde başlayan konuşmaları giderek daha kişisel konuların konuşulmasına vardı. Jimmy, onun muhasebe bölümünde çalıştığını, Yöneticilik binasında yürütülmekte olan pek çok işi yerine getirebilecek kadar her konuda bilgili olduğunu, öğrendi. Babasının konumu ona pek çok konuda kolaylık sağlamış olabilirdi, ama tam bir demokrasi ile yönetilen Mars’ta bu pek fazla bir şey ifade etmiyordu.</p>

  <p class="p10">îrene’i Mars ile ilgili olarak konuşturmak çok zordu, Çünkü o sürekli olarak Dünyadan konuşmak istiyordu. Küçükken terkettiği bu gezegeni bir rüya gibi düşünüyordu. Jimmy, onu ilgilendiren her konu üzerinde uzun uzun konuştu. Dünyanın büyük kentlerini, dağlarını, denizlerini, masmavi gökyüzünü, bulutları, yağmurları, nehirleri, Mars’ta olmayan her şeyi uzun uzun anlattı. O konuştuğu sürece Irene’in gözlerinde parıldayan ışıklar giderek artıyordu. Sanki Jimmy’ye gülümsüyor gibiydi.</p>

  <p class="p10">Birden ortalığa derin bir sessizlik çöktüğünü gördüler. Herkes susmuş, ona ve Irene’e bakıyordu.</p>

  <p class="p10"><span class="t15">—</span> Eveet! dedi genel yönetici. Eğer konuşmanızı bitirdiyseniz gidebiliriz. On dakika sonra gösteri başlayacak.</p>

  <p class="p10">Oraya vardıklarında Port LowelI halkının çoğunun tiyatroyu doldurmuş olduğunu gördüler. Düzenlemeleri kontrol etmek üzere önden kalkıp da tiyatroya gelmiş bulunan Başkan Whittaker, onları kapıda karşıladı. En ön sırada onlar için ayrılmış olan yere kadar refakat etti. Gibson, Hadfield ve İrene ortada oturuyorlardı ve Norden ile Hilton onların her iki yanında yerlerini almışlardı. İrene’- den ayrı kaldığı için Jimmy’nin biraz canı sıkılmıştı. Bu durumda gösteriyi seyretmekten başka çare kalmıyordu.</p>

  <p class="p10">Çoğu amatör oyunlar gibi zaman zaman iyi sahneleri olan eserin özellikle müzikal kısımları çok güzel hazırlanmıştı. Oyundaki mezzo-soprano, Dünyadaki örneklerinin pek çoğundan üstündü. Gibson programda onun adının karşısında en son Covent Kraliyet Operası’nda bulunduğunu okuduğundan, pek şaşırmadı. Oyundan sonra bir vantrologun gösterisi başladı. Gibson şimdiye dek bu kadar başarılısını görmediğini düşünüyordu ki, onun bebeğin karnına bir radyoalıcısı yerleştirmiş olduğunu kulağına fısıldadılar. Bunun arkasından kent yaşamını anlatan küçük bir skeç başladı. Skeç yerel imalarla o kadar doluydu ki Gibson birçoğunu anlayamadı. Bu skeçte kentin belli başlı tipleri canlandırılmaktaydı. Bunlardan birinin Yerel Yönetim Başkanı Whittaker olduğunu anladı. Onunla ilgili komiklikler Gibson’u pek çok güldürmüştü. Ama birden bire salonda en yüksek sesle gülen kişinin kendisi olduğunu anladığında kıpkırmızı kesildi.</p>

  <p class="p10">Program bir koro eşliğinde söylenen şarkılarla sona erdi. Gibson umduğundan da çok eğlendiğini farketti.</p>

  <p class="p10">Gibson şimdiye değin bu gezegende bir yabancıydı, tüm olanları, gelişmeleri hep dışarıdan izlemişti, oysa burada şu insanların içten çabalarıyla neler neler başarılmaktaydı. Artık yabanct bir gözlemci olmaktan çıkıp, onlardan biri olmaya, onlar gibi yaşayıp onlar gibi düşünmek gerektiğine karar verdi. Birden herkesle birlikte coşkuyla şarkı söylemeye başladı.</p>

  <p class="p10">Gösteri bittikten sonra arkadaşlarıyla vedalaşıp otelin yolunu tuttu. Onlardan ayrılan Yerel Yönetim Başkanı ve Genel Yönetici yanlarında İrene’le birlikte bir süre yürüdüler. Sonra Hadfield kızına dönerek:</p>

  <p class="p10"><span class="t15">—</span> Sen eve git canım, dedi. Biz Whittaker ile biraz yürümek istiyoruz. Yarım saate kadar dönerim.</p>

  <p class="p10">Küçük meydan boşalıncaya kadar yanlarından gelip geçenlerin selamlarını yanıtlayarak beklediler. Vbittaker, Hadfield’in neyi konu edeceğini tahmin etmiş olduğundan biraz huzursuz görünüyordu.</p>

  <p class="p10"><span class="t15">—</span> Bu geceki gösteri için George’u tebrik etmem gerektiğini bana yarm hatırlatın, dedi Hadfield.</p>

  <p class="p10"><span class="t15">—</span> Olur, dedi Whittaker. Herhalde bizim için önemli bir sorun yaratabilecek konumda olan Mr Gibson'dan söz etmek istiyorsunuz. Değil mi?</p>

  <p class="p77">Konunun böyle doğrudan doğruya açılmış olması Genel Yöneticiyi rahatlatmıştı.</p>

  <p class="p77"><span class="t15">—</span> En son gezisindeki olayı kastediyorum. Artık onun için önlem almakta biraz geç kalmış sayılırız. Önemli olan bundan sonraki kazaları önleyebilmemiz. Henüz ciddî bir zarar olmadı.</p>

  <p class="p77"><span class="t15">—</span> Sürücünün de pek hatası yok efendim, çünkü son projeden haberi yokmuş. O yola sapmış olmaları ise tümüyle bir rastlantı.</p>

  <p class="p77"><span class="t15">—</span> Gibson’un herhangi bir şeyden kuşkulandığına dair bir belirti var mı?</p>

  <p class="p29"><span class="t15">—</span> Bilmiyorum. Ama biraz kurnaz biri.</p>

  <p class="p77"><span class="t15">—</span> Of, buraya bir gazeteci göndermenin ne anlamı var, bilemiyorum. Bu gelişi engellemek için o kadar da uğraştım!</p>

  <p class="p77"><span class="t15">—</span> Buraya gelişi, kendisi gelmeden önce olup bitenleri öğrenmek amacıyla olabilir. Bana öyle geliyor ki bu işin bir tek çözümü var.</p>

  <p class="p29"><span class="t15">—</span> Nedir o?</p>

  <p class="p77"><span class="t15">—</span> Ona olup biteni anlatmamız. Tabii hepsini değil, yeterli olanı. Bir süre konuşmadan yürüdüler.</p>

  <p class="p29">Sonra Hadfield söze başladı.</p>

  <p class="p77"><span class="t15">—</span> Bu biraz mantıklı gibi geliyor. Peki Gibson’un bize tümüyle güveneceğinden emin misin?</p>

  <p class="p77"><span class="t15">—</span> Bugünlerde onu bizlere daha yakın buluyorum. Bu konuda birşeyler bilmek yerine biraz kuşkulu olarak Dünyaya döner, hepsi bu.</p>

  <p class="p77">Uzun bir sessizlik daha oldu. Bu arada kubbenin kenarına gelmişlerdi.</p>

  <p class="p77"><span class="t15">—</span> Sanırım, bu konuyu biraz düşünsem iyi olacak dedi Hadfield. Tabii durum biraz da olayların ne kadar lıızlı gelişeceğine de bağlı.</p>

  <p class="p29"><span class="t15">—</span> Herhangi bir ipucu elde edildi mi?</p>

  <p class="p29"><span class="t15">—</span> Hayır. Bilim adamları ara vermeksizin çalışıyorlar.</p>

  <p class="p29">O sırada yanlarından sarmaş dolaş bir çift geçti.</p>

  <p><span class="t15">—</span> Ha, bak ne hatırladım, dedi Whittaker. İrene şu genç delikanlıdan-adı neydi? Spencer. Hah, Spencer’den hoşlanmış gibi görünüyor.</p>

  <p><span class="t15">—</span> Oh, biliyorum. Çevresinde yeni bir yüz görmek ilgisini arttırmış olmalı. Bilirsin, uzay yolculuğu bizim burada yaptığımız işten çok daha romantik.</p>

  <p class="p48"><span class="t15">—</span> Tüm güzel kızlar denizcilerden hoşlanırlar, ne dersin? Sonra, beni uyandırmadın deme!</p>

  <h2 class="p79" style="text-align: center;"><span class="t15">* * *</span></h2>

  <p>Gibson, Jimmy'de bazı değişiklikler olduğunu kısa zamanda anladı. Biraz düşündükten sonra da, bunun nedenini bulmakta güçlük çekmedi. İrene oldukça güzel ve sevimli bir çocuktu. Jimmy ile uzun uzun sohbetlerine bakılırsa birbirlerinden hoşlanmışlardı.</p>

  <p>Başlangıçta Gibson, Jimmy ile bu konuda hiçbir şey konuşmamaya, onun konuyu açmasını beklemeye karar verdi. Jimmy, şu anda bu durumun hiç kimse tarafından sezil- mediğini düşünürse daha rahat olur diye düşündü. Ancak bir gün Jimmy gelip de, Port Lowell’de iş bulup çalışmak istediğini söyleyince, konu da ortaya çıkmış oldu. Aslında Marst'ta uzun süre kalmak üzere gelenlerin burada iş bulup çalışmaya başlamalarına sık sık tamk olunurdu. Çünkü pek çok kişi boş boş vakit öldürmek yerine bazı işlerle meşgul olmayı yeğlerlerdi. Örneğin, Mackay akşamları matematik kursları düzenliyordu. Zavallı Dr. Scott’a gelince, o okadar doluydu ki istese bile kendine boş vakit ayıramazdı. Çünkü Port Lowell’e varır varmaz hastaneye koşmuş, bir daha da başını kaşıyacak vakit bulamamıştı.</p>

  <p>Fakat Jimmy bir değişiklik istediğini söylüyordu. Yöneticilik binasındaki muhasebe bölümüne eleman alacaklardı, kendi matematik bilgisinin bu iş için yeterli olduğunu düşünüyordu. Tüm bunları Gibson’a anlatıp da sözünü bitirdiğinde, Gibson:</p>

  <p><span class="t15">—</span> Sevgili Jimmy, dedi. Tüm bunları bana niçin anlatıyorsun? Eğer istiyorsan, kimsenin seni bu işi yapmaktan alıkoyacağını sanmıyorum.</p>

  <p>— Biliyorum, dedi Jimmy. Fakat siz Başkan W bit t a ker ile sık sık görüşüyorsunuz, eğer ona bu isteğimden söz ederseniz, sanırım karşıma bir sorun çıkması engellenmiş olacaktır.</p>

  <p class="p9"><span class="t15">—</span> Eğer istersen Genel Yönetici ile de konuşabilirim.</p>

  <p><span class="t15">—</span> Yo, Hayır, diye birden itiraz etti Jimmy. Bu tür ayrıntıların onu ilgilendirdiğini sanmam.</p>

  <p><span class="t15">—</span> Bak Jimmy, niçin açık konuşmuyorsun? Bu senin düşüncen mi, yoksa İrene mi böyle istiyor?</p>

  <p>Gibson tüm Mars yolculuğu boyunca Jimmy’yi böyle hiç görmemişti. Jimmy utancından kıpkırmızı olmuş, sanki nefes almakta güçlük çeken bir balığa dönmüştü.</p>

  <p><span class="t15">—</span> Oh! diyebildi sonunda. Bildiğinizi bilmiyordum! Kimseye birşey söylemeyeceksiniz değil mi?</p>

  <p>Bunu Gibson’a hatırlatmak zaten gereksizdi. Gibson onun yirmi yaş heyecanını görüyor, neler hissettiğini anlıyordu. «Belki günün birinde İrene’e âşık olabilir Jimmy» diye düşündü Gibson ve Dünyaya döndükten sonraki tüm yaşamı boyunca, İrene yanında olmasa bile onun hayâli hiç gözlerinin önünden gitmeyecekti.</p>

  <p><span class="t15">—</span> Elimden geleni yaparım dedi Gibson kibarca, çok içten olduğu belliydi. Tarih işte yine kendini tekrarlıyordu, ama bu kez yeni nesiller eskilerinin hatalarını tekrarlamamaya gayret ediyorlardı. Gibson bu konuda elinden gelen yardımı Jimmy’ye yapmaya karar verdi, belki bu kez sonuç daha değişik ve iyi olurdu...</p>

  <p><br /></p>
</body>
</html>
