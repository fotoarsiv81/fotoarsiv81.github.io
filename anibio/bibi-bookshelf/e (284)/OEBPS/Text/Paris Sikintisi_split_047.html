<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Paris Sikintisi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_45">XLIII<br class="chapter"/>
  Çapkın Nişancı</h1>

  <p class="normal">Araba korudan geçerken, bir atış yerinin yakınlarında durdurdu, Zaman’ı öldürmek için birkaç kurşun atmanın hoş olacağını söyledi. Bu canavarı öldürmek, herkesin en bayağı, en haklı uğraşı değil midir? Ve elini kibarca sevgilisine, tatlı ve iğrenç karısına, kendisine o kadar haz, o kadar acı, belki dehasının da büyük bir bölümünü borçlu olduğu bu gizemli kadına uzattı.</p>

  <p class="normal">Birçok kurşun hedeften uzağa gitti; biri de tavana saplandı; sevimli yaratık eşinin beceriksizliğiyle alay edip çılgınca gülerken, o birdenbire kendisine döndü: “Şurada, sağda, burnu havada duran, pek de mağrur görünen şu kuklaya bakın. Onu sizin yerinize koyuyorum, sevgili meleğim,” dedi. Sonra gözlerini yumup tetiğe bastı. Nişan kuklasının başı uçuvermişti.</p>

  <p class="normal">O zaman sevgili, tatlı, iğrenç karısına, kaçınılmaz ve acımasız Esin perisine doğru eğilip saygıyla elini öptü, arkasından da “Sevgili meleğim, becerikliliğimden dolayı size ne kadar teşekkür etsem az!” diye ekledi.</p>
</body>
</html>
