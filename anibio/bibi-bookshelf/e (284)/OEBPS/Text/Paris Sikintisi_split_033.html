<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Paris Sikintisi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_31">XXIX<br class="chapter"/>
  Cömert Kumarbaz</h1>

  <p class="normal">Dün bulvarın kalabalığında, öteden beri tanımak istediğim gizemli bir Varlığın bana sürtündüğünü duydum, hiç görmemiştim onu, gene de hemen tanıdım. O da bana karşı aynı isteği duyuyor olmalıydı, çünkü geçerken anlamlı anlamlı göz kırptı bana, hemen uydum göz kırpışına. Dikkatle izledim onu, çok geçmeden, göz kamaştırıcı bir yeraltı konutuna girdim, Paris’in toprak üstündeki tüm konutlarını gölgede bırakacak bir lüks parıldıyordu burada. Bu büyüleyici yerin yanından o kadar sık geçip de girişini sezememiş olmam tuhafıma gitti. Biraz başa vursa bile çok hoş bir hava esiyordu burada, yaşamın tüm o can sıkıcı iğrençliklerini hemen unutturuyordu nerdeyse; durasız bir öğle sonunun ışıklarıyla aydınlanan bir büyülü adaya çıkıp da şakıyan çağlayanların uyuşturucu seslerini dinlerken, evlerini, barklarını, karılarını, çocuklarını bir daha hiç görmemek, denizin koca dalgaları üzerinde bir daha hiç yol almamak isteğini duyan lotus<sup class="calibre2"><a href="../Text/Paris%20Sikintisi_split_056.html#footnote-600-6" id="footnote-600-6-backlink">[6]</a></sup> yiyicilerin içlerine dolan mutluluğa benzer, karanlık bir mutluluk doluyordu burada ciğerlere.</p>

  <p class="normal">Ölümcül bir güzelliğin damgasını taşıyan, garip erkek ve kadın yüzleri vardı burada, onları tam olarak anımsamama olanak bulunmayan çağlarda ve ülkelerde daha önce de gördüm gibime geliyordu, genellikle bir yabancıyı görünce uyanan korkudan çok, kardeşçil bir yakınlık uyandırıyorlardı bende. Bakışlarının eşsiz anlatımını tanımlamak zorunda olsaydım, böyle dehşetle, sıkıntıyla, yaşadığını duymanın ölümsüz isteğiyle parlayan hiçbir göz görmediğimi söylerdim.</p>

  <p class="normal">Konuklayıcımla ben, şimdiden, daha otururken, eski ve kusursuz dostlardık. Yemekler yedik, hepsi de olağanüstü şaraplar içtik, olağanüstülükte bunlardan geri kalmayan bir şey varsa, ikimizin de sarhoş olmamasıydı. Bu arada kumar, bu insanüstü haz, içki şölenimizi arada bir kesmişti; şurasını da söyleyeyim ki, kahramanca bir umursamazlık, kahramanca bir hafiflikle ruhumu üst üste kumara sürmüş ve kaybetmiştim. Ruh öyle ele gelmez bir şeydir ki, çoğu zaman öylesine yararsız, arada sırada da öylesine rahatsız edicidir ki, bir gezintide kartvizit kaybetmek kadar bile üzmedi beni bu kayıp.</p>

  <p class="normal">Uzun uzun birkaç yaprak sigarası içtik, eşsiz tatları, eşsiz kokuları ruha bilinmedik ülkelerin, bilinmedik mutlulukların özlemini veriyordu. Sonra, tüm bu hazlarla sarhoş oldum, bir senlibenlilik nöbeti içinde –o da bundan hoşlanmamış gibi görünmedi– ağzına kadar dolu bir kupayı elime alıp, “Ölümsüz sağlığına, ihtiyar Teke!” diye haykırmayı göze aldım.</p>

  <p class="normal">Evrenden, yaratılışından, gelecekteki yıkılışından da söz ettik; yüzyılın büyük kavramından, yani ilerlemeyle kusursuzlaşmadan, genel olarak da insanın kendini beğenmişliğinin biçimlerinden söz ettik. Yüce kişinin hafif ve söz götürmez şakaları bitmek tükenmek bilmiyordu bu konuda, insanlığın en iyi konuşmacılarında bile bulunamayacak bir tatlı söyleyişle, dingin bir şakacılıkla anlatıyordu anlatacağını. Şimdiye kadar insan beynine yön vermiş olan değişik felsefelerin saçmalığını anlattı bana, hatta kazançlarını da, iyeliğini kimseciklerle paylaşmak istemediğim birkaç temel ilkesini açıklamaya bile gönül indirdi. Dünyanın dört bir köşesine yayılmış kötü ününden hiç mi hiç yakınmadı, köksüz inançlar’ın yıkılmasına en çok ilgi duyan kişi olduğunu söyledi, sonra, kendi öz gücü konusunda yalnız bir kez korkuya kapıldığını açıkladı, meslektaşlarından daha üstün bir vaizciyi dinlerken olmuş bu, vaizci kürsüden bağırıyormuş: “Sevgili kardeşlerim, unutmayın, aydınlanmanın ilerlemesinin övüldüğünü duyduğunuz gün, şeytanın kurnazlıklarının en güzeli sizi bu ilerlemenin olmadığına inandırmak olacaktır.”</p>

  <p class="normal">Bu ünlü söylevcinin anısı bizi kendiliğinden akademi konusuna götürdü, garip sofra arkadaşım, birçok durumlarda eğitbilimcilerin kalemine, diline, bilincine esin vermeyi küçümsemediğini, görünmeden de olsa, tüm akademi oturumlarında bulunduğunu söyledi.</p>

  <p class="normal">İyiliğin bu kadarı cesarete getirdi beni, Tanrı’nın ne yaptığını, bu yakınlarda kendisini görüp görmediğini sordum. Biraz hüzünle gölgelenen bir umursamazlıkla yanıt verdi: “Karşılaştıkça selamlaşırız, ama doğuştan gelme incelikleri eski kinlerinin anısını tümüyle söndürememiş olan yaşlı beyzadeler gibi.”</p>

  <p class="normal">Yüce kişinin başka bir ölümlüyle de böyle uzun uzun görüşmüş olduğunu hiç sanmam. Bu yüzden aşırıya kaçmaktan korktum. En sonunda, titrek şafak camları ağartırken, birçok ozanın şakıdığı, birçok filozofun da bilmeden kendisi için çalışıp ününü artırdığı bu ünlü kişi bana: “Benden iyi bir anı saklayasınız istiyorum, bir de size benim gibi hakkında o kadar kötü şey söylenen bir kişinin, iyi bir şeytan olduğunu göstermek. Çaresiz ruh kaybınıza karşılık olsun diye, yazgı sizden yana çıkmadığı için kazanamadığınız şeyi, yani tüm hastalıklarınızın, tüm zavallı ilerlemelerinizin kaynağı olan şu garip Sıkıntı illetini yaşamınız boyunca dindirip yenme olanağını veriyorum size. İçinize bir istek doğdu mu ne yapıp yapıp gerçekleştirmenize yardım edeceğim; bayağı benzerlerinize hükmedeceksiniz; dalkavukluk edecekler size, hatta tapacaklar; kazanmak için hiçbir çaba harcamanız gerekmeden, gümüşler, altınlar, elmaslar, peri sarayları gelip sizi bulacak, kendilerini kabul etmeniz için yalvaracaklar; paşa gönlünüzün buyurduğu kadar yurt, memleket değiştireceksiniz; havası her zaman sıcak olan, kadınları çiçekler kadar güzel kokan canım ülkelerde, hiç yorulmadan, hazdan sarhoş olacaksınız... Daha neler, neler...” diye ekledi, sonra kalktı, güzel bir gülümsemeyle uğurladı beni.</p>

  <p class="normal">Böylesine kalabalık bir topluluk önünde alçalmaktan korkmasam, bu cömert kumarcıya işitilmedik cömertliğinden dolayı teşekkür etmek için seve seve ayaklarına kapanırdım. Ama ondan ayrıldıktan sonra, iyileşmez güvensizlik yavaş yavaş geri döndü içime; böylesine olağanüstü bir mutluluğa inanmayı göze alamıyordum artık, sonra, yatarken, bir yandan budalaca bir alışkanlık kalıntısıyla gene duamı ediyor, bir yandan da bir yarı uyku içinde yineleyip duruyordum: “Tanrım! Ulu Tanrım, ne olur, şu şeytan sözünde dursun!”</p>
</body>
</html>
