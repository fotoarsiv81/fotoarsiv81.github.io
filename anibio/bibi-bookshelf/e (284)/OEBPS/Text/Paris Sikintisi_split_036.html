<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Paris Sikintisi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_34">XXXII<br class="chapter"/>
  Asa</h1>

  <p class="sagitalik">Franz Liszt’e</p>

  <div class="clrb"/>

  <p class="normal">Asa nedir? Törel ve şiirsel anlamda, sözcüleri, elçileri oldukları Tanrı’yı kutsayan rahiplerin, rahibelerin elinde dinsel bir simge. Ama cisim olarak bir değnektir yalnızca, basbayağı bir değnek, şerbetçiotu sırığı, kuru, sert, dik bir herek. Bu değneğin çevresinde, birbirinden değişik kıvrımlar içinde, saplar ve çiçekler oynar, gülüp eğlenirler, kimiler eğri büğrü ve kaçkın, kimileri çanlar ya da tersine dönük kupalar gibi eğilmiş. Ve yumuşak ya da göz kamaştırıcı çizgilerle renklerin karışıklığından şaşırtıcı bir parıltı fışkırır. Eğri çizgiyle sarmal çizgi doğru çizgiye aşkını göstermeye çalışıyor, çevresinde dilsiz bir aşkla dans ediyorlar denilemez mi? Tüm bu güzel tüveyçler, tüm bu keisler, kokuların ve renklerin belirişleri, bu ayin sofrasının çevresinde dinsel bir fandango<sup class="calibre2"><a href="../Text/Paris%20Sikintisi_split_056.html#footnote-600-9" id="footnote-600-9-backlink">[9]</a></sup> yapıyor denilemez mi? Ama çiçeklerin ve yapraklı dalların değnek için mi yapıldığı, yoksa değneğin dallarla çiçeklerin güzelliğini göstermek için bir bahane mi olduğuna hangi düşüncesiz ölümlü bir karar verebilir? Güçlü ve saygıdeğer usta, gizemli ve tutkulu Güzellik’in yüce Bacchant’ı,<sup class="calibre2"><a href="../Text/Paris%20Sikintisi_split_056.html#footnote-600-10" id="footnote-600-10-backlink">[10]</a></sup> asa sizin şaşırtıcı ikiliğinizi gösterir. Yenilmez Bacchus’ün küplere bindirdiği Peri bile asasını çılgına dönmüş arkadaşlarının başlarında, sizin dehanızı kardeşlerinizin yüreğinde sallayışınızdaki gücünüz ve kaprislerinizle sallamadı hiçbir zaman. Değnek, sizin dik, sağlam, sarsılmaz isteminizdir; çiçekler de gönlünüzün isteminiz çevresinde gezintisidir, erkeğin çevresinde sihirli dönüşler yapan dişi öğedir. Düz çizgi ve arabesk çizgi, niyet ve anlatım, istemin katılığı, sözün dolambaçlılığı, amacın birliği, yolların çeşitliliği, dehanın çok güçlü ve bölünmez karışımı, sizi bölmeye, sizi ayırmaya kalkmak gibi iğrenç bir cesareti hangi çözümleyici gösterecek?</p>

  <p class="normal">Sevgili Liszt, ölümsüz Haz’ın, ölümsüz Sıkıntı’nın şarkıcısı, filozof, ozan ve ressam, ister ölümsüz kentin tantanası içinde, ister Gambrinus’un avuttuğu dalgın ülkelerin sisleri içinde olun, nerede olursanız olun, haz ya da anlatılmaz acı türküleri söylerken, ya da anlaşılmaz gözlemlerinizi kâğıda dökerken, sisler içinden, ırmaklar ötesinden, piyanoların ününüzü şakıdığı, basımevlerinin bilgeliğinizi açıkladığı kentler üstünden, ölümsüzlükte selamlarım sizi!</p>
</body>
</html>
