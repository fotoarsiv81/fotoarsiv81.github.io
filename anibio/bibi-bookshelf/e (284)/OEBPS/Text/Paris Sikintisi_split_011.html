<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Paris Sikintisi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_9">VII<br class="chapter"/>
  Deli ile Venüs</h1>

  <p class="normal">Ne güzel gün! Uçsuz bucaksız park güneşin yakıcı gözü altında kendinden geçiyor, Aşkın egemenliği altında gençlik gibi.</p>

  <p class="normal">Nesnelerin evrensel esrimesi hiçbir gürültüyle dile gelmiyor; sular bile uyumuş gibi. Sessiz bir eğlence var burada, insan şenliklerinden çok farklı.</p>

  <p class="normal">Durmamacasına büyüyen bir ışık nesneleri gittikçe daha çok parlatıyor sanki, sanki çiçekler kışkırmışlar da renklerinden güç alarak göğün mavisiyle yarışa çıkmak isteğiyle yanıp tutuşuyorlar, sıcak da kokuları gözle görülür kılarak onları dumanlar gibi güneşe doğru yükseltiyor sanki.</p>

  <p class="normal">Bu evrensel sevinç içinde üzgün bir yaratık gördüm gene de.</p>

  <p class="normal">Kocaman bir Venüs’ün ayakları dibinde, şu yapay delilerden, Sıkıntı ya da Pişmanlık yakalarına yapışırken görevleri kralları güldürmek olan şu gönüllü maskaralardan biri, parıl parıl bir gülünç giysi içinde, başında boynuzlar, ziller, ayaklığın dibine büzülmüş, yaşlı gözlerini ölümsüz Tanrıça’ya doğru kaldırıyor.</p>

  <p class="normal">Şöyle diyor Tanrıça’ya gözleri: “İnsanların en bayağısı, en yalnızıyım, aşktan da, dostluktan da yoksunum, en ilkel hayvandan bile geriyim bu konuda. Ama ben de ölümsüz Güzelliği anlamak ve duymak için yaratıldım! Ah! Tanrıça! Kederime ve taşkınlığıma acı!”</p>

  <p class="normal">Ama amansız Venüs mermer gözleriyle uzaklara, kim bilir neye bakıyor.</p>
</body>
</html>
