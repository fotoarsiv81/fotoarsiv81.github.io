<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Paris Sikintisi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_22">XX<br class="chapter"/>
  Perilerin Armağanları</h1>

  <p class="normal">Periler büyük toplantılarını yapıyorlardı, son yirmi dört saat içinde dünyaya gelmiş bebekler arasında armağan dağıtımını gerçekleştireceklerdi.</p>

  <p class="normal">Yazgının tüm bu eski ve kaprisli Bacıları, sevincin ve acının bütün bu garip Anaları birbirlerinden çok farklıydı: kimilerinin kederli, asık yüzlü bir görünüşü vardı, kimileri de şen şakrak, alaycıydı; kimileri gençti, her zaman genç olmuşlardı; kimileri yaşlıydı, her zaman da yaşlı olmuşlardı.</p>

  <p class="normal">Perilere inanan tüm babalar gelmişti, bebeklerini de kucaklarına alıp getirmişlerdi.</p>

  <p class="normal">Armağanlar, Yetenekler, iyi Rastlantılar, karşı durulmaz Durumlar, bir armağan dağıtımında kürsü üstüne konulan ödüller gibi yığılmıştı kurulun yanına. Burada farklı olan şey Armağanların bir çabanın karşılığı olan birer ödül değil de daha yaşamamış olana bir iyilik, alın yazısına yön verebilecek, mutluluk kadar yıkımın da kaynağı olabilecek bir iyilik olmasıydı.</p>

  <p class="normal">Zavallı Perilerin işleri başlarından aşkındı; istekliler çok kalabalıktı çünkü, sonra Tanrı ile insan arasında yer alan varlıklar da bizim gibi Zaman’ın ve sonsuz çocuklarının, Günlerin, Saatlerin, Dakikaların, Saniyelerin korkunç yasasına uyarlardı.</p>

  <p class="normal">Gerçekten, bir görüşme gününde bakanlar kadar, ulusal bir bayramın karşılıksız bağışlama getirdiği günlerde Mont-de-Piété<sup class="calibre2"><a href="../Text/Paris%20Sikintisi_split_056.html#footnote-600-2" id="footnote-600-2-backlink">[2]</a></sup> görevlileri kadar şaşkındılar. Hatta, sabahtan beri duruşmada bulunup da akşam yemeğini, aileyi, sevgili terliklerini düşünmekten kendilerini alamayan insan yargıçlar gibi, zaman zaman saatin ibresine de baktılar sanıyorum. Doğaüstü adalette bile biraz acele ve rastlantı olduktan sonra, insan adaletinin de bazı bazı böyle olmasına şaşmayalım. Bizler de haksız birer yargıç oluruz yoksa.</p>

  <p class="normal">O gün de birtakım saçmalıklar yapıldı bu yüzden, ama Perilerin belirgin ve değişmez huyu önlemden çok özenç olduğundan, bu saçmalıkları garip saymak yersiz olurdu.</p>

  <p class="normal">Böylece serveti mıknatıs gibi çekme gücü, çok zengin bir ailenin tek kalıtçısına bırakıldı, yaşamın gözle görülür servetlerine karşı en ufak bir tutku yoktu çocukta, her türlü yardımseverlik duygusundan da yoksundu, ileride milyonlarıyla çok sıkıntılı durumlara düşebilirdi bu yüzden.</p>

  <p class="normal">Güzellik aşkı ile Şiir gücü de böylece kederli bir kopuğun, bir taşocağı işçisinin oğluna verildi, adam baş belası çocuğunun yeteneklerini hiçbir biçimde destekleyemez, gereksinimlerini de karşılayamazdı.</p>

  <p class="normal">Bu törenlerde dağıtılan şeylerin değiştirilemeyeceğini, verilmiş armağanın geri çevrilemeyeceğini söylemeyi unuttum.</p>

  <p class="normal">Bütün Periler angaryanın bittiğini sanarak kalkıyorlardı; bu insan parçalarına atılacak hiçbir armağan, hiçbir ödül kalmamıştı çünkü; bu sırada adamın biri, sanırım zavallı, ufak bir satıcı, ayağa kalktı, kendisine en yakın Peri’nin renk renk buhardan yapılmış giysisine yapışarak haykırıverdi:</p>

  <p class="normal">“Ne o bayan! Bizi unuttunuz anlaşılan! Benim çocuğum var daha! Boş yere gelmedik ya!”</p>

  <p class="normal">Peri güç duruma düşmüş olabilirdi; hiçten başka bir şey kalmamıştı çünkü. Ama Periler, Yeraltı Cüceleri, Hava Perileri, Su Perileri gibi insan dostu olan, çoğu zaman da kendilerini onun tutkularına uydurmak zorunda kalan, ele gelmeyecek kadar ince, tanrısal varlıkların doğaüstü dünyasında, binde bir uygulanmakla birlikte, çok iyi bilinen bir yasayı anımsadı – böyle bir durumda, yani armağanlar tükenince, hemen oracıkta, bir armağan yaratacak düş gücü varsa, periyi bir armağan daha, fazladan ve olağanüstü bir armağan daha vermeye yetkili kılan yasayı.</p>

  <p class="normal">İyi Peri de böylece, periliğine yaraşır bir güvenle, “Senin oğluna... senin oğluna da... Beğenilme vergisi’ni veriyorum!” dedi.</p>

  <p class="normal">“Ama nasıl beğenilmek! Beğenilmek ha?.. Neden beğenilmek?” diye sordu küçük dükkâncı inatla, uyumsuzluk mantığına kadar yükselecek güçte olmayan, şu orta malı mantık yürütücülerden biri olmalıydı.</p>

  <p class="normal">“Çünkü! Çünkü,” diye yanıtladı Peri öfkeyle, ona sırtını döndü, sonra da arkadaşlarının arasına katıldı, şöyle diyordu onlara: “Şu kendini beğenmiş küçük Fransız’a ne dersiniz, her şeyi anlamak istiyor, oğluna en iyi armağanı kopardıktan sonra bile soru sormaya, Tartışılmaz’ı tartışmaya kalkıyor!”</p>
</body>
</html>
