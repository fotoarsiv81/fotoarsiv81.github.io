<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Paris Sikintisi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_41">XXXIX<br class="chapter"/>
  Cins Bir At</h1>

  <p class="normal">Çok çirkin. Çok hoş gene de! Zaman ile Aşk pençelerinin damgasını basmışlar üzerine, her dakikanın, her öpüşün gençlikten, tazelikten neler götürdüğünü öğretmişler ona acımasızca.</p>

  <p class="normal">Gerçekten çirkin; karınca, örümcek, hatta isterseniz, iskelet de diyebilirsiniz; ama içki de, iksir de, sihir de! Çok hoş kısacası.</p>

  <p class="normal">Zaman yürüyüşünün parıltılı uyumunu da, yapısının yıkılmaz inceliğini de bozmamış. Aşk da çocuk soluğunun tatlılığını gidermemiş; sonra Zaman, üzerinden Güney Fransa’nın o kutsanmış, tutkun, büyüleyici kentlerinin: Nîmes’in, Aix’in, Arles’ın, Avignon’un, Narbonne’un, Toulouse’un, tüm kızgın canlılığının yabanıl kokular olarak çıkıp yayıldığı gür yelesinden hiçbir şey koparmamış!</p>

  <p class="normal">Zaman ile Aşk onu boşuna ısırmış var güçleriyle; belirsiz, ama ölümsüz çekiciliğinden, oğlansı göğsünden hiçbir şey eksiltememişler.</p>

  <p class="normal">Yıpranmış belki, ama yorgun değil, her zaman da kahramansı, çok cins atları düşündürtüyor, usta bir meraklı gözünün bir kira arabasına, ağır bir yük arabasına koşuluyken bile tanıdığı cins atları.</p>

  <p class="normal">Hem de öyle yumuşak, öyle ateşli ki! İnsan güz günlerinde nasıl severse öyle seviyor; yaklaşan kış günleri yeni bir ateş tutuşturuyor sanki yüreğinde; kölece sevgisi de hiç mi hiç bıktırmıyor insanı.</p>
</body>
</html>
