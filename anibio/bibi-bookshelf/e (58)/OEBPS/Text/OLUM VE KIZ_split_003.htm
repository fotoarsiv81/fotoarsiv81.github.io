<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre2" id="calibre_pb_3">PERDE I</h1>

    <h2 class="calibre11" id="sigil_toc_id_1">Sahne l</h2>

    <p class="MsoNormal"><i class="calibre12"><span class="calibre1">(Deniz sesi. Geceyarısından sonra.)</span></i></p>

    <p class="MsoNormal2"><span class="calibre1">(ESCOBAR'<i class="calibre12">ların</i> <i class="calibre12">deniz kıyısında, kumsaldaki evi. Bir teras ve büyük bir oturma odası/yemek odası alanı. Sofra hazırdır, masanın başında iki iskemle vardır. Büfenin üstünde bir kaset-çalar ve bir lamba vardır. Salonla teras arasındaki duvarda pencereler vardır; perdeler rüzgârda uçuşmaktadır. Terasa açılan bir kapıdan yatak odasına geçilir.</i> PAULINA SALAŞ <i class="calibre12">terasta bir iskemlede oturmaktadır, sanki ay ışığını içer gibidir. Uzaktan bir otomobil sesi duyulur.</i> PAULINA <i class="calibre12">hemen kalkar, öteki odaya geçer, pencereden bakar, çömelir; arabanın farları odayı ışıkla tararken, o artık bir dölüt gibi büzülmüştür. Arabanın fren sesi duyulur, motoru hâlâ çalışmaktadır, ışık alev alev</i> PAULINA'<i class="calibre12">nın</i> <i class="calibre12">üzerindedir.</i> PAULINA <i class="calibre12">büfeye gider, bir tabanca alır, motor sesi kesilince durur,</i> GERARDO'<i class="calibre12">nun sesini duyar.)</i></span></p>

    <p class="MsoNormal3"><span class="calibre1">GERARDO: <i class="calibre12">(Dışarıdan)</i> İçeriye buyurmak istemiyor musunuz? <i class="calibre12">(Boğuk bir yanıt, ne dendiği duyulmaz) ...</i> Ama ben gitmeden kesinlikle buluşmalıyız...Ben... evet, pazartesi gidiyorum. Pazara ne dersiniz? <i class="calibre12">(Yanıt boğuktur, duyulmaz)</i> ...Eşim bir margarita yapar ki, şaşarsınız, tüyleriniz diken diken olur... Size nasıl teşekkür etsem, bilemiyorum... <i class="calibre12">(Boğuk yanıt.)</i> Öyleyse pazara görüşürüz.</span></p>

    <p class="MsoNormal3"><span class="calibre1">PAULINA: <i class="calibre12">(Tabancayı saklar. Perdelerin arkasına gizlenir. Araba gider, far ışıkları gene odayı tarar.</i> GERARDO <i class="calibre12">girer</i>.)</span></p>

    <p class="MsoNormal3"><span class="calibre1">GERARDO: Paulina? Sevgilim? Ne kadar da karanlık burası.</span></p>

    <p class="MsoNormal2"><span class="calibre1">(PAULINA'<i class="calibre12">nın</i> <i class="calibre12">perdelerin arkasına saklanmış olduğunu görür. Işık yakar.</i> PAULINA <i class="calibre12">ağır ağır perdelerin arkasından çıkar.)</i> Ya sen?.. Orada ne yapıyorsun öyle? Bu kadar geç kaldığım için özür dilerim... ama ben...</span></p>

    <p class="MsoNormal3"><span class="calibre1">PAULINA: <i class="calibre12">(Heyecanla.)</i> Kimdi o?</span></p>

    <p class="MsoNormal3"><span class="calibre1">GERARDO: Benim başıma...her neyse, aldırış etme, önemli değildi. Yalnız, arabanın... neyse ki adamın biri durdu... lastik patladı Paulina. Ay... ben hiçbir şey göremiyorum. <i class="calibre12">(Bir ışık daha yakar. Sofrayı görür.)</i> Ah, sevgilim, şu işe bak... yemek soğumuştur... sen de...</span></p>

    <p class="MsoNormal3"><span class="calibre1">PAULINA: <i class="calibre12">(Bu sahnenin sonuna kadar hep soğukkanlıdır.)</i> Isıtırız. Yeter ki kutlayacağımız bir şey olsun. <i class="calibre12">(Kısa sessizlik.)</i> Senin kutlayacağın bir şey var, değil mi, Gerardo?</span></p>

    <p class="MsoNormal3"><span class="calibre1">GERARDO: Bu sana bağlı.</span></p>

    <p class="MsoNormal2"><i class="calibre12"><span class="calibre1">(Sessizlik. Ceketinin cebinden kocaman bir çivi çıkartır.)</span></i></p>

    <p class="MsoNormal2"><span class="calibre1">Bil bakalım bu ne? Bu namussuz, benim lastiği patlattı. Peki, lastik patlayınca insan ne yapar? Bagajı açar ve yedek lastiği çıkartır, yani yedek lastik patlak değilse, tabii. Karısı patlak lastiği tamir ettirmeyi hatırlamışsa? Değil mi?</span></p>

    <p class="MsoBodyTextIndent1">PAULINA: Karısı. Her şeyi ayarlayan hep kadın olacak değil mi? Yedek lastiği sen tamir ettirecektin.</p>

    <p class="MsoNormal3"><span class="calibre1">GERARDO: Canım tartışmak istemiyor, ama kararlaştırdığımıza göre...</span></p>

    <p class="MsoNormal3"><span class="calibre1">PAULINA: Yedeği sen tamir ettirecektin. Ben evle ilgilenirim, sen de...</span></p>

    <p class="MsoNormal3"><span class="calibre1">GERARDO: Yardım istemezsin, ama sonra...</span></p>

    <p class="MsoNormal3"><span class="calibre1">PAULINA: ...en azından arabayla...</span></p>

    <p class="MsoNormal3"><span class="calibre1">GERARDO: ...yakınırsın.</span></p>

    <p class="MsoNormal3"><span class="calibre1">PAULINA: Ben hiç yakınmam.</span></p>

    <p class="MsoNormal3"><span class="calibre1">GERARDO: Bu saçma bir tartışma. Ne diye kavga ediyoruz? Ben unuttum bile neden...</span></p>

    <p class="MsoNormal3"><span class="calibre1">PAULINA: Biz kavga etmiyoruz ki, sevgilim. Sen beni, senin yedek lastiği tamir ettirmemekle suçladın.</span></p>

    <p class="MsoNormal3"><span class="calibre1">GERARDO: <i class="calibre12">Benim</i> yedek lastiğim?</span></p>

    <p class="MsoNormal3"><span class="calibre1">PAULINA: ...ben de tatlı bir sesle sana dedim ki...</span></p>

    <p class="MsoNormal3"><span class="calibre1">GERARDO: Dur, dur bakalım bir dakika. Dedim ki, yedek lastiği, bizim yedek lastiğimizi tamir ettirmedin. Tamam, bunu tartışırız, ama küçük bir sorun daha var. Kriko.</span></p>

    <p class="MsoNormal3"><span class="calibre1">PAULINA: Ne krikosu?</span></p>

    <p class="MsoNormal3"><span class="calibre1">GERARDO: Tamam işte! Ne krikosu? Sen arabanın krikosunu nereye koydun? Şu, hani, arabayı kaldırmak için...</span></p>

    <p class="MsoNormal3"><span class="calibre1">PAULINA: Arabayı kaldırmak için sana kriko mu gerekli? Peki, ya o güçlü kolların ne işe yarar, benim güzel sevgilim?</span></p>

    <p class="MsoNormal3"><span class="calibre1">GERARDO: <i class="calibre12">(Onu kollarının arasına alır.)</i> İşte bu işe. <i class="calibre12">(Onlar sarmaş dolaş olurken, kısa bir sessizlik.)</i> Bu kadar çıldırtıcı olup da, neden işin içinden sıyrılabildiğini biliyor musun?</span></p>

    <p class="MsoNormal3"><span class="calibre1">PAULINA: Sanırım biliyorum, ama sen söylesen daha iyi.</span></p>

    <p class="MsoNormal3"><span class="calibre1">GERARDO: Çünkü sen beni çıldırttıkça ben seni daha çok seviyorum. Peki, ama krikoyu ne yaptın?</span></p>

    <p class="MsoNormal3"><span class="calibre1">PAULINA: Anneme verdim.</span></p>

    <p class="MsoNormal3"><span class="calibre1">GERARDO: <i class="calibre12">(Onu bırakır)</i> Annene mi? Sen krikoyu annene mi verdin?</span></p>

    <p class="MsoNormal3"><span class="calibre1">PAULINA: Evet, ödünç verdim.</span></p>

    <p class="MsoNormal3"><span class="calibre1">GERARDO: Peki, neden? Öğrenebilir miyim?</span></p>

    <p class="MsoNormal3"><span class="calibre1">PAULINA: Öğrenebilirsin. Ona gerekliydi de ondan.</span></p>

    <p class="MsoNormal3"><span class="calibre1">GERARDO: Oysa bana, yani bize gerekli değildi, öyle mi? Ama olmaz ki sevgilim, böyle bir şey yapamazsın.</span></p>

    <p class="MsoNormal3"><span class="calibre1">PAULINA: Annem arabasıyla güneye gidecekti, ona çok gerekliydi. Oysa sen, her zaman...</span></p>

    <p class="MsoNormal3"><span class="calibre1">GERARDO: Başımı derde sokabilirim.</span></p>

    <p class="MsoNormal3"><span class="calibre1">PAULINA: Hayır.</span></p>

    <p class="MsoNormal3"><span class="calibre1">GERARDO: Evet. Bana bir telgraf geliyor. Cumhurbaşkanı beni görmek istiyor. Yaşamımın en önemli toplantısı için hemen yola çıkmam gerekiyor, dönüşte de namussuz bir çivi yolda pusu kurmuş, beni bekliyor... ben de yolda... normal olarak bir adamın bagajında bulunması gereken şeyleri dehşetle arıyorum... yedek lastik ve kriko. Paulina, şu güzelim, küçücük kafacığına şunu sokmalısın ki...</span></p>

    <p class="MsoNormal3"><span class="calibre1">PAULINA: Benim güzelim, küçücük kafam senin yardım edecek birini bulabileceğini biliyordu. Kimdi? Kadın güzel miydi bari?</span></p>

    <p class="MsoNormal3"><span class="calibre1">GERARDO: Erkek olduğunu söylemiştim.</span></p>

    <p class="MsoNormal3"><span class="calibre1">PAULINA: Hiç böyle bir lâf etmedin.</span></p>

    <p class="MsoNormal3"><span class="calibre1">GERARDO: Neden hep işin içinde bir kadın var sanırsın?</span></p>

    <p class="MsoNormal3"><span class="calibre1">PAULINA: Neden dersin? Doğrusu bilemiyorum. <i class="calibre12">(Kısa sessizlik.)</i> Ya adam?.. İyi biri miydi?</span></p>

    <p class="MsoNormal3"><span class="calibre1">GERARDO: Müthiş bir adam. Doğrusu çok şanslıydım...</span></p>

    <p class="MsoNormal3"><span class="calibre1">PAULINA: Bak, gördün mü işte! Sen hep işini ayarlarsın. Sonunda her şey yoluna girer. Oysa annem. Onun lastiği patlasaydı, onun karşısına kim bilir kim çıkardı?.. Bilirsin garip tipleri nasıl kendine çeker, mıknatıs gibi...</span></p>

    <p class="MsoNormal3"><span class="calibre1">GERARDO: Senin annen, benim krikoyla güneyde keyif çatıp cirit atarken, benim yolda saatlerce nasıl beklediğimi bir bilseydin...</span></p>

    <p class="MsoNormal3"><span class="calibre1">PAULINA: Abartmayalım...</span></p>

    <p class="MsoNormal3"><span class="calibre1">GERARDO: Tam kırk beş dakika, kırk beş. Yol aceleci hafta sonu tatilcileriyle tıkabasa doluydu. Arabalar, sanki ben hiç yokmuşum gibi çekip gidiyordu. Ben ne yaptım dersin? Beni görsünler diye kollarımı yel değirmeni gibi döndürüp durdum... ama kimsenin kılı kıpırdamadı. Bu ülkede sıradan dayanışma duygusu ne oldu dersin? Neyse ki, çok şükür, bu adamcağız... Roberto Miranda... onu davet ettim, bir...</span></p>

    <p class="MsoNormal3"><span class="calibre1">PAULINA: Sizi duydum.</span></p>

    <p class="MsoNormal3"><span class="calibre1">GERARDO: Pazara ne dersin?</span></p>

    <p class="MsoNormal3"><span class="calibre1">PAULINA: Pazar uygun. <i class="calibre12">(Kısa sessizlik.)</i></span></p>

    <p class="MsoNormal3"><span class="calibre1">GERARDO: Pazartesi döneceğimize göre. En azından ben döneceğim. Belki sen de benimle gelirsin dedim, tatili kısa kesersin...</span></p>

    <p class="MsoNormal3"><span class="calibre1">PAULINA: Demek cumhurbaşkanı seni atadı. <i class="calibre12">(Kısa sessizlik.)</i></span></p>

    <p class="MsoNormal3"><span class="calibre1">GERARDO: Evet, öyle oldu.</span></p>

    <p class="MsoNormal3"><span class="calibre1">PAULINA: Mesleğinin doruk noktası.</span></p>

    <p class="MsoNormal3"><span class="calibre1">GERARDO: Pek de doruk denemez. Üstelik atadığı kişiler arasında en genç benim.</span></p>

    <p class="MsoNormal3"><span class="calibre1">PAULINA: Doğru. Birkaç yıl sonra sen adalet bakanı olunca, doruk bu sayılır değil mi?</span></p>

    <p class="MsoNormal3"><span class="calibre1">GERARDO: Ama bu bana bağlı değil ki!</span></p>

    <p class="MsoNormal3"><span class="calibre1">PAULINA: Ona da söyledin mi bunu?</span></p>

    <p class="MsoNormal3"><span class="calibre1">GERARDO: Kime?</span></p>

    <p class="MsoNormal3"><span class="calibre1">PAULINA: Senin iyilik meleğine.</span></p>

    <p class="MsoNormal3"><span class="calibre1">GERARDO: Roberto Miranda demek istiyorsun. Adamı doğru dürüst tanımıyorum bile. Üstelik ben de daha kabul edip etmeyeceğime karar vermiş değilim.</span></p>

    <p class="MsoNormal3"><span class="calibre1">PAULINA: Verdin.</span></p>

    <p class="MsoNormal3"><span class="calibre1">GERARDO: Bana bir iki günlük süre gerekli dedim. Büyük bir onur, ama bir iki gün gerekli dedim.</span></p>

    <p class="MsoNormal3"><span class="calibre1">PAULINA: Bunu cumhurbaşkanına mı söyledin?</span></p>

    <p class="MsoNormal3"><span class="calibre1">GERARDO: Cumhurbaşkanına. Düşünmek için vakit gerektiğini söyledim.</span></p>

    <p class="MsoNormal3"><span class="calibre1">PAULINA: Neden düşünmen gerektiğini anlamıyorum. Sen kararını vermişsin, Gerardo, bunu sen de biliyorsun. Onca yıldır bunun için çabalıyordun, şimdi neden değilmiş gibi yapıyorsun?</span></p>

    <p class="MsoNormal3"><span class="calibre1">GERARDO: Çünkü, en önce... en önce senin evet demen gerekiyor.</span></p>

    <p class="MsoNormal3"><span class="calibre1">PAULINA: Öyleyse, evet.</span></p>

    <p class="MsoNormal3"><span class="calibre1">GERARDO: Bana gerekli olan evet bu değil.</span></p>

    <p class="MsoNormal3"><span class="calibre1">PAULINA: Bendeki evet bu.</span></p>

    <p class="MsoNormal3"><span class="calibre1">GERARDO: Senden başka evetler de duymuştum. <i class="calibre12">(Kısa sessizlik.)</i> Eğer kabul edersen, sana güvenebileceğimden emin olmalıyım, sana ters düşmeyeceğinden... Eğer seni başladığın noktaya geri götürürse, benim durumum...</span></p>

    <p class="MsoNormal3"><span class="calibre1">PAULINA: Kırılgan, yenik olur, evet yenilgiye düşersin. Çaresiz kalırsın. Sil baştan, yeniden bana bakman gerekir.</span></p>

    <p class="MsoNormal3"><span class="calibre1">GERARDO: Bu haksızlık. <i class="calibre12">(Kısa sessizlik.)</i> Sana baktığım için beni kınıyor musun?</span></p>

    <p class="MsoNormal3"><span class="calibre1">PAULINA: Cumhurbaşkanına böyle mi dedin, eşinin sorunları olabileceğini mi söyledin? <i class="calibre12">(Sessizlik.)</i></span></p>

    <p class="MsoNormal3"><span class="calibre1">GERARDO: O bilmiyor. Kimse bilmiyor. Annen bile bilmiyor.</span></p>

    <p class="MsoNormal3"><span class="calibre1">PAULINA: Bilenler var.</span></p>

    <p class="MsoNormal3"><span class="calibre1">GERARDO: Ben o tür insanlardan söz etmiyorum. Yeni hükümette hiç kimse bilmiyor. Bu konuyu açığa vurmadığımızdan söz ediyorum. Çünkü sen asla... biz hiçbir zaman onların işledikleri suçu açığa vurmadık... onların yaptıkları...</span></p>

    <p class="MsoNormal3"><span class="calibre1">PAULINA: Yeter ki sonuç ölüm olsun.</span></p>

    <p class="MsoNormal3"><span class="calibre1">GERARDO: Paulina, dur bir dakika, sen ne diyorsun?</span></p>

    <p class="MsoNormal3"><span class="calibre1">PAULINA: Senin seçildiğin şu komisyonun görevi yalnızca ölümle sonuçlanan olayları incelemek değil mi?</span></p>

    <p class="MsoNormal3"><span class="calibre1">GERARDO: Bu komisyon, ölümle sonuçlanan ya da ölümle sonuçladığı savında bulunulan, insan haklarının çiğnendiği olayları incelemek için kuruldu, evet.</span></p>

    <p class="MsoNormal3"><span class="calibre1">PAULINA: Ancak en vahim olayları?</span></p>

    <p class="MsoNormal3"><span class="calibre1">GERARDO: İlke şu: En kötü suçlara ışık tutarsak, diğer suçlar da aydınlığa çıkacaktır.</span></p>

    <p class="MsoNormal3"><span class="calibre1">PAULINA: Yalnızca en kötüleri mi?</span></p>

    <p class="MsoNormal3"><span class="calibre1">GERARDO: Onarılamaz olanlar.</span></p>

    <p class="MsoNormal3"><span class="calibre1">PAULINA: Onarılamaz olanlar ha?</span></p>

    <p class="MsoNormal3"><span class="calibre1">GERARDO: Bu konuda konuşmak istemiyorum Paulina.</span></p>

    <p class="MsoNormal3"><span class="calibre1">PAULINA: Ben de konuşmak istemiyorum.</span></p>

    <p class="MsoNormal3"><span class="calibre1">GERARDO: Oysa konuşmamız gerekir değil mi? Sen ve ben? Önümüzdeki birkaç ay boyunca akrabalar, tanıklar ve kurtulanlarla konuşacağım -ve eve her gelişimde- ben... duyduklarımı senden gizlememi istemeyeceksin ve... ya sen... sen... (PAULINA'<i class="calibre12">yı</i> <i class="calibre12">kollarına alır.)</i> Sen benim seni ne kadar çok sevdiğimi bilseydin. Sen yüreğimin hâlâ nasıl kan ağladığını bilseydin. <i class="calibre12">(Kısa sessizlik.)</i></span></p>

    <p class="MsoNormal3"><span class="calibre1">PAULINA: <i class="calibre12">(Şiddetle ona sarılarak)</i> Evet. Evet. Evet. Bu evet miydi istediğin?</span></p>

    <p class="MsoNormal3"><span class="calibre1">GERARDO: Evet, bu evet'ti istediğim.</span></p>

    <p class="MsoNormal3"><span class="calibre1">PAULINA: Öğren neler olduğunu. Her şeyi öğren. Söz ver bana her şeyi öğreneceğine.</span></p>

    <p class="MsoNormal3"><span class="calibre1">GERARDO: Her şeyi. Öğrenebileceğimiz her şeyi. Elimizden geldiğince derine inerek. Yeter ki...</span></p>

    <p class="MsoNormal3"><span class="calibre1">PAULINA: İzin verilsin.</span></p>

    <p class="MsoNormal3"><span class="calibre1">GERARDO: Sınırımızı aşmayalım... Sınırlıyız diyelim. Ama bu sınırlar içinde de çok şey yapabiliriz... Vardığımız sonuçları yayınlayacağız. Resmi bir rapor düzenleyeceğiz. Olanlar, nesnel açıdan saptanacak, böylece kimse yadsıyamayacak ve böylece ülkemiz bir daha, hiçbir zaman, asla bunları bir daha yaşamayacak.</span></p>

    <p class="MsoNormal3"><span class="calibre1">PAULINA: Sonra?</span></p>

    <p class="MsoNormal3"><span class="calibre1">GERARDO: Anlamadım.</span></p>

    <p class="MsoNormal3"><span class="calibre1">PAULINA: Kurbanların akrabalarını dinleyeceksiniz, suçları açığa vuracaksınız, peki, suçlular ne olacak?</span></p>

    <p class="MsoNormal3"><span class="calibre1">GERARDO: Bu, yargıçlara kalmış. Mahkemelere, ifadelerin birer kopyası gönderilecek, yargıçlar da bundan sonra...</span></p>

    <p class="MsoNormal3"><span class="calibre1">PAULINA: Yargıçlar? Diktatörlük sürüp giderken, on yedi yıl boyunca, tek bir yaşamı kurtarmak için parmağını oynatmayan yargıçlar mı? Hiç kimsenin kaçırılmadığını iddia edenler mi? Zavallı bir kadının kocası ortadan kaybolunca, adam ondan bıkmıştır da başkasına gitmiştir diyenler mi? Ne demiştin sen bunlar için? Adalet? Adalet? Adalet?</span></p>

    <p class="MsoNormal2"><span class="calibre1">(PAULINA <i class="calibre12">konuşurken hafif hafif ağlamaya başlar sonra bunalımı giderek artar.)</i></span></p>

    <p class="MsoNormal3"><span class="calibre1">GERARDO: Paulina. Yeter artık. Paulina. <i class="calibre12">(Onu kollarının arasına alır.</i> PAULINA <i class="calibre12">yavaş yavaş sakinleşir.)</i> Vah yavrum, yazık ona. Yazık benim küçücük kedime. Yazık. Çok üzüldüm. Beni bağışla. Lastikmiş, aptal bir krikoymuş, ne kadar da abarttım. Birden ürpermiştim, ya yolda bir başına kalan sen olsaydın, far ışıkları çığlık çığlığa geçip giderken, hiç kimse durmazken, ya sen olaydın orada bir başına...</span></p>

    <p class="MsoNormal3"><span class="calibre1">PAULINA: Biri dururdu. Belki de aynı adam -Miranda?</span></p>

    <p class="MsoNormal3"><span class="calibre1">GERARDO: Belki. Sanki görevi iyilik meleği olmak. Güç durumda olan ahmakları ve zarif bayanları kurtarmak.</span></p>

    <p class="MsoNormal3"><span class="calibre1">PAULINA: Bu bana hiç de yabancı gelmedi.</span></p>

    <p class="MsoNormal3"><span class="calibre1">GERARDO: Ruhlarımız benziyor.</span></p>

    <p class="MsoNormal3"><span class="calibre1">PAULINA: Öyleyse iyi biri olmalı.</span></p>

    <p class="MsoNormal3"><span class="calibre1">GERARDO: Ondan iyisi can sağlığı. O. olmasaydı... Pazar günü bir içki içmeye çağırdım onu. Sakıncası yok ya?</span></p>

    <p class="MsoNormal3"><span class="calibre1">PAULINA: Pazar uygun. Korkmuştum. Araba sesi duymuştum. Baktım, ama senin araban değildi.</span></p>

    <p class="MsoNormal3"><span class="calibre1">GERARDO: Ama bir tehlike yoktu.</span></p>

    <p class="MsoNormal3"><span class="calibre1">PAULINA: Hayır. <i class="calibre12">(Kısa sessizlik.)</i>Gerardo. Sen cumhurbaşkanına çoktan evet demiştin değil mi? Gerçeği söyle, Gerardo. Yoksa, komisyondaki görevine bir yalanla mı başlayacaksın?</span></p>

    <p class="MsoNormal3"><span class="calibre1">GERARDO: Seni incitmek istemedim.</span></p>

    <p class="MsoNormal3"><span class="calibre1">PAULINA: Cumhurbaşkanına kabul ettiğini söyledin değil mi? Bana sormadan önce? Öyle değil mi? Bana gerçek gerek, Gerardo?</span></p>

    <p class="MsoNormal3"><span class="calibre1">GERARDO: Evet. Kabul ediyorum dedim. Evet, sana sormadan.</span></p>
  </div>
</body>
</html>
