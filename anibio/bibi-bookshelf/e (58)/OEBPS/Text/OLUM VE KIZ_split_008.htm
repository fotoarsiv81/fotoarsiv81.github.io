<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h2 class="calibre13" id="calibre_pb_8"><i class="calibre12">(Işıklar söner.)</i></h2>

    <h2 class="calibre14" id="sigil_toc_id_5">Sahne 2</h2>

    <p class="MsoNormal2"><i class="calibre12"><span class="calibre1">(Öğle yemeği.</span></i> <span class="calibre1">GERARDO <i class="calibre12">ve</i> ROBERTO <i class="calibre12">masadadır.</i> ROBERTO <i class="calibre12">hâlâ bağlıdır, ama bu defa elleri önündedir.</i> GERARDO <i class="calibre12">tabaklara çorba koymuştur.</i> PAULINA <i class="calibre12">terastan izler. Onları görür, ama işitmez.</i> ROBERTO <i class="calibre12">ve</i> GERARDO <i class="calibre12">birkaç saniye yemeğe bakarlar.)</i></span></p>

    <p class="MsoNormal3"><span class="calibre1">GERARDO: Aç değil misiniz, Dr. Miranda?</span></p>

    <p class="MsoNormal3"><span class="calibre1">ROBERTO: Roberto. Benim adım Roberto. Lütfen bana daha önce olduğu gibi dostça davranın. Belki bana iyi gelir.</span></p>

    <p class="MsoNormal3"><span class="calibre1">GERARDO: Bence, sizinle müvekkilim gibi konuşmak daha iyi olacak, Dr. Miranda. Bu bana da yardımcı olacaktır. Bence birşeyler yemelisiniz.</span></p>

    <p class="MsoNormal3"><span class="calibre1">ROBERTO: Aç değilim.</span></p>

    <p class="MsoNormal3"><span class="calibre1">GERARDO: Bırakın da ben...</span></p>

    <p class="MsoNormal2"><i class="calibre12"><span class="calibre1">(Bir kaşık çorba alır ve</span></i> <span class="calibre1">ROBERTO<i class="calibre12">'yu bebek besler gibi yedirir. Bundan sonraki konuşmalar süresince</i> ROBERTO'<i class="calibre12">ya</i> <i class="calibre12">çorba içirir, kendi de çorba içer.)</i></span></p>

    <p class="MsoNormal3"><span class="calibre1">ROBERTO: O bir deli. Böyle söylediğim için beni bağışla, Gerardo, ama karın deli.</span></p>

    <p class="MsoNormal3"><span class="calibre1">GERARDO: Ekmek?</span></p>

    <p class="MsoNormal3"><span class="calibre1">ROBERTO: İstemem, teşekkür ederim. <i class="calibre12">(Kısa sessizlik.)</i> Psikiatrik tedavi gerekli.</span></p>

    <p class="MsoNormal3"><span class="calibre1">GERARDO: Onun tedavisi sizsiniz, doktor.</span></p>

    <p class="MsoNormal2"><span class="calibre1">(ROBERTO'<i class="calibre12">nun</i> <i class="calibre12">ağzını peçeteyle siler.)</i></span></p>

    <p class="MsoNormal3"><span class="calibre1">ROBERTO: Beni öldürecek.</span></p>

    <p class="MsoNormal3"><span class="calibre1">GERARDO: İtiraf ederseniz, öldürmez.</span></p>

    <p class="MsoNormal3"><span class="calibre1">ROBERTO: Ama neyi itiraf edeceğim? Neyi?</span></p>

    <p class="MsoNormal3"><span class="calibre1">GERARDO: Siz de bilirsiniz, doktor, gizli polis örgütü, işkence seanslarında danışman olarak doktorları da kullanmıştı.</span></p>

    <p class="MsoNormal3"><span class="calibre1">ROBERTO: Tıp Konseyi bunu neden sonra öğrendi ve bu olayları elden geldiğince araştırdı.</span></p>

    <p class="MsoNormal3"><span class="calibre1">GERARDO: Karım, sizin bu doktorlardan biri olduğunuzdan emin. Bunu yadsıyacak bir yol varsa...</span></p>

    <p class="MsoNormal3"><span class="calibre1">ROBERTO: Nasıl yadsıyabilirim? O sesin benim sesim olmadığını kanıtlamam için sesimi değiştirmem gerek. Başka bir kanıtı yok, hiçbir şey...</span></p>

    <p class="MsoNormal3"><span class="calibre1">GERARDO: Derinizden söz etmişti.</span></p>

    <p class="MsoNormal3"><span class="calibre1">ROBERTO: Derim mi?</span></p>

    <p class="MsoNormal3"><span class="calibre1">GERARDO: Ve kokunuz.</span></p>

    <p class="MsoNormal3"><span class="calibre1">ROBERTO: Hasta bir dimağın uydurmaları. Bu kapıdan giren herhangi birine bu yakıştırmayı yapardı...</span></p>

    <p class="MsoNormal3"><span class="calibre1">GERARDO: Ne yazık ki, o kapıdan siz girdiniz.</span></p>

    <p class="MsoNormal3"><span class="calibre1">ROBERTO: Bak, Gerardo, ben sakin bir adamım. Beni gören, benim şiddetten yana olmadığımı anlar- şiddetin her çeşidinden iğrenirim. Ben kumsaldaki evime gelirim, çünkü kumsalda dolaşırım, dalgaları gözlerim, çakıltaşı toplarım, müzik dinlerim...</span></p>

    <p class="MsoNormal3"><span class="calibre1">GERARDO: Schubert mi?</span></p>

    <p class="MsoNormal3"><span class="calibre1">ROBERTO: Schubert. Ve Vivaldi ve Mozart ve Teleman. Dün her nedense, Schubert'i arabama almışım ve her nedense, ya da budalalıktan, otoyolda kollarını yel değirmeni gibi sallayan bir kaçık uğruna arabamı durdurdum. Bak, benim buradan çıkmam sana bağlı.</span></p>

    <p class="MsoNormal3"><span class="calibre1">GERARDO: Biliyorum.</span></p>

    <p class="MsoNormal3"><span class="calibre1">ROBERTO: Her yerim acıyor, bileklerim, ellerim, sırtım. Biraz gevşetemez misin?..</span></p>

    <p class="MsoNormal3"><span class="calibre1">GERARDO: Roberto, size karşı dürüst olmak istiyorum. Sağ kalabilmenin tek yolu. <i class="calibre12">(Kısa sessizlik.)</i> Onu yatıştırmamız gerek.</span></p>

    <p class="MsoNormal3"><span class="calibre1">ROBERTO: Yatıştırmak mı?</span></p>

    <p class="MsoNormal3"><span class="calibre1">GERARDO: Onu... sizin... koşulları kabul edeceğinize inandırmak.</span></p>

    <p class="MsoNormal3"><span class="calibre1">ROBERTO: Ama bunu nasıl yapabilirim, oldukça garip bir durumdayım...</span></p>

    <p class="MsoNormal3"><span class="calibre1">GERARDO: Yatıştırın onu, yumuşatın, onu inandırın ki... Siz...</span></p>

    <p class="MsoNormal3"><span class="calibre1">ROBERTO: Ben...</span></p>

    <p class="MsoNormal3"><span class="calibre1">GERARDO: Bana söz verdi... eğer siz itirafta bulunursanız, o derhal sizi...</span></p>

    <p class="MsoNormal3"><span class="calibre1">ROBERTO: Ama benim itiraf edecek hiçbir şeyim yok ki!</span></p>

    <p class="MsoNormal3"><span class="calibre1">GERARDO: O zaman birşeyler uydurmanız gerek, çünkü sizi bağışlamasının tek yolu sizin...</span></p>

    <p class="MsoNormal3"><span class="calibre1">ROBERTO: <i class="calibre12">(Sesini yükseltir, öfkeli)</i> Neyi bağışlayacak! Ben bir şey yapmadım ve bağışlanacak hiçbir şeyim yok. Anlıyor musun?</span></p>

    <p class="MsoNormal2"><span class="calibre1">(ROBERTO'<i class="calibre12">nun</i> <i class="calibre12">sesini duyunca,</i> PAULINA <i class="calibre12">terasta oturduğu yerden kalkar, onlara doğru gelir.)</i> Bana onursuz çözümler önereceğinize, siz gidip şurada oturmuş çılgın kadına, bu kana susamış davranışlardan vazgeçmesini, sizin pırıl pırıl mesleğinizi mahvetmeden ve ergeç soluğu zindanda ya da tımarhanede almadan kendine gelmesini söyleyin. Bunu söyleyin ona. Yoksa kendi evinize birazcık çekidüzen vermek elinizde değil mi?</span></p>

    <p class="MsoNormal2"><span class="calibre1">(PAULINA <i class="calibre12">terastan girer.)</i></span></p>

    <p class="MsoNormal3"><span class="calibre1">PAULINA: Bir terslik mi var, sevgilim?</span></p>

    <p class="MsoNormal3"><span class="calibre1">GERARDO: Yok.</span></p>

    <p class="MsoNormal3"><span class="calibre1">PAULINA: Birazcık... sinirli gibiydin. <i class="calibre12">(Kısa sessizlik.)</i> Eh, ikiniz de çorbanızı içmişsiniz. Kimse benim aşçılığıma toz konduramaz, değil mi? Ya da ev hanımlığıma? Bir fincancık kahveye ne dersiniz? Doktor? Minik, mini minicik bir fincan? Doktor, size söylüyorum. Anneniz size hiç terbiye öğretmedi mi?..</span></p>

    <p class="MsoNormal3"><span class="calibre1">ROBERTO: Anamı bu işe karıştırmayın. Size şiddetle karşı koyarım, anamın adını ağzınıza almayın.</span></p>

    <p class="MsoBodyTextIndent">(Kısa sessizlik.)</p>

    <p class="MsoNormal3"><span class="calibre1">PAULINA: Özür dilerim, çok haklısınız. Sizin yaptıklarınızdan anneniz sorumlu tutulamaz. Neden acaba erkekler hep annelerine saldırırlar da...</span></p>

    <p class="MsoNormal3"><span class="calibre1">GERARDO: Paulina, lütfen bir iyilik yap da git, biz de konuşmaya devam edelim, olmaz mı?</span></p>

    <p class="MsoNormal3"><span class="calibre1">PAULINA: Öyle olsun. Ben gideyim, siz çocuklar dünyayı yerli yerine oturtun. <i class="calibre12">(Gider, döner.)</i> Ha, adam çişini yapmak isterse, sevgilim, sen parmaklarını şakırdat, ben hemen gelirim.</span></p>

    <p class="MsoBodyTextIndent">(Terasta aynı yere gider, gözler.)</p>

    <p class="MsoNormal3"><span class="calibre1">ROBERTO: Bu kadın tümden deli.</span></p>

    <p class="MsoNormal3"><span class="calibre1">GERARDO: Delilerin elinde güç oldu mu, onları yatıştırmak gerekir. Bu durumda da bir itiraf...</span></p>

    <p class="MsoNormal3"><span class="calibre1">ROBERTO: Ama itiraf ne işe...</span></p>

    <p class="MsoNormal3"><span class="calibre1">GERARDO: Ben Paulina'nın gereksinimini anlıyorum. Bu da tüm ülkenin gereksinimi ile aynı. Başımıza gelenleri, çektiklerimizi, sözcüklerle anlatmak.</span></p>

    <p class="MsoNormal3"><span class="calibre1">ROBERTO: Sen ona inanıyorsun, değil mi?</span></p>

    <p class="MsoNormal3"><span class="calibre1">GERARDO: Suçlu olduğunuza inansam, sizi kurtarmak için böyle, canla başla...</span></p>

    <p class="MsoNormal3"><span class="calibre1">ROBERTO: Ta başından beri onunla birlikte dolap çeviriyordun. Sen iyiyi oynuyorsun.</span></p>

    <p class="MsoNormal3"><span class="calibre1">GERARDO: Ne demek, iyiyi oynamak?</span></p>

    <p class="MsoNormal3"><span class="calibre1">ROBERTO: Rol oynamak. O kötü insan rolünde, sen de iyi insan rolündesin. Bu yoldan, beni itiraf etmeye yöneltiyorsunuz. Bir de, itiraf ettirdiniz mi, o değil, çünkü beceremez, ama sen beni öldüreceksin. Kim olsa böyle yapardı, erkek adam dediğin yapardı, eğer karısının ırzına geçilmişse, biri benim karınım ırzına geçmiş olsaydı, ben de aynı şeyi yapardım. Senin bir tarafını kesip atardım. <i class="calibre12">(Sessizlik.</i> GERARDO <i class="calibre12">kalkar.)</i> Nereye gidiyorsun?</span></p>

    <p class="MsoNormal3"><span class="calibre1">GERARDO: Gidip tabancayı alacağım ve senin o iğrenç beynini dağıtacağım. İşte, erkek dediğin bunu yapar, değil mi? Gerçek maçolar, insanların beynini dağıtır ve yatağa bağladıkları kadınların ırzına geçer. Benim gibi yapmaz. Ben budalanın biriyim, çünkü karımı becerip tüm yaşamını yıkan bir orospu çocuğunu savunuyorum. Kaç defa becerdin onu? Kaç defa, piç oğlu piç!</span></p>

    <p class="MsoNormal3"><span class="calibre1">ROBERTO: Gerardo, ben...</span></p>

    <p class="MsoNormal3"><span class="calibre1">GERARDO: Budala Gerardo gitti. Artık ben buradayım. Ben. Ama düşünüyorum da, neden senin gibi iğrenç bir yaratık için elimi kana bulayayım? Üstelik, senin acı çekmenden ve ölmenden büyük zevk duyacak bir başkası varken? Bu zevkten onu neden yoksun bırakayım? Onu hemen çağırırım. Senin kokuşmuş beynini ancak o dağıtır.</span></p>

    <p class="MsoNormal3"><span class="calibre1">ROBERTO: Gitme. Çağırma onu.</span></p>

    <p class="MsoNormal3"><span class="calibre1">GERARDO: Ben burada kalmaktan usandım. Sen onunla anlaşmana bak, onu inandır.</span></p>

    <p class="MsoNormal3"><span class="calibre1">ROBERTO: Gerardo, korkuyorum.</span></p>

    <p class="MsoNormal2"><i class="calibre12"><span class="calibre1">(Kısa sessizlik.</span></i> <span class="calibre1">GERARDO <i class="calibre12">döner, ses tonu değişmiştir.)</i></span></p>

    <p class="MsoNormal3"><span class="calibre1">GERARDO: Ben de.</span></p>

    <p class="MsoNormal3"><span class="calibre1">ROBERTO: Beni öldürtme ona. <i class="calibre12">(Kısa sessizlik.)</i> Ona ne söyleyeceksin?</span></p>

    <p class="MsoNormal3"><span class="calibre1">GERARDO: Gerçeği. Senin yola gelmediğini.</span></p>

    <p class="MsoNormal3"><span class="calibre1">ROBERTO: Ne yapmış olmamı bilmeliyim. Anlasana, neyi itiraf etmem gerektiğini bilmiyorum. Eğer o adam ben olsaydım, bilirdim... her şeyi -her bir ayrıntıyı, ama hiçbir şey bilmiyorum. Bir yanlışlık yaparsam... o da sanır ki... Bana yardım et.</span></p>

    <p class="MsoNormal3"><span class="calibre1">GERARDO: Karımı aldatayım mı, bunu mu istiyorsun?</span></p>

    <p class="MsoNormal3"><span class="calibre1">ROBERTO: Senden, suçsuz bir adamın hayatını kurtarmanı istiyorum, Escobar. Benim suçsuz olduğuma inanıyorsun, değil mi?</span></p>

    <p class="MsoNormal3"><span class="calibre1">GERARDO: Benim ne düşündüğüm bu kadar önemli mi?</span></p>

    <p class="MsoNormal3"><span class="calibre1">ROBERTO: Elbette önemli. Uygarlığın sesi, o değil, sensin. Cumhurbaşkanının komisyon üyesi o değil, sensin.</span></p>

    <p class="MsoNormal3"><span class="calibre1">GERARDO: <i class="calibre12">(Acı, hüzünlü.)</i> Hayır, o değil... Onun ne düşündüğü kimin umurunda? O, sadece... <i class="calibre12">(Gitmek üzeredir.)</i></span></p>

    <p class="MsoNormal3"><span class="calibre1">ROBERTO: Dur nereye gidiyorsun? Ona ne diyeceksin?</span></p>

    <p class="MsoNormal3"><span class="calibre1">GERARDO: Senin... çişinin geldiğini söyleyeceğim.</span></p>
  </div>
</body>
</html>
