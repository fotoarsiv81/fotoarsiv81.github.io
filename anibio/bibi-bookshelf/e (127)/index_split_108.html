<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2009-11-10T08:39:06+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_107">162 </h2>
<p class="calibre2">iyi ki yolculardan biri, </p>
<p class="calibre2">—  Verdi yahu, koydu oraya, ben gördüm... diye yalancı tanıklık etti de kayıkçı beni bırakıp, verdi, vermedi, diye onunla ağız dalaşına başladı da, ben de aradan sıyrılıp savuştum. </p>
<p class="calibre2">Ne yapsam, diye düşünüp duruyorum ama, açlıktan kafam çalışmıyor. Baktım bir simitçi... Simitte çok keramet vardır. Ne zaman simit yesem, zihnim açılır. </p>
<p class="calibre2">Bizim gazeteciler, yazarlar neden simit yer çayla? Herkes parasızlıktan sanır. </p>
<p class="calibre2">Yok canım, çayla simit zihin açar da ondan... Bir simit alıp kahveye girdim, çayla simiti yeyince, kafam da çalışmaya başladı. </p>
<p class="calibre2">Kahvenin bahçesinde bir ayakkabı boyacısı, ama boyacının boyu iki metre var, belki daha da uzun... Ayakkabımı boyatırken herifi inceliyorum, evet, insana benzer yanları varsa da, ilk bakışta insan olduğunu anlamak zor... Anasının günahım almıyayım ama, ya ayıdan, ya orangotandan bir karışıklığı olsa gerek... </p>
<p class="calibre2">—  Kaç para kazanıyorsun günde? </p>
<p class="calibre2">•— Allah bereket versin, kırk elli kuruş kazanıyorum... </p>
<p class="calibre2">—  Ben sana günde ikibuçuk lira vereceğim, benimle çalışır mısın? </p>
<p class="calibre2">O zamanın parasıyla günde iki buçuk lira ne demek, çok para, dükkân - tezgâh sahipleri kazanamaz... </p>
<p class="calibre2">Sözüm burdan dışarı, bütün uzun boylular gibi, ne işi olduğunu bile sorup etmeden, </p>
<p class="calibre2">—  Çalışırım... dedi. </p>
<p class="calibre2">—  Peki, şimdi üstünde kaç paran var? Cebindeki, boya sandığının çekmecesindeki bozuk paralarını çıkarıp saydı: ikiyüzotuz kuruş... </p>
<p class="calibre2">—  İyi... Gel benimle! </p>
<p class="calibre2">O gün Fethiye'nin pazar günüymüş, girdik bununla pazar yerme. Boyacının parasıyla iki keçi pöstekisi aldım, </p>
</body>
</html>
