<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2009-11-10T08:39:06+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_76">118 </h2>
<p class="calibre2">etmenin âlemi var mı? Ben olsam şu radyo müdürünü haysiyet divanına verir, vallahi partiden attırırım. </p>
<p class="calibre2">— Yahu, yok yok diye bağırıyoruz ki, Amerika duysun ki bize gulgule versin. </p>
<p class="calibre2">Ağlamayan çocuğa meme verirler mi? Malûm ya, radyo bu, burdan bağırdın mı, git Amerikadan kendi sesini dinle! «Gulgule yok!» diye ba-ğırmazsan, sende gulgule olmadığım Turuman ne bilsin? </p>
<p class="calibre2">Âsim Efendi bu yanlışı hemen düzeltti: </p>
<p class="calibre2">—  Turuman gideli haniiii... Şimdi Ruzvelt var başta. </p>
<p class="calibre2">—  Geçen gün gazetede okudum, Amerika Yunanistan'a 5 milyar çeki gulgule vermiş. Bize 200 okka mı veriyormuş. Bizimkiler de kızmışlar, hem biz bu kadar şey yapalım, hem de gulgule vermesin diyerekten... </p>
<p class="calibre2">O zamana kadar söze karışmamış olan askerî tüfekçi ustalığından emekli Salim Efendi, </p>
<p class="calibre2">—  Yahu, dedi, sizin bir yanlışlığınız var. Bu gulgule denen şey Hindistandan gelir. Kulunç ağrılarına, seyyar yellere, bir de affedersiniz, adem-i iktidarsızlığa ve kadınların muayyen zamanlardaki sancılarına karşı birebirdir. Gayetle mücerreptir. Uç sabah bir bardak sahlebe iki dirhem de gulgule karıştır iç, bi iznillâh-ı teâlâ cümle dertlerden pîrü pâk olursun. </p>
<p class="calibre2">Tüfekçi ustası o kadar kuvvetli kuvvetli konuşuyordu ki, makinist Aziz çok fena bozuldu. O sırada radyoda şarkının başka mısraları okunuyordu: Tâ beste-i zencîr- berefşânın olaydım, </p>
<p class="calibre2">Makinist Aziz hemen atıldı: </p>
<p class="calibre2">—  Bak zincir diyor... Zincir de yok zira... ilâç olur muymuş gulgule hiç?.. </p>
<p class="calibre2">Şarkı hâlâ devam ediyordu: </p>
<p class="calibre2">Kuyunda figanımla acep gulgule yok mu? Gulgule yok mu? </p>
</body>
</html>
