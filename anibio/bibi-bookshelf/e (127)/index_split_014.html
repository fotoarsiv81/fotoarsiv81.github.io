<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2009-11-10T08:39:06+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_13">14 </h2>
<p class="calibre2">Berber Osman, </p>
<p class="calibre2">— Bize söz düşmez Ağa, dedi, bizden önde gelen yaşlılar var. </p>
<p class="calibre2">Hiç kimse bu işi üzerine almak istemiyordu. Sonunda Başkan, Aktar Salih'e, </p>
<p class="calibre2">—   Bu işi yapsan yapsan, bir sen yaparsın, Salih Çavuş, dedi. </p>
<p class="calibre2">Aktar Salih kolları kabararak, </p>
<p class="calibre2">—  Bir başıma altından kalkamam, dedi. Nuri Efendi de gelsin... </p>
<p class="calibre2">Partiden, köylülerle konuşmak, onların her sorusuna cevap verebilmek için nasıl bir heyet seçildiyse, burada da onlara bir şeyler sormak için Aktar Salih Çavuşla, Nuri Efendi seçildi. Başkan, </p>
<p class="calibre2">—  Beni şinci iyi dinleyin, dedi, öbür partililere rezil olmayalım. Hepsi buraya dolar. Onların yanında baktınız, bir lâfı anlamadınız, hiç anlamamışcasına davranmayın. Anlamış gibisine konuşun. Soma onların anlattıklarını siz evirip çevirin, tekrardan kalabalığa  anlatın... </p>
<p class="calibre2">Ertesi sabah kasabaya geleceklerdi. Salih Çavuş da, Nuri Efendi de neler soracaklarını akıllarından hesaplamışlar, birbir ezber etmişlerdi. </p>
<p class="calibre2">Saat onda istasyondan dört otomobil «M...» kasabasına geldi. Beş politikacı, kendilerini istasyondan karşılayan partililerle, parti binasına gittiler. Çaylar, kahveler içildi. Öğle yemeğinden önce bir konuşma yapmak istiyorlardı. Hukuk profesörü olan politikacı, </p>
<p class="calibre2">—   Miting yasak olduğundan sâdece vatandaşlarla bir konuşma yapacağız, dedi,  neresi uygundur? </p>
<p class="calibre2">—  Kahveye gidelim. </p>
<p class="calibre2">Kahvenin içi de, bahçesi de tıklım tıkhmdı. Beş politikacı güleryüzle geldiler, kahve iskemlelerine oturdular. Doktor olanı, 15 </p>
<p class="calibre2">—  Vatandaşlar, dedi, biliyorsunuz miting yasak. Onun için biz kürsüye çıkıp nutuk çekmektense burada ahbapça konuşmayı daha uygun bulduk. Her ne isterseniz bize sorabilirsiniz. Sizin sorularınıza cevap vermeğe çalışacağız. </p>
<p class="calibre2">Kahveyi dolduranlar bu güzel sözlere sevinmişlerdi. Berber Osman, Parti ilçe Başkanına, </p>
<p class="calibre2">—  Aman ağa, dedi, hiç gözümüzü korkuttuğun gibi değilmiş. Bunlar da bizim gibi, beribenzer adam gibi konuşuyorlar işte...  Dediklerini anlıyoruz. </p>
<p class="calibre2">—  Dur hele, dur... Daha politikaca lâfa başlamadılar ki... Hele biyol tutsun politika damarları da, bak bakalım anlaşılır mı ne dedikleri? </p>
<p class="calibre2">Aktar Salih Çavuş ayağa kalktı: </p>
<p class="calibre2">—  Müsaadeniz olursa bişey soracağım, iş başına geçtiniz diyelim, neler yapacaksınız? </p>
<p class="calibre2">www.cizgiliforum.com </p>
<p class="calibre2">Sayfa 6 </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Politikacılar birbirlerine baktılar. Böyle bir soruyla karşılaşacaklarım çoktan hesapladıkları için, cevabı da hazırdı. </p>
<p class="calibre2">Hukuk profesörü olan partili  anlatmaya başladı: </p>
<p class="calibre2">—  Herşeyden önce şunu arzetmek isterim ki, siyasal ve sosyal müesseseleri demokrasi idealine göre geliştirecek, kuvvetler ayrılığına dayanan batı örneğine uygun bir anayasa yapmak, ikinci meclis, anayasa mahkemesi kurmak lüzumunun bütün milletçe anlaşılmasını istemekte bulunuyoruz. Objektif esaslara dayanarak yapılacak hesaplarla, her siyasî parti gibi kendi effektif kuvvetine paralel aksiyon içinde enerjik bir hamleyle çalışmakta olan partimiz, teşrî ve icra kuvvetleri arasında hakem olabilecek bir koalisyona taraftar olduğunu bildirmekle, ne gibi gayelerle millî iradeyi daha tam veya sağlam bir şekilde istihsal edebilecek usûllere sahip olduğunu programında göstermiştir. </p>
<p class="calibre2">Aktar Salih Çavuş, </p>
</body>
</html>
