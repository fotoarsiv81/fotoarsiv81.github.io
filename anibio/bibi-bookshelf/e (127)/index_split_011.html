<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2009-11-10T08:39:06+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_10">9 </h2>
<p class="calibre2">—  İnmez! dedi. </p>
<p class="calibre2">Deli tekrar oynamağa  başladı. Sonra da, </p>
<p class="calibre2">—  Kral yapın, ineyim! dedi, kral yapmazsanız kendimi aşağı atarım. </p>
<p class="calibre2">İhtiyarın dedikleri  doğru çıkıyordu. Ona danıştılar.- </p>
<p class="calibre2">—  Ne dersiniz? Kral yapalım mı? İhtiyar; </p>
<p class="calibre2">—  İş, işten geçti, dedi, artık ne derse yapmak zorundasınız.   Bir kere nasıl olsa başbakan oldu. </p>
<p class="calibre2">—  Seni kral yaptık birader! diye bağırdılar, haydi bakalım, artık in!... </p>
<p class="calibre2">Damda göbek atan deli, </p>
<p class="calibre2">—   İnmem!  dedi. </p>
<p class="calibre2">—  Ne istiyorsun? Kral da yaptık işte! </p>
<p class="calibre2">—  Yaaa... İnmem. İmparator yapın ineyim, yoksa kendimi aşağı atarım. </p>
<p class="calibre2">İhtiyar; </p>
<p class="calibre2">—   Atar, dedi. </p>
<p class="calibre2">—   Yaptık!  diye bağırdılar. Seni  imparator yaptık. Haydi gel aşağı!... </p>
<p class="calibre2">Deli, </p>
<p class="calibre2">—  Sizin gibi sersemlerin arasında benim gibi imparatorun ne işi var? dedi. </p>
<p class="calibre2">—  Peki, ne istiyorsun? Söyle de onu yapalım. İn be kardeşim!... </p>
<p class="calibre2">Damdaki deli, </p>
<p class="calibre2">—  Ben imparator muyum? diye sordu. Aşağıdan bağırdılar: </p>
<p class="calibre2">—   İmparatorsun! </p>
<p class="calibre2">—  Mademki imparatorum, canım isterse inerim, istemezse inmem... İnmiyorum işte! </p>
<p class="calibre2">Komiser kızdı: </p>
<p class="calibre2">—  Atlarsa atlasın be!... Bir deli eksik olur dünya-10 </p>
<p class="calibre2">www.cizgiliforum.com </p>
<p class="calibre2">Sayfa 3 </p>
<p class="calibre2"/>
<p class="calibre2"/>
<p class="calibre2"/>
<p class="calibre2">dan!... diye düşündü. Düşündü ama, basma bir iş çıkabilirdi, itfaiye komutanı, ihtiyara, </p>
<p class="calibre2">—  Şimdi ne yapacağız? diye sordu, bu deli hiç aşağı inmez mi? </p>
<p class="calibre2">—  İner. </p>
<p class="calibre2">—  Nasıl?... </p>
<p class="calibre2">—  Bırakın da ben indireyim!... </p>
<p class="calibre2">Herkes ihtiyarın deliyi nasıl aşağı indireceğini merak ediyordu. İhtiyar, damdaki deliye, </p>
<p class="calibre2">—  imparator hazretleri!... diye bağırdı, acaba altıncı kata çıkmak arzu buyurulur mu? </p>
<p class="calibre2">Deli gayet ciddi, </p>
<p class="calibre2">—- Pekâlâ, dedi. </p>
<p class="calibre2">Dama açılan delikten içeri girdi. Merdivenleri indi. Altıncı kat penceresinden kalabalığa bakıyordu, ihtiyar, </p>
<p class="calibre2">—- Haşmetpenah!... Beşinci kata çıkmak istemezler mi? diye sordu. </p>
<p class="calibre2">Deli, </p>
<p class="calibre2">—- Çıkarım! dedi. </p>
<p class="calibre2">Herkes şaşkınlık içindeydi. Dördüncü kat penceresinden kalabalığı seyreden deliye ihtiyar, </p>
<p class="calibre2">—   Saygı değer imparatorum, acaba üçüncü kata çıkmak  arzu buyururlar mı? </p>
<p class="calibre2">dedi. </p>
<p class="calibre2">Deli, </p>
<p class="calibre2">—   Elbette!... diye cevap verdi. </p>
<p class="calibre2">Deli üçüncü kat penceresindeydi. Artık damdaki gibi göbek atmıyor, oynamıyordu. Üzerine sahici bir kral ciddiliği gelmişti. </p>
<p class="calibre2">—   Muhterem imparatorumuz, ikinci kata çıkmak istemezler mi? </p>
<p class="calibre2">—  isterim. </p>
<p class="calibre2">ikinci kata da inmişti. </p>
<p class="calibre2">—   Zâtı haşmetpenahîleri birinci kata çıkmak arzu ederler mi? </p>
</body>
</html>
