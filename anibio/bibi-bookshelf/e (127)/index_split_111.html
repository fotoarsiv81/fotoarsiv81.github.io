<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2009-11-10T08:39:06+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_110">166 </h2>
<p class="calibre2">—  Gündelik, istemem, sana verdiğim ikiyüzotuz kuruş da helâl olsun, tek beni sal burdan kurtulayım... </p>
<p class="calibre2">Ben seyircileri içeri alıp, paraları toplar dururken, birisi nasılsa, yamyam dediğimizin oralı ayakkabı boyacısı olduğunu anlayıp, candarma komutanına gitmiş, </p>
<p class="calibre2">—  Tanıdım, bizim boyacıyı adam azmanı diye yutturuyorlar... demiş. </p>
<p class="calibre2">Bunun üzerine komutan da bizi yakalamak için bir manga silâhlı candarmayı göndertmiş üzerimize... Benim onlardan haberim yok, boyuna bağırıyorum; </p>
<p class="calibre2">—  Muhterem vatandaşlar, insan ayağı girmemiş Afrika ormanlarından yakalanmış insan ciğeri yiyen yamyamı görün, burda... </p>
<p class="calibre2">Yeni seyircileri içeri soktum ki, adam azmanı yok... Aman, demeye kalmadı, dışarda bir kıyamettir koptu. Çıktık kapıya. Halk korkudan çil yavrusu gibi dağılmış, bağrışıyor: </p>
<p class="calibre2">www.cizgiliforum.com </p>
<p class="calibre2">Sayfa 89 </p>
<p class="calibre2"/>
<p class="calibre2"/>
<p class="calibre2"/>
<p class="calibre2">—  Kaçtı... </p>
<p class="calibre2">—  Aman, adam azmanı kaçtı... </p>
<p class="calibre2">—  Tutun... Vurun... </p>
<p class="calibre2">—  Yakalayın yahu... </p>
<p class="calibre2">—  Taş atın... </p>
<p class="calibre2">—  Tabancası olan müslüman yok mu? </p>
<p class="calibre2">—  însan ciğeri yiyen adam azmanı kaçıyor! </p>
<p class="calibre2">Adam azmanı, kuruyan tutkalın verdiği acıya dayanamayıp, ben dışarda seyirciden para toplarken, ahırın kürekle gübre atılan arka penceresinden kaçmış. Ben dışarı çıkıp baktığım zaman, zavallı adam azmanı da, denize doğru koşuyordu, aklınca denize dalıp da, suda tutkalı yumuşatıp keçi derisinden sıyrılacak... </p>
<p class="calibre2">îşte o sırada da candarmalar gelmiş. Halk, «tutun, vurun yabani kaçıyor, adam azmanı...» diye bağırıp da, candarmalar bir yabani yaratığın lap lap kaçtığını görünce, tüfeklerini omuzlayıp ateşe başlamazlar mı? </p>
</body>
</html>
