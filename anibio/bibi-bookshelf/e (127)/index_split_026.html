<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2009-11-10T08:39:06+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_25">32 </h2>
<p class="calibre2">değil, biç başıma gelmemişti. Acaba açlıktan mı, bilmem ki... Maskara oldum gitti adamlara... Böyle sakar, bir hapşırır, bir zırlar adamı işe alırlar mı? </p>
<p class="calibre2">—  Neden ağlıyorsunuz? </p>
<p class="calibre2">—  Ben mi? Bilmem... Annem rahmetli... </p>
<p class="calibre2">Bir gülüyorlar, bir gülüyorlar ki... Lâf değil, hüngür hüngür ağlıyorum. Bir tanesi, dolaptan bir şişe kolonya çıkardı. </p>
<p class="calibre2">—  Biraz koklayın,  açılırsınız, dedi... </p>
<p class="calibre2">Avucuma döktüğü kolonyadan derin bir nefes aldım. Galiba sinir kolonyasıymış. Oooh, içim açıldı. Bende bugün mutlaka bişey var. Bu sefer de hıçkırık tutmasın mı? Hıık, hıık... Adamlar bana deli diyecekler. Bir ağlar, bir hapşırır, bir hıçkırır. Hâlâ ne diye kovmuyorlar bilmem... </p>
<p class="calibre2">—  Ne iş yapardınız? </p>
<p class="calibre2">—  ön...   hııyk... ce...  hıııyk... boyacılık...   hııyk. </p>
<p class="calibre2">—  Aman, yeter, sus! diye bağırıyorlar- Gülmekten ölecekler. </p>
<p class="calibre2">—  Şu dolabı açar mısınız? </p>
<p class="calibre2">Dolabın kapısını açarken sanki top patladı: gümm! Ben korkudan yere yuvarlandım. Olursa bu kadar terslik olsun. Artık işe filân almazlar. Bişey değil, adamlan güldüre güldüre öldüreceğim. </p>
<p class="calibre2">İçlerinde en irisi masanın üstündeki tozu üfledi. Biraz sonra da boğulur gibi kahkahalar  arasında, </p>
<p class="calibre2">—  Neye kaşınıyorsunuz? diye sordu. </p>
<p class="calibre2">—  Vallahi temizim, dün yıkandım ama, bilmem nedense bir kaşınmadır geldi üstüme. </p>
<p class="calibre2">Pire desem değil, pire insanın bir yerine girer. Benim her tarafım kaşınıyor: Hart, hart, hart... En yaşlı olanı, </p>
<p class="calibre2">—  Tahsiliniz ne? diye sordu. </p>
<p class="calibre2">—  Edebiyat Fakültesini bitirdim. </p>
</body>
</html>
