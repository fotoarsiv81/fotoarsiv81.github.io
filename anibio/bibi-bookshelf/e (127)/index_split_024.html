<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2009-11-10T08:39:06+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_23">29 </h2>
<p class="calibre2">«Hey Yarabbim! Sen beni mahcup etme! Sen bana kuvvet ver! Tecrübe midir, imtihan mıdır, şunu bir yüzümün akı ile atlatıp bir iş güç sahibi olayım...» </p>
<p class="calibre2">içeri girdiğim zaman belki açlıktan, belki korkudan gözlerim karanyordu. </p>
<p class="calibre2">Burası, dayalı döşeli koskocaman bir yazıhaneydi. İçerde, sayamadım ama, belki on kişi vardı. Benden önce çıkana hâlâ kahkahalarla gülüyorlar, gülmekten gözlerinden akan yaşları siliyorlardı. Hepsi de şişman, göbekli, gerdanlı insanlar olduklarından gülmek onlara yakışıyordu. Üstü camlı kocaman bir masanın arkasında oturan adamın karşısına geçtim. Adamın bana ilk sorusu, </p>
<p class="calibre2">—  Şakayı sever misiniz? oldu. </p>
<p class="calibre2">işe girebilmek için acaba ne cevap vermeliydim? Adamları teker teker süzdüm, içlerinden hiç benim gibisi yoktu. Hepsi de iyi giyimli, şişman, besili, yanaklarından kan damlayan insanlardı. Bu adamlar herhalde şakayı sevi-yorlardır diye düşündüm, zoraki bir gülümseyişle, </p>
<p class="calibre2">—  Elbette şakayı severim efendim, hem de çok severim, dedim, hiç şakayı sevmeyen insan olur mu? </p>
<p class="calibre2">—  Madem ki şakayı çok seversin, otur şu koltuğa, dedi. </p>
<p class="calibre2">Açlıktan ayakta duracak halim yoktu ama, saygılı davranmak için, </p>
<p class="calibre2">—  Ayakta dururum efendim, dedim. </p>
<p class="calibre2">—  Yoo, olmaz. Madem şakayı seviyorsun, oturursun- </p>
<p class="calibre2">Şakayla oturmak arasında bir ilinti bulamadım ama, söz dinlemiş olmak için, </p>
<p class="calibre2">—  Teşekkür ederim, dedim, oturdum. </p>
<p class="calibre2">— Yoo, yoo, ona değil, şu koltuğa otur. Gösterdiği koltuğa oturdum. </p>
<p class="calibre2">—  Burada gördüğün herkes, hepimiz çok şakacıyız, dedi. </p>
</body>
</html>
