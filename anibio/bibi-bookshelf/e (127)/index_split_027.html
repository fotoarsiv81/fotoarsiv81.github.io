<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2009-11-10T08:39:06+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_26">33 </h2>
<p class="calibre2">Kulağını ağzıma yanaştırdı, </p>
<p class="calibre2">—  Hızlı söyleyin, ağır işitirim, dedi. </p>
<p class="calibre2">Kulağında, ağır işitenlere özgü âlet vardı. Bir yandan hart, hart kaşınırken, bağırdım: </p>
<p class="calibre2">—  Edebiyat Fakültesi... </p>
<p class="calibre2">—  Ha?... </p>
<p class="calibre2">Ağzımı  âlete yapıştırdım: </p>
<p class="calibre2">—   Edebiyat... derken, adamın kulağındaki âletten suratıma fıskiye gibi su fışkırmasın mı? Neye uğradığımı şaşırdım. Olduğum yerde yıkıldım. Burası yazıhane değil, perili evdi. Açlıktan da gözlerim dönmeğe başladı. </p>
<p class="calibre2">Yalnız ben değildim yerde. Onlar da gülmekten yerlere serilmişlerdi. Bir zaman kahkahadan sara nöbeti geçirir gibi yerde debelendiler. Neden sonra kendilerine www.cizgiliforum.com </p>
<p class="calibre2">Sayfa 16 </p>
<p class="calibre2"/>
<p class="calibre2"/>
<p class="calibre2"/>
<p class="calibre2">geldiler. Ayağa kalktılar- Artık gülmüyorlardı. Hepsi birer ciddî iş adamı olmuşlardı. Şaka maka kalmamıştı. Bir tanesi, </p>
<p class="calibre2">—  Aferin, dedi, çok iyi dayandın. Şimdiye kadar belki kırk kişi geldi, hiçbiri sonuna kadar dayanamadı. Hattâ ilk tecrübede kaçanlar bile oldu. </p>
<p class="calibre2">—  Anlamadım beyefendi, neye dayandım? </p>
<p class="calibre2">— Amerikada şaka malzemesi imâl eden bir fabrika var. Bize iş teklif etti. Bazı şaka malzemesi gönderdi. </p>
<p class="calibre2">—  Evet?... </p>
<p class="calibre2">—  Bu şakaların bazısı ağır oluyor, tehlikeli oluyor. Onun için önceden bir tecrübe yapmak istedik. </p>
<p class="calibre2">Sonra  birbirleriyle konuşmaya başladılar: </p>
<p class="calibre2">— Amerika'da bu eşyaları satan tam 10 bin mağaza; varmış. </p>
<p class="calibre2">—  Evet, evet... Senede 20 milyon dolardan fazla ciro yapıyorlarmış. </p>
<p class="calibre2">— Burada da iyi satış olacak... Tecrübe de gösterdi ki, hiçbir tehlikesi yok. </p>
<p class="calibre2">—  Fabrika bize elli kalem mal teklif ediyor. </p>
</body>
</html>
