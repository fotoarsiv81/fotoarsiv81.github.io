<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2009-11-10T08:39:06+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 title="75, GAZ" class="calibre3" id="calibre_pb_54">75 </h2>
<h3 class="sigilNotInTOC">GAZ </h3>

<p class="calibre2">SOBASI </p>
<p class="calibre2">Onu bunu anlamam, insanlar çalışıyor, durmadan çalışıyor; çalıştıkça da kazanıyorlar. Kim derse ki, çalışmakla para kazanılmaz, lâf, bir kulağımdan girer, bir kulağımdan çıkar. Hayatta başarmak için çalışmalı. </p>
<p class="calibre2">Bakın size, çalışkan insanların hayatlarını anlatayım da örnek alın. Ben size bir tanesini anlatayım, siz öbürlerini hesap edin. Size Baditto ailesini anlatacağım. </p>
<p class="calibre2">Bu ailenin hikâyesi, çalışanların her işi nasıl başardıklarına iyi bir örnektir. </p>
<p class="calibre2">Şüphesiz bu dünyada Baditto ailesinden daha çalışkanları da vardır. Ama ben Baditto ailesini tanıdığım için, onları anlatacağım. </p>
<p class="calibre2">Baditto ailesi geniş bir ailedir. Salamon Baditto, Jozef Baditto'nun oğludur. </p>
<p class="calibre2">Jozef Baditto, Marko Baditto-nun yeğenidir. Marko, Yanko'nun amcasıdır. </p>
<p class="calibre2">Yanko, Mordahay'm kardeşi, Mordahay Baditto, Misel Baditto'nun damadı, Misel de Moiz Baditto'nun kaynıdır. Moiz Baditto da... Durun, durun, aklınız karışacak, en iyisi ben size bu aileyi ve bu ailenin çalışkanlığını bir gaz sobası aracılığıyla anlatayım. Gaz sobası, hem sizin anlamanız, hem benim anlatmam için kolaylık. </p>
<p class="calibre2">Şimdi İstiklâl caddesindeyiz. Şu büyük mağazanın vitrinindeki gaz sobalarını görüyorsunuz. Boy boy, çeşit </p>
</body>
</html>
