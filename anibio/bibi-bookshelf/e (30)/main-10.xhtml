<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div>
<p>Mabel, çok geç, diye düşündü. Artık, elbisesini geri alamazdı. Ayrıca, bu durumla kendisi başa çıkmıştı.</p>
<p>Vartan dayıya aslında ihtiyacı yoktu. Ama geldiği için mutlu olmuştu. Vartan&#160;dayı onu dinlemeye geldiği için mutluydu.</p></div><h1>On Birinci Bölüm</h1>
<p>Mabel güçlü bir sesle, &quot;Konser başlamak üzere.&quot; diye anons etti.</p>
<p>Sonra, bir takdim konuşması planlamayı unutmuş olduğunu fark etti.</p>
<p>Dolores teyze ve Howard için ne söylemesi gerektiğini bilmiyordu. &quot;Bu konser sizin için.&quot; demek biraz tuhaf olacaktı.</p>
<p>Ve Vartan dayı hakkında da bir şey söylemek istemiyordu. Bu annesini kızdırabi-lirdi.</p>
<p>Ve kesinlikle, Violet'tan bahsetmeyecekti.</p>
<p>Mabel, &quot;Çalacaklarımın hepsi neşeli şarkılar.&quot; dedi. &quot;Mutlu anlar için.&quot; Mabel&#160;bu kadarının yeterli olduğunu umut etti.</p>
<p>Kardeşim Çizmeyi Aştı /F: 6</p>
<p>Derin bir nefes aldı, nota kâğıtlarını düzenledi ve son bir kez Vartan dayıya baktı.</p>
<p>Vartan dayı odanın arka tarafında oturuyordu. Kol düğmeleri gün ışığında parlıyordu. Sandalyesinin üzerinde deri bir sırt çantası vardı.</p>
<p>Bir süre kalmayı mı planlıyordu? Mabel öyle olmasını umut etti.</p>
<p>Annesi bu durumdan hiç hoşlanmayacaktı. Kaşlarının ortasında bir çizgi belirmişti. Dudaklarını sımsıkı kapatmıştı.</p>
<p>Ama Mabel şimdi bütün bunlar için en-dişelenemezdi.</p>
<p>Endişelenmesi gereken, tüm şarkıları doğru çalıp çalmayacağı olmalıydı.</p>
<p>Ve hâlâ Violet için endişelenmesi gerekiyordu.</p>
<p>Kız kardeşi parmağını Mabel'a doğrultmuştu.</p>
<p>Mabel, oh, hayır, yapamazsın, diye düşündü. Konserimi berbat edemeyeceksin. Asla.</p>
<p>Mabel ellerini piyanonun tuşlarının üzerine koydu.</p>
<p>&quot;Sen Benim Hayatımın Gün Işığısın&quot; şarkısının ilk notaları odaya yayıldı.</p>
<p>Mabel tek bir nota bile kaçırmadı.</p>
<p>Kendini, aferin sana, böyle devam et, diye cesaretlendirdi.</p>
<p>Çalmaya devam etti.</p>
<p>Ama farklı bir şey vardı.</p>
<p>Müzik değildi.</p>
<p>Piyano da değildi.</p>
<p>Mabel da değildi.</p>
<p>Güneş ışığı idi. Oda çok fazla aydınlıktı. Ve gittikçe daha da aydınlanıyordu.</p>
<p>Pencerelerden, bembeyaz, parlak bir ışık içeri süzülüyordu. Sanki, güneş odanın içine girmiş gibiydi.</p>
<p>insanlar gözlerini kırpıştırıp, güneş gözlüklerine uzandılar. Ellerini gözlerine&#160;siper ettiler.</p><div><div><img src="main-19.jpg" alt=""/></div></div>
<p>Mabel, keşke güneş gözlüğü taksaydım, diye düşündü. Yüzünden aşağı ter akıyordu. Piyanonun tuşlarına bakarken gözleri&#160;acıyordu.</p>
<p>Bunun sebebi, mutlaka Violet olmalıydı. Ama Mabel şu anda hiçbir şey yapamaz ve söyleyemezdi.</p>
<p>Sadece çalmaya devam etti.</p>
<p>Bitirdiği zaman herkes alkışladı.</p>
<p>Mabel yüzünü silip, diğer şarkıya geçti.</p>
<p>Seyirciye bakmadı. Violet'a bakmadı. Vartan dayıya bile bakmadı.</p>
<p>Çalmaya devam etti.</p>
<p>Konserin sonunda Mabel parmaklarını tuşların üzerinden kaldırdı. Gözlerini açtı&#160;ve derin bir oh çekti.</p>
<p>Gözleri kör eden ışık yok olmuştu.</p>
<p>Bu olayı da atlatmıştı. Ve hiç kimseden, Vartan dayıdan bile yardım almadan, kendi başına. Böyle olacağını biliyordu.</p>
</body>
</html>