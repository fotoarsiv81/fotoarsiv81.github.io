<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Kamelyali Kadin</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_5">IV</h1>
				<p class="normal">İki gün sonra, açık artırma tümüyle bitmişti. Yüz elli bin frank sağlanmıştı.</p>
				<p class="normal">Üçte ikisini alacaklılar paylaşmışlar, gerisi de bir kız kardeşle bir küçük yeğenden oluşan ailesine kalmıştı.</p>
				<p class="normal">Kendisine elli bin frank kaldığı yazılınca, bu kız kardeşin gözleri büyük büyük açılmıştı.</p>
				<p class="normal">Altı yedi yıldır kardeşini hiç görmemişti bu genç kız, bir gün birdenbire yok oluvermişti kız kardeşi, kendisi de, başkaları da, ayrıldığı günden beri yaşamının en ufak bir ayrıntısını bile bilmiyorlardı.</p>
				<p class="normal">Aceleyle Paris’e gelmişti, Marguerite’i tanımış olanlar, mirasçısının şimdiye kadar hiç köyünden ayrılmamış şişman ve güzel bir köy kızı olduğunu görünce, son derece şaşırmışlardı.</p>
				<p class="normal">Bu umulmadık servetin nereden geldiğini bile bilmiyordu, ama birden zengin oluvermişti.</p>
				<p class="normal">Kız kardeşinin ölümünden doğan, ama parasını yüzde dört buçuk gelir sağlayan bir işe yatırmasıyla ne de olsa hafifleyen büyük bir keder içinde köyüne döndüğünü duydum.</p>
				<p class="normal">Skandallar kenti Paris’te ağızdan ağıza dolaşan tüm bu olaylar yavaş yavaş unutulmaya başlıyordu, ben de bu olaylara nasıl katıldığımı neredeyse unutmak üzereydim, tam bu sırada yeni bir olay Maguerite’in tüm yaşamını tanıttı bana, öyle dokunaklı ayrıntılar öğrendim ki, bu öyküyü yazmak geldi içimden, şimdi de yazıyorum.</p>
				<p class="normal">Tüm eşyaları satılıp boşaltılan daire üç dört gündür kiralıktı, bu sırada bir sabah kapım çalındı.</p>
				<p class="normal">Uşağım, daha doğrusu uşaklığımı da yapan kapıcım, gidip kapıyı açtı, bir kart getirdi bana, kartı veren kişinin benimle konuşmak istediğini söyledi.</p>
				<p class="normal">Bu karta bir göz attım, şu iki sözcüğü okudum üzerinde: <span class="ideitalik">Armand Duval</span>.</p>
				<p class="normal">Bu adı daha önce nerede gördüğümü anımsamaya çalıştım, <span class="ideitalik">Manon Lescaut</span>’nun birinci sayfası geldi aklıma.</p>
				<p class="normal">Bu kitabı Marguerite’e veren kişi benden ne isteyebilirdi? Kapıda bekleyen adamın hemen içeri alınmasını söyledim.</p>
				<p class="normal">İriyarı, sarışın, solgun bir genç adam gördüm karşımda, bir yol giysisi vardı üzerinde, birkaç gündür üzerinden çıkarmamıştı, hatta Paris’e gelince fırçalama çabasına bile girmemişe benziyordu, tozla kaplıydı çünkü.</p>
				<p class="normal">Mösyö Duval son derece heyecanlıydı, heyecanını gizlemek için hiçbir çaba harcamadı, gözlerinde yaşlarla, sesi titreye titreye başladı konuşmaya:</p>
				<p class="normal">"Mösyö, gelişimden ve kılığımdan dolayı beni bağışlamanızı dilerim; ama gençlerin kendi aralarında böyle şeylere pek kulak asmamaları bir yana, sizi bugün görmeyi o kadar istiyordum ki, otele yerleşmeyi bile beklemedim, bavullarımı yolladım oraya, henüz erken olmasına karşın, sizi bulamamak korkusu içinde evinize koştum."</p>
				<p class="normal">Ateşin yanına oturmasını rica ettim Mösyö Duval’den, otururken cebinden bir mendil çıkardı, bu mendille kısa bir süre gizledi yüzünü. Dertli dertli içini çekerek:</p>
				<p class="normal">"Böyle bir saatte, böyle bir kılıkla, böyle ağlayan, yabancı bir konuğun sizden ne istediğini anlayamıyorsunuz herhalde," dedi. "Sizden büyük bir ricada bulunacağım, mösyö."</p>
				<p class="normal">"Buyurun, mösyö, sizi dinliyorum."</p>
				<p class="normal">"Marguerite Gautier’nin eşyalarının satılışında bulundunuz mu?"</p>
				<p class="normal">Bu sözcük üzerine, genç adamın bir an için yendiği üzüntü gene kendisinden daha güçlü çıktı, ellerini gözlerine götürmek zorunda kaldı.</p>
				<p class="normal">"Size çok gülünç görünüyorum herhalde," diye ekledi, "bunun için özür dilerim, beni dinlemek için göstereceğiniz sabrı hiçbir zaman unutamayacağıma inanabilirsiniz."</p>
				<p class="normal">"Mösyö," dedim, "size yapabileceğim anlaşılan hizmet, duyduğunuz kederi biraz olsun hafifletecekse, size nasıl yararlı olabileceğimi çabuk söyleyin, sizi memnun etmekten sevinç duyarım."</p>
				<p class="normal">"Marguerite’in açık artırmasında siz de bir şey aldınız mı?" dedi o zaman.</p>
				<p class="normal">"Evet mösyö, bir kitap."</p>
				<p class="normal">"<span class="ideitalik">Manon Lescaut</span> mu?"</p>
				<p class="normal">"Evet."</p>
				<p class="normal">"Bu kitap hâlâ sizde mi?"</p>
				<p class="normal">"Yatak odamda."</p>
				<p class="normal">Armand Duval, bu haber üzerine, büyük bir ağırlıktan kurtulmuş gibi oldu, kitabı saklamakla bile kendisine hizmette bulunmaya başlamışım gibi teşekkür etti bana.</p>
				<p class="normal">Bunun üzerine kalktım, odama gidip kitabı aldım, getirip eline verdim. İlk sayfadaki adamaya bakıp sayfaları karıştırarak:</p>
				<p class="normal">"Evet, bu," dedi, "bu işte."</p>
				<p class="normal">İki iri gözyaşı düştü sayfalar üzerine. Gözlerini bana doğru kaldırarak:</p>
				<p class="normal">"Mösyö, bu kitabı saklamayı çok mu istiyorsunuz?" diye sordu, ağladığını, gene ağlamaya da hazır olduğunu gizlemeye bile çalışmıyordu artık.</p>
				<p class="normal">"Neden sordunuz, mösyö?"</p>
				<p class="normal">"Bu kitabı bana bırakmanızı rica etmeye geldim de ondan."</p>
				<p class="normal">"Merakımı hoş görün," dedim o zaman; "Marguerite Gautier’ye siz mi vermiştiniz bu kitabı?"</p>
				<p class="normal">"Ben vermiştim."</p>
				<p class="normal">"Bu kitap sizindir, mösyö, alın, onu size geri verebildiğim için mutluyum."</p>
				<p class="normal">Mösyö Duval oldukça sıkıntılı bir durumda:</p>
				<p class="normal">"Ama hiç değilse verdiğiniz parayı ödemeliyim size," dedi.</p>
				<p class="normal">"İzin verin de armağan edeyim bunu size. Böyle bir satışta bir tek kitabın fiyatı çok az bir şeydir, bu kitaba ne verdiğimi bile unuttum gitti."</p>
				<p class="normal">"Yüz frank vermişsiniz."</p>
				<p class="normal">"Doğru," dedim, bu kez de ben sıkılmıştım, "nereden biliyorsunuz?"</p>
				<p class="normal">"Çok basit. Paris’te Marguerite’in eşyalarının satışında bulunmak için tam zamanında geleceğimi umuyordum, ama ancak bu sabah gelebildim. Ondan kalan herhangi bir eşyaya sahip olmak istiyordum, satılan eşyalarla alıcıların listesini göstermesini rica etmek için hemen açık artırmacıya koştum. Bu kitabı sizin satın almış olduğunuzu gördüm, ona verdiğiniz fiyata bakarak sizin de bu kitabı ele geçirmek istemenizin herhangi bir anıya dayanmasından korktumsa da bana bırakmanızı rica etmeye karar verdim."</p>
				<p class="normal">Armand böyle konuşurken, benim de Marguerite’i kendisinin tanıdığı gibi tanımış olmamdan korkar gibiydi.</p>
				<p class="normal">Hemen yatıştırdım kendisini.</p>
				<p class="normal">"Ben Matmazel Gautier’yi ancak uzaktan tanıdım," dedim; "karşılaşmaktan hoşlandığı güzel bir kadının ölümü bir genç adam üzerinde ne etki uyandırırsa, onun ölümü de o etkiyi uyandırdı bende. Malları satılırken bir şey almak istedim, neden bilmem, üzerinde ısrar edip bana meydan okuyan bir beyi çıldırtmak için bu kitabın fiyatını artırmakta dayattım. Gene söylüyorum, mösyö, kitap sizindir, onu benden benim tellaldan aldığım gibi almamanız ve aramızda daha uzun bir tanıdıklığın, daha yakın bağıntıların bir sözleşmesi olması için kabul etmenizi bir kez daha rica ediyorum."</p>
				<p class="normal">"Peki, mösyö," dedi Armand, elini uzatıp elimi sıktı; "kabul ediyorum, tüm yaşamım boyunca minnettar olacağım size."</p>
				<p class="normal">Armand’a Marguerite konusunda soru sormayı çok istiyordum, çünkü kitaptaki adama sözleri, genç adamın yolculuğu, bu kitabı ele geçirmeyi böylesine istemesi merakımı kamçılıyordu; ama konuğuma soru sormakla parasını yalnızca işlerine burnumu sokmaya hak kazanmak için istemiyormuş gibi görünmekten korkuyordum.</p>
				<p class="normal">İsteğimi seziyordu sanki, öyle ya:</p>
				<p class="normal">"Bu kitabı okudunuz mu?" diye sordu.</p>
				<p class="normal">"Bütünüyle."</p>
				<p class="normal">"Yazdığım iki satır konusunda ne düşündünüz?"</p>
				<p class="normal">"Bu kitabı verdiğiniz zavallı kızın size göre sıradan kadınların dışına çıktığını hemen anladım, çünkü bu satırlarda yalnızca bayağı bir övgü görmek istemiyordum."</p>
				<p class="normal">"Böyle düşünmekte de haklıydınız, mösyö. Bu kız bir melekti. Alın, şu mektubu okuyun."</p>
				<p class="normal">Birçok kez okunmuşa benzeyen bir kâğıt uzattı bana.</p>
				<p class="normal">Açtım, şunlar vardı üzerinde:</p>
				<p class="normal1">"Sevgili Armand, mektubunuzu aldım, gene eskisi gibi iyisiniz, Tanrı’ya şükürler olsun. Evet, dostum, hastayım, en amansız hastalıklardan birine tutuldum; ama bana hâlâ göstermek yüceliğinde bulunduğunuz ilgi acımı son derece azaltıyor. Az önce elime geçen, içindeki sözler de –şu dünyada bir şey beni iyi edebilseydi– beni iyi edebilecek olan güzelim mektubu yazan eli sıkmak mutluluğuna erebilecek kadar uzun zaman yaşayamayacağım. Sizi göremeyeceğim, çünkü çok yaklaştım ölüme, siz de yüzlerce fersah uzaktasınız. Zavallı dostum! O sizin geçmiş günlerdeki Marguerite’iniz çok değişti, onu bu durumunda görmemeniz belki de daha iyi olacak. Sizi bağışlayıp bağışlamadığımı soruyorsunuz bana; ah! hem de bütün gönlümle, dostum; öyle ya, bana yapmak istediğiniz kötülük, bana olan aşkınızın bir kanıtından başka bir şey değildi. Bir aydır yataktayım, hakkımdaki düşünceniz benim için o kadar önemli ki, her gün yaşamımın günlüğünü tutuyorum, ayrıldığımız günden yazma gücünü bulamayacağım dakikaya kadar her şeyi yazacağım.</p>
				<p class="normal1">Bana duyduğunuz ilgi gerçekse, dönüşünüzde Julie <br class="chapter"/>
			    Duprat’ya uğrayın, Armand. Günlüğü size verecek. Aramızda geçenlerin nedenini ve özürünü orada bulacaksınız. Julie çok iyi davranıyor bana; sık sık sizi konuşuyoruz birlikte. Mektubunuz gelince de yanımdaydı, okurken ağladık.</p>
				<p class="normal1">Bana hiçbir şey yazmamış da olsanız, Fransa’ya gelişinizde bu kâğıtları size vermekle görevliydi. Bundan dolayı bana minnettar olmayın. Böyle her gün yaşamımın biricik mutlu dakikalarına dönmenin büyük bir iyiliği dokunuyor bana, siz bunlarda geçmişin bağışlatıcı nedenini bulacaksınız, bense sürekli bir rahatlama buluyorum.</p>
				<p class="normal1">Aklınıza her zaman beni getirecek bir şey bırakmak isterdim size, ama evimde ne varsa hepsine el konuldu, hiçbir şey benim değil.</p>
				<p class="normal1">Anlıyor musunuz, dostum? Ölmek üzereyim ve yatak odamdan hiçbir şey götürülmesin, ölmezsem bana hiçbir şey kalmasın diye alacaklılarımın koyduğu bekçinin salonda yürüdüğünü duyuyorum. Sonuna dek beklerler umarım.</p>
				<p class="normal1">Ah! İnsanlar çok acımasız! Daha doğrusu, ben aldanıyorum, doğru ve eğilmez Tanrı’nın işi bu.</p>
				<p class="normal1">İşte böyle, canım sevgilim, mallarımın satışına gelir, bir şey satın alırsınız, çünkü size en ufak bir şey ayıracak olsam, el konulmuş eşyaları kaçırmak savıyla saldırabilirler size.</p>
				<p class="normal1">Ne acı bir yaşamı bırakıyorum!</p>
				<p class="normal1">Ölmeden önce sizi bir daha görmeme izin verseydi, Tanrı eşsiz bir büyüklük göstermiş olurdu! Bütün olasılıklara göre, allahaısmarladık, dostum; daha uzun yazamadımsa bağışlayın beni, ama beni iyileştireceklerini söyleyenler, kan ala ala canımı çıkarıyorlar, elim de daha fazla yazmaya yanaşmıyor.</p>
				<p class="sagitalik">MARGUERITE GAUTIER"</p>
				<div class="clrb"/>
				<p class="normal">Gerçekten de, son sözcükler zor okunuyordu.</p>
				<p class="normal">Kâğıdı Armand’a geri verdim, ben kâğıttan okurken, o da düşünceden okumuştu kuşkusuz mektubu, çünkü, geri alırken:</p>
				<p class="normal">"Bunu bir yosmanın yazdığına kim inanır!" dedi. Anılarıyla heyecan içinde kalmıştı, bir zaman seyretti bu mektubun yazısını, en sonunda dudaklarına götürdü.</p>
				<p class="normal">"Düşünüyorum da," diye sürdürdü, "ben kendisini göremeden öldüğünü, bir daha da göremeyeceğimi düşünüyorum da, benim için bir kız kardeşin bile yapamayacağını yaptığını düşünüyorum da, onu böyle ölümle baş başa bıraktığım için kendimi bağışlayamıyorum. Öldü! Öldü! Beni düşünerek, adımı yazıp adımı söyleyerek, zavallı <br class="chapter"/>Marguerite!"</p>
				<p class="normal">Ve Armand, düşüncelerini ve gözyaşlarını kapıp koyvererek elini bana uzatıyor, konuşmasını sürdürüyordu:</p>
				<p class="normal">"Böyle bir ölüye böylesine yanıp yakıldığımı görseler, pek çocuk bulurlardı beni, ama bu kadına ne kadar acı çektirdiğimi, ne kadar acımasız davrandığımı, onunsa ne kadar iyi kaldığını, nasıl boyun eğdiğini bilmiyorlar da ondan. Onu bağışlamak bana düşer sanıyordum; bugünse bağışlanmayı hak etmediğimi düşünüyorum. Ah! Ayakları dibinde bir saat ağlayabilmek için yaşamımın on yılını verirdim."</p>
				<p class="normal">İnsanın bilmediği bir acıyı yatıştırması her zaman güçtür, ama bu genç adama öyle candan bir yakınlık duymaya başlamıştım ki, bana kederini öyle içten anlatıyordu ki, sözlerime ilgisiz kalmayacağını düşündüm:</p>
				<p class="normal">"Akrabalarınız, dostlarınız yok mu?" dedim ona, "Umudunuzu kırmayın, onları görün, sizi teselli edeceklerdir, çünkü size acımaktan başka bir şey gelmez benim elimden."</p>
				<p class="normal">Ayağa kalktı, odamda geniş adımlarla dolaşmaya başladı.</p>
				<p class="normal">"Doğru," dedi, "sıkıyorum sizi. Kusura bakmayın, benim acımın sizin için bir önemi olmadığını, sizi hiç mi hiç ilgilendirmeyecek olan, ilgilendirmemesi gereken bir konuyla kafanızı şişirdiğimi düşünemedim."</p>
				<p class="normal">"Sözlerimi yanlış anladınız, yürekten dinliyorum sizi; ancak, kederinizi yatıştırmakta yetersiz kaldığım için üzülüyorum. Benimle, dostlarımla bir arada bulunmak sıkıntınızı dağıtabilirse, kısacası, hangi konuda olursa olsun bana gereksiniminiz varsa, size yararlı olmaktan büyük bir zevk duyacağımı bilmenizi isterim."</p>
				<p class="normal">"Bağışlayın, bağışlayın," dedi, "acı duyuları gereğinden fazla büyütüyor. Bırakın da birkaç dakika daha kalayım, gözlerimi kurulayacak kadar bir zaman, sokaktaki alıklar bu ağlayan koca adama acayip bir nesne gibi bakmasınlar. Bu kitabı vermekle çok sevindirdiniz beni; bu iyiliğinizin altından nasıl kalkacağımı bilemiyorum."</p>
				<p class="normal">"Bana biraz dostluk göstermekle," dedim Armand’a, "bana kederinizin nedenini söylemekle. Çektiği acıyı anlatarak teselli bulur insan."</p>
				<p class="normal">"Haklısınız; ama bugün ağlamaya çok gereksinimim var, ancak başsız sonsuz şeyler anlatabilirim size. Bir gün, bu öyküyü size anlatacağım, zavallı kıza üzülmekte haklı mıyım, haksız mıyım, göreceksiniz." Son bir kez daha gözlerini ovuşturup aynaya baktı, "Şimdi söyleyin," diye ekledi: "Çok mu bön buluyorsunuz beni? Bir de gelip sizi gene görmeme izin verin."</p>
				<p class="normal">Bu genç adamın bakışı iyi ve tatlıydı; neredeyse kucaklayıp öpecektim onu.</p>
				<p class="normal">Ona gelince, gözleri gene yaşlarla bulanmaya başlıyordu; bunu fark ettiğimi gördü, gözlerini başka yana çevirdi.</p>
				<p class="normal">"Hadi, biraz cesaret," dedim.</p>
				<p class="normal">"Allahaısmarladık," dedi o zaman.</p>
				<p class="normal">Ağlamamak için görülmedik bir çaba harcayarak çıktı evimden, çıkmaktan çok sıvıştı.</p>
				<p class="normal">Penceremin perdesini kaldırdım, kendisini kapıda bekleyen arabaya bindiğini gördüm; ama daha girer girmez gözlerinden yaşlar boşandı, mendiliyle yüzünü sakladı.</p>
				</body>
</html>