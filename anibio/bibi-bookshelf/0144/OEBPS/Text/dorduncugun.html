<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator"/>
  
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>
<body style="margin: 3%">
  <p class="calibre1">DÖRDÜNCÜ GÜN</p>

  <p class="calibre1">1</p>

  <p class="calibre1">Adam gözlerini açar açmaz yeniden yazmaya koyuldu.</p>

  <p class="calibre1">Kahvaltısını getiren garson onu masasının başında, def<span style="font-size: 1em;">terinin üzerine eğilmiş bir halde buldu. Yatağı bozulmuştu, </span><span style="font-size: 1em;">ama yüzünden fazla uyumadığı anlaşılıyordu.</span></p>

  <p class="calibre1">23 Nisan, Pazartesi</p>

  <p class="calibre1">Gece boyunca başımın içinde isimler, sesler, gölgeler, <span style="font-size: 1em;">yüzler sinir bozucu ateşböcekleri gibi uçuşup durdular.</span></p>

  <p class="calibre1">Yarı uyur yarı uyanık bir haldeydim ve bu nedenle, <span style="font-size: 1em;">sahici hatıralar düşlemlerle ve rüyalarla birbirine karıştı.</span></p>

  <p class="calibre1">Öyle ki uyandığımda aklım karmakarışıktı, hüküm verme <span style="font-size: 1em;">yeteneğim zayıflamıştı.</span></p>

  <p class="calibre1">Hemen yazmaya oturmamalıydım, ama elimde değil.</p>

  <p class="calibre1">Ayaklarımı yeniden yere basmak için kuvvetli bir kahveye <span style="font-size: 1em;">ihtiyacım var.</span></p>

  <p class="calibre1">Gece yaşadığı bu çalkantının arka planında, yirmi yıl önce <span style="font-size: 1em;">yaşanmış ve bir gün önce anlatmaya giriştiği o dram vardı.</span></p>

  <p class="calibre1">Onu aslına sadık ve tutarlı bir biçimde yeniden şekillendirmek, çok büyük bir bellek çabası göstermesini ve aynı zamanda yaşananı bir perspektif içine yerleştirmesini gerektiriyordu.</p>

  <p class="calibre1">Çünkü çocukluk arkadaşının kaybı ülkenin içine gömüldüğü savaşa ait hadiselerden biri olmakla birlikte, Albert'in yazgısı eli kanlı milisler tarafından boğazlanan, <span style="font-size: 1em;">körü körüne bombardımanlarla paramparça edilen veya </span><span style="font-size: 1em;">binaların çatılarında pusu kurmuş keskin nişancılar tarafından uzaktan vurulan tüm o zavallıların yazgısıyla tam olarak özdeşleştirilemezdi. Ömrünü sonlandırma niyetini </span><span style="font-size: 1em;">açıkça ifade ettiğine göre, bu davranışı bambaşka bir mana </span><span style="font-size: 1em;">kazanıyor, cinayet çılgınlığına karşı bir başkaldırı anlamına </span><span style="font-size: 1em;">bürünüyordu.</span></p>

  <p class="calibre1">Bununla birlikte, biz arkadaşları, esas olarak başına ne <span style="font-size: 1em;">geldiğini öğrenmeye, o tuhaf ilanda ima ettiği gibi ger</span><span style="font-size: 1em;">çekten canına kıyıp kıymadığını anlamaya uğraşıyorduk.</span></p>

  <p class="calibre1">İçimizden henüz ülkede olanlar, özellikle de Murad ve <span style="font-size: 1em;">Tania araştırmalarda etkin bir rol oynuyorlardı. Sahadaki </span><span style="font-size: 1em;">her türlü yetkelerini yitirmiş devlet kurumlarından hiçbir </span><span style="font-size: 1em;">medet umulamazdı, bunu belirtmekte yarar var; "kayıp </span><span style="font-size: 1em;">şahsın" ailesinden de bir şey beklenemezdi, çünkü bir ailesi yoktu.</span></p>

  <p class="calibre1">Tüm çabalara karşın her gün biraz daha karanlığa <span style="font-size: 1em;">gömülüyorduk. Dairesinde yoktu, tüm komşularına sorulmuş, ama hiçbirinden en küçük bir bilgi alınamamıştı, bu umutsuz eylemi nerede, ne şekilde yaptığı ve niye cesedinin izine bile rastlanamadığı konusunda da hiçbir şey söylenemiyordu.</span></p>

  <p class="calibre1">Yılbaşı dönemiydi ve Albert'i tanıyan herkes, özellikle de lise ve üniversite arkadaşları arasında sonu gelmez istişareler yapılmıştı. Herkes olayı kendince yorumluyor, <span style="font-size: 1em;">bu yorum da genellikle olayların gerçekliğinden çok o ki</span><span style="font-size: 1em;">şinin kaygılarını ve boğuntularını yansıtıyordu. Bana da </span><span style="font-size: 1em;">çok sayıda telefon ve mektup geldi, bunları özenle sakladım. Eski tarih öğretmenlerimizden olan ve o sırada </span><span style="font-size: 1em;">Alsace'ın Mulhouse kentinde bir okulda müdürlük yapan</span></p>

  <p class="calibre1">Peder François-Xavier'nin aşağıdaki mektubu da bunlardan biriydi.</p>

  <p class="calibre1">"Çok sevgili Adam, <span style="font-size: 1em;">Umarım bu birkaç satır sizi ve yakınlarınızı sıhhat ve afiyette bulur.</span></p>

  <p class="calibre1">Ülkenizden gelen haberler, benim gibi orayı <span style="font-size: 1em;">tanımış ve sevmiş insanları çok üzüyor. Bu sabah </span><span style="font-size: 1em;">da apayrı bir dram, eski öğrencim Albert Kithar'ın </span><span style="font-size: 1em;">kaybolması hakkındaki söylentileri işittim; bana, bu </span><span style="font-size: 1em;">hadisenin siyasi şiddet olaylarıyla en azından doğrudan ilgisi bulunmadığı kesin bir dille ifade edildi.</span></p>

  <p class="calibre1">[ ... ]</p>

  <p class="calibre1">Benim Kolej' de ders verdiğim dönemde, Albert <span style="font-size: 1em;">zor ama ilgi uyandıran bir öğrenciydi. Arkadaşlarına anlatmaya çalıştığım şeyleri fazla dinlediğini sanmıyorum. Onu hala sınıfın en arkasındaki yerinde, gözleri aşağıda, okuduğu kitaba -hafızam beni yanıltmıyorsa genellikle bir bilim-kurgu romanı- dalmış bir vaziyette görür gibi oluyorum. Ama aslında gözüktüğü kadar umursamaz, aklı havada değildi.</span></p>

  <p class="calibre1">İlgisini çeken bir konuya adım attığımda, derhal <span style="font-size: 1em;">onun görüş alanına giriyordum.</span></p>

  <p class="calibre1">Benjamin Franklin' den söz ettiğim bir dersi hatırlıyorum. Uzun uzun fikirlerinden, ABD'nin ba<span style="font-size: 1em;">ğımsızlık mücadelesindeki rolünden, Devrim öncesinde Fransa' da kalışından bahsetmiştim. Tüm bu süre boyunca Albert'in aklının başka yerde olduğu </span><span style="font-size: 1em;">belliydi. Nasıl ki bir çobandan sürüden ayrılan koyunları gözden kaçırmaması beklenirse, ben de göz ucuyla sürekli onu kolluyordum. Bir an geldi, elektriğin keşfinden söz etmeye başladım. Öğrenci yerin</span><span style="font-size: 1em;">de bir doğruldu, genellikle kaçırdığı bakışlarını yo</span><span style="font-size: 1em;">ğun bir şekilde yüzüme dikti. Benjamin Franklin'in </span><span style="font-size: 1em;">faaliyetlerinin bu bölümünü çok kısa geçmeyi tasarlamıştım. Ama bir kez de olsa Albert'in dikkatini çekebildiğime öyle sevinmiştim ki yıldırım deneyini </span><span style="font-size: 1em;">ve paratonerin icadını dakikalarca anlattım. Hatta </span><span style="font-size: 1em;">kendimi iyice kaptırıp Franklin'in elektrik alanındaki buluşlarıyla Aydınlanma felsefesini benimsemesi arasında o anda bir kuram geliştirdiğimi bile hatırlıyorum.</span></p>

  <p class="calibre1">Artık gerilerde kalmış bu dönemin bende çok <span style="font-size: 1em;">sıcak anılar bıraktığını görüyorsunuz. Ülkenizin durumuna, hele tanıdığım o istikbal vaat eden gençlerin kaderine ilgisiz kalmam artık düşünülemez.</span></p>

  <p class="calibre1">Hala ıstırapla sona ermeyeceği umudunu taşıdı<span style="font-size: 1em;">ğım bu kaygı verici hadisenin devamından beni de </span><span style="font-size: 1em;">haberdar ederseniz size minnettar olurum. [ ... ]</span></p>

  <p class="calibre1">Sizin dostunuz,</p>

  <p class="calibre1">François-Xavier W."</p>

  <p class="calibre1">Nihayet, bir hafta sonra gerçek ortaya çıktı. <span style="font-size: 1em;">Olaylar aşağı yukarı şöyle gelişmişti. 11 Aralık Salı </span><span style="font-size: 1em;">akşamüstü, Albert ertesi gün Fransa'ya gidecek eski bir </span><span style="font-size: 1em;">sınıf arkadaşının evine yayan gitmişti. Ona, anlaşıldığı </span><span style="font-size: 1em;">kadarıyla -benim adresime gönderilen de dahil- meşhur </span><span style="font-size: 1em;">ilanların içinde olduğu üç zarf teslim etmiş ve Orly'ye </span><span style="font-size: 1em;">iner inmez bunları postalamasını rica etmişti. Davet </span><span style="font-size: 1em;">edilmesine rağmen kapıdan içeri girmemiş ve bir dakika </span><span style="font-size: 1em;">sonra, hava kararmadan eve dönmesi gerektiğini bahane </span><span style="font-size: 1em;">ederek gitmişti. Beriki ısrar etmişti. Başkentte durum çok </span><span style="font-size: 1em;">gergindi. Önceki gün birkaç çatışma yaşanmıştı ve Jıalfı. </span><span style="font-size: 1em;">yer yer silah sesleri duyuluyordu. Sokağa çıkmaya cesaret </span><span style="font-size: 1em;">etmiş az sayıda insan da fazla sallanmaktan kaçınıyordu.</span></p>

  <p class="calibre1">Albert dairesine kapanmayı, ortalığı biraz toplamayı, <span style="font-size: 1em;">belki kendisini bulacak arkadaşları için yazdığı veda mektubuna son birkaç söz eklemeyi, çok miktarda uyku hapı içip, koyu renk takım elbisesiyle, kolları yanında, yatağa </span><span style="font-size: 1em;">uzanmayı planlamıştı. Sokakların emniyetli olup olmadı</span><span style="font-size: 1em;">ğı umurunda bile değildi, sadece öngördüğünü hayata ge</span><span style="font-size: 1em;">çirmek için acele ediyor ve yapacağı hareketleri teker teker </span><span style="font-size: 1em;">aklından geçiriyordu.</span></p>

  <p class="calibre1">İki ıssız sokağın kesiştiği köşede fren yapan bir arabadan birdenbire silahlı gençler atladığında onlara bakmamıştı bile, biraz soluna kayıp duvarın dibinden yürümekle yetinmişti. Düşüncelerine fazlasıyla daldığı için o milislerin hedeflerinin kendisi olduğunu anlamamıştı. Hayır, şahsen Albert Kithar'ı değil, yoldan geçen o isimsiz adamı <span style="font-size: 1em;">hedeflemişlerdi. Bu silahlı adamlar mahalle sakinlerinden </span><span style="font-size: 1em;">herhangi birini ele geçirmeye uğraşıyorlardı ve sokaklarda </span><span style="font-size: 1em;">ondan başka yakalanacak yaya yoktu.</span></p>

  <p class="calibre1">Onu kaçıranlar kollarına girip arabaya doğru sürüklemiş ve araç fırtına gibi hareket etmişti. Onu korkutacaklarını düşünerek, eğer bağırırsa, çırpınırsa veya kaçmaya kalkışırsa kafasına bir mermi sıkacaklarını söylüyorlardı.</p>

  <p class="calibre1">Bu tehditlere, sanki güzel bir şaka yapılmış gibi bo<span style="font-size: 1em;">ğuk bir kahkahayla cevap verince, diğerleri ya mahallenin </span><span style="font-size: 1em;">delisine ya da ülkenin en cesur adamına çattıklarını dü</span><span style="font-size: 1em;">şünmüşlerdi.</span></p>

  <p class="calibre1">İnlerine gelince avlarını elleri arkadan bağlı ve gözleri de bantlanmış bir halde bir garaja kapatmışlardı. Albert geri zekalı gibi gülümsemeye devam etmişti. Tıknaz bir <span style="font-size: 1em;">adam gelip karşısına oturmuş ve ilk bakışta hırçın bir sesle, ama aslında bir mazeret ileri sürer gibi şöyle demişti:</span></p>

  <p class="calibre1">"Oğlumu kaçırdılar. "</p>

  <p class="calibre1">Tutsak gülümsemeyi kesti. İfadesiz bir sesle cevap <span style="font-size: 1em;">verdi:</span></p>

  <p class="calibre1">"Umarım sağ salim geri döner!"</p>

  <p class="calibre1">"Umsan iyi edersin" dedi öteki. "Eğer oğlum geri <span style="font-size: 1em;">dönmezse, ben de senin canını alacağım!"</span></p>

  <p class="calibre1">Albert kendi canının umurunda bile olmadığını söyledi: "Hiç ipimde değil!"</p>

  <p class="calibre1">"Nasıl ipinde değilmiş? Kendi canın mı ipinde de<span style="font-size: 1em;">ğil? Şımarıklığı kes! Aptal aptal sırıtmayı da bırak! Canın </span><span style="font-size: 1em;">kıymetliyse, oğlum geri dönsün diye duaya başlasan iyi </span><span style="font-size: 1em;">edersin!"</span></p>

  <p class="calibre1">"Canım kıymetli değil" diye ısrar etmişti rehine.</p>

  <p class="calibre1">Zindancısına elini ceketinin iç cebine sokmasını söyledi; nüfus cüzdanı, bana yolladığının aynısı bir ilan ve veda mektubunun son müsveddesi duruyordu orada. Bu <span style="font-size: 1em;">müsveddede anlamı çok açık cümleler vardı: "Bu mesajı </span><span style="font-size: 1em;">bulduğunuzda, ben yapmaya karar verdiğim şeyi yapmış olacağım ... Hiçbiriniz ölümümden kendini sorumlu saymasın, hiç kimse biraz daha erken müdahale etseydim </span><span style="font-size: 1em;">engel olabilirdim diye düşünmesin. Dün alınmış bir karar </span><span style="font-size: 1em;">değil bu. Uzun süredir iş işten geçti zaten ... "</span></p>

  <p class="calibre1">Adam hiç acele etmeden okudu, zaman zaman dudaklarını kıpırdatarak bir daha okudu. Sonra okuduklarına inanmamış bir halde sordu:</p>

  <p class="calibre1">"Yani sen evine ... kendini öldürmek için dönüyor<span style="font-size: 1em;">dun, öyle mi?"</span></p>

  <p class="calibre1">Albert başıyla doğruladı.</p>

  <p class="calibre1">"Biz de bunu engellemiş olduk, ha? "</p>

  <p class="calibre1">Albert bir kez daha doğruldu.</p>

  <p class="calibre1">Kısa bir sessizlik. Sonra adanı katıla katıla gülmeye <span style="font-size: 1em;">başladı, kahkahaların sonu gelmiyordu; birkaç saniye sonra, rehine de ellerini bağlayan iplere ve gözündeki banda rağmen başı arkaya devrilmiş bir halde ona katıldı.</span></p>

  <p class="calibre1">Kendini ilk toparlayıp ciddileşen zindancı oldu ve bir <span style="font-size: 1em;">sorgucu edasıyla, ama düşmanlık içermeyen bir sesle sordu:</span></p>

  <p class="calibre1">"Niye?"</p>

  <p class="calibre1">Bir dakika önce rehinesini gözünü kırpmadan öldürmekle tehdit eden adamın, düzgün giyimli, akıl sağlığı yerinde olduğu gözüken bu genç adamın kendi canına kıymaya hazırlandığı düşüncesiyle sarsılmış bir hali vardı.</p>

  <p class="calibre1">"Niye? "</p>

  <p class="calibre1">Albert içini dökmekten hoşlanan biri değildi. Hele hiç <span style="font-size: 1em;">tanımadığı bir adama. Ama o gün, belki de onu kaçırdıkları </span><span style="font-size: 1em;">sırada veda mektubunun cümlelerini zihninden geçirdiği </span><span style="font-size: 1em;">için; belki de her şeyi hazırladıktan, mizanseni kurduktan, </span><span style="font-size: 1em;">her şeyi şaşmaz bir mekanizma gibi ayarladıktan sonra yazgısının denetimini birdenbire elinden kaçırdığı ve bu nedenle dengesini biraz yitirdiği için; belki de hayatındaki son muhatap olarak karşısında bedbaht bir zindancıyı bulduğu </span><span style="font-size: 1em;">ve şu yeryüzündeki olayların saçmalığına uygun bir sonsöz fırsatı yakaladığı için konuşmaya başlamıştı.</span></p>

  <p class="calibre1">Hayır, laflar ağzından sel gibi boşanmamış veya <span style="font-size: 1em;">günah çıkarmamıştı. Zaten Albert, kendisini intiharın </span><span style="font-size: 1em;">eşiğine sürükleyen o ışık geçirmez dalgaları kelimelerle </span><span style="font-size: 1em;">aydınlatamazdı; beklenmedik günah çıkarıcısına sadece </span><span style="font-size: 1em;">bu koşullarda hep söylenen öngörülebilir şeyleri anlattı, </span><span style="font-size: 1em;">hayat tatsızlaşmıştı, kendini bu dünyada sürgün gibi hissediyordu, her yanı saran bu savaş onu boğuyordu ... Ama adanı yakasını bırakmıyordu. Kararlı bir sesle, iki elini rehinenin omuzlarına koyarak -ama ellerini veya gözlerini çözmeyi düşünmeden- üzgün babaların klişe cümleleriyle </span><span style="font-size: 1em;">ona nasihat vermeye başladı.</span></p>

  <p class="calibre1">"Seni besleyen, büyümeni seyreden, diploma alacağın <span style="font-size: 1em;">günün hayalini kuran, seni damat olarak görmeyi düşleyen ananı babanı düşün! Artık yakışıklı bir genç olmuşken, güzel bir nişanlı bulacağına kendini yok etmeyi mi düşünüyorsun? Ne utanç verici durum, ne büyük ziyan!</span></p>

  <p class="calibre1">Nasıl bir alçaklık! Halbuki önünde koca bir hayat var ... "</p>

  <p class="calibre1">"Koca bir hayat ha?"</p>

  <p class="calibre1">Albert'in sesi pek alaycı çıkmamıştı, ama buna sucuk <span style="font-size: 1em;">gibi bağlanmış elleri ve bantlı başıyla öyle bir jest ekledi </span><span style="font-size: 1em;">ki, önce onu kaçıran adam sonra da kendisi yeniden çılgınca bir kahkaha nöbetine girdiler.</span></p>

  <p class="calibre1">2</p>

  <p class="calibre1">O yıllarda bir üyeleri kaçırılan ailelerin karşı kampa ait oldu<span style="font-size: 1em;">ğu kabul edilen bir veya birçok kişiyi kurtarmalık gibi kullanmak amacıyla kaçırdıkları olaylara tanık olunmuştu.</span></p>

  <p class="calibre1">Ama kaçırılma durumunda başvurulan en yaygın usul <span style="font-size: 1em;">bu değildi. Evine dönmeyen birinin kaçırıldığından şüphelenildiğinde, yakınları yerel bir eşrafa başvurur, o da bir arabulucuyla temas kurardı. O zaman arabulucu kaçıranların kimler olduğunu, amaçlarının ve koşullarının neler olduğunu ve onlara kimin sözünün geçeceğini öğrenmeye çalışırdı; rehinenin hayatta olup olmadığını ve kendisine iyi davranılıp davranılmadığını araştırırdı; sonra onu kurtarmak için pazarlığa girişirdi. Her zaman gönüllü iş gören bu arabulucuların genellikle kaçırılan kişilerle bir yakınlığı olmaz ve kendilerine başvurmakta çok geç kalınmamışsa sonuç alırlardı.</span></p>

  <p class="calibre1">Uzaktan bakıldığında tüm adam kaçırmalar benzer görünebilirdi; ama konuyu bilen bir göz tarafından yakından incelendiğinde, hiçbiri bir diğerine benzemezdi. Kimi zaman, <span style="font-size: 1em;">nadir de olsa, kaçıranlar para dürtüsüyle hareket ederlerdi.</span></p>

  <p class="calibre1">Genellikle zengin birisi kaçırılır ve ailesinden fidye istenirdi.</p>

  <p class="calibre1">Bu suçun "alçakça" diye nitelenmesi adettendi; diğer suçların belli bir asaleti olduğunu düşündürdüğü için biraz edepsizce bir nitelemeydi bu. Örneğin masumların siyasal veya <span style="font-size: 1em;">dinsel nedenlerle katledilmesi, karşı taraftan para koparmayı amaçlamadığı bahanesiyle alçaklık sayılmayacak mıydı?</span></p>

  <p class="calibre1">Örneğin bir adamı kaçırıp, işkence edip, öldürüp, sonra da <span style="font-size: 1em;">cesedini sokağa atmak suçu, şiddeti tırmandırma ya da karşı </span><span style="font-size: 1em;">tarafı yıldırma stratejisinin parçası olduğunda, alçaklık diye </span><span style="font-size: 1em;">nitelenmeyi hak etmez mi? Böyle bir müsamahanın kendisi </span><span style="font-size: 1em;">hoş görülemez ve alçaltıcı değil midir? Bir diğerini kaçırıp, </span><span style="font-size: 1em;">işkence edip aşağılayan her insan "alçak" diye nitelenmeyi </span><span style="font-size: 1em;">hak eder ve onun bir haydut, bir militan, bir yasa temsilcisi </span><span style="font-size: 1em;">veya devlet yöneticisi olması hiçbir şeyi değiştirmez.</span></p>

  <p class="calibre1">Bununla birlikte, Adam'ın arkadaşının kaçırılmasının ardında anlaşıldığı kadarıyla ne siyasi sinsilik, ne bağnazlık ne de para hırsı vardı.</p>

  <p class="calibre1">Albert'i garajında tutan adam ilk bakışta rehine alma işiyle <span style="font-size: 1em;">uğraşan birine hiç benzemiyordu. Barış zamanında asla bir </span><span style="font-size: 1em;">suç işlemiş olamazdı; hatta örnek bir yurttaş olarak yaşadı</span><span style="font-size: 1em;">ğı düşüniilebilirdi. Ömrünü elleri makine yağına bulanmış </span><span style="font-size: 1em;">halde tamirhanesinde çalışmakla geçirmiş ve tek rüyası oğlunun bir gün mühendis diploması aldığını görmek olan bir oto tamircisiydi. Bu rüya üç yıl önce gerçekleşmişti. Bu </span><span style="font-size: 1em;">önemli olayı kutlamak için genç mezuna büyük ve yepyeni bir Amerikan arabası hediye etmişti. Böylece oğlu işe alındığı, şehrin diğer tarafındaki firmanın önüne arabasını </span><span style="font-size: 1em;">gururla park edebilecekti. Baba ise hayatı boyunca kendi elleriyle tamir ettiği arabaları kullanmıştı.</span></p>

  <p class="calibre1">Güzel otomobil, bir Aralık sabahı, Albert'in yaşadı<span style="font-size: 1em;">ğı eve yakın bir sokakta bulunmuştu; içinde kimse yoktu.</span></p>

  <p class="calibre1">Daha kaçıranların kimliği belirlenmeden, tamircinin akrabaları olan milisler suçun işlendiği mahalleden birini kaçırmaya yönelmişler ve yolda karşılarına ilk çıkan adamı almışlardı. Hesaplarına göre, dostumuzun yakınları da bu iğrenç oyunun kurallarına uyarak arabulucularla <span style="font-size: 1em;">temas kuracak ve her şey bir değiş tokuşla sonlanırken, </span><span style="font-size: 1em;">rehineler kendi ailelerine kavuşacaklardı.</span></p>

  <p class="calibre1">Ama bu defa rehinenin hiçbir ailesi yoktu, arkadaşları <span style="font-size: 1em;">da az sayıdaydı. Üstelik bu arkadaşların da böyle bir usule başvurmaları için hiçbir neden yoktu. Albert' in kendi canına kıymaya karar verdiğinin yazılı kanıtı ellerinde </span><span style="font-size: 1em;">dururken, anım kaçırıldığı nereden akıllarına gelecekti?</span></p>

  <p class="calibre1">Tania ve Murad, arkadaşları kaçırıldıktan ancak üç <span style="font-size: 1em;">hafta sonra cesedinin hala bulunmamasından şüphelenerek potansiyel bir arabulucuyla, eski bir milletvekiliyle temas kurmuşlardı. Ona talihsiz kişinin adını, eşkalini ve </span><span style="font-size: 1em;">hangi tarihten sonra kendisinden bir daha haber alınamadığını bildirmişlerdi.</span></p>

  <p class="calibre1">İki gün sonra Paris'teki evimde telefon çaldı ve şu haberi aldım:</p>

  <p class="calibre1">"Hayatta. "</p>

  <p class="calibre1">Murad bunu en küçük bir heyecan belirtisi göstermeden söylemişti; bu kadar beklenmedik bir haber böyle miijdelenmezdi. İçimin rahatladığını bile hissedemedim.</p>

  <p class="calibre1">Bu nedenle, kuşku dolu bir sesle ve sadece ardından gelecek ikinci cümleyi duyabilmek için:</p>

  <p class="calibre1">"Ama? .. " dedim.</p>

  <p class="calibre1">"Ama oğlu kaçırılan bir oto tamircisi tarafından re<span style="font-size: 1em;">hin alınmış. "</span></p>

  <p class="calibre1">"Değiş tokuş yapmak için mi?"</p>

  <p class="calibre1">"Evet, öyle. Ama adamın oğlu ölmüş. "</p>

  <p class="calibre1">"Aman Tanrım!"</p>

  <p class="calibre1">"Şimdilik baba hala oğlunun hayatta olabileceğine <span style="font-size: 1em;">inanıyor. Bir değiş tokuş yapabileceğini umuyor. "</span></p>

  <p class="calibre1">Telefonun iki ucunda uzun bir sessizlik oldu, karşılıklı olarak uzun ve gürültülü iç çekişler duyuldu, Murad ile ben adamın gerçeği öğrendiği takdirde nasıl bir tepki <span style="font-size: 1em;">gösterebileceğini düşünmüştük.</span></p>

  <p class="calibre1">Neden sonra, herkesçe malımı bir gerçeği söyledim:</p>

  <p class="calibre1">"Arkadaşımızın daha önce serbest bırakılması lazım. "</p>

  <p class="calibre1">"Pazarlıklar sürüyor. Umalım da çok geç olmadan <span style="font-size: 1em;">bir sonuç versinler. "</span></p>

  <p class="calibre1">Yeniden uzun bir sessizlik.</p>

  <p class="calibre1">"Peki nasıl oluyor da sen ve ben oğlunun öldüğünü <span style="font-size: 1em;">biliyoruz da babanın bundan haberi yok? "</span></p>

  <p class="calibre1">"Adamın bu son günlerde çelişkili söylentiler duydu<span style="font-size: 1em;">ğunu sanıyorum" dedi Murad, "o nedenle oğlunun hayatta </span><span style="font-size: 1em;">olduğu ve geri döneceği fikrine sarılıyor. Arabulucuların </span><span style="font-size: 1em;">bunu kullanmayı becereceklerini umuyorum. Yoksa gerçeği </span><span style="font-size: 1em;">öğrendiği gün çılgına döner ve acısını tutsağından çıkarır. "</span></p>

  <p class="calibre1">"Zavallı Albert! Durumun tuhaflığını düşünebiliyor <span style="font-size: 1em;">musun? Kendini gizlice, temiz bir şekilde, gürültü koparmadan ve aşırı bir ıstıraba yol açmadan yok etmeye karar veriyor. Bunun yerine kaçırılıyor, işkence görme, sakat bırakılma, cesedinin bir çöp çukuruna atılması tehlikesiyle karşı karşıya kalıyor. Kendi ölümünü bile almış olacaklar </span><span style="font-size: 1em;">elinden!"</span></p>

  <p class="calibre1">Bir an suskunluk. Sonra devam ettim:</p>

  <p class="calibre1">"Eski arkadaşlarımız içinde sadece Albert'in bu savaşla hiçbir zaman ilgilenmediğini düşünüyorum da! .. "</p>

  <p class="calibre1">Murad onayladı:</p>

  <p class="calibre1">"Dairesine girdiğimde, ne eski ne yeni, tek bir gazete bile bulamadım. Tüm duvarları kaplayan kitaplıklar yazarların alfabetik sıraya göre dizilmiş bilimkurgu kitaplarıyla doluydu. Bir de içlerinde müzik kutularının <span style="font-size: 1em;">durduğu camekanlar vardı. Müzik kutusu koleksiyonu </span><span style="font-size: 1em;">yaptığını biliyor muydun? "</span></p>

  <p class="calibre1">"Evet, bir gün bana göstermişti. Eskicilerden satın <span style="font-size: 1em;">alıp yeniden boyuyor ve mekanizmalarını onarıyordu. Bir </span><span style="font-size: 1em;">müzik kutusunu görür görmez kimin tarafından ve hangi </span><span style="font-size: 1em;">dönemde üretildiğini söylerdi. "</span></p>

  <p class="calibre1">"Onlarca var. Bazıları sanırım epey pahalı olmalı, <span style="font-size: 1em;">tabii satmayı düşünüyorsa ... "</span></p>

  <p class="calibre1">"Amacı bu değildi. Zaten kime satacaktı ki? Savaşın <span style="font-size: 1em;">göbeğinde müzik kutusu satın almak ondan başka kimin </span><span style="font-size: 1em;">aklına gelirdi? "</span></p>

  <p class="calibre1">Gülüşmüştük. Sonra gülmeyi kesmiştik. Murad kendini suçlu hissediyordu.</p>

  <p class="calibre1">"Ben de onu evden kovdum! Hiç aklımdan çıkmıyor <span style="font-size: 1em;">bu! Onu boşluğa itmişim gibi geliyor. Kendimi suçluyorum!"</span></p>

  <p class="calibre1">Onun pişmanlık duygusunu hafifletmek için, "Ben <span style="font-size: 1em;">de geride kalanları hiç düşünmeden çekip gittiğim için </span><span style="font-size: 1em;">kendimi suçluyorum" dedim.</span></p>

  <p class="calibre1">"Bu işten sağ çıkarsa, onu da gitsin diye teşvik edece<span style="font-size: 1em;">ğim. Bu ülkede yeri yok onun ... "</span></p>

  <p class="calibre1">"Ya senin Murad? Sen hala orada bir yerin olduğuna <span style="font-size: 1em;">inanıyor musun? "</span></p>

  <p class="calibre1">Tartışmayı kestirip atan bir sesle, "Buradan başka <span style="font-size: 1em;">yerim yok benim" diye cevap verdi.</span></p>

  <p class="calibre1">Yeni bir sessizlik. Sonra sordu:</p>

  <p class="calibre1">"Sen değil miydin bir gün bana, 'Sen siyasetle uğraşmasan bile, siyaset seninle uğraşır' diyen? "</p>

  <p class="calibre1">"O cümle bana ait değil. Bir yerlerde okumuşumdur <span style="font-size: 1em;">herhalde. Yazarını hatırlamıyorum ... "</span></p>

  <p class="calibre1">Alıntılar konusunda, illiyet araştırmalarını her zaman çok ciddiye almışımdır. Gençlik arkadaşlarım bunu bilirler ve bazen eğlenmek için bana yem atarlar, ben de <span style="font-size: 1em;">sazan gibi peşine düşmekten kendimi alamazdım: "Bunu </span><span style="font-size: 1em;">kimin söylediğini bulamazsın ... " Eskiden, araştırmanın </span><span style="font-size: 1em;">sonucunu göz açıp kapayıncaya kadar önünüze seren </span><span style="font-size: 1em;">mucizevi "arama motorları" yoktu. Tek seçenek, kütüphanemde birçok rafı işgal eden -ve etmeye de devam edensayısız alıntı derlemesini karıştırıp durmaktı. En sonunda </span><span style="font-size: 1em;">bir cevap bulurdum, ama o da genellikle yeterince inandırıcı olmazdı. Genel kural olarak, hiçbir meşhur söz, atfedildiği kişi tarafından aynen öyle söylenmemişti. Iulius Caesar Brutus'a hiçbir zaman "Sen de mi Brutus? " dememişti; IV. Henri asla "Faris için de bir Pazar ayinine katlanılır!" dememişti -bunu hiç kuşkusuz düşünmüş olmasına rağmen; torunu XIV. Louis asla "Devlet benim!" </span><span style="font-size: 1em;">dememişti.</span></p>

  <p class="calibre1">Murad'ın hatırlattığı cümleye gelince, onun aslında şu şekilde ifade edildiğini çok geçmeden keşfetmiştim:</p>

  <p class="calibre1">"Dikkat edin: Siz siyasetle uğraşmazsanız, siyaset sizinle <span style="font-size: 1em;">uğraşır. " Kaynaklara göre, Fransız Devrimi'yle çağdaş </span><span style="font-size: 1em;">iki farklı yazara atfedilmişti: Biri Royer-Collard, diğeri </span><span style="font-size: 1em;">Başrahip Sieyes'ti.</span></p>

  <p class="calibre1">Zaten cümlenin aslı Murad'ın aklında kalandan çok <span style="font-size: 1em;">daha yerinde. "Sen siyasetle uğraşmasan bile" değil, "Siz </span><span style="font-size: 1em;">siyasetle uğraşmazsanız" der. Başka bir ifadeyle, siyasetin </span><span style="font-size: 1em;">herkesi, hatta onunla ilgilenmeyenleri bile etkilediği gibi </span><span style="font-size: 1em;">bir malumu ilan etmek değildir söz konusu olan; yazar, </span><span style="font-size: 1em;">siyasi çalkantıların öncelikli olarak siyasetle uğraşmayanları etkilediğini söyler.</span></p>

  <p class="calibre1">Bundan daha doğru bir şey olamaz! Albert bu iğrenç <span style="font-size: 1em;">savaşla ilgilenmemesine rağmen değil, ilgilenmediği için </span><span style="font-size: 1em;">kaçırılmıştı. Bir çelişki mi bu? Sadece görünüşte. </span><span style="font-size: 1em;">İki milis kuvveti, iki mahalle ya da iki cemaat arasında bir hesaplaşma yaşandığında, tüm cephelerin militanları bir yere siniyorlardı. Çatışmalara veya katliamlara katılanlar, artık "kendi" bölgelerinin dışına adım atmıyorlardı; o bölge işgal edilme tehdidi karşısındaysa gidip daha uzağa mevzileniyorlardı.</span></p>

  <p class="calibre1">Peki, bunun aksine, gizlenme veya kaçma ihtiyacını <span style="font-size: 1em;">hiç duymayanlar kimlerdi? Sınır çizgilerini safça geçmeye devam edenler kimlerdi? "Ötekiler"in baskınlarına </span><span style="font-size: 1em;">rağmen mahallesini veya köyünü terk etmeyi reddedenler </span><span style="font-size: 1em;">kimlerdi? Sadece kendilerini suçlayacak bir şetji olmayanlar, hiçbir çatışmaya, hiçbir adam kaçırma eylemine, hiçbir cinayete katılmamış olanlar. Sonunda her şeyin hıncı bu masumlardan çıkarılıyordu!</span></p>

  <p class="calibre1">Evet, iç savaşın Minotaurus'ları her günkü avlarını <span style="font-size: 1em;">bu geniş apolitikler sürüsü içinden seçiyorlardı! Albert'in </span><span style="font-size: 1em;">kaçırılması, koşulların talihsiz bir biçimde bir araya gelmesinin sonucu değil, mevcut bir çelişkinin traji komik yansımasıydı.</span></p>

  <p class="calibre1">Daha sonra haftalarca süren zahmetli pazarlıklara sıra <span style="font-size: 1em;">geldi. Murad'ın günlük raporları sayesinde, olayların </span><span style="font-size: 1em;">akışını çok yakından takip edebiliyordum.</span></p>

  <p class="calibre1">Bir gün, "Çıkmaza giriyoruz" dedi. "Felakete yol açarım korkusuyla bir adım daha atmaya cesaret edemiyorum. "</p>

  <p class="calibre1">Sonra ikilemini açıkladı:</p>

  <p class="calibre1">"Albert'i kaçıran kendi oğlunun artık geri dönmeyeceğini kesin olarak biliyor. Arkadaşımızı infaz etmek niyetinde olduğunu söylemeye devam ediyor, ama eyleme geçmedi ve bana öyle geliyor ki zaman geçtikçe onu soğukkanlılıkla öldürmesi zorlaşacak. Elini kolunu sürekli bağlı tutuyor, ama ona işkence etmiyor ve aç bırakmıyor. Bazı <span style="font-size: 1em;">kişiler bir fidye teklif etmemi öğütlediler. Bunu yapmadım. Belki bir an gelir yaparım, ama şimdilik bunun doğru çözüm olduğunu düşünmüyorum. Oto tamircisinin </span><span style="font-size: 1em;">bu teklife kötü bir tepki vermesinden korkuyorum. Arabulucu bana bu zavallı adamın telefon numarasını verdi. İki üç günde bir onu arıyorum, onu konuşturuyorum, sabırla </span><span style="font-size: 1em;">dinliyorum, sempati ve hürmet gösteriyorum. Onunla bir </span><span style="font-size: 1em;">güven ilişkisi kurdum ve yanlış bir adım atıp bunu bozmak istemiyorum. Ama Albert'i sonsuza kadar bu adamın ve yakınlarının insafına terk etme riskini de göze alama</span><span style="font-size: 1em;">yız. İki uçurum arasında kalmış gibiyim, ne ileri, ne geri </span><span style="font-size: 1em;">gidebiliyorum. Bu daha ne kadar böyle sürecek? En ufak </span><span style="font-size: 1em;">bir fikrim yok. "</span></p>

  <p class="calibre1">Ben bir çözüm bulmak için beynimi zorlarken, Murad önüme daha da çetrefilli ikinci bir sorun koydu.</p>

  <p class="calibre1">"Senden gizlemeyeceğim, içimi kemirip duran bir şey <span style="font-size: 1em;">daha var. Senin de aynı hissiyatı paylaştığına inandığım </span><span style="font-size: 1em;">için bundan bahsediyorum. Kaçırılma hikayesi bana intihar faslını unutturmadı. Arlmdaşımız değişmediğine göre, içimden bir ses bana serbest Jmlırsa hayatının tutsak oldu</span><span style="font-size: 1em;">ğu zamankinden daha fazla tehlikeye gireceğini söylüyor.</span></p>

  <p class="calibre1">Başlm kim söz konusu olsa, tek lmygım onu serbest bıraktırmak ve sağ salim evine geri getirmek olurdu. Ama konu Albert olunca, bundan o lmdar emin olamıyorum. Böyle bir <span style="font-size: 1em;">durumun mantıksal sonucunu aklımdan çılmramıyorum:</span></p>

  <p class="calibre1">Onu evine götürüyoruz ve ertesi gün masasının üstünde <span style="font-size: 1em;">yeni bir veda mektubuyla, yatağında ölü buluyoruz. "</span></p>

  <p class="calibre1">Bu bellek çabasıyla bitkin düşen Adam, bir ara verme ihtiyacını duydu. Başını ve gözlerini dinlendirmesi, düşüncelerini düzene sokması gerekiyordu.</p>

  <p class="calibre1">Sabahtan beri hiç ara vermeden çalışmıştı ve artık yazacak hali kalmamıştı. Ama hatıralarına öylesine gömülmüştü ki durmak da elinden gelmiyordu. Sonunda gidip yatağa uzandı <span style="font-size: 1em;">ve beş dakika sonra kalkacağına söz verdi kendi kendine.</span></p>

  <p class="calibre1">Güneş alçalmıştı, ama odası denize yani batıya doğru <span style="font-size: 1em;">baktığı için, hala pembemsi, yumuşak, ama güçlü bir ışıkla </span><span style="font-size: 1em;">doluydu. Uyku yavaş yavaş bastırdı ve direnecek gücü kalmadı.</span></p>

  <p class="calibre1">Birkaç saat sonra omuzuna, yüzüne, alnına konan bir <span style="font-size: 1em;">dost eliyle uyandı. Gözlerini açınca gece olduğunu fark etti.</span></p>

  <p class="calibre1">Semiramis'in gülen sesi, "Tanrı aşkına, ben senin bedensel bilincinim" diyordu.</p>

  <p class="calibre1">Gülümsedi ve gözlerini yeniden yumdu.</p>

  <p class="calibre1">"Yemek hazır" dedi Semiramis.</p>

  <p class="calibre1">"Teşekkür ederim, çok uykum var, sanırım uyumaya devam edeceğim."</p>

  <p class="calibre1">Ama ziyaretçisinin geri adım atmaya niyeti yoktu.</p>

  <p class="calibre1">"Hayır Adam. Öğlen de bir şey yemedin, bütün gün yazıp durdun, benim çatımın altında hastalanmam istemiyorum. Kalk haydi, zaten giyiniksin, elini yüzünü yıka ve aşağı gel."</p>

  <p class="calibre1">İtiraz etmenin bir faydası olmayacağı belliydi.</p>

  <p class="calibre1">"Peki şato sahibem, sen in ben de geliyorum. Sadece on <span style="font-size: 1em;">dakika izin ver bana."</span></p>

  <p class="calibre1">Arkadaşının yarı uyur yarı uyanık halde ona verdiği bu <span style="font-size: 1em;">unvan Semiramis'i güldürse de kararlılığından bir şey eksiltemedi. Dışarı çıkıp kapıyı çekti, ama öncesinde tavandaki tüm ışıkları yakmayı da unutmadı.</span></p>

  <p class="calibre1">3</p>

  <p class="calibre1">Sofra kurulmuştu, yemeklerin Üzerleri soğumasınlar diye <span style="font-size: 1em;">ters çevrilmiş tabaklarla örtülmüştü.</span></p>

  <p class="calibre1">Adam henüz tam uyanamadığı için az yiyor ve daha da <span style="font-size: 1em;">az konuşuyordu. Dakikalar sonra şöyle demek zorunluluğunu hissetti:</span></p>

  <p class="calibre1">"Hiçbir zaman geveze biri olmadım, ama bu akşam artık <span style="font-size: 1em;">hödüklüğün sınırlarındayım ... Affedersin! Tek mazeretim, </span><span style="font-size: 1em;">iki gündür içinde bulunduğum çevrenin yoğunlaşmaya elverişli olması. Kağıda yazmayı bıraksam, kafamda yazmaya devam ediyorum."</span></p>

  <p class="calibre1">"Sessizlik, dağ, ışık, ufuktaki deniz, fıstıkçamlarının te<span style="font-size: 1em;">mizlediği hava ... "</span></p>

  <p class="calibre1">" ... ve iyi yürekli bir tanrıçanın tutsağı olma duygusu."</p>

  <p class="calibre1">Kadın elini onun elinin üstüne koydu.</p>

  <p class="calibre1">"Bu söylediklerinin beni ne kadar mutlu ettiğini biliyor <span style="font-size: 1em;">musun?"</span></p>

  <p class="calibre1">"Kendimi tutsak hissetmemin mi?"</p>

  <p class="calibre1">"Evet, onun bile! Burasının bir dinginlik ve temiz su adacığı olması için elimden gelen her şeyi yaptım, sen de bana bunu başardığımı söylüyorsun."</p>

  <p class="calibre1">"Evet ama, su yerine şampanya tercih ediliyor."</p>

  <p class="calibre1">"Benim su anlayışım bu."</p>

  <p class="calibre1">Kadehleri havaya kalktı, tokuştu, sonra aynı anda boşaldı. Kadehler sofraya konur konmaz garson onları doldurmaya geldi. Semiramis saatine baktı.</p>

  <p class="calibre1">"Francis, sen gidebilirsin, gece yarısı oldu, ışıkları ben <span style="font-size: 1em;">söndürürüm. Ama şampanya şişesini yanımızda bırak!"</span></p>

  <p class="calibre1">Adam şampanya şişesini ayaklı kovayla birlikte yanlarına getirdi, sonra patronuyla konuğunu eğilerek selamladı ve çekildi.</p>

  <p class="calibre1">Yalnız kaldıklarında ev sahibesi, "Seninle ilgili ilk anım, <span style="font-size: 1em;">meşhur bir gecenin sonunda bana eve kadar eşlik etmeyi teklif etmendi. Sen de hatırlıyor musun?"</span></p>

  <p class="calibre1">"Dün gibi." <span style="font-size: 1em;">O akşam arkadaş grubu hukuk fakültesinin yanı başındaki, Medeni Kanun gibi gayet yerinde bir isim verilmiş küçük bir öğrenci lokantasında yemek yemişti. Yemeğin sonunda, </span><span style="font-size: 1em;">Semiramis birisinin onu eve bırakıp bırakamayacağını sormuştu. Adam hemen ayağa kalkmış, birlikte sokağa çıkmışlardı. Sonra yürümüşler, yürümüşlerdi.</span></p>

  <p class="calibre1">"İlk beş dakika boyunca senin arabana doğru yürüdüğümüzü sanıyordum. Sadece niye bu kadar uzağa park ettiğini merak etmiştim. Bana yürüyerek eşlik etmek istediğini anla<span style="font-size: 1em;">marn biraz zaman aldı."</span></p>

  <p class="calibre1">"Yemek boyunca seni seyretmiştim, büyülenmiş gibiydim. Sonra birinin sana eşlik etmek isteyip istemediğini sorunca, bir saniye bile düşünmedim, aklımdan ne araba ne de başka bir şey geçti, anında ayağa kalktım. Hani 'Kim ister ... ' <span style="font-size: 1em;">sözünü duydukları anda, ardından ne geleceğini bile bilmeden 'Ben, ben!' diye ötekilerden önce haykırmaya başlayan çocuklar gibi... Aslında ben ardından ne geleceğini biliyordum ve birisinin benden önce davranmasından korkuyordum."</span></p>

  <p class="calibre1">"Başta öfkelenmiştim. Murad' da mutlaka araba vardı, <span style="font-size: 1em;">Tania'nın da arabası vardı, herhalde başkalarında da vardı.</span></p>

  <p class="calibre1">Beni beş dakikada bırakabilirlerdi. Geç olmuştu, annem babam beni bekliyorlardı ve senin yüzünden azar işitecektim. <span style="font-size: 1em;">Ama yavaş yavaş bu yürüyüşten keyif almaya başladım.</span></p>

  <p class="calibre1">Akşam serinliği çok hoştu, şehri bilmediğim bir ışık altında <span style="font-size: 1em;">keşfediyordum ve anlattıkların beni eğlendiriyordu. Daha </span><span style="font-size: 1em;">sonraları pek konuşkan olmadığını anladım, ama o gece dilin </span><span style="font-size: 1em;">çözülmüştü. Herhalde sinirliydin ... "</span></p>

  <p class="calibre1">"Utanıyordum! Bu duyguyu dün gibi hatırlıyorum. Lokantadan çıktığımızda bir yanlış anlaşma olduğunu anlamıştım. Seni arabama doğru götürdüğümü sandığın belliydi, ama bende henüz araba yoktu. Ne yapmalıydım? Senden <span style="font-size: 1em;">özür dileyip, 'motorize' birini yakalamak için geri mi koşmalıydım? Bunu yapsam küçük düşecektim. Ben de seni zaten yürüyerek geçirmek istemişim gibi davrandım."</span></p>

  <p class="calibre1">"Paris'te sanırım bu davranış doğal karşılanırdı. Ama <span style="font-size: 1em;">burada öyle yersizdi ki... Hiç kimse bir mahalleden diğerine </span><span style="font-size: 1em;">yürüyerek gitmiyordu."</span></p>

  <p class="calibre1">"Özellikle de geceleri! Kaldırım yok gibiydi ve silahlı milisler, denetim barikatları ve bomba tuzaklı arabalar henüz ortaya çıkmamışken bile, yoldaki aptal çukurlar insanı korkutmaya yeterliydi. Düşüp bacağını kırmak işten bile değildi."</p>

  <p class="calibre1">"Annemlerin oturduğu binanın altına gelip, merdivenlerden önceki loş hole girince bana hoşça kal deyip öpeceğinden emindim."</p>

  <p class="calibre1">"Ben de tam bunu yapmak istiyordum! Ama cesaret edemedim. Kafamın içinde sefil bir ses 'Şu güzel anı yersiz bir hareketle bozma! Bu genç kız sana güvendi, ondan istifade <span style="font-size: 1em;">etme! Centilmen gibi davran!' diye tıslayıp duruyordu. Aldı</span><span style="font-size: 1em;">ğım sözde iyi terbiyenin tüm kanaatleri bir araya gelip beni </span><span style="font-size: 1em;">felç etmişti. Halbuki bir ara sınırın ötesine geçmeye karar vermiştim. Yolda kocaman bir çukur vardı, ben de onun etrafından dolaşmana yardım etmek için elinden tutmuştum. Sonra </span><span style="font-size: 1em;">da elini bırakmayı 'unutmuştum.' El ele birkaç adım atmıştık, </span><span style="font-size: 1em;">sonra sen elini çekmiştin."</span></p>

  <p class="calibre1">"Bunu hiç hatırlamıyorum!"</p>

  <p class="calibre1">"Ben hala hatırlıyorum, çünkü uzun süre kafamın içinde <span style="font-size: 1em;">evirip çevirdim. Sen elimi bırakınca, daha ileri gitmekte bu </span><span style="font-size: 1em;">kadar aceleci olmamamı söylemek istediğin sonucuna varmıştım. Bunu örtülü bir şekilde, beni örselemeden, incitmeden yapmıştın, ama ben mesajı almıştım."</span></p>

  <p class="calibre1">"Eğer öyle düşündüysen yanılmışsın. Tüm bu ayrıntıları <span style="font-size: 1em;">hatırlamıyorum, ama emin olduğum bir şey var, hiç de senin </span><span style="font-size: 1em;">cesaretini kırmaya çalışmıyordum. Tam tersine binanın giri</span><span style="font-size: 1em;">şinde beni öpmeni istemiştim, bunu yapacağına emindim ve </span><span style="font-size: 1em;">yapmayınca hüsrana uğradım. Bunu unutmadım işte."</span></p>

  <p class="calibre1">"İçimde hala pişmanlık sancısı duyuyorum. Düşünebiliyor musun? Kaç yıl sonra?"</p>

  <p class="calibre1">"Saymayı boş ver! Geçen sadece yıllar olmadı, ömürler, <span style="font-size: 1em;">peş peşe ömürler geçti..."</span></p>

  <p class="calibre1">İki arkadaşın açıkça söylemeseler de akıllarından çıkartamadıkları bu öpüşme şansını bir daha hiç yakalayamadıklarıydı. Halbuki üniversitedeki ilk yıllarının başındaydılar, aynı derslere giriyorlardı ve aynı öğrenci grubu içindeydiler,</p>

  <p class="calibre1">Adam daha onlarca kez Semiramis'i evine bırakma ve ilk sefefinde onu öpmeye çekindiği yerde hoşça kal deme fırsatı bulabilirdi. Ama o, ilk ve son fırsat olmuştu.</p>

  <p class="calibre1">Birkaç gün sonra grup yeniden toplandığında Semiramis <span style="font-size: 1em;">arkadaşlarından biriyle beraber gelmişti. Tüm davranışlarından "birlikte" oldukları anlaşılıyordu. Adam gözlerini onların birbirine kenetlenmiş ellerinden ayıramıyordu. Daha fazla acı çekmemek için, kızın "öteki" ile bir süredir beraber oldu</span><span style="font-size: 1em;">ğuna, dolayısıyla onu öpmeye kalkışmamakla doğru yaptığına, yoksa tersleneceğine kendini hemen inandırdı. Ama durum hiç de öyle değildi. İşin aslı, "öteki" onu kollarına alma cesaretini gösterirken, kendisi bunu göze alamamıştı.</span></p>

  <p class="calibre1">Aradan yıllar ve onca "peş peşe ömür" geçtikten sonra <span style="font-size: 1em;">bile, Adam hala pişmanlık çekiyor, utanıyordu. Bu yüzden, </span><span style="font-size: 1em;">biraz "şato sahibesi"nden özür dilemek, biraz da kendini </span><span style="font-size: 1em;">avutmak için şöyle dedi:</span></p>

  <p class="calibre1">"Her zaman beni felç eden bir utangaçlığım olmuştu. <span style="font-size: 1em;">Yaşım ve eğitimim ilerledikçe bunu örtmeyi başarsam bile, </span><span style="font-size: 1em;">hiçbir zaman içimden söküp atmayı beceremedim. Örneğin </span><span style="font-size: 1em;">tarih kongrelerinde nadiren söz alırım, onu da ısrar etmeden </span><span style="font-size: 1em;">isterim ve bana söz vermeyi unuttuklarında aptalca bir ferahlama duyarım. Yanımda geveze birisi varsa, saatlerce ağzımı açmadan durabilirim. Gençliğimde daha da beterdi. Küçük </span><span style="font-size: 1em;">düşme ve rezil olma korkusuyla sürekli donup kalırdım. Ve </span><span style="font-size: 1em;">bu güven eksikliğinin aşırı gururlu bir duruş olduğuna kendimi ikna etmeye uğraşırdım: Kimseden bir şey istemememin nedeni bana hayır denmesine katlanamayışımdı; böyle bir riske gireceğime geri durmayı yeğliyordum."</span></p>

  <p class="calibre1">Semiramis hüzünlü bir gülümsemeyle, "Demek beni öpmekten de böyle geri durdun?" diye duruma açıklık getirdi.</p>

  <p class="calibre1">"Evet öyle" dedi Adam, aynı gülümsemeyle. "Ve ömrümün sonuna dek bunun pişmanlığını duyacağım."</p>

  <p class="calibre1">Yürekten ama sessiz bir şekilde güldüler. Sonra Semiramis şampanya şişesinin dibini kadehlere bölüştürdü, şişeyi de kovanın içine baş aşağı koydu.</p>

  <p class="calibre1">"Açık havada biraz yürüyelim mi?" diye sordu.</p>

  <p class="calibre1">"Akıllıca geliyor. Sonra seni bırakırım."</p>

  <p class="calibre1">"Yine yürüyerek mi, eskiden olduğu gibi?"</p>

  <p class="calibre1">Adam, "Evet, eskiden olduğu gibi" diye yineledi; aradan <span style="font-size: 1em;">geçmiş onca yılın böyle yok hükmünde sayılması çok hoşuna </span><span style="font-size: 1em;">gitmişti.</span></p>

  <p class="calibre1">4</p>

  <p class="calibre1">Semiramis kendi adını taşıyan otelde kalmıyordu; en azından <span style="font-size: 1em;">ana binada değildi; birkaç adım ilerideki, etrafı gür ağaçlarla </span><span style="font-size: 1em;">çevrili bir evde yaşıyordu.</span></p>

  <p class="calibre1">"Bu birkaç metre beni koruyor. Yoksa ne zaman bir rezervasyon, bir iptal veya su sızıntısı olsa kapımı çalarlardı. Kü<span style="font-size: 1em;">çük evimde okuyabiliyorum gördüğün gibi" dedi, konuğunu </span><span style="font-size: 1em;">içeri alıp ışıkları yakarken: Duvarlar kitaplarla kaplıydı.</span></p>

  <p class="calibre1">"Evin o kadar da küçük değilmiş."</p>

  <p class="calibre1">"Hepsi bu kadar. Burası kütüphanem; yukarıda da odam, <span style="font-size: 1em;">banyo ve bir veranda var."</span></p>

  <p class="calibre1">"Orada da yazın bir asma yaprağıyla örtünüp güneş banyosu yapıyorsun herhalde ... "</p>

  <p class="calibre1">"Fantazim bundan daha iyi. Elektrikli bir tepsi asansörü <span style="font-size: 1em;">kurdurdum. Her sabah kahvaltımı getirip yerine koyuyorlar, </span><span style="font-size: 1em;">bir düğmeye basıyorum ve tepsi verandaya çıkıyor. Hiçbir </span><span style="font-size: 1em;">zaman bıkmayacağım bir mutluluk bu."</span></p>

  <p class="calibre1">Bir sessizlik oldu. Hala girişte ayakta duruyorlardı, ev sahibesi onu içeri davet etmemişti. Saatine baktı ve açık duran kapıya doğru bir adım attı.</p>

  <p class="calibre1">"Eğer gitmeden önce beni öpersen, imdat diye bağırmam."</p>

  <p class="calibre1">Adam geri döndü. Semiramis'in gözleri kapalıydı, kolları <span style="font-size: 1em;">aşağı sarkmıştı ve aralık dudaklarında hınzırca bir gülümseme </span><span style="font-size: 1em;">vardı. Adam ona yaklaştı ve önce sağ yanağından, sonra sol </span><span style="font-size: 1em;">yanağından öptü, bir süre duraksadıktan sonra dudaklarına </span><span style="font-size: 1em;">daha kaçamak bir öpücük kondurdu. Kadının ne kolları, ne </span><span style="font-size: 1em;">gözkapakları, ne de yüzünün herhangi bir kası oynadı. Adam </span><span style="font-size: 1em;">gitmeye hazırlanarak geriye doğru bir adım attı; ama onun </span><span style="font-size: 1em;">hala hareketsiz durduğunu görünce, yeniden bir adım attı, onu </span><span style="font-size: 1em;">kollarına aldı ve dostça bağrına bastırdı. Kadın hala kımıldamıyordu. Biraz daha kuvvetli sıktı ve Semiramis onun göğsüne sığındı veya Adam'ın onu göğsüne bastırmasına izin verdi.</span></p>

  <p class="calibre1">Bedenleri birbirine yaslanmış bir vaziyette, tek kelime <span style="font-size: 1em;">etmeden bir süre durdular. Görünür bir coşku yoktu, birbirlerinin sıcaklığını ve kokusunu içlerine çekmekle yetindiler. </span><span style="font-size: 1em;">Sonra Semiramis biraz uzaklaşıp duygusuz bir sesle:</span></p>

  <p class="calibre1">"Kapının iyi kapandığından emin olmak gerekli dedi.</p>

  <p class="calibre1">Bunu söyledikten sonra yere eğilip ayakkabılarını çıkardı, eline aldı ve hiç arkasına bakmadan merdivenden odasına çıkmaya başladı.</p>

  <p class="calibre1">Kapının yanına gelen Adam'ın içini "eskiden olduğu <span style="font-size: 1em;">gibi yine kuşku kaplamıştı. Kapıyı içeriden mi yoksa dışarıdan mı kapatmalıydı? Aklı karışmıştı ve biraz da utanıyordu. </span><span style="font-size: 1em;">Ama bu yaşta bile hala ilk gençliğindeki kuruntuları ve soruları taşıdığını görmek onu eğlendiriyordu da. Yukarı odaya çıktığını görse arkadaşı şaşırır mıydı acaba? Yoksa çıkmadı</span><span style="font-size: 1em;">ğını görünce mi hayal kırıklığına uğrayıp incinirdi?</span></p>

  <p class="calibre1">Sonunda kapıyı kapattı, kilitledi, ışıkları söndürdü ve <span style="font-size: 1em;">birinci kattan yayılan ışıktan yararlanarak merdivenlerden </span><span style="font-size: 1em;">çıkmaya başladı.</span></p>

  <p class="calibre1">"Güzel Semi'nin odasının kapısına gelince, güvensiz bir <span style="font-size: 1em;">sesle haber vermeden edemedi: "Gitmedim ...  Cevap olarak </span><span style="font-size: 1em;">duşun gürültüsünden başka bir ses duymadı.</span></p>

  <p class="calibre1">Üç dakika sonra arkadaşı büyük beyaz bir havluya sarınmış halde göründü.</p>

  <p class="calibre1">"Seni kovacağıma güveniyorsan, yanılıyorsun dedi.</p>

  <p class="calibre1">Bakışları kesişti ve her biri diğerinin gözlerinde beklentinin kıvılcımlarını fark etti.</p>

  <p class="calibre1">"Bunun gibi başka bir havlun daha var mı?"</p>

  <p class="calibre1">"Bir yığın! Ayrıca sana biraz sıcak su da bıraktım."</p>

  <p class="calibre1">Adam banyodan odaya döndüğünde elektrikler sönüktü, <span style="font-size: 1em;">ama dışarıdan gelen bir ışık vardı. Havlusunu çıkardı ve yarı </span><span style="font-size: 1em;">karanlıkta seçilen koltuğun arkasına doğru fırlattı. Sonra hızla örtünün altına girdi. "Davetsiz misafir" in soğuk teniyle ilk temas Semiramis'i ürpertti; ama ondan uzaklaşmak yerine, </span><span style="font-size: 1em;">ısısını paylaşmak için göğsüne sıkıca bastırdı.</span></p>

  <p class="calibre1">Sanki gövdelerinin ısınıp kurumasını ve birbirlerine alışmasını beklermiş gibi, uzun süre yapışık halde hareketsiz yattılar. Sonra erkek örtüyü açıp sol koluna dayanarak doğruldu ve sağ elinin ayasını kadının cildinde yavaşça gezdirmeye başladı. Önce omuzlarını, sonra alnını, sonra yeniden omuzlarını, kalçalarını, göğüslerini tatlı tatlı, sabırla, topografik bir röleve çıkarır gibi titizlikle okşuyordu.</p>

  <p class="calibre1">Görevini aksatmadan sürdürürken çok kısık bir sesle mırıldanıyordu:</p>

  <p class="calibre1">"Vakit ayırıp bedeninin engebelerini tek tek dolaşmak. ..</p>

  <p class="calibre1">Tepeler, ovalar, koruluklar, vadiler ... "</p>

  <p class="calibre1">Semiramis kımıldamıyordu. Gözlerini yummuş, tenini <span style="font-size: 1em;">keşfeden, yeniden şekillendiren ve ona saygılarını sunan dost </span><span style="font-size: 1em;">eli tüm dikkati ve duyularıyla izliyor gibiydi.</span></p>

  <p class="calibre1">Sonra Adam onun üzerine eğildi ve el ayasıyla düzleştirdiği yüzeylerde dudaklarını gezdirmeye başladı. Alında, omuzlarda, göğüslerde, ayrıca yanaklarda, dudaklarda, gözkapaklarında ısrarcı olmadan, fazla bastırmadan, erotik bir giriş faslıymış izlenimini fazla uyandırmadan dolaşıyordu <span style="font-size: 1em;">dudakları. Özenle, ciddiyetle, ölçülü bir şekilde sanki ikinci </span><span style="font-size: 1em;">bir röleve çıkarıyor, soluğuna fısıldadığı sözler eşlik ediyor, </span><span style="font-size: 1em;">arkadaşı bunları açık seçik işitmese de ne dediğini anlıyordu.</span></p>

  <p class="calibre1">Sonra kadın doğruldu, erkek uzandı, hareketsiz kaldı.</p>

  <p class="calibre1">Kadın sanki gövdesi erkeğin hareketlerini belleğine kaydetmiş gibi aynı şeyleri yineledi. Önce el ayasıyla, sonra dudaklarıyla.</p>

  <p class="calibre1">Neden sonra tüm uzuvlarıyla erkeği sardı, onu bir sağa, <span style="font-size: 1em;">bir sola devirdi, üstüne çıktı, altına yattı, sonunda erkek tüm </span><span style="font-size: 1em;">mekan duygusunu yitirdi. Hem örtüsünden, hem yastıklarından soyunan yatak beyaz ve çıplak bir sahadan ibaret kalmıştı; bu sahanın üstünde bedenleri, zembereği kırılmış bir saatin iğneleri gibi her yöne dönüyordu. -</span></p>

  <p class="calibre1">Gecenin kısa sürmesini, hızla sonuçlanmasını ikisi de <span style="font-size: 1em;">istemiyordu. Tam tersine, sanki maziden öç almak istermiş </span><span style="font-size: 1em;">gibi, gelecek aldatmacadan başka bir şey değilmiş gibi, ikisinin önünde bir tek gece, tüm ömürleri boyunca sadece bir tek gece, o gece varmış gibi aşk gecelerinin uzayıp gitmesini </span><span style="font-size: 1em;">arzuluyorlardı.</span></p>

  <p class="calibre1">Güneşi mümkün olduğunca geç doğurmak onlara dü<span style="font-size: 1em;">şüyordu. Şevk ile sebat arasındaki doğru ölçüyü tutturmak </span><span style="font-size: 1em;">onlara düşüyordu.</span></p>

  <p class="calibre1">Gecenin bir vakti, Adam sevgilisinin alnını ve omuzlarını <span style="font-size: 1em;">okşamaya devam ederken sormaktan kendini alamadı:</span></p>

  <p class="calibre1">"Seni zemin katta öptüğümde bana sarılmadın bile. Öyle <span style="font-size: 1em;">kaskatı, öyle hareketsizdin ki acaba gitsem daha mı iyi olacak </span><span style="font-size: 1em;">diye düşündüm."</span></p>

  <p class="calibre1">"Ben de tam bunu istemiştim."</p>

  <p class="calibre1">"Gitmemi mi istemiştin?"</p>

  <p class="calibre1">"Hayır, aptal!" dedi Semiramis. Ama bu soruyu kendi<span style="font-size: 1em;">ne sormanı ve kararı kendin vermeni istedim."</span></p>

  <p class="calibre1">"Gitmem riskini de göze aldın demek?"</p>

  <p class="calibre1">"Evet, aldım. Gitseydin senden nefret ederdim ve kendime de kızardım. Ama ben yeterince ileri gitmiştim zaten ... "</p>

  <p class="calibre1">"İleri mi gitmiştin?"</p>

  <p class="calibre1">"Seni, gecenin bir vakti evime sürüklemiştim. İmdat istemeyeceğimi söylemiştim. Bir de elinden tutup yatağa atacak değildim herhalde. Top artık sendeydi; beni kollarına alıp <span style="font-size: 1em;">öpmek, sonra da o birkaç basamağı çıkıp odama girmek isteyip istemediğine karar vermesi gereken sendin. Ya da vaktiyle yaptığın gibi kaçıp gitmeyi de tercih edebilirdin."</span></p>

  <p class="calibre1">Adam "Vaktiyle yaptığım gibi" diye gülümseyerek ve <span style="font-size: 1em;">sevgilisinin sesini taklit etmeye uğraşarak yineledi.</span></p>

  <p class="calibre1">Bu kez birbirlerine daha büyük bir sevgiyle sarıldılar ve <span style="font-size: 1em;">bedenlerini yeni bir ateş dalgası kapladı.</span></p>

  <p class="calibre1">Susuzluklarını gidermiş ve bitkin düşmüş bir halde uykuya daldıklarında, gökyüzü aydınlanmaya başlamıştı.</p>

  <p class="calibre1">Gece, şafak sökene dek ikisine, sadece onlara ait olmuştu.</p>
</body>
</html>