<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator"/>
  <meta content="text/html; charset=utf-8" http-equiv="Content-Type"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>
<body style="margin: 3%;">
<p class="calibre1">ON DÖRDÜNCÜ GÜN</p>
<p class="calibre1">1</p>
<p class="calibre1">3 Mayıs, Perşembe</p>
<p class="calibre1">Albert bugün geldi. Küçük arkadaş toplantımız iyiden iyiye şekilleniyor.&#160;<span style="line-height: 1.2em; text-indent: 0em;">Dün akşam onu cep telefonundan aramıştım. Georgia 'ya, Atlanta'ya gelmişti, Londra uçağına binmek üzereydi, geceyi orada geçirmeyi düşünüyordu. Kendisini havaalanından almamam için o kadar ısrar etti ki, sonunda buna söz vermek zorunda kaldım.&#160;</span><span style="line-height: 1.2em; text-indent: 0em;">Yine de son anda pişman oldum ve havaalanına gittim. Sonuçta, benim isteğim üzerine ülkeye geliyordu.</span></p>
<p class="calibre1"><span style="line-height: 1.2em; text-indent: 0em;">Ayrıca, kendim iki hafta önce geldiğimde bekleyen kimse&#160;</span><span style="line-height: 1.2em; text-indent: 0em;">olmaması içimde bir burukluk yaratmıştı. Ben de kimseyi&#160;</span><span style="line-height: 1.2em; text-indent: 0em;">rahatsız etmek istemezdim, ama gümrükten çıktığımda&#160;</span><span style="line-height: 1.2em; text-indent: 0em;">birkaç tanıdık yüzle karşılaşmak gibi bir sürpriz yaşasaydım, bundan da mutsuz olmazdım.&#160;</span><span style="line-height: 1.2em; text-indent: 0em;">Semi benimle birlikte gelmedi. Otelin şoförü Kiwan 'ın&#160;</span><span style="line-height: 1.2em; text-indent: 0em;">kullandığı arabasını vermekle yetindi.&#160;</span><span style="line-height: 1.2em; text-indent: 0em;">Havaalanının geniş "gelen yolcular" salonunda bir kö</span><span style="line-height: 1.2em; text-indent: 0em;">şeye çekilip beklemeye başladım. Ben gelenleri görebiliyordum, ama Albert'in bakışları içeri girer girmez beni bulamayacaktı. Önlem aldığı konusunda bana güvence&#160;</span><span style="line-height: 1.2em; text-indent: 0em;">vermişti; onu bekleyenler olacak ve eski dairesine götüreceklerdi. Gece orada uyumak istiyordu. Bir daha bu ülkeye adım atmamaya yeminli olduğu için, dairesini çoktan sattığını düşünüyordum. Satmadığı anlaşılıyordu. Hatta&#160;</span><span style="line-height: 1.2em; text-indent: 0em;">bakımına özen gösterdiği bile varsayılabilirdi; yoksa geceyi orada geçirmeyi nasıl düşünebilirdi?</span></p>
<p class="calibre1"><span style="line-height: 1.2em; text-indent: 0em;">Onu görür görünmez tanıdım. Naim' in aksine fazla de</span><span style="line-height: 1.2em; text-indent: 0em;">ğişmemiş. Saçları benimkiler kadar kırlaşmamış. Üstelik&#160;</span><span style="line-height: 1.2em; text-indent: 0em;">üçgen yüzünün ortasındaki sivri burnu çok uzaktan tanınmasını sağlıyor.&#160;</span><span style="line-height: 1.2em; text-indent: 0em;">Onu bekleyen bir çift vardı. Kırışıklarla dolu kafasının üstü karmakarışık beyaz saçlarla kaplı adam tıknazdı; kadının üstünde gri bir elbise ve başında aynı renkte bir&#160;</span><span style="line-height: 1.2em; text-indent: 0em;">eşarp vardı. Yolcu görünür görünmez üzerine atıldılar,&#160;</span><span style="line-height: 1.2em; text-indent: 0em;">her biri bir koluna girdi ve birden onların kimler olabileceği konusunda kafamda bir şimşek çaktı. Hareketlerindeki bir şeyler, Murad'ın Albert'i kaçıran oto tamircisinin evine yaptığı ziyaret hakkında bana anlattıklarını hatırlatmıştı.</span></p>
<p class="calibre1"><span style="line-height: 1.2em; text-indent: 0em;">Geçen hafta bu hikayeyi kayda geçirmek üzere yeniden hatırlamaya uğraşmasaydım, aradaki bağlantıyı kuramazdım. Ama şimdi ta içimden buna emindim. Bu&#160;</span><span style="line-height: 1.2em; text-indent: 0em;">kişilerin görünümleri, el kol hareketleri bizim içinde büyüdüğümüz dünyadan farklı bir yere aitti. Bu çiftin eski rehineleriyle nasıl vedalaştıklarını, Murad'ın bana naklettiği şekliyle biliyordum ve Albert'in şifreli mesajmda söz ettiği "analığının" bu kadından başkası olamayacağını düşündüm.&#160;</span><span style="line-height: 1.2em; text-indent: 0em;">Gülümsedim ve bir adım geriledim. Demek ki yolcu&#160;</span><span style="line-height: 1.2em; text-indent: 0em;">başkalarının da kendisini karşılamaya gelmesini bu yüzden istememişti! Ben ona telefon etmeseydim, o ancak ülkeye geldikten sonra beni arayacaktı.</span></p>
<p class="calibre1"><span style="line-height: 1.2em; text-indent: 0em;">İki adım daha geri gittim ve tanımadığım bir grup&#160;</span><span style="line-height: 1.2em; text-indent: 0em;">insan arasına karıştım. Beni fark etmiş miydi? Belki evet,&#160;</span><span style="line-height: 1.2em; text-indent: 0em;">belki hayır. Ona bir şeyler söyleyen, onu dinleyen, saçlarını, kollarını, omuzlarını okşayan bu olasılıksız ebeveynler tarafından el konulmuş gibiydi.</span></p>
<p class="calibre1"><span style="line-height: 1.2em; text-indent: 0em;">Erkek bavulunu ve torbasını çoktan elinden çekip almıştı. En başta koşar adımlarla, muhtemelen arabasına doğru gidiyordu. Albert yüklerinden hiç değilse birini&#160;</span><span style="line-height: 1.2em; text-indent: 0em;">alabilmek için mücadele ederken, kadın da arkalarından&#160;</span><span style="line-height: 1.2em; text-indent: 0em;">pıtı pıtı yürüyordu.&#160;</span><span style="line-height: 1.2em; text-indent: 0em;">Onları yakalamayı denemeli miydim ? Hayır, uzaklaştım. Beni bekleyen araca döndüm. Arkadaşımın gelip gelmediğini soran Kiwan'a, her şeyin yolunda olduğunu,&#160;</span><span style="line-height: 1.2em; text-indent: 0em;">otele dönebileceğimizi söyledim.</span></p>
<p class="calibre1"><span style="line-height: 1.2em; text-indent: 0em;">Yolda, bir yirmi dakika kadar bekledikten sonra, Albert'in&#160;</span><span style="line-height: 1.2em; text-indent: 0em;">Amerika'daki cep telefonu numarasını aradım. Banttan&#160;</span><span style="line-height: 1.2em; text-indent: 0em;">konuşan kadın sesi aradığım numaraya ulaşılamadığını&#160;</span><span style="line-height: 1.2em; text-indent: 0em;">söyledi. Mesaj bırakmadım, onun aramasını beklemeyi&#160;</span><span style="line-height: 1.2em; text-indent: 0em;">tercih ettim.</span></p>
<p class="calibre1"><span style="line-height: 1.2em; text-indent: 0em;">Bir saat sonra, tam odama girerken aradı. Havaalanına gittiğimi bilmediği belliydi, daha iyi!&#160;</span><span style="line-height: 1.2em; text-indent: 0em;">Yolculuğunun iyi geçtiğini, eve geldiğini, arada ciddi&#160;</span><span style="line-height: 1.2em; text-indent: 0em;">bir saat farkı olduğu ve Londra' da da gözünü bile kırpmadığı için hemen uyumayı düşündüğünü söyledi. Yarın sabah ona uğramamı önerdi. Eski dairesini bulup bulamayacağımı sordu. Gençliğimizde ondaki yön duygusu eksikliğiyle sık sık dalga geçtiğimi hatırlayarak, kendisi bulabilmişse benim de mutlaka bulacağımı söyledim. Yorum yapmadan kısa bir gülüşle yetindi ve birbirimize "yarın&#160;</span><span style="line-height: 1.2em; text-indent: 0em;">görüşürüz" diyerek telefonları kapattık.</span></p>
<p class="calibre1">2</p>
<p class="calibre1">Diğer arkadaşları yolcudan haber almak için yediye doğru&#160;<span style="line-height: 1.2em; text-indent: 0em;">onu aradıklarında, Adam onlara havaalanındaki sahneyi anlatmaktan kaçındı.&#160;</span><span style="line-height: 1.2em; text-indent: 0em;">Sadece Albert'le konuştuğunu, geldiğini, keyfinin yerinde&#160;</span><span style="line-height: 1.2em; text-indent: 0em;">ama yorgun olduğunu ve hemen yatmaya gittiğini bildirdi.</span></p>
<p class="calibre1"><span style="line-height: 1.2em; text-indent: 0em;">O akşam Naim'in henüz başsağlığı dilemediği Tania'ya&#160;</span><span style="line-height: 1.2em; text-indent: 0em;">gitmeyi tasarlamışlardı ve ona da birlikte gelmesini teklif ettiler. Ama Adam daveti geri çevirdi. Aşırı yorgun olduğunu ve herhalde trafiğin çok yoğun olduğu saatleri bir egzoz bulutu&#160;</span><span style="line-height: 1.2em; text-indent: 0em;">içinde yollarda geçirdiği için migreninin tuttuğunu söyledi.&#160;</span><span style="line-height: 1.2em; text-indent: 0em;">Muhtemelen bahaneden başka bir şey değildi bu. Daveti&#160;</span><span style="line-height: 1.2em; text-indent: 0em;">reddetmesinin nedeni, dul kadını yeterince görmesi ve ondan biraz usanması olabilir miydi? Belki. Akla yakın bir diğer açıklama, Albert ile baş başa uzun bir görüşme yapmadan&#160;</span><span style="line-height: 1.2em; text-indent: 0em;">önce hiç kimseyi görmek istememesi de.olabilirdi.&#160;</span><span style="line-height: 1.2em; text-indent: 0em;">Bu nedenle o akşam odasından çıkmamaya karar verdi.</span></p>
<p class="calibre1"><span style="line-height: 1.2em; text-indent: 0em;">Bir peynir tabağıyla birkaç meyveden oluşan hafif bir akşam&#160;</span><span style="line-height: 1.2em; text-indent: 0em;">yemeği söyledi ve notlarına bir düzen verip genel birkaç dü</span><span style="line-height: 1.2em; text-indent: 0em;">şünceyi yazıya dökmekle uğraştı.&#160;</span><span style="line-height: 1.2em; text-indent: 0em;">Geri dönerken, trafik tıkandığı sırada, otelin şoförü sanki&#160;</span><span style="line-height: 1.2em; text-indent: 0em;">en berbat kusuru işlemek üzereymiş gibi bin bir özür dile</span><span style="line-height: 1.2em; text-indent: 0em;">dikten sonra, daha önce Adam adında biriyle hiç karşılaşmadığını itiraf etti. Bu gözleminin beni hiç incitmediğini, adımın bu ülkede gerçekten alışılmadık olduğunu, ama&#160;</span><span style="line-height: 1.2em; text-indent: 0em;">bunun beni rahatsız etmekten çok koltuklarımı kabarttı</span><span style="line-height: 1.2em; text-indent: 0em;">ğını söyleyerek onu yatıştırdım. İnsanların ilkinin adını&#160;</span><span style="line-height: 1.2em; text-indent: 0em;">taşımak bir ayrıcalık değil miydi?</span></p>
<p class="calibre1"><span style="line-height: 1.2em; text-indent: 0em;">Bu söylediğime pek ikna olmuş görünmese de, terbiyeli bir şekilde başını salladı. Gözlerinin dilini doğru çözebildiysem, benim kötü talihimi tevekkülle karşıladığım kanısındaydı. Yine de sözlerinden alınmadığını için müteşekkirdi.&#160;</span><span style="line-height: 1.2em; text-indent: 0em;">Kiwan susunca, konuşmayı ben kendi içimde sürdürdüm. Kendinden emin görünen sözlerimin karşısına onun veremeyeceği cevapları sürdüm. Adımda doğmakta&#160;</span><span style="line-height: 1.2em; text-indent: 0em;">olan insanlığı taşıdığım doğru, ama ben nesli giderek tükenen insanlığa aidim.</span></p>
<p class="calibre1"><span style="line-height: 1.2em; text-indent: 0em;">Roma' da son imparatorun adının, tıpkı şehrin kurucusu gibi, Romulus, Konstantinopolis'te de -yine kurucununki gibi- Konstantinos olması hep dikkatimi çekmiştir. Bu nedenle ismim, Adanı, bana hep gururdan çok endişe vermiştir.&#160;</span><span style="line-height: 1.2em; text-indent: 0em;">Annemle babamın bana niye bu ismi koyduklarını&#160;</span><span style="line-height: 1.2em; text-indent: 0em;">hiçbir zaman öğrenemedim. Doğduğum ülkede pek rastlanan bir isim değildi ve ailemde de benden önce kimseye konmamıştı. Bir gün babama bunu sorduğumu, onun da "O hepimizin atası!" diye geçiştirdiğini hatırlıyorum,&#160;</span><span style="line-height: 1.2em; text-indent: 0em;">sanki ben bilmiyormuşum gibi... On yaşındaydım ve bu&#160;</span><span style="line-height: 1.2em; text-indent: 0em;">açıklamayla yetinmiştim. Belki de henüz hayattayken bu&#160;</span><span style="line-height: 1.2em; text-indent: 0em;">tercihin arkasında bir niyet, bir düş olup olmadığını sormalıydım ona.</span></p>
<p class="calibre1"><span style="line-height: 1.2em; text-indent: 0em;">Bana öyle geliyor ki vardı. Babama göre, ben kurucular topluluğunun bir üyesi olacaktım. Bugün, kırk yedi yaşımda, bana biçilen görevin yerine getirilmemiş olarak&#160;</span><span style="line-height: 1.2em; text-indent: 0em;">kalacağını kabullenmek zorundayım. Ben bir soy zincirinin ilk değil son halkası, kendi insanlarımın en sonuncusu, onların birikmiş hüzünlerinin, hayal kırıklıklarının ve utançlarının emanetçisi olacağım. En berbat vazife bana&#160;</span><span style="line-height: 1.2em; text-indent: 0em;">düşüyor: Sevdiklerimi teşhis edeceğim, sonra başımı sallayacağım ve örtü yeniden yüzlerinin üstüne çekilecek. [ . ]</span></p>
</body>
</html>