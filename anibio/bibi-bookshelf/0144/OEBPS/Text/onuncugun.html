<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator"/>
  
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>
<body style="margin: 3%;">
  <p class="calibre1">ONUNCU GÜN</p>

  <p class="calibre1">1</p>

  <p class="calibre1">Adam sabah kalktığında giysileri hala üstündeydi. Önceki <span style="line-height: 1.2em; text-indent: 0em;">gece yemek yemeden, dişlerini bile fırçalamadan yatağa öylece devrilmiş ve kızgın güneş tarafından sabahın köründe uyandırılmamak için her akşam kapattığı storları da açık bırakmıştı. </span><span style="line-height: 1.2em; text-indent: 0em;">Ayrıca Frer Basile ile buluşmasının ayrıntılarını yazıya </span><span style="line-height: 1.2em; text-indent: 0em;">dökecek gücü de kendine bulamamıştı. Bunu ancak sabah </span><span style="line-height: 1.2em; text-indent: 0em;">beşe doğru uyandığında yaptı. Yazmayı bitirir bitirmez telefonla kahvaltı istedi, sonra da elektronik postalarını kontrol etti.</span></p>

  <p class="calibre1">Gece Naim'den bir mesaj gelmişti. Çarşamba sabahı Sao <span style="line-height: 1.2em; text-indent: 0em;">Paulo' dan ayrılacağını, Milano' da çok kısa bir mola verdikten </span><span style="line-height: 1.2em; text-indent: 0em;">sonra Perşembe akşamı orada olacağını telgraf üslubuyla bildirmişti. Adam çok memnun oldu. Arkadaş toplantısı, hem de beklediğinden çok daha erken şekillenmeye başlıyordu.</span></p>

  <p class="calibre1">Hemen Naim'e cevap yazıp belirttiği saatte havaalanında olacağını ve onu karşılayacağını söyledi. <span style="line-height: 1.2em; text-indent: 0em;">Sonra Semiramis'i aradı.</span></p>

  <p class="calibre1">"Umarım uyandırmışımdır!"</p>

  <p class="calibre1">Kadın gülerek, "Kaçırdın!" dedi. "Kahvaltıya oturdum <span style="line-height: 1.2em; text-indent: 0em;">bile. Bir dahaki sefere daha erken dene!"</span></p>

  <p class="calibre1">"Yine iyi bir haberim var."</p>

  <p class="calibre1">"Bırak tahmin edeyim! Albert veya Naim gelme kararını <span style="line-height: 1.2em; text-indent: 0em;">bildirdi. Yanılıyor muyum?"</span></p>

  <p class="calibre1">Gafil avlanmıştı.</p>

  <p class="calibre1">"Hayır, yanılmıyorsun. Ama yaratmaya çalıştığım tüm <span style="line-height: 1.2em; text-indent: 0em;">etkiyi berbat ettin."</span></p>

  <p class="calibre1">Kadın güldü.</p>

  <p class="calibre1">"Bu sabah biraz fazla uyanık göründün bana."</p>

  <p class="calibre1">"Taraçamdayım, hafif bir meltem var, ilkbahar kuşları cı<span style="line-height: 1.2em; text-indent: 0em;">vıldıyor ve kahve tam ölçüsünde. Sana güvenebileceğimi bilsem, kalk gel diyeceğim."</span></p>

  <p class="calibre1">On dakika sonra kadının yanındaydı. Her şey -meltem, kuş <span style="line-height: 1.2em; text-indent: 0em;">cıvıldamaları, kahvenin rengi ve kokusu- Semi'nin çizdiği </span><span style="line-height: 1.2em; text-indent: 0em;">tabloya uygundu. Üstelik mükellef bir sofra kurulmuştu, geceliğin de önü biraz açık bırakılmıştı. Aşk parantezinin artık kapandığını hatırlayan Adam'ın kalbi sızladı.</span></p>

  <p class="calibre1">"Naim Perşembe akşamı, yediye doğru geliyor. Sanırım <span style="line-height: 1.2em; text-indent: 0em;">Albert de gecikmez; patronlarına analığının ölüm döşeğinde </span><span style="line-height: 1.2em; text-indent: 0em;">olduğunu söylediğine göre, çok yakında gelecektir. Toplantıyı önümüzdeki hafta yapabiliriz. İnanamıyorum. Daha iki gün önce süreyi aylarla ölçüyordum, ama şimdi herkesin geliş sa</span><span style="line-height: 1.2em; text-indent: 0em;">atlerini saptama noktasına vardık. Sanki düş görüyorum. Bayılıyorum bu duruma, ama biraz da korkuyorum." Bir sessizlik.</span></p>

  <p class="calibre1">"Belki de işin pratik yönünü ciddi ciddi düşünmeliyiz artık."</p>

  <p class="calibre1">"Ben çoktan düşündüm" dedi Semiramis. "Herkes burada, otelde kalacak."</p>

  <p class="calibre1">Adam'ın da tercih ettiği çözüm buydu, ama yine de usulen sordu:</p>

  <p class="calibre1">"Tania onun yanına, eski eve gidelim diye ısrar etmez mi <span style="line-height: 1.2em; text-indent: 0em;">sence? İlk başta öyle düşünmüştük."</span></p>

  <p class="calibre1">"Murad'ın vefatından bu kadar kısa süre sonra mı? Hayır, olacak iş değil! Aile matemde, alçak sesle konuşmak ve cenaze evi suratları takınmak zorunda kalırız. Gülemeyiz, <span style="line-height: 1.2em; text-indent: 0em;">bağırıp çağıramayız, iç karartıcı bir buluşma olur! Hayır, ben </span><span style="line-height: 1.2em; text-indent: 0em;">konuyu etraflıca düşündüm, herkes buraya gelecek. Tania </span><span style="line-height: 1.2em; text-indent: 0em;">dahil. Birkaç günlüğüne evinden çıkarsa ona da iyi gelir, yoksa ziyaretçi akınının ardı kesilmez. Otelde tartışabilir, bağırabilir, gülebilir, hatta istersek avaz avaz şarkı söyleyebiliriz. </span><span style="line-height: 1.2em; text-indent: 0em;">Herkesin kendi odası olacak ve toplanıp yemeklerimizi yiyebileceğimiz birinci kattaki büyük salon bize tahsis edilecek. </span><span style="line-height: 1.2em; text-indent: 0em;">Lojistik meselesini bana bırak, benim işim bu!"</span></p>

  <p class="calibre1">Adam "teslim oluyorum" veya "dümeni sana bırakıyorum" manasında ellerini havaya kaldırdı.</p>

  <p class="calibre1">"Buna karşılık davetiyeleri göndermek sana düşüyor" <span style="line-height: 1.2em; text-indent: 0em;">diye ekledi kadın.</span></p>

  <p class="calibre1">"Halloldu sayılır zaten. Bu sabah Ramiz'i ve karısını ara<span style="line-height: 1.2em; text-indent: 0em;">yacağım."</span></p>

  <p class="calibre1">"Ve Dolores' i. .. "</p>

  <p class="calibre1">"Dolores'i de tabii; onu akşamüstü arayacağım."</p>

  <p class="calibre1">"Ve Frer Basile'i..."</p>

  <p class="calibre1">"Gelmeyi kabul edeceğinden emin değilim. Ama yine de <span style="line-height: 1.2em; text-indent: 0em;">gidip onu usulüne uygun bir şekilde davet edeceğim."</span></p>

  <p class="calibre1">"Peki, Nidal konusunda bir karara vardın mı?"</p>

  <p class="calibre1">"Evet, ona telefon edeceğim."</p>

  <p class="calibre1">"Gördün mü? Daha yapacak bir sürü işin var. Numarası <span style="line-height: 1.2em; text-indent: 0em;">var mı sende?"</span></p>

  <p class="calibre1">"Hayır, ama senin bir dakika içinde numarayı bana vere<span style="line-height: 1.2em; text-indent: 0em;">ceğini varsayıyorum."</span></p>

  <p class="calibre1">Semiramis gürültülü bir of çekti:</p>

  <p class="calibre1">"Ben olmasam ne yapacaktın?"</p>

  <p class="calibre1">"Telefon rehberine bakacaktım!"</p>

  <p class="calibre1">"Hayvan!"</p>

  <p class="calibre1">Adam onun elini tutup dudaklarına götürdü.</p>

  <p class="calibre1">"Sen olmasaydın, çoktan Paris'e dönmüş, arkadaşlarımı <span style="line-height: 1.2em; text-indent: 0em;">bir araya toplamaktan vazgeçmiş, yeniden Attila biyografimin içine dalmış olurdum."</span></p>

  <p class="calibre1">Semiramis elini çekti.</p>

  <p class="calibre1">"Bu gözü kararmış herif bu kadar ilgini çekiyor demek?"</p>

  <p class="calibre1">"Flaubert'in dediği gibi, Attila benim."</p>

  <p class="calibre1">"Yapma ya? Biraz daha açıklaman gerekecek, benzerlik <span style="line-height: 1.2em; text-indent: 0em;">hemen göze çarpmıyor çünkü."</span></p>

  <p class="calibre1">"O, göçmenin ilkörneğidir. Ona, 'Artık bir Roma yurtta<span style="line-height: 1.2em; text-indent: 0em;">şısın!' deselerdi, bir togaya sarınır, Latince konuşmaya başlar </span><span style="line-height: 1.2em; text-indent: 0em;">ve imparatorluğun silahlı kuvveti olurdu. Ama ona: 'Sen bir </span><span style="line-height: 1.2em; text-indent: 0em;">barbar ve dinsizden başka bir şey değilsin!' dediler ve o da </span><span style="line-height: 1.2em; text-indent: 0em;">ülkeyi yakıp yıkmaktan başka bir şey düşlemez oldu."</span></p>

  <p class="calibre1">"Sen de aynı durumda mısın?"</p>

  <p class="calibre1">"Olabilirdim, ama çok fazla sayıda göçmenin bu durumda olduğu kesin. Avrupa, Roma yurttaşı olmanın hayalini kuran, ama sonunda istilacı barbarlara dönüşecek Attila'larla <span style="line-height: 1.2em; text-indent: 0em;">dolu. Bana kollarını açarsan senin için ölmeye hazır olurum. </span><span style="line-height: 1.2em; text-indent: 0em;">Kapıyı yüzüme kapatırsan hem kapını hem de evini başına </span><span style="line-height: 1.2em; text-indent: 0em;">yıkmak isteği uyanır içimde."</span></p>

  <p class="calibre1">"Başka bir deyişle, sana kollarımı açmakla iyi etmişim."</p>

  <p class="calibre1">Adam güldü.</p>

  <p class="calibre1">"Teşbihte hata olmaz gerçi ama, neyse, ne demek istedi<span style="line-height: 1.2em; text-indent: 0em;">ğimi anlamışsın."</span></p>

  <p class="calibre1">Bir an düşündü, sonra ekledi.</p>

  <p class="calibre1">"Senin bana kollarını, taksiden seni aradığımda ve sen benim adımı haykırdığında açtığını düşünüyorum. Daha sonra aramızda geçenlere 'ilahi sürpriz' desek daha doğru ... "</p>

  <p class="calibre1">Elleri yeniden birleşti ve aralarında sıcak bir sessizlik oluştu. <span style="line-height: 1.2em; text-indent: 0em;">Sessizliği bozmayı Semiramis başardı.</span></p>

  <p class="calibre1">"Nidal'in cebini istiyordun" diyerek elini çekti ve telefonunun rehberinde numarayı aramaya başladı.</p>

  <p class="calibre1">Numarayı bulunca telefonu arkadaşına uzatarak arayabileceğini söyledi. Ama Adam rakamları defterinin bir köşesine kaydetmekle yetindi. Bu telefonu daha sonra, odasında yalnızken açmayı tercih ettiği belliydi.</p>

  <p class="calibre1">2</p>

  <p class="calibre1">Adam 29 Nisan Pazar günü not defterine, Bilal'in <span style="line-height: 1.2em; text-indent: 0em;">kardeşinin beni hatırlayacağından emin değildim, diye </span><span style="line-height: 1.2em; text-indent: 0em;">yazacaktı. Hayatımda onu en fazla üç kez görmüştüm ve </span><span style="line-height: 1.2em; text-indent: 0em;">sonuncusu da çeyrek yüzyıl önce, yitirdiğim arkadaşımın </span><span style="line-height: 1.2em; text-indent: 0em;">cenaze törenindeydi. O gün Nidal annesinden ve kız kardeşlerinden bile daha üzgün görünüyordu. Hiç sakınmadan, hıçkıra hıçkıra ağlıyordu. Henüz on yedisinde değildi ve Bilal onun modeli, rehberi, idolüydü. Üstelik birbirlerine o kadar benziyorlardı ki -aynı kemerli burun, aynı simsiyah ve kısacık saçlar, aynı ürkek ceylan bakışı- ağlamaklı kardeşe bakınca insan sanki öteki dirilmiş de kendisine ağıt yakıyormuş yanılsamasına kapılıp iyice sarsılıyordu.</span></p>

  <p class="calibre1">"Nidal, ben Adam, bilmem beni hatırlayacak mısın ... "</p>

  <p class="calibre1">"Hepimizin atası, sallallahu aleyhi vesellem dışında <span style="line-height: 1.2em; text-indent: 0em;">bu adı taşıyan başka tanıdığım yok ki! Aramıza döndün mü</span><span style="line-height: 1.2em; text-indent: 0em;">? " </span></p>

  <p class="calibre1">"Buradayım, uğradım da ... "</p>

  <p class="calibre1">"Niye sadece 'uğradın'?"</p>

  <p class="calibre1">"Fransa' da yaşıyorum. "</p>

  <p class="calibre1">"Ben de senelerce Fransa' da yaşadım, ama sonunda <span style="line-height: 1.2em; text-indent: 0em;">kendi insanlarımın arasına döndüm. "</span></p>

  <p class="calibre1">Bir suçlama geldiği belliydi. Derhal üste çıkmalıydım.</p>

  <p class="calibre1">"Gittin Fransa' da yaşadın da ağabeyinin en iyi arkadaşını aramak hiç aklından geçmedi mi? Ayıp sana!"</p>

  <p class="calibre1">Kıkırdadı, böylece alışılmış takılma faslına artık son <span style="line-height: 1.2em; text-indent: 0em;">verebileceklerini belirtmiş oldu.</span></p>

  <p class="calibre1">"Sesini duyduğuma sevindim. Söyle sana nasıl yardımcı olabilirim? "</p>

  <p class="calibre1">"Küçük bir buluşma düzenlemeye çalışıyorum. Sana <span style="line-height: 1.2em; text-indent: 0em;">da anlatmak istiyordum ... "</span></p>

  <p class="calibre1">"Siyasi bir toplantı mı? "</p>

  <p class="calibre1">Seste inanmazlık kadar alaycılık da vardı. Hemen içini rahatlattım.</p>

  <p class="calibre1">"Hayır, eski arkadaşlar arasında bir buluşma. Bilal'in <span style="line-height: 1.2em; text-indent: 0em;">arkadaşları ... "</span></p>

  <p class="calibre1">Cevap gelmedi. Uzun bir sessizlik. Nidal'in gırtlağının düğümlendiğini hissedebiliyordum. Nitekim sonunda konuştuğunda sesi değişmiş ve o güvenini yitirmişti.</p>

  <p class="calibre1">"Eski arkadaşlar arasında bir buluşma ... "</p>

  <p class="calibre1">Karşımdaki adamın benim kelimelerimi ağır ağır tekrar ederken, hasretini mi yoksa kuşkusunu mu ifade etti <span style="line-height: 1.2em; text-indent: 0em;">ğini anlayamamıştım. Her türlü olumsuz tepkinin önünü</span></p>

  <p class="calibre1">almak için erken davranmalıydım.</p>

  <p class="calibre1">"Senle bir görüşebilirsek sevinirim. Hem bu küçük tasarıdan hem de onca yıldır olup biten her şeyden söz ederiz."</p>

  <p class="calibre1">"Tabii, niye olmasın? Şimdi neredesin ? "</p>

  <p class="calibre1">Onu aramadan önce Semi' den, en azından şimdilik <span style="line-height: 1.2em; text-indent: 0em;">bahsetmemenin daha iyi olacağını düşünmüştüm.</span></p>

  <p class="calibre1">"Cebel' deyim, ama istediğin zaman şehirde buluşabiliriz. "</p>

  <p class="calibre1">"O zaman birlikte öğle yemeği yiyelim! Bir araba <span style="line-height: 1.2em; text-indent: 0em;">gönderip aldırtayım mı seni? "</span></p>

  <p class="calibre1">Yalan söylemeyi tercih ettim.</p>

  <p class="calibre1">"Hayır, teşekkür ederim, arabam var. Sen bana adresi <span style="line-height: 1.2em; text-indent: 0em;">ver, yeter, gelirim. "</span></p>

  <p class="calibre1">Bana randevu verdiği halk lokantasına kendi başıma adım11nı atmazdım. İç karartıcı veya tiksindirici olduğundan değil, sanki sadece müdavimlerine aitmiş gibi duran ve bir <span style="line-height: 1.2em; text-indent: 0em;">yabancının her lokmasının sayıldığını hissettiği yerlerden </span><span style="line-height: 1.2em; text-indent: 0em;">biri olduğu için ... Üstelik sadece Avrupalı veya Asyalıya </span><span style="line-height: 1.2em; text-indent: 0em;">değil, mahallenin dışından herkese burada "yabancı" gözüyle bakılırdı.</span></p>

  <p class="calibre1">Nida! müşterilerin hepsini tanıyor gibiydi, ama benimle birlikte lokantanın içinden geçerken şöyle uzaktan bir selamlaşmakla yetindi. <span style="line-height: 1.2em; text-indent: 0em;">Patron bize iç tarafta, gürültüden uzak ve penceresi küçük bir avluya bakan bir oda ayırmıştı. Bunun özel bir muamele olduğu belliydi. Soframız zeytin, şalgam ve </span><span style="line-height: 1.2em; text-indent: 0em;">hıyar turşusu ve dörde bölünmüş yuvarlak ekmeklerle donatılmıştı.</span></p>

  <p class="calibre1">"Ben burada genellikle günün yemeğini yerim ve <span style="line-height: 1.2em; text-indent: 0em;">şimdiye dek hiç hayal kırıklığına uğramadım. Ama ızgaralar da var. "</span></p>

  <p class="calibre1">"Günün yemeği bana uyar!"</p>

  <p class="calibre1">"Bekle ama, daha ne olduğunu bilmiyorsun ki!"</p>

  <p class="calibre1">"Önemli değil! Neyse kabulüm."</p>

  <p class="calibre1">"Pazar kabak dolması günüdür. "</p>

  <p class="calibre1">"Benim için uygun!"</p>

  <p class="calibre1">"Müşkülpesent bir adam değilsin! Karıların memnun <span style="line-height: 1.2em; text-indent: 0em;">olmalı!"</span></p>

  <p class="calibre1">"Karılarını mı?"</p>

  <p class="calibre1">"Eşzamanlı değil, peş peşe manada çoğul kullandım. "</p>

  <p class="calibre1">"Sende durum eşzamanlı çoğul mu ? "</p>

  <p class="calibre1">"Hayır, bir tek karım var. E n başında uyardı beni: Bir <span style="line-height: 1.2em; text-indent: 0em;">kadınla daha evlenirsem gözlerimi oyacakmış. "</span></p>

  <p class="calibre1">"Sen de teslim oldun demek!"</p>

  <p class="calibre1">"Ne yaparsın, göz faydalı bir organ!"</p>

  <p class="calibre1">Gülümsedi; gülümsemesi Bilal'inkiyle aynıydı.</p>

  <p class="calibre1">"Haksız sayılmazsın" dedim. "İnsan okumayı seviyorsa, iki göz iki eşten daha yararlıdır. "</p>

  <p class="calibre1">"Görüyorum ki mutabık kaldığımız bir nokta bulduk. <span style="line-height: 1.2em; text-indent: 0em;">Bakalım başkaları da çıkacak mı?"</span></p>

  <p class="calibre1">Patron elinde defter, kalemle yaklaştı. İki günün yemeği yazdıktan sonra ne içeceğimizi sordu. Nidal gazoz istedi, ben de aynı şeyi ısmarladığımı ifade etmek için kendiliğimden başımı salladım. Yine de adam gittikten sonra . <span style="line-height: 1.2em; text-indent: 0em;">eklemeyi ihmal etmedim:</span></p>

  <p class="calibre1">"Öğlenleri şarap içmiyorum, başımı ağrıtıyor. "</p>

  <p class="calibre1">Gülmemeye dikkat ettiğim için, ev sahibim açıklama <span style="line-height: 1.2em; text-indent: 0em;">yapmayı gerekli gördü:</span></p>

  <p class="calibre1">"Burada içki servisi yok. "</p>

  <p class="calibre1">"Herhalde tahmin ediyoruz o kadarını. Şaka yapıyordum ... "</p>

  <p class="calibre1">Gülümsedim. Nidal de benden geri kalmamak için <span style="line-height: 1.2em; text-indent: 0em;">gülümser gibi yaptı. Sonra sanki başka birisi hakkında </span><span style="line-height: 1.2em; text-indent: 0em;">yorum yapıyormuş gibi gözlerini benden kaçırarak, "Göçmen esprileri!" dedi. </span><span style="line-height: 1.2em; text-indent: 0em;">Ne demek istediğini sormaktan kaçınarak yinelemeyi </span><span style="line-height: 1.2em; text-indent: 0em;">tercih ettim:</span></p>

  <p class="calibre1">"Şaka yapıyordum ... "</p>

  <p class="calibre1">Ama bana cevap vermesine jirsat bırakmadan ekledim:</p>

  <p class="calibre1">"Ama öğlen hiç içmediğim doğru. Sadece akşamları <span style="line-height: 1.2em; text-indent: 0em;">içiyorum. "</span></p>

  <p class="calibre1">"Seni öğle değil de akşam yemeğine çağırsaydım ne <span style="line-height: 1.2em; text-indent: 0em;">yapacaktın?"</span></p>

  <p class="calibre1">"İçmeyiverecektim, ne olacak? Akşamları biraz şarap <span style="line-height: 1.2em; text-indent: 0em;">içmeyi seviyorum, ama vazgeçebilirim de pekala. Buna </span><span style="line-height: 1.2em; text-indent: 0em;">karşılık, birisi yasaklamaya kalkarsa ... "</span></p>

  <p class="calibre1">Nidal Fransızca olarak ve alaycı bir tonla, "Yasaklamak yasaktır!" dedi.</p>

  <p class="calibre1">O ana dek hep Arapça konuşmuştuk. Ben de onu <span style="line-height: 1.2em; text-indent: 0em;">Arapça yanıtladım:</span></p>

  <p class="calibre1">"Bir insanın inançları öyle emrettiği için şu veya bu <span style="line-height: 1.2em; text-indent: 0em;">içecekten, şu veya bu besinden uzak durması, saygı duyduğum bir tavır. Ben bunun başkalarına dayatılmasını, hele bu işe hükümetlerin karışmasını kabullenemiyorum. "</span></p>

  <p class="calibre1">"Çünkü sana göre her yurttaş kararlarını kendi almalı, hüküınetlerin yasaklama yetkisi olmamalı, öyle mi? Kokain veya esrar içilmesini yasaklamıyorlar mı peki? Ama senin bakış açına göre, bu uyuşturucular da yasaklanmamalı herhalde, değil mi?"</p>

  <p class="calibre1">Konuşma beklediğimden de çabuk bir şekilde koyu <span style="line-height: 1.2em; text-indent: 0em;">dindar ile hür düşünceli arasında bir düelloya dönüşmeye </span><span style="line-height: 1.2em; text-indent: 0em;">başlamıştı. Ama erkek erkeğe konuşmaya başlamadan önce </span><span style="line-height: 1.2em; text-indent: 0em;">bu aşamayı geçmek gerekiyordu. Her ne olursa olsun, sadece onun sahasındayım diye teslim olacak değildim. Tam tersine. Doğu Akdeniz' de insan konuğunun isteklerine </span><span style="line-height: 1.2em; text-indent: 0em;">boyun eğer, ona kendi yasalarını dayatmaz. En azından, </span><span style="line-height: 1.2em; text-indent: 0em;">daha iyi zamanlarda böyle davranılırdı.</span></p>

  <p class="calibre1">"Kimse, hiçbir yasak konmasın demiyor. Ama dindaşlarının bazıları bu yasaklama işinde çok hızlı. Sanki kutsal metinlerde, bir yasak daha bulsak da hemen ilan etsek diye <span style="line-height: 1.2em; text-indent: 0em;">araştırma yaptıkları izlenimi uyanıyor. Bir gün birisi İngiliz püritenleri hakkında, 'Onlar gerçek anlamda bağnaz değil, sadece hiçbir yerde hiç kimsenin gülüp eğlenmedi</span><span style="line-height: 1.2em; text-indent: 0em;">ğinden emin olmak istiyorlar' demişti."</span></p>

  <p class="calibre1">Nidal tek kelime etmeden sırıttı. Sözü sürdürdüm:</p>

  <p class="calibre1">"Ama soruna daha doğrudan cevap verecek olursam, <span style="line-height: 1.2em; text-indent: 0em;">cevabım elbette hayır; bazı maddeler zehirdir ve niye yasaklandıklarını anlıyorum. Ama şarap öyle mi? Sayısız Arap, Acem ve Türk şairin uğruna dizeler döktürdüğü </span><span style="line-height: 1.2em; text-indent: 0em;">şarap? Sufilerin içkisi olan şarap? Akşam arkadaşlarıyla </span><span style="line-height: 1.2em; text-indent: 0em;">buluşmak, gülmek, tartışmak ve iyi bir şişe şarap etrafın</span><span style="line-height: 1.2em; text-indent: 0em;">da dünyayı yeniden kurmak soylu ve masum bir keyiftir; </span><span style="line-height: 1.2em; text-indent: 0em;">Bazıları içkiyi fazla kaçırıyor diye veya bazı dinler bunu </span><span style="line-height: 1.2em; text-indent: 0em;">yasaklıyor diye, herhangi bir iktidarın beni bundan mahrum bırakmasını kabul mü etmeliyim?"</span></p>

  <p class="calibre1">Nidal, "Olayların sadece bir cephesini görüyorsun" <span style="line-height: 1.2em; text-indent: 0em;">diye cevap verdi.</span></p>

  <p class="calibre1">Birkaç lokma alıp fikirlerini düzene sokmak için zaman kazandıktan sonra ekledi:</p>

  <p class="calibre1">"Batı' da bizden kaynaklanan her şeye düşmanca bakıldığını görmek istemiyorsun. Alkol bağımlılığının toplumsal bir musibet olduğu konusunda herkes fikir birliği içinde, ama İslam alkolü kınadığı anda içki hemen bireysel <span style="line-height: 1.2em; text-indent: 0em;">özgürlük simgesi konumuna yükseltiliyor. Senin gibi insanlar için bile böyle. "</span></p>

  <p class="calibre1">Bir garson, dumanı üstünde tabaklar ve kapakları <span style="line-height: 1.2em; text-indent: 0em;">açılmış şişelerle geldi. Yoğurdu kabak dolmalarının üstüne mi yanına mı istediğimizi sordu. Sonra her şeyin üzerine kuru nane serpti ve gazozu bardağa dökmeye başladı. </span><span style="line-height: 1.2em; text-indent: 0em;">Ama Nidal bir el hareketiyle, bu işle kendisinin ilgilenece</span><span style="line-height: 1.2em; text-indent: 0em;">ğini belirtti. Adanı gider gitmez de mantık zincirini kaldı</span><span style="line-height: 1.2em; text-indent: 0em;">ğı yerden devam ettirdi.</span></p>

  <p class="calibre1">"Birçok Avrupalı'nın bir karısı, bir metresi ve her ikisinden de çocukları vardır; ama İslam iki karı alabilirsin der demez, çifte evlilik fikri utanç verici, garip, ahlaksız bir olay <span style="line-height: 1.2em; text-indent: 0em;">halini alır ve gayrı meşru ilişki saygıdeğer olarak gösterilir."</span></p>

  <p class="calibre1">"Belki de ülkelerimizin kadınlar konusundaki genel <span style="line-height: 1.2em; text-indent: 0em;">bilançosu pek parlak olmadığı için böyle oluyor, ne dersin? </span><span style="line-height: 1.2em; text-indent: 0em;">Eğer buradaki kadınlar özgürce çalışabilselerdi, özgürce </span><span style="line-height: 1.2em; text-indent: 0em;">yolculuk edebilselerdi, özgürce giyinebilselerdi ... "</span></p>

  <p class="calibre1">"Nedeni gerçekten bu mu sanıyorsun? Batı'yı ilgilendirenin kadınlarımızın özgürleşmesi olduğuna gerçekten inanıyor musun? Sence, bizden gelen her şeye karşı yüzyıllardır sistemli bir düşmanlık yapılmıyor mu? Eskiden <span style="line-height: 1.2em; text-indent: 0em;">bizim Şark ülkelerini efemine erkekleri ve şehvet düşkünü </span><span style="line-height: 1.2em; text-indent: 0em;">kadınları yüzünden eleştirirlermiş; bugün de aşırı edepli </span><span style="line-height: 1.2em; text-indent: 0em;">olmakla suçlanıyoruz. Onların gözünde, ne yaparsak yapalım hep kabahatliyiz."</span></p>

  <p class="calibre1">Ben de birkaç lokma yedim, sonra biraz tereddütlü bir <span style="line-height: 1.2em; text-indent: 0em;">sesle:</span></p>

  <p class="calibre1">"Çok da haksız sayılmazsın, böyle bir düşmanlık var <span style="line-height: 1.2em; text-indent: 0em;">ve zaman zaman sistemli bir görünüm de alıyor. Ama tek </span><span style="line-height: 1.2em; text-indent: 0em;">yönlü değil bu. Açık konuşacak olursak, biz onlardan ne kadar nefret ediyorsak, onlar da bizden o kadar nefret ediyor. "</span></p>
<p class="calibre1"><span style="line-height: 1.2em; text-indent: 0em;">Nidal bir anda çatalını bıçağını bırakıp, gözlerini kuşkuyla, hatta bir parça düşmanlıkla yüzüme dikti.</span></p>

  <p class="calibre1">"'Biz' derken kimi kastediyorsun?"</p>

  <p class="calibre1">Öylesine masum bir soru değildi bu. Hatta bunu <span style="line-height: 1.2em; text-indent: 0em;">bana, konuğuna söylemesi her türlü nezaket kuralına aykırıydı. </span><span style="line-height: 1.2em; text-indent: 0em;">Nidal öz olarak benim, göçmenin, "düşman saflarına </span><span style="line-height: 1.2em; text-indent: 0em;">geçtiğimi" ima ediyordu. Bu saldırının tam da haksız sayılamayacağını bildiğim için, kendimi iyice hakarete uğramış </span><span style="line-height: 1.2em; text-indent: 0em;">hissettim. Bu kadar uzun süredir Fransa' da yaşayan bir </span><span style="line-height: 1.2em; text-indent: 0em;">Hıristiyan Arap olarak, ben hangi taraftanım? İslam'ın mı </span><span style="line-height: 1.2em; text-indent: 0em;">yanındayım, Batı'nın mı? Ve "biz" derken neye gönderme </span><span style="line-height: 1.2em; text-indent: 0em;">yapıyorum? Aslında kullandığım ifade -biz onlardan ne </span><span style="line-height: 1.2em; text-indent: 0em;">kadar nefret ediyorsak, onlar da bizden o kadar nefret ediyor- konumumun tüm ikircimini istemeden gözler önüne sermişti. Gerçeği söylemek gerekirse, cümlemde "onlar" ve </span><span style="line-height: 1.2em; text-indent: 0em;">"biz" derken kimi kastettiğimi ben de bilmiyordum. Benim </span><span style="line-height: 1.2em; text-indent: 0em;">için, bu iki hasını dünya Jıeın "onlar" hem de "biz" di.</span></p>

  <p class="calibre1">Karşımdaki hedefini doğru seçmiş, parmağını yarama <span style="line-height: 1.2em; text-indent: 0em;">basmıştı. Ama ona hak vermem, yaralayıcı imalarını lıoş </span><span style="line-height: 1.2em; text-indent: 0em;">görmem söz konusu olamazdı. Vakur bir edayla sessizliğime sarınarak, göstere göstere gözlerimi kaçırdım, kfih pencereden dışarı, kfih tabağıma, hatta bir kez de saatime baktım.</span></p>

  <p class="calibre1">Bu tavrım karşısında Nida! ileri gittiğini anladı. Saygısız sorusunun üstünü zihninde çizdi ve cümlemi farklı bir üslupla yorumlamaya başladı. Bunu yaparken yargısını değiştirmekten kaçınıyor, ama benimle polemiğe giren sözleri örtülü özürler de içeriyordu.</p>

  <p class="calibre1">"Belki senin dediğin gibi, biz onlardan ne kadar nefret <span style="line-height: 1.2em; text-indent: 0em;">ediyorsak, onlar da bizden o kadar nefret ediyordur. Ama </span><span style="line-height: 1.2em; text-indent: 0em;">bir tarihçi olarak, bugün onlarla aramızda çok eşitsiz bir </span><span style="line-height: 1.2em; text-indent: 0em;">ilişki bulunduğunu kabul etmelisin. Dört yüzyıldır biz bir </span><span style="line-height: 1.2em; text-indent: 0em;">tek Batı ülkesini işgal etmedik, hep onlar bizi istila ediyor, </span><span style="line-height: 1.2em; text-indent: 0em;">onlar bize kanunlarını dayatıyor, onlar bize boyun eğdirip </span><span style="line-height: 1.2em; text-indent: 0em;">sömürgeleştiriyor, onlar bizi aşağılıyor. Bizim tek yaptı</span><span style="line-height: 1.2em; text-indent: 0em;">ğımız sürekli maruz kalmak ... Ama. hakikat ve nesnellik </span><span style="line-height: 1.2em; text-indent: 0em;">kaygısı taşıyan sen, tarihçi, bizi aynı kefeye koyuyorsun. </span><span style="line-height: 1.2em; text-indent: 0em;">'Biz onlardan ne kadar nefret ediyorsak, onlar da bizden o </span><span style="line-height: 1.2em; text-indent: 0em;">kadar nefret ediyor ... ' İki taraf da kusurlu, öyle mi?</span></p>

  <p class="calibre1">"Fransızlar Cezayir'e çıkarma yapıyor, ülkeyi ilhak <span style="line-height: 1.2em; text-indent: 0em;">ediyor, kendilerine direnen herkesi katlediyor, sanki o toprak kendilerine aitmiş ve yerel halkın varlık nedeni itaat edip uşaklık yapmakmış gibi davranan Avrupalı bir nüfusu getirip iskan ediyorlar. Ama iki taraf da kusurlu, öyle mi? Orada yaşayanları Arapçadan ve İslam' dan vazgeçirmek için her türlü olanağı kullanıyorlar. Sonra, yüz otuz yıl sonunda, geride mahvolmuş, yıkılmış, bir daha toparlanamayan bir ülke bırakarak çekip gidiyorlar. Ama sana göre, iki taraf da kusurlu, öyle nıi?</span></p>

  <p class="calibre1">"Yahudiler kitle halinde Filistin'e göç ediyorlar, orada yaşayanları kovup topraklara yerleşiyorlar, insanlar bir gün içinde vatansız kalıyor ve yarını yüzyılı aşkın bir süredir mülteci kamplarında yaşıyorlar. Ama sana göre, iki taraf da kusurlu, öyle mi? "</p>

  <p class="calibre1">Yeniden saldırıya uğramıştım, ama bu defa aynı tepkiyi gösteremezdim. Burada Nidal benim kişiliğimi değil, <span style="line-height: 1.2em; text-indent: 0em;">bir tarihçi olarak görüşlerimi hedef almıştı. Bu sahada, her </span><span style="line-height: 1.2em; text-indent: 0em;">türlü çatışma meşrudur. O zaman, incinmiş konuk duru</span><span style="line-height: 1.2em; text-indent: 0em;">şumun ardına gizlenmek yerine, ben de ev sahibimle kılıç </span><span style="line-height: 1.2em; text-indent: 0em;">kılıca gelmeye karar verdim.</span></p>

  <p class="calibre1">"Cevaplamama izin verecek misin? ''.</p>

  <p class="calibre1">Nidal hemen sözünü kesti.</p>

  <p class="calibre1">"Seni dinliyorum. "</p>

  <p class="calibre1">"Birincisi, ben 'iki taraf da kusurlu' demedim. Sadece şunu dedim: 'Biz onlardan ne kadar nefret ediyorsak, onlar da bizden o kadar nefret ediyor. ' 'Kusur' dan söz etmedim. O cümleyi bana mal ettin ve bana saldırmak için kullandın. Bu, pek güvenilir bir yöntem değil. "</p>

  <p class="calibre1">"Belki bugün o cümleyi kurmadın, ama hiç ağzından <span style="line-height: 1.2em; text-indent: 0em;">düşmüyor!"</span></p>

  <p class="calibre1">Havayı biraz yumuşatmak için, "Konuşmalarımı mı <span style="line-height: 1.2em; text-indent: 0em;">kaydediyorsun? " diye şakalaştım.</span></p>

  <p class="calibre1">Karşımdaki gülmedi.</p>

  <p class="calibre1">"Hayır Adanı, konuşmalarını kaydetmiyorum, ama <span style="line-height: 1.2em; text-indent: 0em;">seni dinlediğim oldu. Üniversiteye defalarca gittim. Amfinin en arkasına oturup seni dinliyordum. O cümleyi ben uydurmadım, sana ait, en az yüz kez yinelemişsindir. 'İki taraf da kusurlu.' Ülkelerimizi istila etsinler, bizi evlerimizden atsınlar, bombalasınlar, zenginliklerimize el </span><span style="line-height: 1.2em; text-indent: 0em;">koysunlar - sana göre, hep iki taraf da kusurlu. Tarihçi </span><span style="line-height: 1.2em; text-indent: 0em;">tarafsız kalmalıdır, değil mi? Sen de saldırganla saldırıya </span><span style="line-height: 1.2em; text-indent: 0em;">uğrayan, avcıyla avı, katliamcılarla kurbanları arasında </span><span style="line-height: 1.2em; text-indent: 0em;">tarafsız kalıyorsun. En önemlisi de, asla kendi insanlarını </span><span style="line-height: 1.2em; text-indent: 0em;">savunur duruma düşmenıen gerekiyor. Nesnellik bu mu? </span><span style="line-height: 1.2em; text-indent: 0em;">Senin için entelektüel namus bu mu?"</span></p>

  <p class="calibre1">Sanki gerekçelerim tükenmiş gibi uzunca bir süre sessiz kaldım. Arkadaşımın kardeşiyle bu görüşmenin basit bir yeniden buluşma değil, bal gibi bir hesaplaşma olacağını birdenbire idrak etmiştim.</p>

  <p class="calibre1">3</p>

  <p class="calibre1">Nidal'i görmeyeli çeyrek yüzyıldan fazla olmuştu, oysa ki <span style="line-height: 1.2em; text-indent: 0em;">o, deyim yerindeyse, gözlerini üzerimden hiç ayırmamıştı. Haberim olmadan beni gözlemlemiş, gözetlemiş, ölçüp biçmişti. </span><span style="line-height: 1.2em; text-indent: 0em;">Bu konuda onu suçlamalı mıyım, diye düşünürken, </span><span style="line-height: 1.2em; text-indent: 0em;">benden erken davrandı.</span></p>

  <p class="calibre1">"Amfiye ilk gittiğimde, niyetim dersin sonunda seninle konuşmaktı. Ağabeyime ne kadar yakın olduğunu biliyordum ve bana hemen kucak açacağından emindim."</p>

  <p class="calibre1">İğnelemelerine dostluk gösterileriyle karşılık vermek <span style="line-height: 1.2em; text-indent: 0em;">istemediğim için, soğuk bir edayla "Muhtemelen o gün </span><span style="line-height: 1.2em; text-indent: 0em;">gelseydin seni öyle karşılardım" dedim.</span></p>

  <p class="calibre1">Devam etti:</p>

  <p class="calibre1">"Ama seni dinlerken kendi kendime şöyle dedim: Bu <span style="line-height: 1.2em; text-indent: 0em;">Arap, bir Arap olarak görülmeyi hiç mi hiç istemiyor. </span><span style="line-height: 1.2em; text-indent: 0em;">Niye gidip kucaklayayım ki onu ?"</span></p>

  <p class="calibre1">Bu kadarı fazlaydı! Ev sahibim her türlü sınırı aşmıştı. Ya ona derhal cevap vermeli ya da kalkıp gitmeliydim. <span style="line-height: 1.2em; text-indent: 0em;">Nidal'in çok duygulu bir havada konuşması kavga çıkarmamı engelliyordu. Hatta ağlayacak gibiydi. Sözleri artık so</span><span style="line-height: 1.2em; text-indent: 0em;">ğuk bir alaycılığın ürünü değildi, bunlar samimi sitemlerdi. </span><span style="line-height: 1.2em; text-indent: 0em;">Beceriksiz, patavatsız, haksız, ama samimi sitemlerdi.</span></p>

  <p class="calibre1">O zaman ölüp gitmiş arkadaşımın kardeşine, sanki <span style="line-height: 1.2em; text-indent: 0em;">kendi kardeşimmiş gibi davranmaya karar verdim. Sert </span><span style="line-height: 1.2em; text-indent: 0em;">konuşacaktım, ama biraz babacan bir sertlik olacaktı bu.</span></p>

  <p class="calibre1">"Öteki dünyaya inanıyorsak, belki de Bilal bugün <span style="line-height: 1.2em; text-indent: 0em;">burada bizimle, şu sofraya oturmuş, bizi gözlemliyor ve </span><span style="line-height: 1.2em; text-indent: 0em;">dinliyor olabilir. Söylediğin bazı şeyler hoşuna gitmiştir, </span><span style="line-height: 1.2em; text-indent: 0em;">bazıları da gitmemiştir. Ben sana cevap verirken de bazen beni onaylayacak, bazen de kaşlarını çatacak. Şu anda birlikte olmamızın sebebi olan o görünmez ve iyi niyetli </span><span style="line-height: 1.2em; text-indent: 0em;">tanık, bugün hayatta olsa neler düşünürdü bilmiyorum. </span><span style="line-height: 1.2em; text-indent: 0em;">Ama en azından bir şeyden kesinlikle eminim: Ne benim </span><span style="line-height: 1.2em; text-indent: 0em;">senin samimiyetinden ne de senin benimkinden kuşkulanmamızı hoş karşılardı. "</span></p>

  <p class="calibre1">Bu duygusal girişi, ardından sıralayacağım görüşlerimden ayırmak için bir an sustum. Bu fırsattan istifade karşımdakine bir bakıp onun yumuşadığını ve beni dinlemeye hazır olduğunu anladıktan sonra devam ettim:</p>

  <p class="calibre1">"İki taraf da kusurlu demek, mutlaka yüzde elli-yüzde elli manasına gelmez. Esas şu manaya gelir: Niçin ötekilerin kazanıp bizim kaybettiğimizi anlamaya çalışalım. <span style="line-height: 1.2em; text-indent: 0em;">Bana diyorsun ki: Ülkelerimizi istila ettiler, işgal ettiler, </span><span style="line-height: 1.2em; text-indent: 0em;">bizi aşağıladılar. Aklıma gelen ilk soru şu: Bunları yapmalarını niye engelleyemedik? Yoksa biz şiddet karşıtıyız da ondan mı? Hayır, değiliz. O zaman nasıl oldu da bizi </span><span style="line-height: 1.2em; text-indent: 0em;">istila edip, boyun eğdirip, aşağılayabildiler? Bana diyeceksin ki, çünkü biz zayıfız, bölünmüşüz, örgütsüzüz, teçhizatımız yetersiz. İyi de niye zayıfız? Niye Batı'nınkiler kadar güçlü silahlar üretmekten aciziz? Sanayimiz niye geri? Sanayi devrimi niye bizde değil de Avrupa' da </span><span style="line-height: 1.2em; text-indent: 0em;">gerçekleşti? Niye biz az gelişmiş, zayıf ve bağımlı ülkeler </span><span style="line-height: 1.2em; text-indent: 0em;">olarak kaldık? Başkalarının suçu, başkalarının suçu diye </span><span style="line-height: 1.2em; text-indent: 0em;">hiç durmadan yineleyebiliriz. Ama er geç kendi eksiklerimizle, kendi kusurlarımızla, kendi sakatlıklarımızla yüzl</span><span style="line-height: 1.2em; text-indent: 0em;">eşmemiz gerekecek. Er geç kendi yenilgimizle, bizimki </span><span style="line-height: 1.2em; text-indent: 0em;">gibi bir medeniyetin uğradığı devasa tarihsel bozgunla </span><span style="line-height: 1.2em; text-indent: 0em;">yüzleşmemiz gerekecek. "</span></p>

  <p class="calibre1">Farkına varmadan sesimi yükseltmiştim. İki genç derhal odaya girdi, Nidal'in birkaç adım gerisinde, sırtlarını duvara dayayıp durdular. Nidal onların varlığını ancak <span style="line-height: 1.2em; text-indent: 0em;">benim gözlerim o yana kayınca fark etti; o zaman ev sahibim döndü, onlara "Bir şey yok! Tartışıyoruz, çıkabilirsiniz!" manasına gelen bir baş işareti yaptı. Çıktılar. </span><span style="line-height: 1.2em; text-indent: 0em;">O zaman daha alçak sesle ve Fransızca devam ettim:</span></p>

  <p class="calibre1">"Yenikler her zaman kendilerini masum kurbanlar <span style="line-height: 1.2em; text-indent: 0em;">olarak göstermek eğilimindedirler. Ama bu gerçeğe tam </span><span style="line-height: 1.2em; text-indent: 0em;">uymaz, hiç de masum değildirler. Yenildikleri için suçludurlar. Kendi halklarına, kendi medeniyetlerine karşı suçludurlar. Sadece yöneticilerden değil, benden, senden, </span><span style="line-height: 1.2em; text-indent: 0em;">hepimizden bahsediyorum. Bugün tarihin mağluplarıysak, hem kendi gözümüzde hem de tüm dünyanın gözünde aşağılanmış durumdaysak, bu sadece başkalarının değil, </span><span style="line-height: 1.2em; text-indent: 0em;">öncelikle bizim suçumuzdur."</span></p>

  <p class="calibre1">"Otuz saniye içinde İslam'ın suçudur diyeceksin."</p>

  <p class="calibre1">"Hayır Nidal, öyle demeyecektim. Din konunun bir <span style="line-height: 1.2em; text-indent: 0em;">unsuru sadece. Bence din sorun da değil, çözüm de. Ama </span><span style="line-height: 1.2em; text-indent: 0em;">içini rahatlatmamı da bekleme. Etrafımızda olup bitenler </span><span style="line-height: 1.2em; text-indent: 0em;">beni rahatsız ediyor. Tepeden tırnağa örtünmüş tüm o </span><span style="line-height: 1.2em; text-indent: 0em;">kadınları, sarıklı şahsiyetlerin devasa fotoğraflarını ve şu </span><span style="line-height: 1.2em; text-indent: 0em;">sakal ormanını seyretmek hoş mu sanıyorsun?"</span></p>

  <p class="calibre1">"Sakallarımız seni niye ilgilendiriyor? "</p>

  <p class="calibre1">"Kalbindeki ben i ilgilendirmez. Dışındaki ise üçüncü şahıslara yönelik kamusal bir beyandır, dolayısıyla beni ilgilendirir. Onaylama hakkına da onaylamama <span style="line-height: 1.2em; text-indent: 0em;">hakkına da sahibim. Bunun beni rahatlatması ne kadar </span><span style="line-height: 1.2em; text-indent: 0em;">hakkımsa, rahatsızlık duymak da o kadar hakkım. Ama </span><span style="line-height: 1.2em; text-indent: 0em;">sözü senin sakalınla noktalamak niyetinde değilim. Sa</span><span style="line-height: 1.2em; text-indent: 0em;">dece istisnasız her konuda konuşma hakkımı saklı tuttu</span><span style="line-height: 1.2em; text-indent: 0em;">ğumu, seni de aynı şekilde davranmaya teşvik ettiğimi </span><span style="line-height: 1.2em; text-indent: 0em;">söylemek istemiştim. "</span></p>

  <p class="calibre1">Nidal beni dinlerken elini içgüdüsel olarak sakalına <span style="line-height: 1.2em; text-indent: 0em;">götürdü, sanki bağlılığını tazelemek istermiş gibi sıvazlamaya başladı. Zaten onunki gerçek bir sakal sayılmazdı, sanki on gün boyunca tıraş olmayı unutmuş gibiydi.</span></p>

  <p class="calibre1">"On altı yaşında seni tanıdığımda da bir parça saka<span style="line-height: 1.2em; text-indent: 0em;">lın, daha doğrusu ayva tüyün vardı ... "</span></p>

  <p class="calibre1">Bu hatırlatma karşısında gülümsedi. Devam ettim:</p>

  <p class="calibre1">"Ama kızıl yıldızlı bir Che beren de vardı. "</p>

  <p class="calibre1">"Onu takan tek kişi ben değildim."</p>

  <p class="calibre1">"Bugün de bu gür sakalla dolaşan sadece sen değilsin. "</p>

  <p class="calibre1">"Hep günün modasını gözü kapalı takip ettiğimi mi <span style="line-height: 1.2em; text-indent: 0em;">söylemek istiyorsun ? "</span></p>

  <p class="calibre1">"Seni suçlamıyorum, hepimiz böyleyiz. Almanların <span style="line-height: 1.2em; text-indent: 0em;">'Zeitgeist', 'çağın ruhu' dedikleri şey var, hepimiz şu veya </span><span style="line-height: 1.2em; text-indent: 0em;">bu biçimde ona uyuyoruz. Bunda utanılacak veya gurur </span><span style="line-height: 1.2em; text-indent: 0em;">duyulacak bir şey yok, toplumlar böyle işler. "</span></p>

  <p class="calibre1">Nidal, belli belirsiz alaycı bir tonla, "Profesör konu<span style="line-height: 1.2em; text-indent: 0em;">şuyor ... " yorumunu yaptı.</span></p>

  <p class="calibre1">"Evet, haklısın, tarihçi konuşuyor. İnsanlar her çağda, kendi düşüncelerinin sonucu olduğuna inandıkları görüşler dile getirir ve duruşlar benimser, halbuki bunlar <span style="line-height: 1.2em; text-indent: 0em;">aslında 'çağın ruhu'ndan kaynaklanır. Bu tam anlamıyla </span><span style="line-height: 1.2em; text-indent: 0em;">bir kader sayılmaz, istersen önünde kolay durulamayacak </span><span style="line-height: 1.2em; text-indent: 0em;">aşırı güçlü bir rüzgar diyelim. "</span></p>

  <p class="calibre1">"Ben de bu rüzgarın önünde, bir fırıldak gibi döndüm, öyle mi? "</p>

  <p class="calibre1">Gülümsedim.</p>

  <p class="calibre1">"Sana karşı terbiyesizlik ediyormuş gibi göstermeye <span style="line-height: 1.2em; text-indent: 0em;">çalışıyorsun beni, halbuki sadece yaygın bir hadiseyi tarif </span><span style="line-height: 1.2em; text-indent: 0em;">etmeye çalışıyorum. Bugün İslamcı olman nasıl normalse, yetmişli yılların başında da Guevera' cı olman normaldi. İki tavır arasında belirli bir süreklilik var. "</span></p>

  <p class="calibre1">"Neymiş o?"</p>

  <p class="calibre1">"Kendini hala devrimci olarak görüyorsun. "</p>

  <p class="calibre1">"Halbuki senin gözünde artık değilim ... "</p>

  <p class="calibre1">"Devrim mana değiştirdi desek, daha doğru. Devrim <span style="line-height: 1.2em; text-indent: 0em;">fikri uzun süre sadece ilericilerin alanıydı, bir gün geldi </span><span style="line-height: 1.2em; text-indent: 0em;">muhafazakarlar tarafından ele geçirildi. Bu sorun üzerine </span><span style="line-height: 1.2em; text-indent: 0em;">çalışan bir meslektaşım var. Zaman zaman birlikte yemek </span><span style="line-height: 1.2em; text-indent: 0em;">yiyip tartışıyoruz. O bu hadiseye ·'tersyüz olma' diyor. Bu </span><span style="line-height: 1.2em; text-indent: 0em;">konuda bir kitap hazırlıyor, başlığını da 'Tersyüz Olma </span><span style="line-height: 1.2em; text-indent: 0em;">Yılı' koymayı düşünüyor ... "</span></p>

  <p class="calibre1">"Çünkü bu belirli bir yıla mı bağlı?"</p>

  <p class="calibre1">"Onun tezi bu. Yetmiş sekiz yazı ile yetmiş dokuz <span style="line-height: 1.2em; text-indent: 0em;">ilkbaharı arasında, dünyadaki olayların büyük bir hızla altüst olduğunu düşünüyor. O yıl İran' da toplumsal açıdan muhafazakar bir 'İslami devrim' yaşanıyor . . </span><span style="line-height: 1.2em; text-indent: 0em;">Batı'da bir başka 'muhafazakar devrim' başlıyor; başını </span><span style="line-height: 1.2em; text-indent: 0em;">İngiltere' de Margaret Thatcher çekiyor, Ronald Reagan </span><span style="line-height: 1.2em; text-indent: 0em;">tarafından ABD'ye de yayılıyor. O yıl Deng Xiaoping </span><span style="line-height: 1.2em; text-indent: 0em;">Çin' de sosyalizmden uzaklaşıp kayda değer bir ekonomik </span><span style="line-height: 1.2em; text-indent: 0em;">kalkınma ile sonuçlanacak yeni bir Çin devrimi başlatıyor. Roma' da yeni bir papa seçiliyor; onun da kendi tarzı içinde muhafazakar olduğu kadar devrimci olduğu da ortaya çıkacak ... Meslektaşım aynı döneme ait ve hepsi de zihniyetleri kalıcı olarak etkilemiş bir sarsıntının yaşan-dığını kanıtlayan, düzinelerce olayı bir araya getirdi. Sağ </span><span style="line-height: 1.2em; text-indent: 0em;">sürekli zafer kazandı, sol ise kazandıklarını korumaktan </span><span style="line-height: 1.2em; text-indent: 0em;">başka bir şeyle ilgilenmez oldu. Ben de bütün bunları dü</span><span style="line-height: 1.2em; text-indent: 0em;">şünerek sana ... "</span></p>

  <p class="calibre1">"Kendimi devrimci olarak görmeye devam ettiğimi, <span style="line-height: 1.2em; text-indent: 0em;">ama sakal değiştirdiğimi söyledin. Değil mi? "</span></p>

  <p class="calibre1">"Evet, biraz öyle. "</p>

  <p class="calibre1">"Halbuki senin gözünde daha çok bir numaralı gericiye dönüştüm, değil mi? "</p>

  <p class="calibre1">"Ben tam böyle ifade etmezdim, ama evet, aşağı yukarı böyle düşünüyorum. "</p>

  <p class="calibre1">Sabırsızlık ifade eden gülümsemesiyle, "En azından <span style="line-height: 1.2em; text-indent: 0em;">açık sözlüsün" dedikten sonra ekledi: "Bizim tartışmamız </span><span style="line-height: 1.2em; text-indent: 0em;">yüz yıl sürer. "</span></p>

  <p class="calibre1">"Önemli değil, cennette devam ederiz. "</p>

  <p class="calibre1">"Aynı cennette buluşursak. "</p>

  <p class="calibre1">"Birden çok mu cennet var yani? Yoksa orada da milletlere ve dinlere göre bölünecek miyiz?"</p>

  <p class="calibre1">"En küçük bir fikrim yok. Bu problemi Bizanslı arkadaşlarına açmalısın. Kendinize böyle diyordunuz değil mi?"</p>

  <p class="calibre1">"Evet, aynen öyle. 'Bizanslılar kulübü. ' Ama niye <span style="line-height: 1.2em; text-indent: 0em;">'siz' diyorsun ki? Sen de bizim toplantılara katılmıştın. "</span></p>

  <p class="calibre1">"Çok az. Bir iki kere, ağabeyimle birlikte. "</p>

  <p class="calibre1">"Ağabeyinle, evet. Onu sık sık düşünüyorum. "</p>

  <p class="calibre1">Bu cümle ağzımdan çıktığı anda, bana ait olmayan <span style="line-height: 1.2em; text-indent: 0em;">bir rolü gaspettiğim hissine kapıldım; ben ancak ömrünün </span><span style="line-height: 1.2em; text-indent: 0em;">sonuna doğru Bilal'in yakın arkadaşı olmuştum. O yüzden özür diler gibi ekledim:</span></p>

  <p class="calibre1">"Sen benden bin kez fazla düşünmüşsündür. "</p>

  <p class="calibre1">Ağabeyinin adını her andığımda olduğu gibi, Nidal <span style="line-height: 1.2em; text-indent: 0em;">sustu, dalgınlaştı. Gazozundan son yudumunu aldı, sonra bakışları pencereye ve ilerilere kaydı.</span></p>

  <p class="calibre1">"Beni de yanında barikata götüreceğine söz vermişti. <span style="line-height: 1.2em; text-indent: 0em;">Annemiz bağırmaya başladı. Benim çok genç olduğumu, </span><span style="line-height: 1.2em; text-indent: 0em;">ders çalışmam gerektiğini söylüyordu. Bilal, yanımdan </span><span style="line-height: 1.2em; text-indent: 0em;">ayrılmayacağını, beni hedef olmayacağım bir mevziye </span><span style="line-height: 1.2em; text-indent: 0em;">yerleştireceğini, döndüğümüzde derslerime yardım edece</span><span style="line-height: 1.2em; text-indent: 0em;">ğini söyleyerek annemi ikna etmeye uğraştı. Ama annem </span><span style="line-height: 1.2em; text-indent: 0em;">hiçbir şey dinlemiyordu. 'İkiniz birden olmaz! İkiniz birden olmaz!' diyordu. Sanki neler olacağını hissetmişti. O </span><span style="line-height: 1.2em; text-indent: 0em;">zaman Bilal kulağıma, beni bir dahaki sefere götüreceğini </span><span style="line-height: 1.2em; text-indent: 0em;">fısıldadı. Gitti. Bir saat sonra gelip kapıyı çaldılar ve yaralandığını haber verdiler.</span></p>

  <p class="calibre1">"Bu sahneyi aklımdan binlerce kez geçirdim, farklı <span style="line-height: 1.2em; text-indent: 0em;">cereyan etse nasıl olurdu diye düşündüm. Ağabeyim de </span><span style="line-height: 1.2em; text-indent: 0em;">gitmekten vazgeçseydi veya birlikte gitseydik ve ben onu </span><span style="line-height: 1.2em; text-indent: 0em;">bir binanın girişine saklanmaya zorlasaydım ya da aynı </span><span style="line-height: 1.2em; text-indent: 0em;">bomba ikimizi birden biçseydi ... Rüyamda kim bilir kaç </span><span style="line-height: 1.2em; text-indent: 0em;">kez, benim şehit olduğumu, kefenlendiğimi, annemin ve </span><span style="line-height: 1.2em; text-indent: 0em;">kız kardeşlerimin ağladıklarını, Bilal' in son ana kadar elimi tutarak yanımda durduğunu ve ben onun cenazesinde nasıl ağlamışsam öyle hıçkırıklara boğulduğunu gördüm.</span></p>

  <p class="calibre1">"Ve her uyandığımda, bunun aldatıcı bir rüya olduğunu, ağabeyimin hala mezarında yattığını, benim de dışarıda, yaşayanların ortasında mutsuz bir yaşam sürdüğümü görüp hayal kırıklığına uğradım. "</p>

  <p class="calibre1">O konuşurken, birkaç dakika önce odaya giren iki kişi <span style="line-height: 1.2em; text-indent: 0em;">yeniden gelip, bizi lokantanın büyük salonundan ayıran </span><span style="line-height: 1.2em; text-indent: 0em;">bezin iki yanında durdular. Halbuki bu defa konuşan </span><span style="line-height: 1.2em; text-indent: 0em;">Nidal'di ve alçak sesle konuşuyordu - militanları endişelendirecek bir şey yoktu. </span><span style="line-height: 1.2em; text-indent: 0em;">Bakışlarım onlara doğru kaydı ve bir kez daha ev </span><span style="line-height: 1.2em; text-indent: 0em;">sahibimin gözleri de benimkileri izledi. Nidal'in derhal </span><span style="line-height: 1.2em; text-indent: 0em;">ayağa kalktığını gördüm, aynı anda da siyah sarıklı birisi </span><span style="line-height: 1.2em; text-indent: 0em;">içeri girdi. Nidal ona saygıyla selam verdi, bizi üstünkörü </span><span style="line-height: 1.2em; text-indent: 0em;">tanıştırdı, sonra da yeni gelene yer gösterdi. Konuşacakları olduğu belliydi, ben de usulen zaten gitmek üzere oldu</span><span style="line-height: 1.2em; text-indent: 0em;">ğumu söyleyerek, vakit geçirmeden yanlarından ayrıldım. </span><span style="line-height: 1.2em; text-indent: 0em;">Söylediğim tabii ki doğru değildi. En az bir saat daha </span><span style="line-height: 1.2em; text-indent: 0em;">kalırdım, onun ve benim birbirimize söyleyeceklerimiz </span><span style="line-height: 1.2em; text-indent: 0em;">bitmemişti.</span></p>

  <p class="calibre1">Bilal' in kardeşinden, lokantasından, mahallesinden, arkadaşlarından ayrılırken bir rahatsızlık hissine kapılmıştım; ama onu yeniden gördüğüme memnundum. Bizi ayıran <span style="line-height: 1.2em; text-indent: 0em;">onca şeyin yanında, birbirimize bağlayan tek olgu ölünün </span><span style="line-height: 1.2em; text-indent: 0em;">anısıydı. Zayıf bir bağ mıydı bu? Kuşkusuz. Ayrılıklarımızı azaltmaya yetmezdi, ama o bağı koparacak adım benden gelmeyecekti.</span></p>

  <p class="calibre1">Semi haklı tabii, Nidal değişmiş. Bu başkalaşım benim zevkime pek uygun olmasa da kişi ve özellikle de tarihçi olarak onu anlıyorum. Örneğin ona, ağabeyinin zamanında ne Allah'a ne de Şeytan'a inandığını, bu bakımdan da oldukça tuhaf bir "şehit" olduğunu hatırlatmaktan kaçındım. Bilal' in anısının, bin bir sözel tedbir almadan <span style="line-height: 1.2em; text-indent: 0em;">adım atmamam gereken kutsal bir mabet olduğunu hissettim. Alay veya yergiyi andıracak her şey terbiyesizlik, hakaret ve neredeyse küfür diye algılanabilirdi. Ben de </span><span style="line-height: 1.2em; text-indent: 0em;">bundan uzak durmayı uygun buldum.</span></p>

  <p class="calibre1">Ülkeye döndüğümden beri hesaplaşmaya değil bağları yeniden örmeye gayret ediyorum. Zaten ne hesabı söz konusu olacak ki? On altı yaşındaki fikirlerini kırk yaşında değiştirmiş diye Nidal'i suçlayabilir miyim? O değişti, ben değiştim, ülke değişti, dünyamız da aynı değil. Dünün öncüleri geriye itildi ve artçı kuvvetleri en ön saflara kadar ilerledi. Buna hayıflanmaya devam edebilirim, ama artık şaşıramam. Ne de bu yüzden Bilal' in kardeşini <span style="line-height: 1.2em; text-indent: 0em;">suçlayabilirim. O çağının nabzına uygun davranıyor, vakitsiz yürürlükten kalkmış başka bir çağa ait olan benim. </span><span style="line-height: 1.2em; text-indent: 0em;">Ama -iyimserliğimle ne kadar alay edilirse edilsin- benim </span><span style="line-height: 1.2em; text-indent: 0em;">haklı olduğuma ve insanlığın yolunu şaşırdığına inanıyorum.</span></p>

  <p class="calibre1">4</p>

  <p class="calibre1">Adam öğle yemeğinin ve hararetli tartışmanın ayrıntılı bir <span style="line-height: 1.2em; text-indent: 0em;">özetini anlattıktan sonra, Semiramis kuşkuyla "Onu yine de </span><span style="line-height: 1.2em; text-indent: 0em;">davet ettin mi?" diye sordu.</span></p>

  <p class="calibre1">"Usulüne uygun bir davet olmadı, ama ne demek istediğim belliydi. Herhalde onunla buluşmak istememin nedeni, sonucuna göre davete dahil edeceğim veya etmeyeceğim bir sınavdan geçirmek değildi. Ona bu sabah ettiğim telefon, <span style="line-height: 1.2em; text-indent: 0em;">daveti içeriyordu zaten. Ondan ayrılırken elini sıkıp, 'Yemek </span><span style="line-height: 1.2em; text-indent: 0em;">için teşekkürler, ama üzgünüm bizimkilerin arasına katılamayacaksın, ölçütlere uymuyorsun' diyecek halim yoktu herhalde ... "</span></p>

  <p class="calibre1">"Yani onu Pentagon için çalışan Albert ile, Yahudi olan <span style="line-height: 1.2em; text-indent: 0em;">ve en az on kez İsrail'e gitmiş Naim ile bir araya getireceksin, </span><span style="line-height: 1.2em; text-indent: 0em;">öyle mi?"</span></p>

  <p class="calibre1">Adam omuz silkti:</p>

  <p class="calibre1">"Hepsi yetişkin, dünyayı dolaşıp duruyorlar, bugüne kadar Nidal gibi düşünen insanlarla hiç karşılaşmamışlarsa, bu fırsatı bulmuş olurlar. Çocuk zeki, akılcı, samimi görünüyor <span style="line-height: 1.2em; text-indent: 0em;">ve düşündüğünü ifade etmeyi biliyor."</span></p>

  <p class="calibre1">"Peki şampanya içmeyecek miyiz?"</p>

  <p class="calibre1">"Tabii ki içeceğiz. Şişeler kovalarında duracak, isteyen <span style="line-height: 1.2em; text-indent: 0em;">kadehine koyacak, istemeyen almayacak."</span></p>

  <p class="calibre1">"Ya şişeleri kaldırmamızı şart koşarsa?"</p>

  <p class="calibre1">"Başkaları adına onun karar veremeyeceğini söylerim. <span style="line-height: 1.2em; text-indent: 0em;">Öğle yemeğinde zaten söyledim, hiç duraksamadan bir daha </span><span style="line-height: 1.2em; text-indent: 0em;">söylerim. Bizimle kalırsa, ne ala. Giderse, ne yapalım. Başka </span><span style="line-height: 1.2em; text-indent: 0em;">soru var mı şato sahibem?"</span></p>

  <p class="calibre1">Semiramis sözde korkmuş bir havayla "Hayır profesör, <span style="line-height: 1.2em; text-indent: 0em;">hiçbir sorum yok!" diye cevap verdi. "Her şeye bir cevabın var </span><span style="line-height: 1.2em; text-indent: 0em;">gibi, ama ben yine de kuşkularımı koruyorum. Eski arkadaşlarını çeyrek yüzyıldır hiçbir şey yaşanmamış gibi bir araya getirebileceğini mi düşünüyorsun? Umarım yanılmıyorsundur."</span></p>

  <p class="calibre1">"Umutsuzlukta haklı çıkacağımıza, umutta yanılalım."</p>

  <p class="calibre1">"Bu özdeyiş sana mı ait?"</p>

  <p class="calibre1">"Bir yaşam kuralı değil, sadece bir dürüstlük şartı. Hiçbir zaman barış gelmez, insanlar asla bir arada yaşayamaz deyip, kollarını kavuşturup bıyık altından gülerek felaketi <span style="line-height: 1.2em; text-indent: 0em;">beklemek, tufan gelip çattığında da 'Ben söylemiştim, biliyordum' demek çok kolaycı bir yaklaşım. Dünyanın bu kısmında felaket tellallığı yapan, geleceğin kendisini haklı çıkaraca</span><span style="line-height: 1.2em; text-indent: 0em;">ğından aşağı yukarı emin olabilir. Önümüzdeki on yıl içinde </span><span style="line-height: 1.2em; text-indent: 0em;">bir savaş çıkacak kehanetinde bulun, hayat seni yalanlamaz. </span><span style="line-height: 1.2em; text-indent: 0em;">Şununla şu birbirlerini öldürecek de, büyük ihtimalle bunu </span><span style="line-height: 1.2em; text-indent: 0em;">yapacaklardır. Risk almak istiyorsan, kehanetlerin tam zıt </span><span style="line-height: 1.2em; text-indent: 0em;">yönde olmalı. Ben bugün kendi küçük ölçeğimde sadece eski </span><span style="line-height: 1.2em; text-indent: 0em;">arkadaşları bir araya getirmek, kibar ve öğretici bir sohbet </span><span style="line-height: 1.2em; text-indent: 0em;">ortamı oluşturabilmek amacındayım. Bu da mı fazla?"</span></p>

  <p class="calibre1">Arkadaşı ona keyifle, sevgiyle, uzun uzun baktı. Sonra <span style="line-height: 1.2em; text-indent: 0em;">sanki karşısında altı yaşında bir çocuk varmış gibi, eliyle alnını okşadı ve anaç bir sesle konuştu:</span></p>

  <p class="calibre1">"Evet sevgilim, fazla. Ama cesaretin kırılmasın, bu öfkeli <span style="line-height: 1.2em; text-indent: 0em;">havan hoşuma gidiyor."</span></p>

  <p class="calibre1">Adam bir anda sallandı. Bu "anaçlığa" karşı isyan mı etmek yoksa ciddi bir tartışma başlatmayı mı denemek gerektiğini kestiremedi. <span style="line-height: 1.2em; text-indent: 0em;">Yüzünü okşayan eli tutup uzaklaştırmak istedi. Ama bırakacağına kendi elinde sıkıca tutmaya devam etti. O vaziyette donup kaldılar ve hiçbir şey söylemediler. </span><span style="line-height: 1.2em; text-indent: 0em;">Kenetlenmiş ellerinden bir kucaklaşma arzusu doğmaya </span><span style="line-height: 1.2em; text-indent: 0em;">başlamıştı. Ama gözlerini birbirlerinden kaçırıyorlar, her biri </span><span style="line-height: 1.2em; text-indent: 0em;">bu baştan çıkma isteğine son verecek sağduyulu sözler kar</span><span style="line-height: 1.2em; text-indent: 0em;">şısındakinin ağzından ne zaman dökülecek diye bekliyordu. </span><span style="line-height: 1.2em; text-indent: 0em;">Kısa süre sonra uzaklaşmak zorunda kalacaklarından </span><span style="line-height: 1.2em; text-indent: 0em;">emin olmak, bu yakınlaşma anını bir masumiyet duygusuyla </span><span style="line-height: 1.2em; text-indent: 0em;">yaşamalarını sağlıyordu. Her ikisi de görülmez çizginin aşılmayacağını bilmiyor muydu? Bütün mesele o çizgiye fazla hızlı varmamaktı; bütün mesele, bedenlerinin arasına sonsuz </span><span style="line-height: 1.2em; text-indent: 0em;">bir yavaşlık girmesiydi.</span></p>

  <p class="calibre1">Semiramis Adam'ın odasına akşama doğru, Bilal'in karde<span style="line-height: 1.2em; text-indent: 0em;">şiyle yaptığı görüşmenin izlenimlerini dinlemeye gelmişti. </span><span style="line-height: 1.2em; text-indent: 0em;">Adam'ı masasında, hızlı hızlı not alırken bulmuştu. Yazmayı </span><span style="line-height: 1.2em; text-indent: 0em;">bırakmış, Semiramis' e oturması için yer göstermiş, ama kadın kapıya sırtını yaslayıp ayakta durmayı tercih etmişti. </span><span style="line-height: 1.2em; text-indent: 0em;">Daha sonra, konuşmanın harareti içinde Adam ayağa </span><span style="line-height: 1.2em; text-indent: 0em;">kalkıp birkaç adım atmış ve Semiramis'in burnunun dibine </span><span style="line-height: 1.2em; text-indent: 0em;">kadar sokulmuştu. Kucaklaşma böyle başlamıştı.</span></p>

  <p class="calibre1">Gözleri kapalı, elleri kenetlenmiş, yan yana ne kadar durdular? Bir an geldi, dudaklar birbirine sürtündü, sonra ayrıldı. İkisinden hangisi başı çekip, durma zamanının geldiğini, sözlerini tutmaları gerektiğini diğerine söyleyecekti?</p>

  <p class="calibre1">İkinci kaçamak öpücüğü o kadar kısa olmayan üçüncüsü, sonra uzayıp giden dördüncüsü izledi. Bedenler birbirine yapıştı. Semiramis' in boşta kalan eli, ışığı kapatmak için düğmeye uzandı.</p>

  <p class="calibre1">Ancak birlikte yatağa düşerlerken, ziyaretçi kadın arkadaşının kulağına, "Bana yardım edeceğine söz vermiştin" <span style="line-height: 1.2em; text-indent: 0em;">diye mırıldandı. </span><span style="line-height: 1.2em; text-indent: 0em;">Erkek ise tüm yoldan çıkmışlığı içinde verecek bir cevap </span><span style="line-height: 1.2em; text-indent: 0em;">bulamadı.</span></p>

  <p class="calibre1">Adam bir süre sonra not defterine, Gözlerimi açtığımda Semi yanımda değildi, diye yazacaktı. Başucu lambamı yakıp saatime baktım. Daha akşam yedi olmamıştı. <span style="line-height: 1.2em; text-indent: 0em;">Belden yukarım çıplak, zihnim huzursuz bir halde yatakta </span><span style="line-height: 1.2em; text-indent: 0em;">oturdum. </span><span style="line-height: 1.2em; text-indent: 0em;">Bu başımıza gelecekti. </span><span style="line-height: 1.2em; text-indent: 0em;">Serbestçe sunulan meyveyi dişledikten sonra, şimdi </span><span style="line-height: 1.2em; text-indent: 0em;">de yasak meyveyi arzuluyorduk. </span><span style="line-height: 1.2em; text-indent: 0em;">Gösterilen rıza ile birbirimizi sevdikten sonra, şimdi </span><span style="line-height: 1.2em; text-indent: 0em;">de itaatsizlik içinde seviyorduk. </span><span style="line-height: 1.2em; text-indent: 0em;">Yani Semi ile ilişkim, açıldığı anda ne zaman kapanacağı programlanmış bir parantez olmaktan çıkmış mıydı artık? Hayır, hala öyle, ne benim zihnimde ne de onımkinde bir parantezden başka bir şey olamaz. Ama bir ilişki soylu kalmak için tüm seyrini tamamlamalıdır. Sadece </span><span style="line-height: 1.2em; text-indent: 0em;">yetişkinlik çağını değil, karışık bir sırayla bile olsa, çocukluk ve ergenliğini de yaşamalıdır. Kendine özgü simyayı, kendi akıl ve akıldışılık, coşku ve ilgisizlik, heyecan ve mizah, yakınlık ve uzaklık, söz ve ten karışımını da bulmak zorundadır. </span><span style="line-height: 1.2em; text-indent: 0em;">Sevgililer için bütün mesele, ilişkilerinin anısını birlikte çıkılmış bir yolculuk gibi korumayı becerebilmektir.</span></p>

  <p class="calibre1">Yolculuklar da bize yol arkadaşı olan yabancılarla <span style="line-height: 1.2em; text-indent: 0em;">kalıcı dostluklar kurma fırsatını sık sık sunmaz mı? Aşk </span><span style="line-height: 1.2em; text-indent: 0em;">maceralarından da benzer bir zihin açıklığıyla çıkabilmek </span><span style="line-height: 1.2em; text-indent: 0em;">gerekir. Sevgililerin tanışmalarınm her yıldönümünde, </span><span style="line-height: 1.2em; text-indent: 0em;">olayı kutlamak ve paylaşılmış anları hatırlamak üzere buluşmalarmı önerecek kadar ileri gitmeyeceğim. Ama bu </span><span style="line-height: 1.2em; text-indent: 0em;">"yolculuk" hakkındaki sevgi dolu anıları tüm yaşamları </span><span style="line-height: 1.2em; text-indent: 0em;">boyunca koruyabilmek adına ayrılık acısını aşmaya gayret </span><span style="line-height: 1.2em; text-indent: 0em;">etmeleri gerekir.</span></p>

  <p class="calibre1">Bu "yolculuk" kelimesi, doğduğum toprağa döndü<span style="line-height: 1.2em; text-indent: 0em;">ğümden beri içinde bulunduğum duruma da tıpatıp uyuyor. Semi ile birlikte bir aşk yolculuğundayını. Gerçeği söylemek gerekirse, mekandan çok zamanda bir yolculuk </span><span style="line-height: 1.2em; text-indent: 0em;">bu. Görünüşe bakılırsa, gençliğimin ülkesiyle bağlarımı </span><span style="line-height: 1.2em; text-indent: 0em;">yeniden kurmaya gelmiştim, ama ülkeye bakmıyorum </span><span style="line-height: 1.2em; text-indent: 0em;">bile, sadece gençliğimin izlerini sürüyorum. Önceki yaşamımda tanımadığım şeylere ve kişilere karşı ilgisiz kalıyorum. Hiçbir şey öğrenmek, hiçbir şeyi yeniden öğrenmek, keşfetmek istemiyorum. Sadece bana zaten aşina olanları </span><span style="line-height: 1.2em; text-indent: 0em;">yeniden bulmakla ilgileniyorum. Evet, kalıntılar, izler, </span><span style="line-height: 1.2em; text-indent: 0em;">artakalan şeyler arıyorum. Yeni olan her şey rüyamda istemediğim davetsiz bir konuk, belleğime bir hakaret ve bir saldırı gibi görünüyor.</span></p>

  <p class="calibre1">Bütün bunlarla övünmüyorum, hatta bunun bir kusur olduğunu bile kabul etmeye hazırım. Ama ben bu yolculuğu ilk gününden beri böyle yaşıyorum. Tanıdık, bildik her şeyi renkli görüyorum; geri kalan her şey soluk gri.</p>

  <p class="calibre1">Bu nedenle, bu yolculuk sürdükçe benim gözümde hiçbir kadın Semi' den daha arzulanır olamaz. Ama Paris'e döner dönmez, birden bana çok uzakta kalmış gibi <span style="line-height: 1.2em; text-indent: 0em;">geleceğinden eminim. O zaman Dolores hayatımda çok </span><span style="line-height: 1.2em; text-indent: 0em;">öne çıkacak, halbuki burada onu düşünebilmek için fazladan gayret sarf etmek zorunda kalıyorum.</span></p>

  <p class="calibre1">5</p>

  <p class="calibre1">Yaşadıkları doğaçlama maceradan bir saat sonra, Semiramis <span style="line-height: 1.2em; text-indent: 0em;">Adam'ı arayıp yeniden Murad'ın dul eşine gitmeyi teklif etti. </span><span style="line-height: 1.2em; text-indent: 0em;">Tania'ya planlarının hızla ilerlediği haberini artık vermesi gerektiği için Adam teklifi hemen kabul etti.</span></p>

  <p class="calibre1">Sevgililer, az önce aralarında olup bitene en küçük bir <span style="line-height: 1.2em; text-indent: 0em;">imada bulunmadılar. Ne telefonda ne de yolda. </span><span style="line-height: 1.2em; text-indent: 0em;">Bu defa dul kadın yalnızdı. Yanında siyahlar içinde bir kadından -muhtemelen bir komşu veya bir akraba- başka kimse yoktu; o da iki arkadaş içeri girdiğinde çekildi. </span><span style="line-height: 1.2em; text-indent: 0em;">Tania onlara aslında evin o gün de boşalmadığını ve son </span><span style="line-height: 1.2em; text-indent: 0em;">ziyaretçilerin de gitmesi için çeşitli hilelere başvurmak zorunda kaldığını anlattı.</span></p>

  <p class="calibre1">"Anlamam biraz zaman aldı, ama sonunda bizdeki taziye geleneğinin bir yorma tekniği olduğu sonucuna vardım. <span style="line-height: 1.2em; text-indent: 0em;">Matemdeki insanlar öylesine bitkin düşüyorlar ki başlarına </span><span style="line-height: 1.2em; text-indent: 0em;">gelen felaketi düşünmeye mecalleri kalmıyor."</span></p>

  <p class="calibre1">Adam, "Eğer işe yarıyorsa, ne ala" dedi.</p>

  <p class="calibre1">"Evet yarıyor. Duygularım anestezi altında. Her şeyi görüyorum, her şeyi işitiyorum, ama artık hiçbir şey hissetmiyorum."</p>

  <p class="calibre1">Belki bitkindi ve "anestezi altında"ydı, ama güçlü bir <span style="line-height: 1.2em; text-indent: 0em;">kuvvet ilacının tesiriyle coşmuş izlenimi veriyordu. El hare</span><span style="line-height: 1.2em; text-indent: 0em;">ketleri biraz aniydi, gülümsemeleri her zamankinden daha </span><span style="line-height: 1.2em; text-indent: 0em;">hızlı beliriyor veya siliniyordu. </span><span style="line-height: 1.2em; text-indent: 0em;">Bir zamanlar Naim'in ailesiyle birlikte göç etmeden . </span><span style="line-height: 1.2em; text-indent: 0em;">önce katıldığı "elveda arifesi"nin gerçekleştiği küçük kış </span><span style="line-height: 1.2em; text-indent: 0em;">salonunda oturuyordu. Arkadaşları içeri girdiğinde ayağa </span><span style="line-height: 1.2em; text-indent: 0em;">kalkmaya davranmış, ama bir önceki ziyaretlerinde de yaptıkları gibi bunu engellemişler ve sırayla eğilip onu öpmüşlerdi. </span><span style="line-height: 1.2em; text-indent: 0em;">Sonra Adam yanına oturdu. Kardeşçe bir jestle kolunu </span><span style="line-height: 1.2em; text-indent: 0em;">omzuna attı. Tania başını arkaya devirdi, gözlerini kapattı ve </span><span style="line-height: 1.2em; text-indent: 0em;">hareketsiz kaldı. Semiramis, onların bu yakınlık ve barışma </span><span style="line-height: 1.2em; text-indent: 0em;">anını sonuna kadar yaşamalarına izin vermek ister gibi, salonun diğer ucundaki bir koltuğa oturmuştu.</span></p>

  <p class="calibre1">Adam, "Yatıp uyumak istediğinde bize söyle" diye mırıldandı. <span style="line-height: 1.2em; text-indent: 0em;">Semiramis de, "Evet, söyle, biz ailedeniz" diye ekledi. </span><span style="line-height: 1.2em; text-indent: 0em;">Dul kadın gözlerini açarak, "Hiç uyumak istemiyorum" </span><span style="line-height: 1.2em; text-indent: 0em;">dedi. "Sizin yanınızda kendimi iyi hissediyorum, geldiğinize </span><span style="line-height: 1.2em; text-indent: 0em;">çok sevindim."</span></p>

  <p class="calibre1">Başını kaldırdı ve onlara sırayla baktı.</p>

  <p class="calibre1">"İkiniz de formdasınız."</p>

  <p class="calibre1">Semiramis başını salladı ve yüzü bir mutluluk gülümseyişiyle aydınlandı. <span style="line-height: 1.2em; text-indent: 0em;">Adam da aynı şekilde gülümsedi ve "Evet, her şey yolunda. Ülkeyi, insanları yeniden keşfediyorum ... " dedi.</span></p>

  <p class="calibre1">Tania, "Arkadaşınla konuşamadın, ama geldiğine pişman değilsin, değil mi?" diye sordu.</p>

  <p class="calibre1">"Yıllar önce gelmeliydim, ama sürekli erteliyordum. Bu <span style="line-height: 1.2em; text-indent: 0em;">adımı senin telefonun sayesinde attım."</span></p>

  <p class="calibre1">"Ve pişman değilsin" diye ısrar etti beriki.</p>

  <p class="calibre1">Adam cevap vermeden önce Semiramis'e bir göz attı: ·</p>

  <p class="calibre1">"Hayır, pişman değilim. Kesinlikle değilim."</p>

  <p class="calibre1">"İyi bari!" dedi dul kadın.</p>

  <p class="calibre1">Başını yeniden arkaya, misafirinin koluna yasladı, sonra <span style="line-height: 1.2em; text-indent: 0em;">hemen kaldırdı; gözlerini önce erkeğe, sonra kadına, sonra </span><span style="line-height: 1.2em; text-indent: 0em;">yine erkeğe, sonra yine kadına dikti ve hükmünü açıkladı:</span></p>

  <p class="calibre1">"Çocuklar, siz ikiniz yatıyorsunuz."</p>

  <p class="calibre1">Semiramis kendini gülmeye zorlayarak, "Neler söylü<span style="line-height: 1.2em; text-indent: 0em;">yorsun?" diye itiraz etti. </span><span style="line-height: 1.2em; text-indent: 0em;">Ama Tania dosdoğru onun gözlerine bakıyordu.</span></p>

  <p class="calibre1">"Yanıldığımı söyle, sana inanacağım."</p>

  <p class="calibre1">Bu bir vaat değil, bir meydan okumaydı. "Şato sahibesi"<span style="line-height: 1.2em; text-indent: 0em;">ne tepki vereceğini bilemedi. Ama o birkaç saniyelik tereddüt </span><span style="line-height: 1.2em; text-indent: 0em;">bir itiraf gibiydi. Sonunda bir soruyla cevap verdi:</span></p>

  <p class="calibre1">"Peki ya yanılmıyorsan?"</p>

  <p class="calibre1">"Bu durumda size, tadını çıkarın derim. Kaçırdığınız anları bir daha yakalayamazsınız. Biz tüm ömrümüzü bir gün Venedik'e gideceğiz, bir gün Çin'e gidip Yasak Kent'i gezeceğiz, diye diye geçirdik. Sonuçta hiçbir yere gitmedik. Tüm ömrümüzü, daha sonra, daha sonra, şu iş hallolduğunda, şu <span style="line-height: 1.2em; text-indent: 0em;">ödeme geldiğinde, şu tarihten sonra, evimiz boşaltıldığında, </span><span style="line-height: 1.2em; text-indent: 0em;">diye diye geçirdik. Sonra şu Allah'ın belası hastalık çıktı ve </span><span style="line-height: 1.2em; text-indent: 0em;">bir daha tek bir neşeli anımız olmadı.</span></p>

  <p class="calibre1">"O yüzden size diyorum ki: Benim gibi yapmayın! Her <span style="line-height: 1.2em; text-indent: 0em;">anın kıymetini bilin! Şu veya bu bahaneyle mutluluktan vazgeçmeyin! İstifade edin! El ele tutuşun ve birbirinizi bir daha bırakmayın!"</span></p>

  <p class="calibre1">"Seni hayal kırıklığına uğratmak istemem ama" diye araya girdi Semiramis, "Adam ve benim evlenmemiz söz konusu değil." ·</p>

  <p class="calibre1">"Sana evlilikten bahseden kim?" dedi Tania. <span style="line-height: 1.2em; text-indent: 0em;">Sonra hemen tam tersini ekledi:</span></p>

  <p class="calibre1">"Niye olmayacakmış? Sizi kim engelliyor ki?"</p>

  <p class="calibre1">"Engel şu ki, ben hiç evlenmek istemiyorum, o da istemiyor. Sadece birlikte olmak ve üniversite zamanlarını hatırlayıp ara sıra el ele tutuşmak istiyoruz, hepsi bu."</p>

  <p class="calibre1">"Ne kadar güçlüsün Semi! Sana hayranım."</p>

  <p class="calibre1">"Bana hayran olma Tania! Güçlü olsaydım ailemi terk <span style="line-height: 1.2em; text-indent: 0em;">eder, hayalini kurduğum işi yapardım. Gelenekleri yirmi ya</span><span style="line-height: 1.2em; text-indent: 0em;">şımdayken yıkmalıydım, bugün değil!"</span></p>

  <p class="calibre1">"Kendine bu kadar sert davranma! Yirmi yaşındayken de <span style="line-height: 1.2em; text-indent: 0em;">en cesurumuzdun. Bizim gizli gizli yaptığımızı sen güpegündüz yapıyordun."</span></p>

  <p class="calibre1">"Bir işe yaramadı ama. Öldü o ... "</p>

  <p class="calibre1">"Buna karşı ne senin, ne benim elimizden bir şey gelir. <span style="line-height: 1.2em; text-indent: 0em;">Onları seviyoruz, onlar da ölüyorlar. Ne kadar tutmak istersek isteyelim, parmaklarımızın arasından kayıp gidiyorlar, ölüyorlar."</span></p>

  <p class="calibre1">Birkaç dakika sonra, üç arkadaş yemek salonuna geçtiler.</p>

  <p class="calibre1">Ev sahibesi, "Sadece öğle yemeğinden kalanlar var" diyerek özür diledi. <span style="line-height: 1.2em; text-indent: 0em;">Ama misafirleri sofrada yine de pek çok şey olacağını biliyorlardı ve alışılmış özürlere alışılmış itirazlarla cevap verdiler. </span><span style="line-height: 1.2em; text-indent: 0em;">Sofraya oturur oturmaz, Adam, Tania'nın gerçekleşmesini dilediği toplantının, hem de öngörüldüğünden daha erken bir tarihte yapılacağını biraz da gururla duyurdu.</span></p>

  <p class="calibre1">"Naim ve Albert yola çıktılar bile ve Ramiz de, biz toplanır toplanmaz, karısıyla birlikte bize katılmaya söz verdi. <span style="line-height: 1.2em; text-indent: 0em;">Yani, en geç önümüzdeki hafta sonu!" </span><span style="line-height: 1.2em; text-indent: 0em;">Kadın çok mutlu olmuştu ve ona hararetle teşekkür </span><span style="line-height: 1.2em; text-indent: 0em;">etti. Yıllardır ilk kez hem bakışlarında hem de sesinde eski </span><span style="line-height: 1.2em; text-indent: 0em;">Tania'yı, arkadaşını, "onu seven kız kardeşi" bulduğu duygusuna kapıldı. Ama bu yoğun sevinç ve minnet anı geçiciydi. Dul kadının bakışları çok geçmeden karardı.</span></p>

  <p class="calibre1">"Arkadaşları hakkında iyi konuşacaklar mı sence?" diye <span style="line-height: 1.2em; text-indent: 0em;">endişesini dile getirdi.</span></p>

  <p class="calibre1">"Evet, Tania, rahat ol! Bu buluşmayı senin istediğini biliyorlar, onun vefatı nedeniyle düzenlendiğini biliyorlar. Gel<span style="line-height: 1.2em; text-indent: 0em;">meye karar verdiler, çünkü eski buluşmalarımıza hala hasret </span><span style="line-height: 1.2em; text-indent: 0em;">duyuyorlar. Endişelenmene gerek yok."</span></p>

  <p class="calibre1">Ama Tania'nın endişelendiği belliydi. Bunu engelleyemiyordu.</p>

  <p class="calibre1">"Ona karşı adil davranılmasını öyle istiyorum ki! Eğer <span style="line-height: 1.2em; text-indent: 0em;">bizi görüyorsa, bizi dinliyorsa, arkadaşlarının ona karşı sevgilerini koruduklarını hissetmesini istiyorum. Şu son yıllarda öyle çok ıstırap çekti ki!"</span></p>

  <p class="calibre1">Arkadaşlarının -Adam'dan başlamak üzere- onu kınamalarından dolayı çekilen manevi bir ıstıraptan mı söz ediyordu? Yoksa bedenini kemiren hastalıktan kaynaklanan fiziksel acıdan mı? Sözlerinden bu tam anlaşılmıyordu ve <span style="line-height: 1.2em; text-indent: 0em;">muhtemelen zihninde de tam açıklığa kavuşmamıştı. İki ıstırap birleşiyor, birbirini körüklüyordu.</span></p>

  <p class="calibre1">Misafiri, "Korkacak bir şey yok, hepsi dost olarak geliyor" diye ısrar etti. "Her birimizin kendi pişmanlıkları var ve kimsenin diğerine taş atacak hali yok."</p>

  <p class="calibre1">"Ya da taşlar havada her yöne doğru uçuşacak" diye öngördü Semiramis.</p>

  <p class="calibre1">Bu görüntü onu kaygılandırmaktan çok eğlendiriyor gibiydi. <span style="line-height: 1.2em; text-indent: 0em;">Geri dönerlerken, iki arkadaş birkaç dakika sessiz yol aldılar, </span><span style="line-height: 1.2em; text-indent: 0em;">sonra Adam epeydir tuttuğu anlaşılan uzun bir iç geçirmenin </span><span style="line-height: 1.2em; text-indent: 0em;">ardından, "Tania bu akşam da biraz ısrarcıydı, sence de öyle </span><span style="line-height: 1.2em; text-indent: 0em;">değil mi?" diye sordu.</span></p>

  <p class="calibre1">Semiramis bir şey demeden başıyla onayladı. Adam söze <span style="line-height: 1.2em; text-indent: 0em;">devam etti:</span></p>

  <p class="calibre1">"Sen görgü kurallarını benden iyi bilirsin, onun bu çıkışlarına matem yüzünden daha ne kadar katlanmak durumundayız?"</p>

  <p class="calibre1">Arkadaşı eliyle bir acizlik işareti yaparak gülümsedi. Sonunda Adam sorduğu soruya kendi cevap verdi.</p>

  <p class="calibre1">"Bence artık kredisini tüketti. Bizimle bir daha bu akşam <span style="line-height: 1.2em; text-indent: 0em;">yaptığı gibi konuşursa, onu idare etmeyeceğim, hakkında ne </span><span style="line-height: 1.2em; text-indent: 0em;">düşünüyorsam aynen söyleyeceğim, kendisi ve kocası hakkında."</span></p>

  <p class="calibre1">"Allah rahmet eylesin."</p>

  <p class="calibre1">"Allah rahmet eylesin, tamam! Ama bu akşam onu dinliyormuş gibi oldum. Tania eskiden ince, ağırbaşlı, ölçülü bir kadındı. Böyle kabalıklar yapmak kocasının adetiydi."</p>

  <p class="calibre1">"Otuz yıl birlikte yaşayınca, bütün huyunu suyunu <span style="line-height: 1.2em; text-indent: 0em;">Tania'ya bulaştırma zamanı buldu."</span></p>

  <p class="calibre1">"Ama Murad'ın en kötü şeyleri bile bir söyleyiş tarzı vardı. .. Ona fazla kızamazdın. Tania farklı. Bizim hakkımızda söyledikleri öyle yersiz, öyle ağırdı ki! İçimden onu tokatlamak geçti."</p>

  <p class="calibre1">"Aman! Boş ver! İstediği kadar bizi yatmakla suçlasın, <span style="line-height: 1.2em; text-indent: 0em;">bunu herkesin ortasında yapmadıkça umurumda değil! Benim yaşımda, tüm yaşadıklarımdan sonra yemin ederim artık etkilemiyor bunlar. Hiç tanımadığım bir kadın hakkında anlatılan dedikoduları dinliyormuş gibi gülüp geçiyorum. </span><span style="line-height: 1.2em; text-indent: 0em;">Bir seferinde bir kadın arkadaşım arayıp, kadının birinin benim bir sürü sevgilim olduğunu anlattığını yetiştirmişti. Ben de, adım kıtlık çekiyora çıkacağına, bolluk içinde diye çıksın </span><span style="line-height: 1.2em; text-indent: 0em;">daha iyi, demiştim."</span></p>

  <p class="calibre1">"Olaylara böyle yaklaşmakta muhtemelen haklısın. Yine <span style="line-height: 1.2em; text-indent: 0em;">de, ülkeye geldiğimden beri yaşadığım en büyük hayal kırıklıklarından birinin Tania' daki değişim olduğunu söylemek , zorundayım. Eski arkadaşımı bulacağım, savaştan miras kalan hınçları unutacağız, yeniden kardeş olacağız sanmıştım. </span><span style="line-height: 1.2em; text-indent: 0em;">Üstelik buraya onun isteğiyle geldim!"</span></p>

  <p class="calibre1">Yarım dakika kadar birbirlerini anlayan bir sessizlik içinde <span style="line-height: 1.2em; text-indent: 0em;">yol aldılar, sonra Semiramis açıklama yapma gereğini hissetti.</span></p>

  <p class="calibre1">"Tüm bu yıllar boyunca Murad herhalde siyasi kavgalarına, işlerine fazla gömülmüştü ve eski arkadaşları pek aklına <span style="line-height: 1.2em; text-indent: 0em;">gelmiyordu. Halbuki karısı aranızdaki tartışmaları düşünüp </span><span style="line-height: 1.2em; text-indent: 0em;">durmaktan başka bir şey yapmıyordu ... "</span></p>

  <p class="calibre1">Adam aynı düşünceyi paylaşıyormuş gibi lafı sürdürdü:</p>

  <p class="calibre1">"Hem Murad aşmaması gereken bir sınırı aştığını ve ona kızmakta haklı olduğumu gayet iyi biliyordu. Oysa Tania herhalde ona haksızlık ettiğime inanıyordu. Bana Murad'dan daha çok hınçlanmış olmalı." </p>
<p class="calibre1"><span style="line-height: 1.2em; text-indent: 0em;">Bir an sustu, sonra devam etti.</span></p>

  <p class="calibre1">"Beni arayıp gelmemi istedikleri sabah, içimde tuhaf bir <span style="line-height: 1.2em; text-indent: 0em;">his vardı. Karışık bir duyguydu ve o sırada tam anlayamamıştım. Bende, Murad'ın kendisini hatalı bulduğu ve gitmeden önce benim gözümde aklanma ihtiyacı duyduğu izlenimi uyanmıştı - yoksa, karısı beni bu kadar suçlu çıkarmaya uğraşırken, niye son nefesinde benle konuşmak istesin?"</span></p>

  <p class="calibre1">"İkisi hakkında bildiklerimden hareketle, bu izleniminin <span style="line-height: 1.2em; text-indent: 0em;">doğru olduğuna inanıyorum. Ülkemizde aşiret kavgalarını </span><span style="line-height: 1.2em; text-indent: 0em;">yürekten sürdürenler kocalardan çok kadınlardır."</span></p>

  <p class="calibre1">"Veya oğullarından çok. Murad bana bir gün, birisiyle bozuştuğunda bunu annesine söylemekten kaçındığını, yoksa söz konusu kişiye karşı derhal saldırıya geçtiğini ve o <span style="line-height: 1.2em; text-indent: 0em;">zaman da herhangi bir barışma ihtimalinin kalmadığını anlatmıştı. Tania'nın da bana karşı, kayınvalidesinin tutumunu benimsediğini düşünüyorum."</span></p>

  <p class="calibre1">"Aida teyze ... "</p>

  <p class="calibre1">"Aida teyze, evet... Bana karşı sempatik davranırdı. Artık <span style="line-height: 1.2em; text-indent: 0em;">bu dünyada değildir, sanıyorum ... "</span></p>

  <p class="calibre1">Semiramis cevap olarak gülmekten kırıldı. Arkadaşı ona <span style="line-height: 1.2em; text-indent: 0em;">kuşkuyla, ayıplayarak baktı. Ciddiyetine yeniden kavuşması </span><span style="line-height: 1.2em; text-indent: 0em;">en az bir dakika sürdü.</span></p>

  <p class="calibre1">"Özür dilerim! Kendimi tutamadım. Halbuki hikaye hiç <span style="line-height: 1.2em; text-indent: 0em;">de komik değil, hatta korkunç denebilir."</span></p>

  <p class="calibre1">Adam kaşlarını çatarak "Sen anlat yine de!" dedi. <span style="line-height: 1.2em; text-indent: 0em;">Çok meraklandığı belliydi.</span></p>

  <p class="calibre1">"Aida teyze yedi veya sekiz yıl önce öldü. Yaşı fazla de<span style="text-indent: 0em;">ğildi, ama erken bunamadan mustaripti. Son aylarda artık </span><span style="line-height: 1.2em; text-indent: 0em;">hiç kimseyi tanımıyordu ve aile bu duruma çok üzülüyor</span><span style="line-height: 1.2em; text-indent: 0em;">du. Bütün günlerini sallanan sandalyede sallanarak geçirdi</span><span style="line-height: 1.2em; text-indent: 0em;">ğini anlatmışlardı. Fiziksel olarak fena değilmiş, ama kafası </span><span style="line-height: 1.2em; text-indent: 0em;">artık hiç çalışmıyormuş. Bir ara, 'Cebel' e gitmek istiyorum' </span><span style="line-height: 1.2em; text-indent: 0em;">diye tutturuyormuş. Murad ve Tania oraya götürüyorlarmış, </span><span style="line-height: 1.2em; text-indent: 0em;">ertesi gün 'Şehre gitmek istiyorum' diye tutturuyormuş. O </span><span style="line-height: 1.2em; text-indent: 0em;">zaman geldikleri yolu geri dönüyorlarmış ... Başlarda, buna </span><span style="line-height: 1.2em; text-indent: 0em;">ölmekte olan birinin son istekleri diye boyun eğmişler. Ama </span><span style="line-height: 1.2em; text-indent: 0em;">bu olay en az on kez tekrarlanınca hepsi pes etmiş; o zaman </span><span style="line-height: 1.2em; text-indent: 0em;">doktor, 'Onun durumundaki biri nerede olduğunu kesinlikle bilmez ve iki yeri birbirinden ayıramaz. Bir dahaki sefere taşınmak istediğinde, iskemleyi üç dört kez döndürün, sonra </span><span style="line-height: 1.2em; text-indent: 0em;">da, işte geldik, deyin' demiş. Gerçekten de böyle yapmışlar.</span></p>
<p class="calibre1">Ne zaman gitmek istese olduğu yerde döndürüyor ve 'Şehre <span style="line-height: 1.2em; text-indent: 0em;">geldik' veya 'Cebel' e geldik' diyorlarmış, o da inanıp memnun oluyormuş.</span></p>
<p class="calibre1">"Birkaç ay sonra zavallı kadın öldü. Başsağlığına gittim. <span style="line-height: 1.2em; text-indent: 0em;">Salonda Tania'nın yanına oturdum ve sohbet olsun diye eğilip kulağına 'Kayınvaliden şehirde mi öldü Cebel' de mi?' dedim. Tania kendini tutamayıp katıla katıla gülmeye başladı, rezil olduk. Murad ona kızdı, sonra ikisi birden bana kızdılar. </span><span style="line-height: 1.2em; text-indent: 0em;">Halbuki yemin ederim o sırada salıncaklı iskemle hikayesini, </span><span style="line-height: 1.2em; text-indent: 0em;">hatta Aida'nın rahatsızlığını bile bilmiyordum. Onları hemen </span><span style="line-height: 1.2em; text-indent: 0em;">hiç görmüyordum, ilişkimiz kalmamıştı, sadece bir gazetede ölüm ilanını okumuştum ve başsağlığına gitmiştim. Ama Murad hayatının sonuna kadar benim annesinin cenazesinde </span><span style="line-height: 1.2em; text-indent: 0em;">çok tatsız bir şaka yaptığıma inanmaktan vazgeçmedi. Sanırım bu yüzden beni hiç affetmedi."</span></p>
<p class="calibre1">Dönüp yolcusuna baktı. Adam'ın yüzünde epey şüpheci <span style="line-height: 1.2em; text-indent: 0em;">bir ifade vardı.</span></p>
<p class="calibre1"><span style="line-height: 1.2em; text-indent: 0em;">"İnanmıyorsun bana değil mi? Bile bile yaptığımı düşünüyorsun. Böyle bir kabalık yapabilir miyim sence? Bir kez daha babamın mezarı üstüne yemin etmemi ister misin?"</span><br/></p>
<p class="calibre1"><span style="line-height: 1.2em; text-indent: 0em;">Adam duygularını hiç açığa vurmadan "Hayır, şart de</span><span style="line-height: 1.2em; text-indent: 0em;">ğil" diye cevap verdi: "Masumiyet karinesi senden yana."</span></p>
</body>
</html>