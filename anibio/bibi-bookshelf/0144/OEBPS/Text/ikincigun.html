<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator"/>
  
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>
<body style="margin: 3%">
  <p class="calibre1">İKİNCİ GÜN</p>

  <p class="calibre1">1</p>

  <p class="calibre1">Murad'ın eşi Adam'ı sabah çok erken, cep telefonundan aradı. Onu hala Paris'te sandığı için, hiçbir girişe gerek görmeden, hatta alo bile demeden, kupkuru bir sesle şunu söyledi:</p>

  <p class="calibre1">"Seni bekleyemedi."</p>

  <p class="calibre1">Oda henüz loştu. Adam' ın ağzından ıslık gibi bir küfür <span style="font-size: 1em;">çıktı. Sonra kadına geceden beri şehirde olduğunu, isteği üzerine onu görmek için koşup geldiğini bildirdi.</span></p>

  <p class="calibre1">Ama kadın hızını alamadan bir kez daha yineledi:</p>

  <p class="calibre1">"Seni bekleyemedi."</p>

  <p class="calibre1">Kelimesi kelimesine aynı cümle. Ama ton değişik. Bu kez <span style="font-size: 1em;">suçlama yok. Hüzün, öfke ve belki Adam'a karşı bir parça </span><span style="font-size: 1em;">şükran. Adam bir iki nezaket cümlesi mırıldandı.</span></p>

  <p class="calibre1">Bunu hattın iki ucunda birkaç saniyelik bir suskunluk izledi. Neden sonra dul kadın sadece "Teşekkür ederim!" dedi, başsağlığı dileklerine nazikçe cevap verir gibiydi. Sonra nerede kaldığını sordu.</p>

  <p class="calibre1">"Sana bir araba gönderiyorum. Tek başına yolu bulamazsın."</p>

  <p class="calibre1">Adam karşı çıkmadı. Sokaklarında levha, numara, kaldırım bulunmayan, semtlere binaların, binalara da sahiplerinin isimlerinin verildiği bu şehirde artık yolunu kolay kolay bulamayacağının o da farkındaydı ...</p>

  <p class="calibre1">21 Nisan, Cumartesi</p>

  <p class="calibre1">Tania siyahlara bürünmüş bile. Burun deliklerine pamuk <span style="font-size: 1em;">tıkanmış Murad, kırışıksız çarşafın altında uslu uslu yatıyor. Hastanenin bir kanadı -iki bitişik oda, bir salon, bir balkon- tamamen ona ayrılmış. Klinik tepeden tırnağa </span><span style="font-size: 1em;">mermer ve kafur. Ölürken sahipsiz kalmamak için uygun </span><span style="font-size: 1em;">bir yer.</span></p>

  <p class="calibre1">Yatağın ayak ucunda ayakta duruyorum ve ağlamıyorum. Ölünün önünde başımı eğiyorum, gözlerimi kapıyorum, hareketsiz durup bekliyorum. Düşüncelere daldığımı sanıyorlardır herhalde, ama zihnim bomboş. Daha sonra dalacağım tefekküre, ölüp gitmiş arkadaşlığımıza <span style="font-size: 1em;">dair anılarımı çağıracağım, bir zamanların Murad'ını tahayyül etmeye daha sonra uğraşacağım. Ama orada, ölünün huzurunda, hiçbir şey yok zihnimde.</span></p>

  <p class="calibre1">Arkamdan ayak sesleri işitir işitmez, fırsatı kaçırmayıp yerimi bırakıyorum. Tania'ya doğru yürüyorum, onu kollarıma alıp kısacık bir an göğsüme bastırıyorum. Sonra <span style="font-size: 1em;">'gidip salonda oturuyorum. Tanı salon denemez aslında.</span></p>

  <p class="calibre1">Üç kahverengi deri koltuk, üç açılır kapanır iskemle, bir <span style="font-size: 1em;">kahve makinesi, maden suyu şişeleri, sesi kısılmış bir televizyon. Ama klinikte bu bir lüks sayılır. Siyahlar içinde dört kadın ve tıraşlı bir yaşlı adanı gelmiş bile. Onları tanımıyorum. Başımla bir selam verip boş olan tek koltuğa çöküyorum. Hala düşüncelere dalmadım ve aklımdan hiçbir şey geçmiyor. Sadece duruma uygun bir çehre takınmaya çalışıyorum.</span></p>

  <p class="calibre1">Birer heyet gibi başka insanların da gelmeye başladıklarını görünce, ayağa kalkıyorum, ölünün önünden bir kez daha geçiyorum, Tania'yı bir kez daha öpüp, kulağına <span style="font-size: 1em;">"Daha sonra görüşürüz!" diye mırıldanıyorum. Arkamdan kovalıyorlarmış gibi adımlarımı hızlandırarak klinikten çıkıyorum.</span></p>

  <p class="calibre1">Kendimi yeniden sokakta, yoldan geçenlerin arasında tek <span style="font-size: 1em;">başıma, gürültü patırtının içinde dingin bir halde buldu</span><span style="font-size: 1em;">ğumda, ancak o zaman düşüncelerim ölüm döşeğinde bırakıp çıktığını adama yöneliyor.</span></p>

  <p class="calibre1">Sohbet kırıntıları, gülüşmeler, görüntüler geliyor aklıma. Dosdoğru yürürken bin bir farklı şey düşünüyor, ama hiçbirine takılıp kalmıyorum. Bir taksinin kornası <span style="font-size: 1em;">beni gerçeğe geri döndürüyor. Başımla evet diyorum, kapıyı açıyorum, şoföre otelimin ismini söylüyorum. Adanı benimle İngilizce konuşuyor, bu da beni hem gülümsetiyor hem de sinirlendiriyor. Benim de anadilim olan kendi dilinde cevap veriyorum, ama kuşkusuz bir parça aksanını </span><span style="font-size: 1em;">var. Göçmen izzetinefsimi yaraladığı için kendini affettirmeye uğraşan şofor, ülkeye ve yöneticilerine verip veriştiriyor, zamanında çekip gitme akıllılığını gösterenlere de övgüler düzüyor.</span></p>

  <p class="calibre1">Adam kibarca baş sallamakla yetindi. Konu ilgi alanına girdiği için, başka koşullarda olsa sohbete katılırdı. Ama şimdi bir an önce yalnız kalmak, odasında yalnız kalmak, artık bir <span style="font-size: 1em;">daha hiç konuşamayacak olanla hatıraları içinde yalnız kalmak istiyordu.</span></p>

  <p class="calibre1">Odasına girer girmez yatağa uzandı ve uzunca bir süre <span style="font-size: 1em;">sırtüstü yattı. Sonra doğruldu, not defterini aldı, birkaç satır </span><span style="font-size: 1em;">karaladı, sonra yepyeni bir ikinci defter açar gibi öbür ucundan başlamak için ters çevirdi.</span></p>

  <p class="calibre1">Yeni beyaz sayfanın tepesine, normalde tarihi kaydettiği <span style="font-size: 1em;">yere bir girizgah, belki de dua niyetine "In nıenıoriam" yazdı </span><span style="font-size: 1em;">ve bir sonraki sayfaya geçti.</span></p>

  <p class="calibre1">Murad, reddettiğim arkadaşını.</p>

  <p class="calibre1">Barışmaya fırsat bulamadan ölüm bizi ayırdı. Bu biraz benim, biraz onun, biraz da ölümün hatası. Aramız<span style="font-size: 1em;">daki bağları tanı yeniden örmeye başlamıştık ki, ölüm onu </span><span style="font-size: 1em;">ansızın susturdu.</span></p>

  <p class="calibre1">Ama bir anlamda barışma gerçekleşti. O beni yeniden <span style="font-size: 1em;">görmek istedi, ben de ilk uçağa atladım, ama ölüm benden </span><span style="font-size: 1em;">önce yetişti. Düşününce, belki de böylesi daha iyi oldu diyorum. Ölümün de kendine has bir bilgeliği var, bazen kendinden çok ona güvenmek gerek. Geçmiş arkadaşını bana ne söyleyebilecekti? Yalanlar, çarpıtılmış gerçekler. Ben de </span><span style="font-size: 1em;">ölüm döşeğindeki bir adama karşı acımasız davranmamak </span><span style="font-size: 1em;">adına, söylediklerine inanıp onu affetmiş gibi yapacaktım.</span></p>

  <p class="calibre1">Gecikmiş kavuşmamızın ve karşılıklı bağışlanıalarınıızın bu koşullarda ne değeri olacaktı ki? İşin aslı hiçbir değeri olmayacaktı. Her şeyin bu şekilde olup bitmesi bana daha edepli, daha saygın geliyor. Murad son saatlerinde beni görme ihtiyacı duydu; ben aceleyle yetişmeye çalıştım; o da ölmekte acele etti. Burada, geçmişte kalmış <span style="font-size: 1em;">dostluğumuzu şereflendiren bir parça manevi zarafet var.</span></p>

  <p class="calibre1">Bu sonsöz benim açımdan tatmin edici.</p>

  <p class="calibre1">Öteki dünya diye bir şey varsa, ileride erkek erkeğe <span style="font-size: 1em;">oturup ne düşündüğümüzü birbirimize anlatacak zamanı buluruz nasıl olsa. Ölümden sonra hiçlikten başka bir şey yoksa, o zaman da biz fanilerin tartışmalarının pek </span><span style="font-size: 1em;">kıymet-i harbiyesi kalmayacak demektir.</span></p>

  <p class="calibre1">Onun ölümüne tanık olan şu günde, onun için ne <span style="font-size: 1em;">yapabilirim? Sadece adabın bana yapmamı emrettiği şeyi:</span></p>

  <p class="calibre1">Onu mahkum da etnıeden1 günahlarını da bağışlamadan, <span style="font-size: 1em;">dinginlik içinde hatırasından söz etmek.</span></p>

  <p class="calibre1">O ve ben, çocukluk arkadaşı değildik. Aynı ülkede, <span style="font-size: 1em;">aynı bölgede, ama farklı çevrelerde büyümüş, ancak üniversitede tanışmıştık - ama ilk yılımızın henüz ilk günlerinde gerçekleşen hızlı bir tanışmaydı bu.</span></p>

  <p class="calibre1">Dostluğumuz bir akşam buluşmasıyla başlamıştı. Sanıyorum on beş kişi kadardık, erkeklerin sayısı kızlardan bi<span style="font-size: 1em;">raz daha fazlaydı. Listeyi şimdi çıkarmaya kalksam mutlaka </span><span style="font-size: 1em;">birkaç kişiyi unuturum. O ve ben vardık; Tania vardı tabii, </span><span style="font-size: 1em;">henüz karısı değildi ama çok geçmeden olacaktı; Albert,</span></p>

  <p class="calibre1">Naim, Bilal ve güzel Semi vardı; "ortaklar", "ayrılmaz ikili" veya sadece "iki Ramz" gibi lakaplar takılan Ramzi ile Ramiz vardı ... Elimizde kadeh, yüreğimizde isyan üniversite yaşamına adım atıyorduk ve artık yetişkin olduğumuzu sanıyorduk. En yaşlımız yirmi üçündeydi, ben on yedi buçuk ile en gençleriydim. Murad benden iki yaş büyüktü.</p>

  <p class="calibre1">Ekim 71 'di, onun evinin taraçasındaydık. Gündüz <span style="font-size: 1em;">denizin, gece de şehir ışıklarının seyredilebildiği çok büyük bir taraçaydı. O akşamki bakışlarını hala hatırlıyorum: Kamaşmış, doygun gözler. Bu ev onundu, ondan önce babasına, dedesine, büyük dedesine, hatta yapımı 18.</span><span style="font-size: 1em;">yüzyıl başına uzandığına göre, daha önceki atalarına ait </span><span style="font-size: 1em;">olmuştu.</span></p>

  <p class="calibre1">Benim ailemin de eskiden Cebel'de güzel bir evi <span style="font-size: 1em;">vardı. Ama bizimkiler için orası bir yuva ve mimari bir </span><span style="font-size: 1em;">bildirgeydi. Onun ailesi içinse, bir vatan söz konusuydu. Murad orada her zaman, bir ülkenin kendilerine ait olduğunu bilen insanlarınkini andıran bir tür biitünliik </span><span style="font-size: 1em;">duygusu içinde yaşamıştı.</span></p>

  <p class="calibre1">Bense, on üç yaşımdan beri, her yerde kendimi bir <span style="font-size: 1em;">konuk gibi hissetmiştim. Çoğunlukla kucaklanarak kar</span><span style="font-size: 1em;">şılanan, bazen sadece hoş görülen bir konuk; ama hiçbir </span><span style="font-size: 1em;">yerde yüzde yüz hak sahibi bir sakin gibi görememiştim </span><span style="font-size: 1em;">kendimi. Kimseye benzemez, çevreye uyumsuz - ismim, </span><span style="font-size: 1em;">bakışını, hal ve davranışlarını, aksanını, gerçek veya varsayımsal aidiyetlerinı. İflah olmaz derecede yabancı. Hem doğduğum toprakta hem de daha sonra sürgünde.</span></p>

  <p class="calibre1">O akşam bir ara Murad, uzaklara bakmaya devanı ederken, sesini yükseltmişti.</p>

  <p class="calibre1">"Benim en iyi dostlarımsınız. Bu ev artık sizindir. <span style="font-size: 1em;">Hayat boyu!"</span></p>

  <p class="calibre1">Şakalaşmalar, laf atmalar, kahkahalar yükselmişti, ama bütün bunlar duyulan heyecanı gizlemek içindi.</p>

  <p class="calibre1">Murad daha sonra kadehini kaldırmış, içindeki buzları <span style="font-size: 1em;">çınlatmıştı. Son sözlerini, yankı verir gibi, hep bir ağızdan tekrar etmiştik: "Hayat boyu!" Bazılarımız bağırarak, bazılarımız mırıldanarak ... Sonra birlikte içkilerimizi yudumlamış tık.</span></p>

  <p class="calibre1">Gözlerim buğulanmıştı. Bugün bile o anı düşündü<span style="font-size: 1em;">ğümde, yeniden buğulanmalarına engel olamıyorum. Heyecandan, hasretten, hüzünden, öfkeden. o kardeşlik anı meğer ömrümün en güzel anı olacakmış. Sonra oradan </span><span style="font-size: 1em;">savaş geçti. Hiçbir ev, hiçbir hatıra hasarsız kalamadı.</span></p>

  <p class="calibre1">Her şey çürüdü: Arkadaşlık, aşk, adanmışlık, akrabalık, <span style="font-size: 1em;">inanç, sadakat. Hatta ölüm. Evet, bugün ölüm bile bana </span><span style="font-size: 1em;">kirlenmiş, bozulmuş gibi geliyor.</span></p>

  <p class="calibre1">"O akşam" deyip duruyorum. Elverişli bir kısaltmadan başka bir şey değil bu. Tanıştığımız dönemde sayısız akşam yaşanmıştı; bunlar şimdi belleğimde iç içe geçip <span style="font-size: 1em;">tek bir akşam oluşturuyorlar. Bazen bana, o dönemde </span><span style="font-size: 1em;">sanki sürekli birlikteymişiz, ailelerimizin yanına arada </span><span style="font-size: 1em;">bir kısa molalar için uğrayan uzun saçlı bir güruhmu</span><span style="font-size: 1em;">şuz gibi geliyor. Gerçek bu değildi tabii, ama bende kalan izlenim böyle. Bunun nedeni, herhalde yoğun anları, büyük olayları birlikte yaşamamızdı. Bunlara birlikte seviniyor, birlikte öfkeleniyor ve en önemlisi onları birlikte tartışıyorduk. Tanrını, tartışmayı, görüşler ileri sürmeyi </span><span style="font-size: 1em;">ne çok seviyorduk! Haykırışları! Ağız dalaşlarını! Ama </span><span style="font-size: 1em;">soylu dalaşnıalardı bunlar. Fikirlerimizin olayların seyri </span><span style="font-size: 1em;">üzerinde bir ağırlığı olabileceğine içtenlikle inanıyorduk.</span></p>

  <p class="calibre1">Üniversitede, ayrıntılarda dolanan ve bitmek bilmeyen kelime oyunlarımızla alay etmek için bize "Bizanslı-<span style="font-size: 1em;">Zar" yaftasını yapıştırmışlardı; biz ise maksadı incitmek </span><span style="font-size: 1em;">olan bu nitelemeyi kasıla kasıla benimsemiştik. Hatta bu adı taşıyan bir "kulüp" kurulması bile söz konusu oldu. Bunu sonu gelmez bir biçimde tartıştık, öyle ki</span></p>

  <p class="calibre1">"Bizantinizm"imizin kurbanı olan kulüp asla gün yüzüne çıkamadı. İçimizden bazıları bizim çeteyi bir edebiyat cemiyetine dönüştürme hayalleri kuruyorlardı; başkalarının aklında siyasi bir hareket kurmak vardı, üniversite öğrencileri içinden başlayacak bu hareket tüm topluma <span style="font-size: 1em;">yayılacaktı; bazıları ise Balzac'ın "On Üçlerin Romanı" </span><span style="font-size: 1em;">adlı eserinde kendince yansıttığı şu baştan çıkarıcı fikre </span><span style="font-size: 1em;">meyilliydiler: Sayıları az da olsa, ortak davalara kendilerini adamış, ortak bir amacı paylaşan bir avuç cesur, yetkin ve en önemlisi hiç kopmayacak kertede kaynaşmış </span><span style="font-size: 1em;">arkadaş dünyanın çehresini değiştirebilir. Ben de bıı fikre uzak durmuyordum. İşin aslı, bugün bile bu çocuksu hayal zaman zaman hoşuma gitmiyor değil. İyi de böyle </span><span style="font-size: 1em;">bir mangayı nereden bulacaksın ? İstediğin kadar ara, bu </span><span style="font-size: 1em;">gezegen boş.</span></p>

  <p class="calibre1">Sonuçta bizim arkadaş grubumuz ne kulübe, ne <span style="font-size: 1em;">edebiyat cemiyetine, ne siyasi partiye ne de gizli örgüte </span><span style="font-size: 1em;">dönüştü. Buluşmalarımız belli bir çerçeveye bağlı kalmayan, açık, bol içkili ve bol dumanlı, şamatacı niteliklerini korudular. Hemen her zaman Murad'ın ön ayak olması </span><span style="font-size: 1em;">sonucu buluşsak bile, aramızda hiçbir hiyerarşi yoktu.</span></p>

  <p class="calibre1">Genellikle onun köydeki eski evinin taraçasında toplanıyorduk.</p>

  <p class="calibre1">Kıyı ile yüksek dağlar arasında asılı duran bu yerden, <span style="font-size: 1em;">dünyanın sonuna tanık olacaktık. "Dünyanın " mı? Her </span><span style="font-size: 1em;">halükarda bizim dünyamızın, bizim -tanıdığımız haliyle- ülkemizin. Bir adım daha atıyorum: Bizim uygarlı</span><span style="font-size: 1em;">ğımızın. Doğu Akdeniz uygarlığı. Cahilleri gülümseten, </span><span style="font-size: 1em;">muzaffer barbarlıkların taraftarlarının, tek Tanrı adına </span><span style="font-size: 1em;">birbirine giren ve bizim kalın hatlarla çizilmemiş kimliklerimizi en büyük hasım olarak gören kibirli kabilelerin müritlerinin dişlerini gıcırdatmasına neden olan bir terim.</span></p>

  <p class="calibre1">Arkadaşlarım farklı farklı dinlerdendi ve her biri önce <span style="font-size: 1em;">kendi inancıyla -sonra da kibarca diğerlerininkiyle- alay </span><span style="font-size: 1em;">etmeyi bir görev bilir, kendini beğendirmenin bir yolu </span><span style="font-size: 1em;">olarak görürdü. Biz bir istikbalin taslağıydık, ama istikbal taslak halinde kalacaktı. Her birimiz çobanların yakın gözetimi altında kendi mecburi inancının çitleri içine sokulmayı kabullenecekti. Kendimizi Voltaire' ci, Camus' cü, Sartre' cı, Nietzsche' ci veya gerçeküstücü ilan etmişken, </span><span style="font-size: 1em;">kesin adlandırmalar, zengin bir şehitler listesi ve bunlara </span><span style="font-size: 1em;">eşlik eden dini nefret duyguları uyarınca yeniden Hıristiyan, Müslüman veya Yahudi olduk.</span></p>

  <p class="calibre1">Gençtik, ömrümüzün şafağı söküyordu derken, günbatımına gelmiştik bile. Savaş yaklaşıyordu. Radyoaktif bir bulut gibi bize doğru tırmanıyordu; artık onu durdurma olanağı kalmamıştı, tek yapabileceğimiz kaçmaktı.</p>

  <p class="calibre1">Bazılarımız ona hiçbir zaman bu adı vermek istemese de <span style="font-size: 1em;">bu bal gibi bir savaştı, "bizim" savaşımızdı, tarih kitaplarında bizim adımızı taşıyacaktı. Dünyanın geri kalanı için bilmem kaçıncı bir yerel çatışmadan ibaretti, bizim </span><span style="font-size: 1em;">için ise tufandı. Hassas mekanizmalara sahip ülkemiz su </span><span style="font-size: 1em;">alıyordu, bozulmaya başlamıştı; su taşkınları gelip geçtik</span><span style="font-size: 1em;">çe onu onarmanın pek mümkün olmadığını keşfedecektik.</span></p>

  <p class="calibre1">Artık belleklerimizde yıllar trajedilerle, arkadaş topluluğumuz açısından da. peş peşe gelen kopuşlarla ilişkilenecekti.</p>

  <p class="calibre1">İlk giden, tüm ailesiyle -babası, annesi, iki kız kardeşi, <span style="font-size: 1em;">büyükannesi- birlikte Naim oldu. Ülkenin son Yahudileri onlar değildi gerçi, ama o zamana dek kalmak istemiş </span><span style="font-size: 1em;">o çok küçük azınlığın parçasıydılar. Ellili ve altmışlı yıllarda sürekli kan kaybına uğramışlardı. Yahudi cemaati patırtısız gürültüsüz, damla damla erimişti. Bazıları Faris, İstanbul, Atina veya Lefkoşa üstünden İsrail' e gitmişlerdi; kimileri de Kanada, ABD, İngiltere veya Fransa'ya yerleşmeyi tercih etmişlerdi. Naim ve ailesi ise Brezilya'yı </span><span style="font-size: 1em;">seçmişti. Ama onlar diğerlerinden daha geç bir tarihte, </span><span style="font-size: 1em;">73 'te gitmişlerdi.</span></p>

  <p class="calibre1">Annesiyle babası planlarını en yakın arkadaşlarına <span style="font-size: 1em;">bile açmayacağına söz verdirmişler, o da sözünü tutmuştu. Bu konuda hiç içini dökmedi, en küçük bir imada bile bulunmadı.</span></p>

  <p class="calibre1">Onların gidişinden bir gün önce -hemen- her akşamki gibi Murad ve Tania'nın köydeki evinde toplanıp sıcak şarap içmiştik. Ocak sonu veya şubat başıydı. Eski ev buz <span style="font-size: 1em;">gibiydi. Küçük salonda, bir mangalın etrafında birbirimize sokularak oturmuştuk.</span></p>

  <p class="calibre1">Herhalde her buluşmamızda olduğu gibi bin bir farklı <span style="font-size: 1em;">şeyden, sevdiğimiz veya sevmediğimiz insanlardan, siyasi olaylardan, birkaç üçüncü sayfa haberinden, kısa süre önce ölmüş bir sinemacı veya romancıdan söz etmişizdir </span><span style="font-size: 1em;">diye düşünüyorum. Sohbetimizin hangi konudan beslendiğini tabii ki hatırlayamıyorum. Buna karşılık, yurtdışına gitmekten, göçten, ayrılıktan hiç söz edilmediğinden eminim, çünkü bu olay beni o dönemde çok etkilemişti ve </span><span style="font-size: 1em;">sonradan da sık sık o günü düşünmüştüm. Ancak ertesi </span><span style="font-size: 1em;">akşam, Naim' in gittiğini öğrendiğimizde, o buluşma bize </span><span style="font-size: 1em;">bir vedalaşma gecesi gibi gözüktü.</span></p>

  <p class="calibre1">Yine de tuhaf bir olay yaşanmıştı. Türlü çeşitli şeylerden söz ederken Tania birden ağlamaya başlamıştı. Bu gözyaşları söylediklerimizle açıklanamazdı; öyle ki nişanlısı Murad da dahil herkes şaşırıp kaldı. Neyi olduğunu sorduğumda, öylesine hıçkırıyordu ki bana cevap vere<span style="font-size: 1em;">memişti. Sakinleştiğinde şöyle dedi: "Bir daha asla hep </span><span style="font-size: 1em;">birlikte toplanamayacağız. " Niye? Bunu bilmiyordu. "Bu </span><span style="font-size: 1em;">duygu birdenbire kesin bir gerçek gibi içime doldu ve ağlamaya başladım. "</span></p>

  <p class="calibre1">O zaman Murad hem onu yatıştırmak hem de bir anlamda büyüyü bozmak için ertesi gün aynı yerde ve aynı <span style="font-size: 1em;">saatte buluşmamızı önerdi. Kimsenin ağzından en ufak </span><span style="font-size: 1em;">bir itiraz çıkmadı. İstisnasız herkes "yarın görüşürüz" </span><span style="font-size: 1em;">dedi diye yemin edemem, ama kastedilen buydu.</span></p>

  <p class="calibre1">Şafak sökerken ayrıldık. O sırada ilk arabamı satın <span style="font-size: 1em;">almıştım, kahverengi bir kaplumbağaydı ve Naim'i evine </span><span style="font-size: 1em;">ben bırakmıştım. Bana tasarıları hakkında tek söz etmedi.</span></p>

  <p class="calibre1">İyi aydınlatılmamış ve ıssız yollarda baş başa kaldığımızda bile hiçbir şey söylemedi.</p>

  <p class="calibre1">Daha sonra, yıllar sonra yazdığı bir mektupta annesiyle babasının o gece kendisini büyük bir endişe içinde beklediklerini anlatacaktı. Arkadaş grubunu terk etmemek <span style="font-size: 1em;">uğruna onlarla birlikte gitmekten vazgeçeceğinden korkmuşlar ve onsuz mu gitmeleri yoksa yolculuğu başka bir güne mi ertelemeleri gerektiğini düşünmeye başlamışlardı. Eve girdiğinde ailesinden hiç kimse onunla konuşmamıştı.</span></p>

  <p class="calibre1">Ama sonuçta ailesiyle birlikte çekip gitmişti. Saflarımızda açılan ilk gedikti bu.</p>

  <p class="calibre1">Sonra sıra Bilal'e geldi. Onunki bambaşka bir gidiş şekliydi: Ölüm. <span style="font-size: 1em;">İçimde ellerine silah alanları lanetleme isteği uyandı</span><span style="font-size: 1em;">ğında, Bilal'in anısı aklıma gelir ve bir iki istisna yapma </span><span style="font-size: 1em;">gereğini duyarım.</span></p>

  <p class="calibre1">O saf bir varlıktı.</p>

  <p class="calibre1">Bir ruhun derinliklerinde nelerin barındığını hiç <span style="font-size: 1em;">kimse kesin olarak bilemez, ama ben Bilal'i yakından ta</span><span style="font-size: 1em;">nımıştım ve yanıldığımı sanmıyorum. Ruhen dengesizdi, </span><span style="font-size: 1em;">ama saftı ve hiçbir bayağılığı yoktu.</span></p>

  <p class="calibre1">Aramızda arkadaşlık, sevgi ve belirli bir suç ortaklığı <span style="font-size: 1em;">vardı; hatta birkaç ay boyunca en yakın arkadaşım oldu</span> <span style="font-size: 1em;">kısa ama yoğun bir dönemdi; her gün buluşuyorduk; ya </span><span style="font-size: 1em;">o gelip beni alıyor, ya da şehir merkezindeki bir kahvede </span><span style="font-size: 1em;">randevu veriyordu; sonra saatlerce sokaklarda yürüyüp </span><span style="font-size: 1em;">dünyayı yeniden kuruyorduk.</span></p>

  <p class="calibre1">Vietnam' dan, Bolivya' daki gerillalardan, İspanya İç <span style="font-size: 1em;">Savaşı'ndan, Uzun Yürüyüş'ten söz ediyorduk; lanetlenmiş şairlerden, öldürülmüş şairlerden, Garcia Lorca' dan, el-Mütenebbi' den, Puşkin 'den, sonra -gerçi onlar kendilerini öldürmüşlerdi ama- Nerval ve Mayakovski'den bahsediyorduk ayrıca aşklarımızdan da söz ediyorduk.</span></p>

  <p class="calibre1">Bir giin yürürken sağanak yağmura yakalanmıştık.</p>

  <p class="calibre1">Başlangıçta biraz oyun biraz da çocukça bir yiğitlik gösterisi olarak umursamaz havalarda, göğüs dışarıda, aynı şekilde yürümeye devam etmiştik. Ama birkaç saniye içinde sırılsıklam olmuştuk. O zaman utanmayı bir kenara bırakıp koşa koşa bir sayvanın altına sığındık. Taştan bir <span style="font-size: 1em;">frizin üzerine oturduk. Sohbetin içinde ortak bir kız arkadaşımızın adı öne çıktı. Bugün bile aklımı karıştırıp parmaklarımın titremesine neden olan bir ruh çıplaklığı ve suç ortaklığı içinde söz ettik ondan. Daha sonra uzun dakikalar boyunca, sanki içimizdeki çalkantıyı yatıştırmak ister gibi sessiz kaldık. Sonra Bilal bana sordu:</span></p>

  <p class="calibre1">"Yanlış bir zamanda doğduğumuzu düşünmüyor <span style="font-size: 1em;">musun ?"</span></p>

  <p class="calibre1">"Sen ne zaman doğmak isterdin ?"</p>

  <p class="calibre1">"Yüz yıl, iki yüz yıl sonra. İnsanlık başkalaşım geçiriyor, neye dönüşeceğini bilmek istiyorum. "</p>

  <p class="calibre1">Onun bu çocukça sabırsızlığı karşısında yaşlı bir bilge olduğum duygusuna kapılmıştım.</p>

  <p class="calibre1">"Gidip bizi bekleyebileceğin bir bitiş çizgisi olduğunu mu sanıyorsun? Aç gözlerini! Zamanın ilerleyişi içinde, sen hangi noktaya yerleşirsen yerleş, bir öncesi ve bir sonrası, arkanda kalanlar ve ufukta seni bekleyip ancak <span style="font-size: 1em;">yavaş yavaş, günbegün yanına gelecekler olacaktır. Tek </span><span style="font-size: 1em;">bir bakışta her şeyi birden kucaklayamazsın. Tabii Tanrı </span><span style="font-size: 1em;">değilsen ... "</span></p>

  <p class="calibre1">Bilal bu sözleri duyunca oturduğu yerden aşağı atlamış, gidip bardaktan boşanırcasına yağan yağmurun altında dikilip deli gibi bağırmaya başlamıştı:</p>

  <p class="calibre1">"Tanrı! Tanrı! İşte güzel bir meslek!"</p>

  <p class="calibre1">Bu sohbetten sekiz gün sonra Bilal ortadan kaybolmuştu. Artık beni aramıyordu, arkadaşlarımızdan hiçbiri de ondan haber alamıyordu. Hepimiz sevgilisinin yanında <span style="font-size: 1em;">olduğuna inanmıştık.</span></p>

  <p class="calibre1">Onunla sadece bir kez, üniversitenin kitaplığında <span style="font-size: 1em;">karşılaştım. Fotokopi çektirmeye gelmişti.</span></p>

  <p class="calibre1">Kısık sesle, "Artık hiç görünmüyorsun" diye sitem <span style="font-size: 1em;">ettim.</span></p>

  <p class="calibre1">Parmağını dudaklarının önüne koyup sus işareti <span style="font-size: 1em;">yaptı.</span></p>

  <p class="calibre1">"Şşşt! Talim yapıyorum! Eğer Tanrı olmak istiyorsan, önce görünmez olmalısın. "</p>

  <p class="calibre1">Birlikte son kez gülmüştük.</p>

  <p class="calibre1">Bir bildiri veya afişin fotokopisini yaptırmaya gelmişti. Yanına yaklaştığımda kağıtları gizledi. Ben de ısrar etmedim. Çıkıp beraber bir kahve içmeyi teklif ettim. Bir <span style="font-size: 1em;">bahane ileri sürüp gelmedi. Onu bir daha canlı göremeyecektim.</span></p>

  <p class="calibre1">Bir gün -Kasım sonuydu, ayın 30'u veya 29'uydu- sabah <span style="font-size: 1em;">erken Murad telefon etti.</span></p>

  <p class="calibre1">"Kötü bir haberim var. Çok kötü bir haber. "</p>

  <p class="calibre1">Önceki gün başkentin varoşlarından birinde iki silahlı grup arasında çatışma çıkmıştı. Giderek sıklaşan bu tarz olayları kurban sayısı fazla değilse kanıksamayab<span style="font-size: 1em;">başlamıştık. Murad'ın sözünü ettiği olayda çatışanlardan </span><span style="font-size: 1em;">sadece birisi yaralanmıştı. Bu olayı radyoda duymuş, hiç </span><span style="font-size: 1em;">üzerinde durmamıştım. Diğerlerinden farkı olmayan bir </span><span style="font-size: 1em;">haberdi işte.</span></p>

  <p class="calibre1">Yaralanan ve kurtarılamayarak ölen kişi Bilal'miş.</p>

  <p class="calibre1">"Onun silahlı gruplara katıldığını biliyor muydun?" <span style="font-size: 1em;">diye sormuştum.</span></p>

  <p class="calibre1">"Hayır" diye cevap vermişti Murad, "kimseye söylememişti. Ama şaşırmadım. Sen de şaşırmamışındır herhalde ... "</p>

  <p class="calibre1">Kendi payıma hiçbir şeyden haberim olmadığını, hiçbir şeyden kuşkulanmadığımı, hiçbir şey sezinlemediğimi itiraf etmek zorunda kaldım. Yakın arkadaşlarımdan birinin, bir şairin, bir idealistin, bir çapkının elinde makineli tüfek, karşı mahalleyi taramak için gece milislerine katılmak isteyeceği düşüncesi, işin doğrusu aklımın ucundan bile geçmemişti.</p>

  <p class="calibre1">Bilal' in ölümünden altı ay sonra, saflarımızda yeni bir gedik açılacaktı: Ben gidecektim.</p>

  <p class="calibre1">2</p>

  <p class="calibre1">Adam hatıralarının içine gömülmüşken, odanın telefonu çaldı. Arayan Tania'nın bir yeğeniydi; Murad'ın cenazesinde <span style="font-size: 1em;">"çocukluk arkadaşları adına" bir konuşma yapmak isteyip </span><span style="font-size: 1em;">istemeyeceğini Tania adına soruyordu.</span></p>

  <p class="calibre1">Hattın diğer ucundaki, onun duraksadığını fark edince, <span style="font-size: 1em;">kürsüye kimlerin çıkacağını saymanın ikna edici olabilece</span><span style="font-size: 1em;">ğini düşündü. Sayılan hemen her isimde Adam'ın yüzü buruşuyordu. Ama içinde bulunulan koşullar yüzünden teklifi kesin bir ifadeyle reddetme küstahlığını gösteremiyordu.</span></p>

  <p class="calibre1">Henüz ne söyleyeceğini bulmaya çalışırken, konuştuğu genç <span style="font-size: 1em;">"Çarşamba saat ll'de yapılacak!" dedi. Adam derhal bu sıradan açıklamaya kurtarıcı bir sis bulutu gibi sarılarak, ne yazık ki o tarihe kadar burada kalmasının imkansız olduğu, </span><span style="font-size: 1em;">çünkü tam da o gün öğrencilerinin sınavını yapması gerekti</span><span style="font-size: 1em;">ği cevabını verdi.</span></p>

  <p class="calibre1">Akşam not defterine, Tam bir yalan! diye yazacaktı.</p>

  <p class="calibre1">Şubat ayından beri ücretli izindeyim, Ekim ayına kadar <span style="font-size: 1em;">da ne dersim ne seminerim ne de sınavım var. Ama dünyayı bana vereceklerini de bilsem, Murad'ın cenazesinde konuşmak istemezdim.</span></p>

  <p class="calibre1">Neden? Şimdilik bir şey söyleyemiyorum. Bu soruya <span style="font-size: 1em;">hazırlıksız yakalandığım için aklıma gelen ilk cevabı vermiştim.</span></p>

  <p class="calibre1">Normalde sezgilerime güvenirim; yanılmaz oldukları <span style="font-size: 1em;">için değil, çok düşünüp taşındığımda, işin önünü arkasını </span><span style="font-size: 1em;">fazla hesaplamaya çalıştığımda veya daha da kötüsü lehteki ve aleyhteki gerekçeleri zihnimde iki rakip sütun halinde sıralamaya kalktığımda, çok daha fazla yanıldığımı yıllar geçtikçe anladım da ondan.</span></p>

  <p class="calibre1">Bu nedenle artık iki akıl yürütme tarzı kullanıyorum.</p>

  <p class="calibre1">Birinde, kafam bir kazan gibi çalışıyor; aynı anda tüm etkenler içine boca ediliyor ve kafanı onları benim haberim bile olmadan "bilgiişlenı "den geçirip nihai sonucu bana <span style="font-size: 1em;">hap halinde teslim ediyor. İkinci tarzda, kafam adi bir </span><span style="font-size: 1em;">mutfak bıçağı gibi çalışıyor; "avantajlar" ve "sakıncalar", </span><span style="font-size: 1em;">"duygusal yan" ve "akılcı yan" gibi kaba kavramlar yardımıyla gerçekliği parçalara bölüyor, bu da aklımı biraz daha karıştırmaktan başka bir işe yaramıyor.</span></p>

  <p class="calibre1">Kim bilir kaç kez mükemmel nedenlere dayanan feci <span style="font-size: 1em;">kararlar almışımdır! Veya tanı aksine, sağduyuyu hiçe sayan gerekçeler en güzel kararların yolunu açmıştır!</span></p>

  <p class="calibre1">Bu nedenle artık kendime şunu telkin ediyorum:</p>

  <p class="calibre1">Önce, göz açıp kapayıncaya kadar karar ver! Sonra sabırla kendi içine yönel ve bu tercihin nedenlerini anlamaya çalış.</p>

  <p class="calibre1">Cenaze bahsinde, ağzımdan kendiliğinden çıkan red <span style="font-size: 1em;">kararını en azından kendi gözümde gerekçelendirmek ve </span><span style="font-size: 1em;">dolayısıyla pişmanlığımı hafifletmek fazla vaktimi almadı.</span></p>

  <p class="calibre1">Murad'ın son yıllardaki davranış biçimi düşünüldü<span style="font-size: 1em;">ğünde, ölüm nedeniyle bile olsa onun için düzenlenecek </span><span style="font-size: 1em;">saygı gösterilerine katılmama hiçbir neden yok. Tanıdığınız </span><span style="font-size: 1em;">birinin vefatı nedeniyle taziyelerinizi nazikçe sunmak başka bir şeydir; özel olarak onun cenazesinde, siyasi müttefikl</span><span style="font-size: 1em;">eriyle, iş ortaklarıyla, ağaları ve kullarıyla çevrili bir halde </span><span style="font-size: 1em;">konuşmak için kalkıp Paris'ten gelmiş olmak izlenimini </span><span style="font-size: 1em;">vermek farklıdır. Geçmiş arkadaşımın savaşın çirkefliği </span><span style="font-size: 1em;">içinde içli dışlı olmak zorunda kaldığı tüm bu şahsiyetlerin </span><span style="font-size: 1em;">hangi yollardan güçlenip zengin olduklarını gayet iyi biliyorum. Ne onların peşinden ne de onlardan önce kürsüye çıkmak isterim, hatta işin aslı ellerini bile sıkmak istemem.</span></p>

  <p class="calibre1">Bu ülkeyi terk ettimse, tek nedeni bu elleri sıkmak zorunda kalmamaktı!</p>

  <p class="calibre1">Birkaç dakika sonra Murad'ın dul eşi bizzat arayıp ısrar etti.</p>

  <p class="calibre1">Gidişini hafta sonuna erteleyemez miydi? Adam aynı yalanı <span style="font-size: 1em;">her türlü manevi baskıyı engellemek amacıyla kesin ve kestirip atarcasına tekrarlayarak bu isteği reddetti.</span></p>

  <p class="calibre1">"Üzgünüm! Gitmem lazım. Öğrencilerim beni bekliyor."</p>

  <p class="calibre1">Ağır bir sessizlik oldu, Tania onu ikna etmek için gereken <span style="font-size: 1em;">kelimeleri, o ise nasıl özür dileyeceğini bulamıyordu. Sonunda Tania, anlaşılan kaderine razı olmuş bir halde, şöyle dedi:</span></p>

  <p class="calibre1">"Anlıyorum ... Her ne olursa olsun, onu görmek için uça<span style="font-size: 1em;">ğa atlayıp geldiğini asla unutmayacağım."</span></p>

  <p class="calibre1">Bu kadirşinas tavır Adam'ın gönlündeki pişmanlık ate<span style="font-size: 1em;">şini hemen körükledi. Gerçi fikrini değiştirmedi, ama cenaze </span><span style="font-size: 1em;">töreninde bulunmayacak olmasını bir sevgi jestiyle telafi etmek istedi.</span></p>

  <p class="calibre1">"Ortak arkadaşlarımıza yazıp neler olup bittiğini haber <span style="font-size: 1em;">vermek niyetindeyim. Eminim onlar da sana dostluk mesajları </span><span style="font-size: 1em;">göndermek isteyeceklerdir. Albert, Naim ve daha birkaç kişi..."</span></p>

  <p class="calibre1">"Evet, yaz onlara!" diye onayladı Murad'ın dul eşi. "Yıllardır onlardan haber almadım. Üzüleceklerdir sanırım."</p>

  <p class="calibre1">"Kesinlikle!"</p>

  <p class="calibre1">"Eski arkadaşları onun anısına bir kez daha bir araya getirmek ne güzel olurdu. Mesela önümüzdeki nisanda, seneyi devriyesi için. Sence gelirler mi?"</p>

  <p class="calibre1">"Niye gelmesinler?"</p>

  <p class="calibre1">"Hatta daha bile erken olabilirdi. Mesela kırkında."</p>

  <p class="calibre1">Adam' a göre, arkadaşları içtimaya çağırmak için fazla er<span style="font-size: 1em;">ken bir tarihti bu. Ama dul eşi kırmak istemiyordu.</span></p>

  <p class="calibre1">"Eğer böyle istiyorsan, onlara pekala teklif edebilirim."</p>

  <p class="calibre1">"Peki sen de gelecek misin?"</p>

  <p class="calibre1">"Nasıl olsa daha konuşuruz bunu."</p>

  <p class="calibre1">"Kaytarıyorsun!"</p>

  <p class="calibre1">"Hayır Tania, kaytarmıyorum. Ama her şeye de şu anda <span style="font-size: 1em;">karar verecek değiliz. Önce arkadaşlara bir yazıp onların durumunu öğreneceğim. Sonra haberleşiriz."</span></p>

  <p class="calibre1">"Savsaklıyorsun!" diye yineledi Tania. "Yarın gideceksin <span style="font-size: 1em;">ve bu proje unutulacak. Halbuki arkadaşın o kadar isterdi ki ... "</span></p>

  <p class="calibre1">Sesi hıçkırıklara boğuldu.</p>

  <p class="calibre1">"Eğer istersen bu akşam uğrar görürüm seni, bu buluşma <span style="font-size: 1em;">işini sakin sakin konuşuruz, böylece ben de arkadaşlara kesin </span><span style="font-size: 1em;">öneriler götürebilirim. Ne dersin?"</span></p>

  <p class="calibre1">Adam'ın derdi, sadece kendini rahatsız hissetmesine yol <span style="font-size: 1em;">açan bir konuşmayı kısa kesmek değildi. Gerçekten yola çıkmadan önce Tania'yı bir kez daha görmek istemişti. Onunla yeterince zaman geçirmediği duygusuna kapılmıştı. Sonuçta </span><span style="font-size: 1em;">bu yolculuğa Tania'nın isteği üzerine çıkmıştı ve onunla hemen hemen hiç konuşmamıştı bile. Sadece kliniğe o ayaküstü ziyareti yapmış, hiçbir şey demeden el sıkışmışlardı, o kadar.</span></p>

  <p class="calibre1">Cenaze töreninden önce kaçıp gitmeyi tasarladığına göre, en <span style="font-size: 1em;">azından bir süre Tania'yla birlikte olması gerektiğini düşünmüştü.</span></p>

  <p class="calibre1">"Akşam kaça doğru yalnız kalırsın söyle bana, seni görmeye geleceğim."</p>

  <p class="calibre1">Çok uzun bir sessizlik. Arkadan gelen gürültüler olmasa, <span style="font-size: 1em;">hattın kesildiği sanılabilirdi.</span></p>

  <p class="calibre1">Murad'ın dul eşi sonunda cevap verdiğinde, sesinin acı <span style="font-size: 1em;">bir alayla kısıldığını fark etti Adam.</span></p>

  <p class="calibre1">"Zavallı Adam, sen gerçekten de göçmen olup çıkmışsın. Saat kaça doğru yalnız kalırsın diye soruyorsun bana. Bu ülkede, böyle bir günde yalnız kalmak ha? Köydeyim, eski <span style="font-size: 1em;">evdeyim ve herhalde çevremde yüz, hatta iki yüz kişi var.</span></p>

  <p class="calibre1">Komşular, kuzenler, uzaktan tanıdıklar ve hayatımda hiç <span style="font-size: 1em;">görmediğim insanlar. Her yerdeler, salonlarda, mutfakta, koridorlarda, odalarda ve büyük taraçada, her yerde ... Bütün gece ve önümüzdeki günlerde de burada olacaklar. Yalnız </span><span style="font-size: 1em;">ha? Yalnız kalacağımı mı sanıyordun? Git sen, hiç pişmanlık </span><span style="font-size: 1em;">duymadan atla uçağına git, evine dön, Paris' e, daha sonra, </span><span style="font-size: 1em;">farklı koşullarda görüşürüz yeniden."</span></p>

  <p class="calibre1">Tania'nın kocasını kaybettiği bir günde Adam aynı üslupla cevap veremezdi. Bu kadar saldırganlık karşısında tabii ki öfkelenmişti, ama telefonu kapatmadan önce sadece şu kadarını söyledi:</p>

  <p class="calibre1">"Tamam! Daha sonra görüşürüz. Kendine dikkat et!"</p>

  <p class="calibre1">Böyle bir hücumu hiç hak etmedim! Ben dostluk göstermeye, özenli olmaya çalışıyordum. Onun huyuna gitmeye gayret ediyordum. Bana bu şekilde saldırmasını mazur gösterecek hiçbir sebep yoktu.</p>

  <p class="calibre1">Belki de yalnız kalıp kalmayacağını sormakla hata <span style="font-size: 1em;">ettim. Bunu bir yerme veya acıma işareti diye görmüş </span><span style="font-size: 1em;">olabilir. Aslında, misafirler gitsin, sen aile efradıyla yalnız kal da eve öyle geleyim demek istemiştim. Ama benim sözlerimi bir bahane olarak kullandı zaten. Öfkesinin ger </span><span style="font-size: 1em;">çek nedeni Murad'ın cenazesinde konuşmayı reddetmem.</span></p>

  <p class="calibre1">Belki daha da geride Murad'la olan uzun süreli bozuşmamız yatıyor. Eğer cenazede konuşmayı kabul etseydim bu küslüğe kesin bir şekilde son vermiş olacaktım. Ama hiç <span style="font-size: 1em;">kimse beni buna mecbur edemeyecek. Pohpohlamalara da </span><span style="font-size: 1em;">uyarılara da karnım tok; hele böylesi bir öfke boşanmasının bana adım attırma şansı hiç yok.</span></p>

  <p class="calibre1">İstediğim kadar akıl yürütüp mazeret arayayım, bir türlü <span style="font-size: 1em;">sakinleşemiyorum! Çok gücendim!</span></p>

  <p class="calibre1">Tania'nın saldırısında beni en çok yaralayan, "evine dön" demesi oldu. Paris'i artık "evim" olarak görüyor olabilirim. Ama bu benim doğduğum şehirde de kendimi <span style="font-size: 1em;">evimde hissetmeme engel mi? Her halükfirda, hiçbir gerekçe arkadaş olsun olmasın, yasta olsun olmasın, üçüncü bir şahsa yabancı olduğumu bu şekilde yüzüme vurma </span><span style="font-size: 1em;">hakkını vermez.</span></p>

  <p class="calibre1">Mademki beni kovmak istiyorlar, ben de gitmiyorum!</p>

  <p class="calibre1">Gitme vaktini ancak ben, uygun gördüğüm şekilde saptayacağım.</p>

  <p class="calibre1">3</p>

  <p class="calibre1">İşin aslı, Adam ülkeden bu kadar çabuk ayrılmak niyetinde <span style="font-size: 1em;">hiç değildi.</span></p>

  <p class="calibre1">Cenaze törenine katılmaktan kaçınmak için bahane olarak üniversitedeki işlerini öne sürdüğünde, kendini kapana kısılmış gibi hissetmişti. Ama aslında ne ertesi gün ne de sonraki günler uçağa binip gitmesini gerektiren bir durum vardı.</p>

  <p class="calibre1">Nirengi noktalarını yeni yeni bulmaya başlamıştı ve henüz <span style="font-size: 1em;">hiçbir bıkkınlık hissetmiyordu.</span></p>

  <p class="calibre1">Bir anlamda, Tania'nın saldırganlığı imdadına yetişmişti.</p>

  <p class="calibre1">Daha dostça bir tavır gösterseydi, muhtemelen cenazeye katılmadan ülkede kalmaktan utanır ve uçağa binip giderdi. İstemeye istemeye yapsa bile, başka türlüsü elinden gelmezdi.</p>

  <p class="calibre1">Ama şimdi kalmaya kararlıydı.</p>

  <p class="calibre1">Aklında bir plan şekillenmiş ve hemen eşi Dolores' e telefon edip bunu paylaşmıştı. Ülkede bir müddet daha kalacak, ama izini belli etmeyecekti.</p>

  <p class="calibre1">Karar alır almaz hareketlendi. Resepsiyonu arayıp faturayı hazırlamalarını istedi ve havaalanına ne kadar zamanda gidildiğini sordu. Eğer birisi oteli arayıp kendisini sorarsa, <span style="font-size: 1em;">uçağa binmeye gittiği cevabının verilmesini istiyordu.</span></p>

  <p class="calibre1">Aynı nedenle otelden çıktığında da orada bekleyen taksilerden birine binmedi. Kuyruğun en başındaki şoför kapıyı <span style="font-size: 1em;">açınca ilerideki dükkanlardan biraz alışveriş yapacağını söyledi ve tekerlekli valizini arkasından çekerek oradan uzaklaştı.</span></p>

  <p class="calibre1">Birkaç dakika yürüdükten sonra bir köşeden, sonra bir <span style="font-size: 1em;">diğerinden saptı ve boş geçen bir taksiyi durdurdu. Şoföre</span></p>

  <p class="calibre1">Bertrayel köyüne, Semiramis Oteli'ne gitmek istediğini söyledi.</p>

  <p class="calibre1">Adam, ancak araba şehir trafiğinden kurtulup bir dağ <span style="font-size: 1em;">yoluna girdiği zaman, otel sahibesini aradı. Semiramis de </span><span style="font-size: 1em;">üniversitedeki arkadaş grubundandı. Adam Fransa'ya gittiği </span><span style="font-size: 1em;">zaman bir süre bağlantıları kopmuş, ama sonra tekrar temas </span><span style="font-size: 1em;">kurmuşlardı. Semiramis son yıllarda iki kez Paris' e gitmiş,</span></p>

  <p class="calibre1">Adam'ın evinde akşam yemeği yemişler, Dolores'le tanışmıştı. "Güzel Semi" de Adam' dan ülkeye geri döndüğünde mutlaka kendisine de uğrayacağına dair söz almıştı.</p>

  <p class="calibre1">Numarayı tuşladı ve kim olduğunu bile söylemeden:</p>

  <p class="calibre1">"Taksideyim. Yarım saat içinde senin orada olacağım" <span style="font-size: 1em;">dedi:</span></p>

  <p class="calibre1">"Adam!"</p>

  <p class="calibre1">Neredeyse çığlık atmıştı.</p>

  <p class="calibre1">"Ülkede olduğunu bile bilmiyordum."</p>

  <p class="calibre1">"Dün geldim. Benim için bir odan var mı?"</p>

  <p class="calibre1">"Bana ne zaman, hatta yaz ortasında bile gelsen senin <span style="font-size: 1em;">için her zaman bir oda bulunur, bunu bil. Bu bir tarafa, gerçe</span><span style="font-size: 1em;">ği söylemem gerekirse otel zaten boş sayılır."</span></p>

  <p class="calibre1">"Daha iyi ya!"</p>

  <p class="calibre1">"Öyle mi? Muhasebecim seninle aynı fikirde değil."</p>

  <p class="calibre1">Kadın güldü ve Adam da gülerek özür dileme ihtiyacını <span style="font-size: 1em;">duydu.</span></p>

  <p class="calibre1">"Aradığım şeyin sükunet olduğunu söylemek istemiştim <span style="font-size: 1em;">sadece. Buraya geldiğimi kimseye söylemedim ve Tania dışında hiç kimseyi görmedim. Ama o da benim geri dönüş uçağına binmek üzere olduğumu sanıyor. Biliyorsun sanırım ... "</span></p>

  <p class="calibre1">"Murad'ı mı? Tabii biliyorum."</p>

  <p class="calibre1">"Son zamanlarda görmüş müydün onu?"</p>

  <p class="calibre1">"Birkaç kez. Ya sen? Bozuşmuştunuz, biliyorum. Barıştınız mı sonra?"</p>

  <p class="calibre1">"Hem evet, hem hayır ... Anlatırım gelince. Cenazeye git<span style="font-size: 1em;">meyi düşünüyor musun?"</span></p>

  <p class="calibre1">"Evet, mecburum. Sen gitmeyecek misin?"</p>

  <p class="calibre1">"Sanmıyorum."</p>

  <p class="calibre1">"Yanlış yapıyorsun. Cenazeye gitmemek olmaz."</p>

  <p class="calibre1">"Kendime göre sebeplerim var. Açıklarım sana. Ülkede <span style="font-size: 1em;">olduğumun bilinmesini istemiyorum. Birkaç günlüğüne gizlenmeyi tercih ediyorum. Buna gerçekten ihtiyacım var. Senden başka kimseyi görmek istemiyorum."</span></p>

  <p class="calibre1">"Kimseyi görmeyeceksin, sakin ol! Zaten hiç kimse de <span style="font-size: 1em;">otelde olduğunu tahmin edemez. Seni odana kapatacağım, </span><span style="font-size: 1em;">kapıyı da kilitleyeceğim."</span></p>

  <p class="calibre1">"O kadar da değil!"</p>

  <p class="calibre1">İki kısa gülüş. Bir sessizlik. Sonra sadece nezaket gereği <span style="font-size: 1em;">bir soru:</span></p>

  <p class="calibre1">"Dolores yanında değil mi?"</p>

  <p class="calibre1">"O gelemedi. Son dakikada ortaya çıktı bu iş. Çalışıyor.</p>

  <p class="calibre1">Beni yine de kabul edersin değil mi?"</p>

  <p class="calibre1">"Seni görmek için sabırsızlanıyorum ... "</p>

  <p class="calibre1">Taksi otele giden ağaçlı küçük yola girdiğinde açık duran <span style="font-size: 1em;">parmaklığın yanında Semiramis, üç çalışanıyla birlikte onu </span><span style="font-size: 1em;">bekliyordu: İhtiyar bir kapıcı, üniformalı bir resepsiyon görevlisi ve genç bir belboy. Belboy araba durur durmaz bagajı açtı ve valizi kapıp indirdi.</span></p>

  <p class="calibre1">Patronu, "Oda sekiz" dedi.</p>

  <p class="calibre1">Adam taksi ücretini ödemek için cüzdanını çıkarmıştı, <span style="font-size: 1em;">ama şoför onun uzattığı parayı değil, otel sahibesinin açık </span><span style="font-size: 1em;">camdan uzattığı banknotu almayı tercih etti.</span></p>

  <p class="calibre1">Kadın, "Çoktandır yurtdışındasın, buranın adetlerini <span style="font-size: 1em;">unutmuşsun" dedi kendinden emin bir sesle, böylece misafirinin her türlü itiraz çabasını baştan engellemek istemişti.</span></p>

  <p class="calibre1">Doğduğu ülkede işler gerçekten böyle mi yürürdü?</p>

  <p class="calibre1">Adam pek emin değildi. Ama öne sürülen gerekçe karşısında <span style="font-size: 1em;">eli kolu bağlanmıştı. Her göçmen pot kırmaktan çekinir ve </span><span style="font-size: 1em;">ülkede kalmış olanlar onda gülünç düşme korkusunu ve sıradan bir turiste dönüşmenin utancını kolayca uyandırmayı başarabilirler. Adam parasını cebine koydu.</span></p>

  <p class="calibre1">Aynı nedenle, arabadan indiğinde arkadaşını Fransa' da <span style="font-size: 1em;">olsa rahatlıkla yapacağı gibi kucaklamaktan çekindi. Şoförün </span><span style="font-size: 1em;">ve otel çalışanlarının bakışları önünde sadece eliµi sıkması </span><span style="font-size: 1em;">daha yerinde olmaz mıydı acaba? O zaman kollarını boynuna dolayıp kısaca sarılan kadın oldu ve daha sonra onu Belle Epoque tarzında yapılmış vitraylı bir sundurmanın arkasındaki giriş kapısına doğru götürdü.</span></p>

  <p class="calibre1">Bir saat sonra Semiramis'le birlikte, otelin en üst katındaki, üç tarafı boydan boya camlarla çevrili verandada sofraya oturmuşlardı. Görüntüleri ve masadaki mumlar gecenin içinde camlara yansıyordu.</p>

  <p class="calibre1">Önce on küçük tabak, sonra on küçük tabak daha, sonra <span style="font-size: 1em;">bir on veya on beş tabak daha sıcak ve soğuk meze getirdiler. Sofra, koca bir turist sürüsünü doyuracak kadar yiyecekle dolmuştu.</span></p>

  <p class="calibre1">"Sence bize yetecek mi bu kadar?"</p>

  <p class="calibre1">Kadın hiç gülümsemeden "Bunlar sadece senin için, ben <span style="font-size: 1em;">yemek yedim" dedi.</span></p>

  <p class="calibre1">Söylediğinin yanlış anlaşılmasından korkan Adam,</p>

  <p class="calibre1">"Şaka yapmıştım" diye atıldı hemen.</p>

  <p class="calibre1">"Ben de şakayı şakalamıştım" diye cevap verdi ev sahibesi <span style="font-size: 1em;">korsanca bir gülümsemeyle. Sonra ekledi: "Hatırlasana, eskiden de mizah duygum olduğunu söylerdin. Sen ve ben aramızda leb demeden leblebiyi anlardık, birbirimize göz kırpardık.</span></p>

  <p class="calibre1">Nüktenin neresinde gülmem gerektiğini belirtmek zorunda hissetme kendini."</p>

  <p class="calibre1">"Kızma bana Semi! Bu kadar yıldan sonra ülkesine dönmek kolay değil. Temkinli, dikkatli, ölçülü olmak zorundayım. Çünkü artık nirengi noktam yok. Sürekli olarak karşımdakileri incitmekten çekiniyorum. Çok eski arkadaşları bile.</p>

  <p class="calibre1">Onlarla eskiden yaptığım gibi konuşup konuşamayacağımı <span style="font-size: 1em;">bilmiyorum. İnsanlar değişiyor, biliyorsun."</span></p>

  <p class="calibre1">"Ben değişmedim Adam. O kadar genç ve ince değilim <span style="font-size: 1em;">artık, ama içim değişmedi. Ben herhangi bir hanım değilim, </span><span style="font-size: 1em;">sen de benim için asla herhangi bir beyefendi olmayacaksın.</span></p>

  <p class="calibre1">Zamanın böyle akıp geçmesinden ve bizi içli içli konuşan <span style="font-size: 1em;">penguenlere çevirmesinden nasıl nefret ediyorum bilsen! Ben </span><span style="font-size: 1em;">otel sahibesi, sen de seçkin profesör rolü oynamak zorundayız!</span></p>

  <p class="calibre1">"Ama bu akşam değil" dedi şampanya kadehini kaldırarak.</p>

  <p class="calibre1">Adam da sanki karşılıklı ant içiyorlarmış gibi, "Bu akşam <span style="font-size: 1em;">değil" diye yineledi.</span></p>

  <p class="calibre1">Tokuşturdukları kadehlerini yavaşça dudaklarına götürdüler. "Güzel Semi" gerçekten de az değişmişti - söylediğinden daha az. Yanık teninde hiçbir kırışıklık göze çarpmıyordu ve zümrüt gözleri o deniz derinliğini hala koruyordu; eskisi <span style="font-size: 1em;">kadar ince değildi belki, ama zaten arkadaşının belleğinde de </span><span style="font-size: 1em;">hiçbir zaman ince bir kadın olarak yer etmemişti. Ülkedeki </span><span style="font-size: 1em;">kadınların çoğundan daha uzun boyluydu, "sağlıklı", hatta </span><span style="font-size: 1em;">"balıketiydi"; bu hali de ne geçmişte ne de şimdi çekiciliğinden bir şeyler eksiltmişti.</span></p>

  <p class="calibre1">Metrdotel, elinde peçeteye sarılı bir şişeyle hiç gürültü <span style="font-size: 1em;">yapmadan masalarına geldi. Kadehleri doldurduktan sonra </span><span style="font-size: 1em;">patronuna sordu:</span></p>

  <p class="calibre1">"Biraz ışık açayım mı?"</p>

  <p class="calibre1">"Hayır Francis, mumlar yeterli."</p>

  <p class="calibre1">Metrdotel başını salladı ve yerine döndü.</p>

  <p class="calibre1">"O dönemi özlüyorum" diye kaldığı yerden devam etti</p>

  <p class="calibre1">Semiramis. "Senden daha çok özlediğim kesin. Kırk sekizine <span style="font-size: 1em;">gelmiş bir kadının on sekiz yaşını özlemesi çok sıradan bir </span><span style="font-size: 1em;">olay diyeceksin ... Ama bu ülkede, dünyanın bu bölgesinde </span><span style="font-size: 1em;">başka bir şeyler var. Sanki bir yoldaymışız gibi geliyor ve ne </span><span style="font-size: 1em;">zaman bir adım atsam az önce ayağımın bulunduğu yer dağılıp toz haline geliyor. Hatta bazen yol da ayaklarımın altında çökmeye başlıyor ve göçükle birlikte sürüklenip gitmemek </span><span style="font-size: 1em;">için adımlarımı hızlandırmak zorunda kalıyorum."</span></p>
</body>
</html>