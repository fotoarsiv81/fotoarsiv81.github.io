<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator"/>
  
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>
<body style="margin: 3%;">
  <p class="calibre1">BEŞİNCİ GÜN</p>

  <p class="calibre1">1</p>

  <p class="calibre1">Sevgililer uyandıklarında çevredeki ağaçlarda neşeli bir kuşlar senfonisi başlamıştı. Ama daha uzaktan korna sesleri, otelden de çatal tabak şakırtıları geliyordu.</p>

  <p class="calibre1">"Tepsiyi asansöre koymuşlardır. Birer kahve içelim mi <span style="font-size: 1em;">yoksa yeniden uyuyalım mı?"</span></p>

  <p class="calibre1">Henüz iki lafı bir araya getiremeyecek gibi gözüken erkek, "Kahve" diye mırıldandı.</p>

  <p class="calibre1">Beş dakika geçmeden beline bir havlu sarıp verandaya <span style="font-size: 1em;">oturmuştu. Uyanmış ve kurt gibi acıkmıştı. Semiramis sırtına ince bir elbise geçirmişti. Kuvvetli ışık karşısında Adam, Semiramis' in güneş gözlüğünü taktı.</span></p>

  <p class="calibre1">Kadın belirgin bir neden olmadan, damdan düşer gibi,</p>

  <p class="calibre1">"Paris harika bir kent" dedi.</p>

  <p class="calibre1">Meraklanan Adam ona doğru döndü. Kadın cümlesini <span style="font-size: 1em;">sürdürdü:</span></p>

  <p class="calibre1">" ... ama orada kahvaltını asla verandada edemezsin."</p>

  <p class="calibre1">Adam başıyla onayladı. Diğeri devam etti:</p>

  <p class="calibre1">"Bu güneşli havayı da bulamazsın."</p>

  <p class="calibre1">Adam bunu da doğruladı. Ama onu kabul etmiş şehrin adının bile anılması zihninde bir pişmanlık sancısına yol açmıştı.</p>

  <p class="calibre1">"Dün gece korkaklar gibi cep telefonumu kapattım. Dolores mutlaka bana ulaşmaya çalışmıştır."</p>

  <p class="calibre1">Bir sessizlik. Sonra kendine kendine konuşur gibi ekledi:</p>

  <p class="calibre1">"Bana ulaşamayınca herhalde resepsiyonu aramıştır."</p>

  <p class="calibre1">Semiramis bir yudum sütlü kahve içip "Sanmıyorum" <span style="font-size: 1em;">dedi.</span></p>

  <p class="calibre1">"Yapma ya? Resepsiyon memuru müşterileri arayıp soranlar hakkında sana rapor mu veriyor?"</p>

  <p class="calibre1">"Asla, müşteriler canları ne istiyorsa onu yaparlar. Ama</p>

  <p class="calibre1">Dolores'in dün gece seni aramaya niyeti olmadığını biliyordum."</p>

  <p class="calibre1">"Peki bunu nereden biliyordun sevgili Miss Marple?"</p>

  <p class="calibre1">"Bir keşif değil bu, dün onu aradığımda kendisi söyledi."</p>

  <p class="calibre1">Adam, kelimelere en küçük bir soru tonlaması katma<span style="font-size: 1em;">dan, "Onu aradığında" diye yineledi.</span></p>

  <p class="calibre1">"Dün onu arayıp seninle yatıp yatamayacağımı sordum."</p>

  <p class="calibre1">"Tabii, ne demezsin."</p>

  <p class="calibre1">Erkek gülmeye uğraşsa da sadece güçbela sırıtabildi.</p>

  <p class="calibre1">"Yataktan yeni kalktığında hep böyle şakacı mı olursun?</p>

  <p class="calibre1">Hayranım sana! Bende mizah duygusu ben uyandıktan ancak iki saat sonra uyanır."</p>

  <p class="calibre1">"O zaman uyandığında haber ver ki anlatayım ... "</p>

  <p class="calibre1">"Neyi anlatacaksın?"</p>

  <p class="calibre1">"Eşinle yaptığım konuşmayı."</p>

  <p class="calibre1">Adam elindeki kahve fincanını masaya bırakıp soran <span style="font-size: 1em;">gözlerle Semiramis'in yüzüne baktı. GÜlümsemesinden bir </span><span style="font-size: 1em;">sonuç çıkarmak zordu. Dolores'i gerçekten arayıp aramadı</span><span style="font-size: 1em;">ğını açıkça sormaktan başka bir çare bulamadı. Kadın başını </span><span style="font-size: 1em;">salladı.</span></p>

  <p class="calibre1">"Size akşam yemeğine geldiğimde aramızda bir dostluk <span style="font-size: 1em;">bağı kurulmuştu, biliyorsun. O günden beri ara sıra telefonlaşıyoruz. Onu çok takdir ediyorum. Aramıza kara kedi girsin istemezdim."</span></p>

  <p class="calibre1">Adam onu kuşku dolu bakışlarla izliyor, korsan kahkahasını ne zaman patlatacağını bekliyordu. Ama kadın bir an <span style="font-size: 1em;">sustuktan sonra ansızın çok ciddileşen bir sesle devam etti:</span></p>

  <p class="calibre1">"Seninle bir macera yaşarsam, sonunda bunu ona itiraf <span style="font-size: 1em;">edeceğini, onun bana çok kinleneceğini ve senin de bir daha </span><span style="font-size: 1em;">benimle konuşmayı asla göze alamayacağını düşündüm. Bir </span><span style="font-size: 1em;">gecelik aşk için iki değerli dostu kaybetmek istemedim. O zaman aradım onu."</span></p>

  <p class="calibre1">Adam'ın beti benzi atmıştı. Derin derin nefes alıyor ve <span style="font-size: 1em;">tükürüğünü yutamıyordu. Semiramis ise ona bakmadan aynı </span><span style="font-size: 1em;">tonda konuşmayı sürdürdü:</span></p>

  <p class="calibre1">"Dolores çocukken yaptığımız o gece gezintisi hikayesini <span style="font-size: 1em;">biliyordu. Ona dedim ki: 'O akşam Adam beni öpecek diye </span><span style="font-size: 1em;">umutlanmıştım, ama yapmadı. Onu yeniden gördüğümde birdenbire beni yine yürüyerek eve bıraksın ve bu sefer öpmeye cesaret etsin istedim.' Önce güldü, sonra: 'Sen ve o </span><span style="font-size: 1em;">aynı çatının altındasınız, halbuki ben beş bin kilometre uzaktayım, ne isterseniz yaparsınız ve ben bunu engelleyemem' </span><span style="font-size: 1em;">dedi. Ben de 'Bu sadece görünüşte böyle. Benim hissettiğim </span><span style="font-size: 1em;">gerçek ise, şu an senin evinde, elbise dolabının önünde durduğum ve hoşuma giden bir döpiyes gördüğüm. Ya onu bir hırsız gibi çalacağım ya da seni arayıp bana ödünç vermek </span><span style="font-size: 1em;">ister misin diye soracağım.' Dolores bir an sessiz kaldı. Sonra sordu: 'Döpiyesim üstüne uyuyor mu bari?' 'Hokka gibi!</span></p>

  <p class="calibre1">Tabii ki seni aradığımı bilmiyor, arkasından iş çevirdiğimden <span style="font-size: 1em;">kuşkulanmıyor. Bırak, alma dersen, bütün bunlardan asla </span><span style="font-size: 1em;">haberi olmayacak' diye yanıtladım. Hattın karşı tarafından </span><span style="font-size: 1em;">yine küçük ve gergin bir gülüş geldi, bunu uzun bir sessizlik </span><span style="font-size: 1em;">izledi. O zaman, 'Dolores unutalım bunları! Geçici bir hevesti sadece. Buraya geldiğinden beri ona analık ediyorum; sen olmayınca yuvadan düşmüş, kimse beslemese açlıktan ölecek yavru bir kuş gibiydi. Bu da bende bir analık şefkati ve bazı eski arzuları uyandırdı. .. Ama sonuçta çok karışık bir iş </span><span style="font-size: 1em;">bu, vazgeçelim, tamam mı?' dedim. Yine bir sessizlik oldu, </span><span style="font-size: 1em;">sonra Dolores, 'Onu sana ödünç verirsem, bana iade edecek </span><span style="font-size: 1em;">misin?' diye sordu. 'Babamın mezarı üzerine yemin ederim! </span><span style="font-size: 1em;">Onu bulduğum haliyle iade edeceğim' diye cevap verdim.</span></p>

  <p class="calibre1">İşte Adam, her şeyi öğrendin artık!" <span style="font-size: 1em;">Semiramis anlatmayı bitirince, göz ucuyla arkadaşına </span><span style="font-size: 1em;">baktı. Utanca mı kapılacaktı, eğlenmiş gibi mi görünecekti </span><span style="font-size: 1em;">yoksa inanmamış gibi mi davranacaktı? Ama Adam daha ağzını açmadan, esas olarak incindiğini anladı.</span></p>

  <p class="calibre1">"Sanki olayın benimle hiçbir ilgisi yokmuş gibi, arkamdan ne dolaplar çevirmişsiniz! Eşimi aramadan önce benim fikrimi de bir sorman gerekmez miydi sence?"</p>

  <p class="calibre1">"Kesinlikle hayır! Dolores hayır demiş olsaydı, sana evimi bile göstermezdim. Akşam yemeğinden sonra, dün de yaptığım gibi, yanaklarından öper, sonra da seni odana gönderirdim."</p>

  <p class="calibre1">"Bravo! Hem o hem de sen üstümde söz sahibi oluyorsunuz ve benim konuşmaya bile hakkım yok!"</p>

  <p class="calibre1">"Hayır canım, tabii ki konuşmaya hakkın var. Seni ben <span style="font-size: 1em;">zorlamadım ki, hiç öyle düşünmüyorum. Sana çok dikkatli </span><span style="font-size: 1em;">ve ölçülü bir şekilde yaklaştım, en son anda bile serbestçe </span><span style="font-size: 1em;">kullanabileceğin, kelimenin tam anlamıyla şerefli bir çıkış </span><span style="font-size: 1em;">kapısı bıraktım. Ama sen benim yanımda kalmayı seçtin ... "</span></p>

  <p class="calibre1">Bu söylediği yanlış değildi. Adam uzlaşma arayan elini <span style="font-size: 1em;">arkadaşının dizine koydu.</span></p>

  <p class="calibre1">"Bu dediğin doğru! Odana çıkma tercihini hür irademle <span style="font-size: 1em;">yaptım, sorumluluğunu üstleniyorum ve eğer bunu yapmasaydım hayatımın sonuna kadar kendimi suçlardım. Beni rahatsız eden, sizin bu kadınca entrikalarınız. 'Onu bana ver, sana iade ederim ... ' Sanki bir oyuncağım ben veya senin benzetmenle söyleyecek olursak, askılıkta duran bir döpiyesim."</span></p>

  <p class="calibre1">"Ben sadece dürüst davranmak istedim. Sana olduğu kadar Dolores'e karşı da dürüst olmak istedim. Erkeğinin benim çatımın altında olmasından istifade edip, eskiden kalma bir yeniyetmelik arzusunu tatmin etmiş olsaydım, sence bu <span style="font-size: 1em;">dürüstlük olur muydu? Aramıza bu şekilde yalan ve iki yüzlülük girseydi onunla bir daha konuşabilir miydim veya kardeşimmiş gibi kucaklaşabilir miydim sanıyorsun? Sana karşı da, önce yatağıma alıp, sonra vicdan huzursuzluğu içinde </span><span style="font-size: 1em;">çırpınmam izlemek dürüstlük olur muydu? Aşk gecemizin </span><span style="font-size: 1em;">ağırlığını ilk günah gibi sırtında taşımanı mı seyretmeliydim?</span></p>

  <p class="calibre1">Eşinle senin arana yıllar sürecek kuşku ve ihaneti mi sokacaktım yani? Hayır, ben böyle birisi değilim. Ben, arkadaş <span style="font-size: 1em;">kalpli bir sevgiliyim, bu şiddetli zevk anının hayatlarımızda </span><span style="font-size: 1em;">gölge değil, küçük bir ışık olarak kalmasını isterim. Senin de </span><span style="font-size: 1em;">bu yaklaşımımı takdir etmeni bekliyorum."</span></p>

  <p class="calibre1">Adam sessizliğini korudu, eli -sanki orada unutmuş <span style="font-size: 1em;">gibi-hala Semiramis'in dizindeydi. Dudaklarında ise şaşkın </span><span style="font-size: 1em;">bir gülümseme vardı. Sevgilisi yeniden söze girdi:</span></p>

  <p class="calibre1">"Bütün bunlar bir yana, eğer söylediklerim seni ikna etmediyse, benim sana kur yaptığımı ve senin de bunu yiğitçe reddettiğini de pekala söyleyebilirsin. Emin ol seni yalanlamam."</p>

  <p class="calibre1">Adam konuştuklarının artısını eksisini hesaplıyormuş <span style="font-size: 1em;">gibi bir ifadeyle kadına doğru döndü, sonra da vardığı sonucu açıkladı:</span></p>

  <p class="calibre1">"Bana inanacağını sanmam."</p>

  <p class="calibre1">"Hayır, inanmaz. Zaten inanacak olsaydı, ben çok incinirdim."</p>

  <p class="calibre1">Aralarından bir an sessizlik geçti. Ama farklıydı bu defa. <span style="font-size: 1em;">Semiramis' in sessizliği dingin ve yaramaz, Adam' ınki ise </span><span style="font-size: 1em;">ağır ve karışıktı.</span></p>

  <p class="calibre1">Semiramis, "En önemlisi, Dolores'i hemen arayıp aşk gecenden söz etmek zorunda hissetme kendini. Çok bayağıca olur bu ve hiçbir sağlıklı insan böyle şeyleri işitmek istemez.</p>

  <p class="calibre1">Ben anlattıklarımı, seni bundan bahsetmeye zorlamak için <span style="font-size: 1em;">değil, tam tersine bu zorunluluktan kurtarmak için yaptım.</span></p>

  <p class="calibre1">O biliyor, sen onun bildiğini biliyorsun ve o da senin onun <span style="font-size: 1em;">bildiğini bildiğini biliyor ... Hiçbir açıklama, izahat, gerekçe </span><span style="font-size: 1em;">arama ihtiyacı yok. Özellikle de telefonda. Daha sonra, birkaç </span><span style="font-size: 1em;">hafta veya birkaç ay içinde gecenin bir vakti, tüm ışıklar sönükken bunu konuşma ihtiyacı duyacaksınız. Ve her biriniz diğerine niye bana evet demeyi seçtiğini izah edecek. O gece </span><span style="font-size: 1em;">asıl Dolores'in daha uzun ve zahmetli bir izahata girişeceğini </span><span style="font-size: 1em;">şimdiden söyleyebilirim. Senin mükemmel bir mazeretin var:</span></p>

  <p class="calibre1">Ben."<span style="font-size: 1em;">Bu son sözleri söylerken gözlerini yumdu ve elbisesinin </span><span style="font-size: 1em;">önünü araladı. Sonra dudaklarını Adam'a doğru uzatıp, geç </span><span style="font-size: 1em;">kalmış suç ortaklığının barışma busesini bekledi.</span></p>

  <p class="calibre1">2</p>

  <p class="calibre1">Adam odasına döndükten sonra yine de eşini aramak istedi.</p>

  <p class="calibre1">Niyeti önceki geceden söz etmek değildi, bu tam bir bayağılık <span style="font-size: 1em;">olurdu, ama onu her sabah aramak gibi bir alışkanlığı vardı </span><span style="font-size: 1em;">ve bu sabah bunu yapmamak için hiçbir neden göremiyordu.</span></p>

  <p class="calibre1">Biraz kaygılı olmakla birlikte, yine de numarayı çevirdi.</p>

  <p class="calibre1">"Ofiste misin?"</p>

  <p class="calibre1">"Şimdi geldim, daha yerime bile oturmadım."</p>

  <p class="calibre1">"Toplantıda değilsin yani..."</p>

  <p class="calibre1">"Daha değil, konuşabiliriz. Ama yirmi saniye dur ki, eşyamı bırakayım!"</p>

  <p class="calibre1">Dolores bir an telefonunu bıraktı, sonra yeniden aldı.</p>

  <p class="calibre1">"Tamam, seni dinliyorum. Semi bana iyi çalıştığını söyle<span style="font-size: 1em;">di. Hatta biraz fazla çalışıyormuşsun."</span></p>

  <p class="calibre1">"Doğru, gayet iyi çalışıyorum."</p>

  <p class="calibre1">"Biyografi üzerinde mi?" ,</p>

  <p class="calibre1">"Hayır, Attila'yı bir kenara bıraktım, başka bir işin üzerindeyim."</p>

  <p class="calibre1">"Sürekli başka şeyler üzerinde çalışırsan, bu biyografiyi <span style="font-size: 1em;">asla bitiremeyeceksin."</span></p>

  <p class="calibre1">"Ülkenin atmosferine yeniden dalınca, canım başka şeyler istedi, anlıyor musun?"</p>

  <p class="calibre1">"Bu konuda da bazı şeyler geldi kulağıma ... "</p>

  <p class="calibre1">Dolores güldü ve Adam, hiç düşünmeden birçok manaya <span style="font-size: 1em;">çekilebilecek bir cümle kurduğu için kendine kızdı. Aceleyle </span><span style="font-size: 1em;">açıklamaya çalıştı:</span></p>

  <p class="calibre1">"Murad ölünce, arkadaşlarımın, gençliğimin, şimdiki zamanın bizi ne hale getirdiğinin hikayesini anlatmak istedim."</p>

  <p class="calibre1">"Anlıyorum, böyle bir anda hasretlerin yeniden yüzeye <span style="font-size: 1em;">çıkması normal. Ama bana sanki biraz yolunu şaşırıyorsun gibi </span><span style="font-size: 1em;">geliyor ... Seni tanıyorum Adam. Arkadaşların hakkında yüzlerce sayfa karalayacaksın, ama bütün bunlar sonsuza dek çekmecede kalacak. Lütfen beni anla, bunu yapma demiyorum.</span></p>

  <p class="calibre1">Akıl sağlığına da faydası olacak bir katarsis bu. Çünkü 'geçmiş <span style="font-size: 1em;">arkadaş'ının ölümü seni kabul etmek istemediğin kadar etkiledi. Ama kendini aldatma, bunu asla yayımlamazsın. Sadece meslektaşlarını düşünmek yayımlamamana yeter de artar ... "</span></p>

  <p class="calibre1">"Meslektaşlarım mı?"</p>

  <p class="calibre1">Adam'ın gösterdiği şaşkınlık samimi değildi. Dolores <span style="font-size: 1em;">ona hakikati söylüyordu. Adam, tarihçi camiası içinde onlarca yıl boyunca inşa ettiği ve koruması gereken bir üne sahipti. Kanıt geliştirirken gösterdiği özen, kaynakları çok titiz ve eleştirel bir şekilde elden geçirmesi, üslubundaki nesnellik, </span><span style="font-size: 1em;">en müşkülpesent meslektaşı tarafından bile eleştirilemeyecek </span><span style="font-size: 1em;">bir konumda bulunma kaygısı takdir görüyordu. Onu saygın </span><span style="font-size: 1em;">bir tarihçi yapan bu vasıfları bir öğrenci topluluğunun varoluşsal sıkıntılarını anlatma isteğiyle nasıl bağdaştıracaktı?</span></p>

  <p class="calibre1">Saygıdeğer meslektaşları nasıl bir tepki gösterecekti? Alaylarını şimdiden duyar gibi oluyordu.</p>

  <p class="calibre1">"Hepsini derhal bırakıp sevgili Attila'ma kapanmamı mı <span style="font-size: 1em;">tavsiye ediyorsun?"</span></p>

  <p class="calibre1">"Hayır, dürüst konuşmak gerekirse, bunu tavsiye etmiyorum. Bulunduğun yerde, içinde bulunduğun koşullarda sanki hiçbir şey olmamış gibi beşinci yüzyıldan bir fatihin <span style="font-size: 1em;">biyografisi üstünde çalışmaya devam edemezsin. Sanki mahrem bir akıl defteri tutar gibi, yazman gerektiğini hissettiğin </span><span style="font-size: 1em;">şeyi tüm samimiyetinle yaz. Ama bunun bir parantez olduğunu kendine söyle ve Paris'e döner dönmez yeniden Attila'na kapan, onu bitir ve yayımla ki başka bir şeye geçebilesin. Başka bir deyişle, biraz yoldan çık, ama fazla değil ve asıl önemli olanı gözden kaçırma ... "</span></p>

  <p class="calibre1">Adam onun bu fikrine tamamen katıldığını söylemeye <span style="font-size: 1em;">hazırlanıyordu, ama eşi buna zaman bırakmadı.</span></p>

  <p class="calibre1">"Kapım çalınıyor" dedi kısık sesle, "Geliyorlar."</p>

  <p class="calibre1">Telefonu birdenbire kapattı. Adam saatine baktı, tam on <span style="font-size: 1em;">bir otuzdu, Paris'te ise dokuz otuzdu. Eşi her gün bu saatte </span><span style="font-size: 1em;">mesai arkadaşlarıyla toplantıya giriyordu.</span></p>

  <p class="calibre1">Aylık bir popüler bilim dergisini yönetmesi için Avrupalı <span style="font-size: 1em;">bir basın grubu tarafından işe alınan Dolores, dergiyi haftalık çıkarma riskini göze almak istemişti. Davasını o kadar iyi savunmuştu ki patronları onu desteklemiş ve emrine hatırı </span><span style="font-size: 1em;">sayılır olanaklar vermişlerdi. Ama hem eşi hem de diğerleri </span><span style="font-size: 1em;">açısından, proje beklentilere cevap vermezse sorumluluğun</span></p>

  <p class="calibre1">Dolores' e ait olacağı belliydi. Bu nedenle vaktinin büyük bölümünü dergide geçiriyordu; orada olmadığı zamanlarda da aklı hep dergiyle meşguldü ve bu konuyu eşiyle de sık sık <span style="font-size: 1em;">paylaşıyordu. Adam bundan hiç rahatsızlık duymaz, tam tersine memnun olurdu; hatta onun yanında Candide rolü, yani hem bilim dünyasının hem de derginin dışından, art niyetsiz, </span><span style="font-size: 1em;">dostane bir danışman rolü oynamak çok hoşuna gidiyordu.</span></p>

  <p class="calibre1">Telefon kapandıktan sonra, Adam kurşunkalemini parmaklarının arasına alıp kendini soktuğu tuhaf durumu dü<span style="font-size: 1em;">şünmek için not defterini açtı.</span></p>

  <p class="calibre1">24 Nisan, Salı</p>

  <p class="calibre1">Dolores hem ahlaki zarafeti hem de inceliği bakımından <span style="font-size: 1em;">şaşırtıcı, örnek alınacak bir davranış sergilemiş olsa da </span><span style="font-size: 1em;">endişem sürüyor.</span></p>

  <p class="calibre1">Geçen gece olup bitenler hakkında tek kelime edilmedi, ama onunla hiç alakası olmayan şeyler hakkında da konuşmadık. Her ima acaba önceden mi tasarlanmıştı, bilmiyorum ve belki de hiçbir ima içermeyen şeyleri ben öyle yorumladım. Yine de mesaj son derece berraktı: Parantez, <span style="font-size: 1em;">ancak bir parantez olarak kaldığı sürece kabul edilebilir.</span></p>

  <p class="calibre1">Bu kural bana uyuyor ve bunu Dolores'in söylemesi <span style="font-size: 1em;">içimi rahatlatmalıydı. Ama kaygım başka yerden, aşmamam gereken bir sınırı aştığımı, bunun hem insan doğasına hem de semavi yasalara bağlı nedenlerden ötürü ka</span><span style="font-size: 1em;">çınılmaz olarak bedelinin ödeneceğini bana kabul ettiren o </span><span style="font-size: 1em;">gaddar halk inanışından kaynaklanıyor.</span></p>

  <p class="calibre1">Yetmişli yıllarda yirmili yaşlarında olan kadınlar <span style="font-size: 1em;">ve erkeklerden oluşan benim kuşağım kaygılarının merkezine bedenlerin özgürleşmesini koymuştu. Bu, ABD </span><span style="font-size: 1em;">ve Fransa' da olduğu kadar, benim ülkemin de dahil olduğu başka yerlerde de geçerliydi. Bugün geriye dönüp baktığımda yüzde yüz haklı olduğumuza inanıyorum.</span></p>

  <p class="calibre1">Ahlaki zorbalıklar önce bedenimizi kıskıvrak bağlayarak <span style="font-size: 1em;">zihnimizi de esir alıyorlar. Tek denetim ve hakimiyet </span><span style="font-size: 1em;">aracı bu değil, ama en etkili araçlardan biri olduğu tarih boyunca kanıtlandı. Bu nedenle bedenlerin özgürleşmesi bütünü içinde bağımsızlaştırıcı bir eylem olma özelliğini koruyor. Tabii ki bunun, her türlü davranış </span><span style="font-size: 1em;">bayağılığını haklı çıkarmak amacıyla kullanılmaması </span><span style="font-size: 1em;">koşuluyla ...</span></p>

  <p class="calibre1">Benim Semi ile yaşadığımın bir anlamı var, çünkü <span style="font-size: 1em;">benim ergenliğimdeki utangaçlığıma geç kalmış bir isyanı temsil ediyor. Bu nedenle sevişmemiz meşruydu. Ama suç ortağımla birlikte bunu yeniyetmelik dönemimize bir </span><span style="font-size: 1em;">göz kırpış olarak görmek yerine, yerlerde sürünen sıradan </span><span style="font-size: 1em;">bir ilişki şeklinde yaşamaya koyulsaydık derhal içler acısı </span><span style="font-size: 1em;">bir hal alırdı.</span></p>

  <p class="calibre1">Öyleyse, Semi ile geçirdiğim o gece bir parantez mi?</p>

  <p class="calibre1">Kuşkusuz. Zaten o da yaşananları farklı görmüyor. Bu <span style="font-size: 1em;">nedenle Dolores'in kullandığı kelimede kırıcı ve aşağılayıcı bir yan yok.</span></p>

  <p class="calibre1">Peki, gençliğim, arkadaşlarını hakkında anlatma ihtiyacı duyduğum her şey de bir parantez mi? Evet, uygun kelime bu kuşkusuz. Yine de bu parantezi hemen kapatmak <span style="font-size: 1em;">niyetinde değilim. Dağılıp gitmiş arkadaşlarımın anısına </span><span style="font-size: 1em;">hasrettiğim bu sayfalar, sonunda bir çekmecede unutulup </span><span style="font-size: 1em;">gidecek olsalar bile, benim açımdan hfıla bir varlık nedenleri mevcut. Yaşamım ve tanıdığım insanların yaşamı, meşhur bir fatihinkine göre belki pek önemli sayılmayabilir. Ama bu benim yaşamım ve onun unutulmaktan başka bir şeye layık olmadığını kabullenirsem, yaşamayı da hak </span><span style="font-size: 1em;">etmemişim demektir.</span></p>

  <p class="calibre1">3</p>

  <p class="calibre1">Dün akşam Semi gelip beni "kaçırdığında", ben de</p>

  <p class="calibre1">Albert'in kaçırılma hadisesini ve onu kurtarmaya uğra<span style="font-size: 1em;">şanların çeşitli bunaltılarını anlatmaktaydım.</span></p>

  <p class="calibre1">Kaçırılma ve zorla alıkonma arkadaşımız için kurtarıcı bir şok oluşturmuş muydu acaba? Ona yeniden yaşama isteği vermiş olabilirler miydi? Elde, bunu söylememize <span style="font-size: 1em;">izin verecek hiçbir veri yoktu.</span></p>

  <p class="calibre1">Murad telefonda, "Onu tutulduğu delikte biraz daha <span style="font-size: 1em;">bırakmak daha akıllıca olmaz mı?" diye soruyordu. "Ger</span><span style="font-size: 1em;">çeği söylemem gerekirse, kötü muamele görmediği sürece, </span><span style="font-size: 1em;">oradan hemen çıksın diye bir acelem yok. "</span></p>

  <p class="calibre1">Kaygılarını çok iyi anlıyordum. Zaten ben de <span style="font-size: 1em;">Albert'in rehine olarak tutulduğunu öğrendiğim anda </span><span style="font-size: 1em;">aynı şeyi düşünmüştüm. Kaçıranların onu ölümden </span><span style="font-size: 1em;">kurtarması gibi, acaba onu serbest bıraktırmak da ölüme </span><span style="font-size: 1em;">teslim etmek anlamına mı gelecekti? Durumun tuhaflığı </span><span style="font-size: 1em;">insanı güldürebilirdi, ama bizim için gerçek bir bunaltı </span><span style="font-size: 1em;">söz konusuydu.</span></p>

  <p class="calibre1">Konuşurken aklımda bir çözüm belirdi ve bunu hemen Murad' a anlattım.</p>

  <p class="calibre1">"Eğer serbest bıraktırmayı başarırsan kesinlikle onu <span style="font-size: 1em;">evine götürme. İki üç gün yanında, Cebel'deki evde alıkoy.</span></p>

  <p class="calibre1">Sonra buraya, Paris' e gönderirsin. Gerisiyle ben ilgilenirim. Sence kabul eder mi? "</p>

  <p class="calibre1">"Etmek zorunda! Tek akıllıca çözüm bu. Eğer reddederse, bu defa ben kaçırırım onu. Paketler ve sana gönderirim. "</p>

  <p class="calibre1">"Tamamdır, paketi alırım ben de. "</p>

  <p class="calibre1">Konuşmamızın, durumun trajikliğine hiç yakışmayan delice bir gülüşmeyle noktalandığını hatırlıyorum.</p>

  <p class="calibre1">Adam'ın notlarına ve Tania'nın hatırladıklarına bakılırsa, bu <span style="font-size: 1em;">senaryo ana hatlarıyla uygulanacak, yine de son dakikada </span><span style="font-size: 1em;">birkaç pürüz çıkacaktı.</span></p>

  <p class="calibre1">Kendisini kaçıran talihsiz adam tarafından salıverilen Albert kendi mahallesinin sınırına bırakılmıştı; oradan birkaç metre uzakta arabalarında bekleyen Murad ve eşi onu hemen <span style="font-size: 1em;">alıp kendi evlerine, köye götürmüşlerdi. Kurtulan adam, sanki aklından hiç intiharı geçirmemiş, sanki hiç rehin alınmamış </span><span style="font-size: 1em;">gibi sakin görünüyordu. Az konuşuyor ama gülümsüyordu.</span></p>

  <p class="calibre1">Sonraki günlerde Murad onun vesikalık fotoğraflarını <span style="font-size: 1em;">çektirdi, Emniyet Müdürlüğü'nden bir pasaport çıkarttırıp,</span></p>

  <p class="calibre1">Fransız konsolosluğundan da vize aldı. Sonra da Paris' e tek <span style="font-size: 1em;">yönlü bir uçak bileti satın aldı.</span></p>

  <p class="calibre1">Bu arada hassas iki an atlatılmıştı. İlki, serbest bırakıldı<span style="font-size: 1em;">ğının ertesi günü eski rehine kendi dairesine gitmek isteyince </span><span style="font-size: 1em;">yaşanmıştı. Arkadaşları kendi canına kıyma isteğini koruduğundan korkuyorlardı, ama ona hayır da diyemiyorlardı.</span></p>

  <p class="calibre1">Kapıyı kırdıktan sonra kilidi değiştirmek zorunda kaldıkları <span style="font-size: 1em;">için, Murad ona yeni anahtarları verdi. Tania onu şehre götürdü ve kendisinin de birlikte yukarı çıkmak istediğini belirtti; Albert kararlı bir biçimde yalnız gitmeyi tercih ettiğini söyleyince, Tania ısrar etmedi. Altı katı yürüyerek çıkma fikri </span><span style="font-size: 1em;">hiç hoşuna gitmemişti ve zaten Albert canına kıymaya kararlıysa, onu sonsuza dek engelleyemeyiz diye düşünmüştü. Bu </span><span style="font-size: 1em;">nedenle binanın önünde tespih çekerek ve aklından olabilecek en kötü şeyleri geçirerek kırk beş dakika bekledi. Ama Albert sonunda yüzü kararmış bir halde ve elinde küçük bir </span><span style="font-size: 1em;">valizle çıkageldi.</span></p>

  <p class="calibre1">Adam'ın defterine düştüğü nota göre, ikinci korkulu an <span style="font-size: 1em;">eski rehinenin uçağa bineceği gün yaşanmıştı.</span></p>

  <p class="calibre1">Albert sakin bir sesle, havaalanına gitmeden önce mutlaka kendisini kaçıran adama uğrayıp onunla vedalaşmak istediğini söyledi. Bu konuda ona söz vermişti ve sözünü tutmaması düşünülemezdi. Murad ve Tania onu bu fikrinden caydıramayınca, birlikte gitmeye karar verdiler.</p>

  <p class="calibre1">Oto tamircisinin evi bir çıkmazın dibindeydi; önceki <span style="font-size: 1em;">gün yağan yağmurla çamur olmuş bir toprak yoldan ge</span><span style="font-size: 1em;">çilerek eve varılıyordu. Duvarlar, sanki badana edilmeleri </span><span style="font-size: 1em;">hiç düşünülmemiş gibi beton rengindeydiler. Küçük avlu </span><span style="font-size: 1em;">eski lastiklerle doluydu.</span></p>

  <p class="calibre1">"Adam ve eşi bizi orada bekliyorlardı. Hayatlarının <span style="font-size: 1em;">tamirhanenin çevresinde geçtiği belli olan namuslu insanlar. Bir diğer merkez de haliyle tek oğulları; her yerde onun resimleri var; bazıları çerçeveli, bazıları henüz umutları tükenmemişken arama amacıyla bastırılmış afişlerin üstünde. Salonları, kayıp evlatlarının anısına adanmış bir mabet gibi.</span></p>

  <p class="calibre1">"Tania ve ben taziyelerimizi sunduk. Bize matemdeki <span style="font-size: 1em;">insanlara yaraşan bir havayla, terbiyeli ve onurlu cevaplar verdiler. Sonra baba dudakları titreyerek mırıldandı:</span></p>

  <p class="calibre1">'Sizin hiçbir suçunuz yok bu işte!' Ve Albert onlara yaklaştığında, görmeliydin bunu! Adam bir koluna girdi, kadın diğerine ve birlikte sarıldılar ona. 'Kendine dikkat et!',</p>

  <p class="calibre1">'Bir daha aptallık yapmayacağına söz ver bize!', 'Hayat <span style="font-size: 1em;">değerlidir!' Ağlamaya başladılar. Albert de hıçkırıklara </span><span style="font-size: 1em;">boğuldu. Onu Tania ve ben izledik.</span></p>

  <p class="calibre1">"Oradan ayrılmak üzere ayağa kalktığımızda, yeniden konuşmaya başladılar. 'Fazla geciktirmeden bizi görmeye gel yine!' Sonra, 'Kendine dikkat et' diye tekrarladılar. Albert sözler veriyor, yeminler ediyordu. İçimizde en çok duygulanan o olmuştu ve arabada havaalanına doğru <span style="font-size: 1em;">giderken hala gözyaşlarını silip duruyordu. "</span></p>

  <p class="calibre1">"Peki yola çıktı mı?"</p>

  <p class="calibre1">"Evet, Tanrı'ya şükür çıktı! Uçak havalanıncaya kadar havaalanında kaldık. Sonra sana telefon etmeye geldik. Üç buçuğa doğru Paris'e varacak. "</p>

  <p class="calibre1">"Mükemmel. Yemeğimi hızla yiyip onu almaya gidiyorum. "</p>

  <p class="calibre1">Hattın Doğu Akdeniz' deki ucundan uzun, çok uzun <span style="font-size: 1em;">bir ferahlama soluğu geldiğini hatırlıyorum.</span></p>

  <p class="calibre1">"Onu sana geri verdiğimiz için pişman değiliz. İyi <span style="font-size: 1em;">şanslar!"</span></p>

  <p class="calibre1">Murad'ın sözlerini, sesini, gülüşünü, Albert'i kurtarmak <span style="font-size: 1em;">için gösterdiği fedakarlığı, aramızdaki dostluğun çapını </span><span style="font-size: 1em;">hatırlarken, onun şu anda tabutunda, toprağa verilmeyi </span><span style="font-size: 1em;">bekleyerek yattığını düşünmeden edemiyorum. Birden, </span><span style="font-size: 1em;">konuşmalarımızı yazıya dökmek, yitirilmiş bir arkadaşın </span><span style="font-size: 1em;">anısına yönelik bir saygı ifadesi gibi geliyor.</span></p>
<p class="calibre1">Bu sayfaların mahremiyeti içinde dile getirilen bu örtülü saygı ifadesi suçluluk duygumu hafifletecek mi, yoksa onu iyice azdırıp cenaze törenine yönelik tavrımı değiştirmeme mi neden olacak?</p>
<p class="calibre1">Hayır, oraya gitmeyi hiç istemiyorum. Onunla benim aramda ölümden sonra bir barışma olacaksa, bu herkese açık bir şekilde, burnumun dibinde bir mikrofonla değil, kendi kabuğuma çekilerek, fısıldaşan ruhlarımız aracılığıyla gerçekleşecek.</p>
<p class="calibre1">4</p>
<p class="calibre1">Ertesi gün geçmiş arkadaşının cenaze törenine gitmeme kararını koruyan Adam, derhal öyküsünü sürdürmeye oturdu.</p>
<p class="calibre1">"Koli" elime hiçbir hasar görmeden ulaştı. Gözlerinde ve sözlerinde kaçırılmanın ve intihar teşebbüsünün izlerini arasam da boşunaydı. Hiçbir iz yoktu. Albert tamamen kendine gelmişti. Her halükarda, Paris'te geçirdiği seksen yılının şubat ayından bende kalan izlenim bu.</p>
<p class="calibre1">Başlarda, en başlarda, ilk saatlerde kendimi rahat hissetmiyordum. Onu evimde misafir odasına yerleştirmiştim, sürekli göz ucuyla izliyordum ve bazı şeylerden söz etmekten kaçınıyordum. Sonra giderek rahatladım, hatta tam kendi canına kıymaya hazırlandığı sırada kaçırılmasının komikliğinden başlamak üzere her konuda onunla şakalaşmaya koyuldum. O sıradaki eşim ve bir psikanalist olan Patricia zaman zaman beni eleştiriyordu: "Dikkat et, o hala çok kırılgan, keyifli görünmesi seni aldatmasın!" Onlarla aynı fikirde değildim; takınılacak en iyi tavrın onu idare etmek, ona felaketten kurtulmuş biri, nekahet dönemindeki bir hasta gibi değil de, o her zamanki zeki, kendi kusurları da dahil her şeyle alay edebilen arkadaşıma davranır gibi davranmak olduğunu içgüdüsel olarak hissediyordum. Yanılmamıştım.</p>
<p class="calibre1">Gelişinin üzerinden iki gün bile geçmeden, savaşı kazandığımızı anladım.</p>
<p class="calibre1">Bir cumartesiydi. İkimiz de çok erken, sabah beşe doğru uyanmış ve eşimi uyandırmamak için dairenin diğer ucundaki mutfağa sığınmıştık. Ben kahve hazırlamaya koyuldum, ama misafirimin başka istekleri vardı.</p>
<p class="calibre1">"Haydi, giyin de çıkalım" dedi. "Uzun zamandır bir <span style="line-height: 1.2em; text-indent: 0em;">Faris bistrosunda (içkili kahve) kahvaltı etmeyi düşlüyordum. İşte şimdi ftrsat çıktı, haydi gidelim, ben davet ediyorum. Zaten sana anlatacaklarım da var."</span></p>
<p class="calibre1">Dışarıda yağmur yağıyordu, hava soğuk ve hala karanlıktı. Ama Paris'te birlikte dolaşmaktan öyle mutluyduk ki ...</p>
<p class="calibre1">Gözümüzün tuttuğu bir kahveye girdik, pazar esnaftnın arasında bir masaya yerleştik, bir sabah ziyafeti ısmarladık: Sıcak kakao, Viyana çörekleri, reçeller, peynirler, yumurtalar, meyve suları, tahıl, hatta akağaç şuruplu krepler ...</p>
<p class="calibre1">"Sana verecek bir haberim var" dedi Albert. "Dört maddeden oluşan bir haber ... "</p>
<p class="calibre1">Alaycı bir gülümseme ve parmaklarının arasında tuttuğu kruvasan işi biraz yumuşatsa da törensel, neredeyse resmi bir ses tonuyla konuşuyordu.</p>
<p class="calibre1">"Birincisi, birkaç hafta önce yapmaya hazırlandığım şeyi bir daha yapmayacağım, o sayfa kesin olarak kapandı.</p>
<p class="calibre1">Tabii pişmanım falan diyecek de değilim. Her şeyin bu şekilde olup bittiğine ve bu işten sağ salim çıktığıma pişman değilim, diyelim. "</p>
<p class="calibre1">Sözünü hiç kesmeden başımı defalarca salladım. Gözlerine bir gölge düştü.</p>
<p class="calibre1">"İkincisi, bir daha ülkeye geri dönmeyeceğim. Düşündükçe -bu sana aptalca gelecek, ama bunu bana söylemek zorunda değilsin!- düşündükçe benim üzerime çökenin hayat olmadığını anladım, aslında ben sadece bir çıkış yolu arıyordum. O ülkede artık yaşayamıyordum, ama orayı terk de edemiyordum. İçimde kendimi oturduğum daireden söküp çıkaracak gücü bulamıyordum; en sonunda, bari mobilyalarımın arasında, etrafımda kitaplarım ve müzikli kutularımla son bir kez uykuya dalıp bir daha uyanmayayım veya başka bir yerde uyanayım noktasına gelmiştim. Kader farklı bir karar verdi, bunu dikkate alıyorum ve önünde eğiliyorum. "</p>
<p class="calibre1">Sesinde hafiften hissedilen titremeyi örtmek için öksürdükten sonra söze devam etti:</p>
<p class="calibre1">"Orada olduğum sürece gidecek gücü bulamıyordum. Ama şimdi oradan uzakken de geri dönecek gücüm yok. Sanki bir deniz kazasından sağ kurtulmuş birisi gibiyim. Su alan gemiden atlamakta zorlanıyordum, ama mademki artık o gemide değilim yeniden güverteye tırmanmak da aklımdan geçmiyor. Benim açımdan, bu sayfa da kesin olarak kapandı. Zaten sadece benim açımdan değil... Doğu Akdeniz'imizin deva bulunmaz bir şekilde yitip gittiğini sana anlatacak değilim. "</p>
<p class="calibre1">Doğduğumuz toprakları ondan önce terk etmiş olan ben, gerçekten de bu söylediklerine karşı çıkacak durumda değildim. Aına Albert'in hükmü fazla kesin, fazla sertti; kendimi gevşek bir itirazda bulunmak zorunda hissettim, ama arkadaşımın sözüne devam edebilmesi için sohbetin yönünün değişmemesine de özen gösterdim.</p>
<p class="calibre1">"Üçüncüsü, Fransa' da da kalmayacağım. ABD' ye gidiyorum. Halbuki Paris'i seviyorum ve kendimi burada iyi hissediyorum. Pederlerin okullarında geçirdiğim o seneler sayesinde, Fransa' daki hiçbir şey bana tam anlamıyla yabancı değil. Sana da değil, sanıyorum ... Ama yapmak niyetinde olduğum şey için, orada, Amerika' da olmalıyım. Sadece New York ile Kaliforniya arasında tereddüt ediyorum. Kararımı oraya gidince vereceğim ... "</p>
<p class="calibre1">Sanki içsel bir karar alma süreci yaşıyormuş gibi bir an sustu, sonunda suskunluğu ben bozdum.</p>
<p class="calibre1">"Ya dördüncüsü ne? "</p>
<p class="calibre1">"Dördüncüsü, doğduğumdan beri ilk kez hayatımda ne yapmak istediğimi bildiğimi sanıyorum. Demek bütün bunları yaşamak gerekiyormuş. "</p>
<p class="calibre1">Bekliyorum. Hiçbir şey eklemiyor. O zaman sanki iki çocukmuşuz gibi soruyorum:</p>
<p class="calibre1">"Neymiş bu? Hayatında yapmak istediğin şey ne?"</p>
<p class="calibre1">"Bunu sana bugün söylemeyeceğim. Yaptığım zaman öğreneceksin. "</p>
<p class="calibre1">Az daha üst eleyecektim, ama vazgeçtim. Albert' in benim karşımda olağanüstü şeyler yapmayı taahhüt edip de daha sonra bunları başaramadığı duygusuna kapılmasını istemiyordum. Yokuşu sakin sakin, baskısız, kendi ritminde tırmanmasına izin vermek daha iyiydi.</p>
<p class="calibre1">Adam defterini kapadı ve saatine baktı. Akşam olmuştu, yediye iki vardı. Semiramis' e telefon etmeye karar verdi. Bütün gün şehirde olacağını ve döndüğünde arayacağını söylemişti, ama Adam ilk arayan olmak istiyordu.</p>
<p class="calibre1">Cep telefonundan ulaştığı Semiramis' e geri dönüp dönmediğini sordu.</p>
<p class="calibre1">"Daha değil. Yoldayım. Ama konuşabiliriz, nasıl olsa ben sürmüyorum. İyi çalışabildin mi?"</p>
<p class="calibre1">"Önceki günler kadar değil, konsantrasyonum daha düşüktü."</p>
<p class="calibre1">"Benim hatam, kafanı dağıttım."</p>
<p class="calibre1">Söylediği muhtemelen doğruydu, ama bunu kabul etmek yersiz kaçacaktı.</p>
<p class="calibre1">"Hayır, hiç de değil" diye itiraz etti.</p>
<p class="calibre1">Ama kadın sanki onu duymamış gibi devam etti:</p>
<p class="calibre1">"Halbuki ne kadar iyi çalışıyordun, ben de seni rahatsız ettim. Kızıyorsun bana herhalde."</p>
<p class="calibre1">"Hem de nasıl!"</p>
<p class="calibre1">Güldü ve sevgilisinin de gülmesini bekledikten sonra ekledi:</p>
<p class="calibre1">"Hiç unutmayacağımız muhteşem bir an yaşadık. Önemli olan tek şey bu."</p>
<p class="calibre1">"Pişmanlıklara rağmen mi?"</p>
<p class="calibre1">"Evet, pişmanlıklara rağmen ... "</p>
<p class="calibre1">"O halde bu akşam da birlikte yemek yiyecek miyiz?"</p>
<p class="calibre1">"Evet, bu akşam da."</p>
<p class="calibre1">"Peki yemekten sonra ayrılacak mıyız?"</p>
<p class="calibre1">"Hayır, ayrılmayacağız."</p>
<p class="calibre1">"İkinci bir toplantı mı yapacağız?"</p>
<p class="calibre1">Muhtemelen arabada yalnız olmadığı ve "ikinci bir gece" diyemediği için bu terimi kullanmıştı. Adam ise, odasında meraklı kulaklardan uzak, yalnız olduğu için benzer önlemler almak zorunda değildi; ama o da aynı şifreli dili kullanmayı tercih etti.</p>
<p class="calibre1">"Hayır, ikinci bir toplantı değil, birinciyi tamamlayacağız. Bildiğim kadarıyla oturum henüz kapanmamıştı ... "</p>
</body>
</html>