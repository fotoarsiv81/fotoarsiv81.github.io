<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator"/>
  
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>
<body style="margin: 3%">
  <p class="calibre1">ÜÇÜNCÜ GÜN</p>

  <p class="calibre1">1</p>

  <p class="calibre1">Adam, 22 Nisan' da uyandığında günlüğüne şu notu düştü:</p>

  <p class="calibre1">Bu Pazar sabahı, ciğerlerime doldurduğum havayla birlikte tüm bu yıllar boyunca dağımdan ne denli mahrum kaldığımı ve onun ana kucağına kendimi bırakmayı ne kadar özlediğimi anladım.</p>

  <p class="calibre1">Semi' den Allah razı olsun, beni vadiye bakan bir odaya yerleştirdi. Pencerenin yanı başında küçük bir masam var; çevrem göz alabildiğine Halep çamlarıyla dolu, onları <span style="font-size: 1em;">okşayıp gelen meltemi soluyorum ve zamanın sonuna dek </span><span style="font-size: 1em;">buradan hiç kımıldamasam çok memnun olurum. Yuvarlak tepeler ve ufukta uzanan deniz arasında okumak, yazmak, düş kurmakla geçse zaman ...</span></p>

  <p class="calibre1">Kafamın içinde bir ses yakında usanacağımı biteviye <span style="font-size: 1em;">mırıldanıp duruyor. Bugün bana kalmamı telkin eden şımarıklığın, yarın da gitmemi buyuracağını hatırlatıyor.</span></p>

  <p class="calibre1">Nasıl bugün buranın içine dalıp kaybolma ihtiyacı duyuyorsam, o zaman da hemen kaçıp gitmek isteyeceğimi söylüyor. Ama içimdeki Kassandra'yı susturmalıyım.</p>

  <p class="calibre1">Adam tatlı mahmurluğundan yavaşça sıyrılarak defterinin <span style="font-size: 1em;">sayfalarını karıştırmaya ve önceki gün başladığı, Tania'nın ve </span><span style="font-size: 1em;">yeğeninin telefonlarıyla kesilen öyküyü aramaya koyuldu. O </span><span style="font-size: 1em;">telefonlar yüzünden kendisi de başkentten kaçıp Semiramis'in </span><span style="font-size: 1em;">yanına sığınmak zorunda kalmıştı. En son şu cümleyi yazmıştı:</span></p>

  <p class="calibre1">"Bilal' in ölümünden altı ay sonra, saflarımızda yeni bir gedik açılacaktı: Ben gidecektim."</p>

  <p class="calibre1">Anılarının ipliğini yeniden parmaklarına dolamak istermiş <span style="font-size: 1em;">gibi, bu sözleri boş bir sayfaya kopya etti.</span></p>

  <p class="calibre1">Arkadaşlarım hep tepem attığı için gittiğimi sandılar. Bu <span style="font-size: 1em;">çok yanlış. Ben bile uzun süre başka bir açıklama yapmak </span><span style="font-size: 1em;">zorunda kalmamak için bu teze inandırıcılık kattım. Sorularla beni sıkıştırdıklarında, o sırada yanında yaşadığım büyükanneme ertesi gün Paphos Adası'na giden gemiye </span><span style="font-size: 1em;">bineceğimi ve oradan da Paris'e uçacağımı bir akşam sakin sakin bildirdiğimi anlatıyordum. Bu söylediğim yalan değildi, yanlış hiçbir yanı yoktu, ama işin özünü es ge</span><span style="font-size: 1em;">çiyordum. O gün bildirilen karar uzun süredir kafamda </span><span style="font-size: 1em;">olgunlaşmıştı. Sık sık elimde bir kitapla saatler boyunca </span><span style="font-size: 1em;">odama kapanıyor, sonra kitabı elimden bırakıp yatağıma </span><span style="font-size: 1em;">uzanıyor, faltaşı gibi açılmış gözlerimle savaş yıllarının </span><span style="font-size: 1em;">ardından ülkemizin ve bölgenin neye benzeyeceğini hayal </span><span style="font-size: 1em;">etmeye çalışıyordum. Bilal'in "Tarih'in son sözünü" öğrenebilmek için üzerinde dikilip beklemek istediği o bitiş </span><span style="font-size: 1em;">çizgisine kendimi zihinsel olarak taşıyordum.</span></p>

  <p class="calibre1">O "son söz" hiç hoşuma gitmiyordu. Olayı kafamda <span style="font-size: 1em;">ne kadar evirip çevirsem de, çevremde şiddet ve gerilemeden başka bir şey görmüyordum. Giderek kararan bu Doğu Akdeniz dünyasında artık benim yerim ve kendime </span><span style="font-size: 1em;">böyle bir yer inşa etmeye niyetim de yoktu.</span></p>

  <p class="calibre1">Kararımı aylar süren bu dilsiz meditasyon, geleceği <span style="font-size: 1em;">tahmin yönünde soğukkanlı çabalar ve uyanık görülen </span><span style="font-size: 1em;">düşler sonunda vermiştim. Karar bir gün birdenbire ortaya çıkıverdi, ama yavaş yavaş şekillenmişti. Zaten bü</span><span style="font-size: 1em;">yükannem de bu karara ne şaşırdı ne de üzüldü. Dünyada </span><span style="font-size: 1em;">benden başka kimsesi yoktu, ama o beni kendisi için değil </span><span style="font-size: 1em;">benim için seviyor ve sadece başımı sokacak bir dam bulmamı değil, güvende olmamı istiyordu. İçim rahat, pişmanlık duymadan gidebilmem için beni takdis etti.</span></p>

  <p class="calibre1">Adaya çıkar çıkmaz Fransız konsolosluğuna başvurdum, onlar da bana vize vermek için kendi konsoloslu<span style="font-size: 1em;">ğumdan bir tavsiye mektubu getirmemi istediler. Evet, </span><span style="font-size: 1em;">o sırada henüz medeni bir çağda yaşıyorduk! Vize almak </span><span style="font-size: 1em;">için başparmağımı mürekkebe batırıp kayıt defterine parmak izimi bırakmam gerekmemiş, konsolosumım mektubu yeterli görülmüştü. Bu mektubu, ben onun çalışma odasının bir köşesinde kahvemi höpürdetirken, en güzel </span><span style="font-size: 1em;">dolmakalemiyle yazmıştı; mektubu hemen Fransız konsolosluğuna götürmüştüm, orada da bana ikinci bir kahve ikram etmişlerdi.</span></p>

  <p class="calibre1">Yaşadıklarımı güzelleştiriyorum belki, ama daha fazla ayrıntı hatırlayamıyorum; fakat hislerimi ve yaşananların damağımda bıraktıkları tadı hatırlıyorum. En ufak bir acılık yoktu. Ülkesini terk etmek eşyanın tabiatına <span style="font-size: 1em;">aykırı değildi; bazen olaylar bunu dayatır; yoksa bir bahane bulmak gerekir. Ben bir ülkede değil bir gezegende doğdum. Tamam, tabii ki bir ülkede, bir şehirde, bir mahallede, bir ailenin içinde, bir dağımı kliniğinde, bir yatakta doğdum ... Ama hem ben hem de tüm insanlar için tek önemli şey, dünyaya gelmiş olmaktır! Dünyaya! Doğmak, şu veya bu ülkede, şu veya bu evde, dünyaya gelmek demektir.</span></p>

  <p class="calibre1">Murad bunu asla anlayamadı. Çatışmalar ortalığı kasıp <span style="font-size: 1em;">kavururken insanın güvende olmak için bir süreliğine </span><span style="font-size: 1em;">anavatanından uzaklaşabileceğini kabullenmeye hazırdı.</span></p>

  <p class="calibre1">Ama yıllar yılları kovalarken yabancı bir ülkede, kocaman <span style="font-size: 1em;">bir metropolün isimsiz kalabalığı içinde yaşamak istemek, </span><span style="font-size: 1em;">onun gözünde sadece anavatanını· terk etmek değil, atalarına hakaret etmek, bir anlamda ruhunu sakat bırakmak demekti.</span></p>

  <p class="calibre1">Ülkede neler olup bittiğini yakından takip etmekle birlikte, oraya dönmeyi bir daha düşünmedim. Şunu söylemiyordum: "Oraya dönmeyeceğim. " "Daha sonra" <span style="font-size: 1em;">diyordum, "Bu yaz değil", "Belki önümüzdeki yıl. " Kendi içimde, bir parça kibir de içeren bir düşünceyle, . benim bildiğim ülke haline geldiğinde oraya dönüp yerleşeceğime söz veriyordum. Bunun imkansız olduğunu bilsem de, koyduğum koşul pazarlığa açık değildi. Hala da değil.</span></p>

  <p class="calibre1">Bu benim sadık kalma tarzım ve bir başkasını benimsemeyi de hiçbir zaman istemedim.</p>

  <p class="calibre1">Arkadaşlarım dönmeyeceğimi yavaş yavaş anladılar.</p>

  <p class="calibre1">İçlerinden bazıları bana yazdı. Bir bölümü bana hak verdi, <span style="font-size: 1em;">diğerleri de uzun nutuklar çektiler.</span></p>

  <p class="calibre1">2</p>

  <p class="calibre1">Adam masadan kalktı ve Paris'ten gelirken yanında getirdi<span style="font-size: 1em;">ği gök mavisi kalın bir dosyayı valizinden çıkardı. Üzerine, </span><span style="font-size: 1em;">kalın uçlu siyah bir keçeli kalemle, "Arkadaş mektupları" yazılmıştı. Dosyayı yatağın üstüne koydu, yanına uzandı, açtı, içinden bir tutam mektup çıkarıp okumaya başladı.</span></p>

  <p class="calibre1">Ancak bir saat sonra elinde kağıtlarla ayağa kalktı ve bazı <span style="font-size: 1em;">bölümleri not defterine kopya etmeye koyuldu.</span></p>

  <p class="calibre1">"Ülkede, senin bir daha geri dönmemek üzere gitti<span style="font-size: 1em;">ğin dedikodusu dolaşıyor ... "</span></p>

  <p class="calibre1">Murad'ın 30 Temmuz 78 tarilıli ve bir yolcunun yardımı <span style="font-size: 1em;">sayesinde Paris'te elime ulaşan mektubundan alıntı.</span></p>

  <p class="calibre1">"Bunu ne zaman yanımda tekrarlasalar, öfkelenmiş <span style="font-size: 1em;">gibi yapıyorum. Böylece tartışmaya girmek zorunda </span><span style="font-size: 1em;">kalmıyorum. Ama aramızda kalsın, ne diyeceğimi </span><span style="font-size: 1em;">de bilemiyorum. Geçen yıl, tüm yaz boyu bekledik seni, gelmedin. Anlaşılan çalışıyormuşsun. Ben Fransa' da insanların yazın tatile çıktığını sanırdım.</span></p>

  <p class="calibre1">Ya ağustosta ya da temmuzda. Veya eylülde. Yok <span style="font-size: 1em;">ama sen değil! Sen çalışıyordun! Arkadaşlarımızı </span><span style="font-size: 1em;">azarladım: 'Durmadan takvimdeki tatilleri kolla</span><span style="font-size: 1em;">dıkları halde çok çalışıyormuş gibi yapan oradaki </span><span style="font-size: 1em;">insanlara benzeyeceğini mi sanıyordunuz? İçiniz rahat etsin, Adam değişmemiş ve değişmeyecek! Bir göçmen gibi, bizden gitmiş gerçek bir göçmen gibi, </span><span style="font-size: 1em;">güneşte, yağmur altında, her mevsimde gece gündüz demeden çalışıyor, imanı gevriyor ... '</span></p>

  <p class="calibre1">Ama yalancının mumu yatsıya kadar yanar. Bu <span style="font-size: 1em;">sabah büyükannen bir ay izin aldığını ve Alpler'de </span><span style="font-size: 1em;">bir ev kiraladığını herkese ilan etti. Tanrı günahlarını affetsin, epey gururlu bir havası vardı ve ona gönderdiğin mektubu bana gösterdi. Bu nedenle derhal sana yazmaya karar verdim.</span></p>

  <p class="calibre1">Sana baskı yapmaya çalışmıyorum, ama buraya bir daha ayak basmak istemediğin doğruysa, en azından bunu bana söyle ki seni savunacağım diye <span style="font-size: 1em;">kendimi gülünç duruma düşürmeyeyim, çakal! Alpler'i buradaki dağa tercih ediyorsan en azından bunu bana yazma cesaretini göster!</span></p>

  <p class="calibre1">Sizin Alpler'iniz henüz jeolojik bir engebeden, <span style="font-size: 1em;">adi bir 'büklüm' den başka bir şey değilken, Kitab-ı</span></p>

  <p class="calibre1">Mukaddes bizim dağımızın şarkısını söylüyordu.</p>

  <p class="calibre1">Alpler ancak atamız Hannibal Roma'ya saldırmak <span style="font-size: 1em;">üzere filleriyle onları aştığında tarih sahnesine girdi.</span></p>

  <p class="calibre1">Zaten asıl yapması gereken de buydu, doğrudan o <span style="font-size: 1em;">kente saldırmalı ve o gelip bizi işgal etmeden almalıydı Roma'yı. Ama sanıyorum bütün bunlar artık seni ilgilendirmiyor, Hannibal'in kim olduğunu bile </span><span style="font-size: 1em;">unutmuşsundur herhalde.</span></p>

  <p class="calibre1">Alpler'de bir ev demek ha, seni hain? Burada, en <span style="font-size: 1em;">başta benimki olmak üzere, seni bekleyen onca ev </span><span style="font-size: 1em;">varken hem de? Utanmalısın! [ .. .]</span></p>

  <p class="calibre1">Tania seni öptüğünü söylüyor. O öpüyor olabilir, ben öpmüyorum! Artık seni tanımıyorum!"</p>

  <p class="calibre1">Aynı zarfın içinde ikinci bir mektup daha vardı.</p>

  <p class="calibre1">Başlangıçta, dörde katlanmış, neredeyse şeffaf bu <span style="font-size: 1em;">pembemsi kağıdı gördüğümde ve Tania'nın ince yazısını </span><span style="font-size: 1em;">tanıdığımda, Murad'ın haberi olmadan zarfın içine koymuş sanmıştım. Ama, kendi sözünün yanına karısının da sözünü eklemesine Murad'ın rıza gösterdiğini çok geçmeden anladım. Çünkü kocasının sözlerini yumuşatmak istermişçesine kaleme aldığı mektubunda en acı suçlamalar Tania' dan geliyordu.</span></p>

  <p class="calibre1">"Çok sevgili Adam,</p>

  <p class="calibre1">Murad'ın sana gönderdiği mektupta, erkeklik <span style="font-size: 1em;">şerefini korumak uğruna hırçın bir paylama altına </span><span style="font-size: 1em;">gizlenmiş derin bir sevgi ifadesi bulunduğunu anlayacağından eminim.</span></p>

  <p class="calibre1">Arkadaşlarının yaşamında hiç kimsenin ve hiçbir şeyin dolduramadığı bir boşluk bıraktığını sana söylememe bilmem gerek var mı? Bu yolunu yitirmiş <span style="font-size: 1em;">yıllarda yokluğun daha da acı bir şekilde hissedildi.</span></p>

  <p class="calibre1">Şimdi karşımda olsan şaşırmış gibi yapardın, ama <span style="font-size: 1em;">ben sana inanmazdım. Ben senin dış görünüşteki </span><span style="font-size: 1em;">tevazuunu her zaman sahici bir alçakgönüllülükten </span><span style="font-size: 1em;">çok, iyi alınmış bir terbiyenin işareti olarak gördüm.</span></p>

  <p class="calibre1">Tatlı dilli, kibar ve utangaç dış görünüşünün altında <span style="font-size: 1em;">sen tanıdığım en kibirli varlıksın.</span></p>

  <p class="calibre1">İtiraz etme! Doğru olduğunu biliyorsun ve ben <span style="font-size: 1em;">de bunu seni seven bir kız kardeş olarak söylüyorum. Tanıdığım en kibirli ve aynı zamanda -bu defa daha da kuvvetli bir itiraz gelecek- en hoşgörüsüz </span><span style="font-size: 1em;">varlıksın. Bir arkadaşın seni hayal kırıklığına mı uğrattı? Arkadaşlığını kesersin. Bir ülke mi seni hayal kırıklığına uğrattı? Senin ülken olmaktan çıkar. Kolay da hayal kırıklığına uğradığın için, sonunda arkadaşsız ve vatansız kalacaksın.</span></p>

  <p class="calibre1">Sözlerimin üzerinde bir etkisi olmasını ne kadar <span style="font-size: 1em;">isterdim, bilsen... Keşke bu ülkeye karşı daha hoşgörülü olmaya, onu olduğu gibi kabullenmeye seni ikna edebilseler ... Burası her zaman bir hizipleşme, </span><span style="font-size: 1em;">kargaşa, iltimas, adam kayırmacılık, rüşvet ülkesi </span><span style="font-size: 1em;">olacak. Ama aynı zamanda ehli keyifliğin, insan sıcaklığının, gönül zenginliğinin ülkesi. Ve senin en sahici dostlarının ülkesi.</span></p>

  <p class="calibre1">Ülkemizin bir diğer önemli vasfı, burada sürekli <span style="font-size: 1em;">bir kaygısızlık rüzgarının esmesidir. Şehrin tüm mahalleleri alev alev yandığında bile, bizim köyümüz, evimiz ve büyük taraçamız senin bildiğin hallerinde </span><span style="font-size: 1em;">kalıyorlar. Birkaç arkadaş da zaman zaman, tıpkı eskiden olduğu gibi, gelip bize katılıyorlar. Bazıları hiç uğramıyor; onları özlemeye devam edeceğiz ve onların da bizi biraz olsun özlediklerini düşünmekten kendimi alamıyorum.</span></p>

  <p class="calibre1">Murad senin onun için artık hiçbir anlam ifade <span style="font-size: 1em;">etmediğini bana tekrarlayıp duruyor, ama bu aslında tam tersi manaya geliyor. Senin artık bir yabancı olduğunu ve gelecekte belki daha da yabancılaşaca</span><span style="font-size: 1em;">ğını da söylüyor, muhtemelen pek de haksız sayılmaz. Ama ben seni yine de tüm sevgimle kucaklıyorum ... "</span></p>

  <p class="calibre1">Bu mektupları özenle saklamışım, ama cevap verdiğimi <span style="font-size: 1em;">hatırlamıyorum.</span></p>

  <p class="calibre1">O dönemde ülkeden mektup almak hiç kolay değildi, <span style="font-size: 1em;">oraya mektup ulaştırmak ise tamamen tesadüflere bağlıydı. Posta hizmeti artık çalışmadığı için oraya giden bir yolcudan yardım isteniyor, sonra da onun mektubu elden teslim etmesi gerekiyordu. Çok tehlikeli olabilecek bir görevdi bu. Taşıyıcı bazen bir çatışma bölgesine girmek </span><span style="font-size: 1em;">zorunda kalıyordu. Eğer riske girmek istemiyorsa mektubun alıcısından gelip zarfını almasını istiyor, bu defa da o ölüm tehlikesiyle karşı karşıya kalıyordu.</span></p>

  <p class="calibre1">Bu nedenle geride kalanlara artık mektup yazılmıyordu. Telefon ediliyordu. Ya da en azından bu deneniyordu.</p>

  <p class="calibre1">Onda dokuz sonuç alınamıyor, ama bazen telefon açılıyordu. O zaman asıl söylenmek istenen acele acele söyleniyordu, çünkü hat her an kesilebilirdi. Yakınların sağlık durumu soruluyor, birtakım acil ihtiyaçlar -öncelikle de <span style="font-size: 1em;">ülkede artık bulunamayan ilaçlar- not ediliyor, gönderilen veya alınan mektuplar hakkında bir çift laf ediliyor, giden veya gitmeye hazırlanan yakınlar sayılıyordu. Daha sonra, telefon işletmesi insafa gelir de hat kesilmezse, başka şeylerden söz etme lüksü göze alınabiliyordu.</span></p>

  <p class="calibre1">Murad aramızdaki konuşmalardan birinde onun suçlamalarına şöyle cevap verdiğimi iddia etmişti: "Ben hiçbir yere gitmedim, ülke gitti. Belki de söylemişimdir. O <span style="font-size: 1em;">dönemde bu cümleyi zaman zaman kullanıyordum, hoşuma gidiyordu. Ama bu bir şakadan ibaretti. Tabii ki giden bendim. Kalma kararı da alabilirdim, ama ben gitmeye </span><span style="font-size: 1em;">karar vermiştim.</span></p>

  <p class="calibre1">Ama bu, eğer ortada bir kusur varsa, bu kusurun <span style="font-size: 1em;">bana ait olduğunu göstermez. Her insanın gitmeye hakkı </span><span style="font-size: 1em;">vardır, onu kalmak için ikna etmesi gereken ülkesidir</span> <span style="font-size: 1em;">koca koca laflar etmeye meraklı siyasetçiler ne derse desin.</span></p>

  <p class="calibre1">"Ülken senin için ne yapabilir diye sorma, sen ülken için <span style="font-size: 1em;">ne yapabilirsin, onu düşün. Milyardersen, üstelik kırk </span><span style="font-size: 1em;">üç yaşında ABD başkanı seçilmişsen bunu söylemek kolay! Ama ülkende ne çalışabiliyor, ne tedavi olabiliyor, ne barınabiliyor, ne eğitim alabiliyor, ne özgürce oy kullanabiliyor, ne görüşlerini ifade edebiliyor, ne de sokaklarda dilediğin gibi dolaşabiliyorsan, falın F. Kennedy'nin bu </span><span style="font-size: 1em;">meşhur sözü kaç para eder ki? Beş para etmez!</span></p>

  <p class="calibre1">Önce ülken sana karşı belli taahhütleri yerine getirecek. Orada tüm haklara sahip bir yurttaş olarak görüleceksin, baskıya, ayrımcılığa, hak etmediğin mahrumiyetlere maruz kalmayacaksın. Ülken ve yöneticileri sana bunları sağlamak zorunda, yoksa sen de onlara hiçbir şey <span style="font-size: 1em;">borçlu olmazsın. Ne toprağa bağlılık, ne bayrağa saygı.</span></p>

  <p class="calibre1">Başın dik yaşayabildiğin ülkeye her şeyini verirsin, her <span style="font-size: 1em;">şeyi, hatta hayatını bile feda edersin; ama başın yerde ya</span><span style="font-size: 1em;">şamak zorunda kaldığın ülkeye hiçbir şey vermezsin. İster </span><span style="font-size: 1em;">doğduğun ülke, ister seni kabul eden ülke söz konusu olsun. Yüce gönüllülük yüce gönüllülüğü, umursamazlık umursamazlığı ve aşağılama da aşağılamayı doğurur.</span></p>

  <p class="calibre1">Özgür varlıkların anayasası böyledir ve ben de başka bir <span style="font-size: 1em;">anayasa tanımıyorum.</span></p>

  <p class="calibre1">Kısacası, kendi isteğimle ya da hemen hemen kendi iste<span style="font-size: 1em;">ğimle giden ben oldum. Ama Murad'a ülkenin benden </span><span style="font-size: 1em;">çok daha uzaklara gittiğini söylerken de haksız sayılmazdım. Sonuçta ben Faris' teyken, doğduğum kente uçakla beş saat uzaklıktayım. Evvelsi gün yaptığımı son yıllarda </span><span style="font-size: 1em;">herhangi bir gün pekala yapabilirdim: Sabah ülkeye dönmeye karar verip akşam burada olabilirdim. Büyükannemin eski apartman dairesi uzun süre elimin altında kalmıştı, oraya yeniden yerleşir, bir daha da ayrılmazdım.</span></p>

  <p class="calibre1">Ne ertesi gün, ne ertesi ay, hatta ne de ertesi yıl.</p>

  <p class="calibre1">Bu adımı niye hiç atmadım? Çocukluğumun içinde geçtiği manzarayı bir daha bulamayacağını için mi?</p>

  <p class="calibre1">Hayır, bu değil, kesinlikle değil. Dünün dünyasının silinip gitmesi eşyanın tabiatına uygundur. Ona karşı bir hasret duyulması da eşyanın tabiatına uygundur. İnsan <span style="font-size: 1em;">geçmişin yok olması karşısında kolay avunur; asıl kaldırılamayan, geleceğin yok olmasıdır. Yokluğu beni üzen ve aklımdan hiç çıkmayan ülke, gençliğimde tanıdığım değil, </span><span style="font-size: 1em;">gençliğimde hayalini kurduğum ve asla güneşin altında </span><span style="font-size: 1em;">yerini alamayan ülkedir.</span></p>

  <p class="calibre1">Bana, bizim Doğu Akdeniz böyledir, değişmez, hizipler, iltimas, rüşvet, edepsiz bir nepotizm her zaman olacak, buna alışmaktan başka bir seçeneğimiz yok deyip <span style="font-size: 1em;">duruyorlar. Bütün bunları reddettiğim için de kibirli olmakla hatta hoşgörüsüzlükle suçlanıyorum. Ülkesinin bu arkaik yapıdan biraz olsun çıkmasını, yozlaşmanın ve </span><span style="font-size: 1em;">şiddetin azalmasını istemek kibir sayılabilir mi? Üstünkörü bir demokrasi ve hep kesintiye uğrayan bir iç barışla yetinmek istememek kibir veya hoşgörüsüzlük diye algılanabilir mi? Eğer öyleyse kabul, günahı boynuma, ben kibirliyim ve onların faziletli tevekkülünü lanetliyorum.</span></p>

  <p class="calibre1">Ama bu sabah Semi'nin otelinde kendimi doğduğum toprakta hissetmenin sevincini tenimde, etimde yeniden keşfediyorum.</p>

  <p class="calibre1">Doğduğum toprak. Bu sözleri sanki onları yeniden <span style="font-size: 1em;">öğrenmeye ihtiyacım varmış gibi yazıyorum. Doğduğum </span><span style="font-size: 1em;">toprak. Ülkem. Vatanını. Kusurlarını görmezden gelmiyorıım, ama şu kavuşma günlerinde orada sadece geçici olarak bulunduğumu, dönüş biletimin cebimde durduğunu sürekli hatırlamak da istemiyorum. Orada ne kadar kalacağımın belli olmadığına, önümde kesin tarihler veya </span><span style="font-size: 1em;">zorunluluklar gibi engeller bulunmadığına, bu odada, bu </span><span style="font-size: 1em;">dağ pansiyonunda ne kadar gerekiyorsa o kadar kalacağıma inanmaya ihtiyacım var.</span></p>

  <p class="calibre1">Biliyorum, -iki gün, iki hafta veya iki ay içinde- bir <span style="font-size: 1em;">an gelecek ve ben kendimi yeniden çıkış kapısına doğru </span><span style="font-size: 1em;">sürükleniyormuş gibi hissedeceğim; buna ya başkalarının </span><span style="font-size: 1em;">davranışları ya da kendi sabırsızlıklarını neden olacak.</span></p>

  <p class="calibre1">Ama şimdilik bunu düşünmek istemiyorum. Yaşıyorum, <span style="font-size: 1em;">soluk alıyorum, hatırlıyorum.</span></p>

  <p class="calibre1">3</p>

  <p class="calibre1">Adam, gök mavisi dosyasının içinde ne varsa yatağın üstüne <span style="font-size: 1em;">boşalttı ve yıllar boyunca ne çok şey biriktirdiğine hayret etti.</span></p>

  <p class="calibre1">Kapaktaki yazının aksine dosyada sadece mektuplar yoktu; <span style="font-size: 1em;">gazete kupürleri, vesikalık fotoğraflar, grup fotoğrafları, hatta Fransa' daki ilk oturum kartı da çıktı içinden.</span></p>

  <p class="calibre1">Üstünde "Arkadaş mektupları" yazan bir dosyanın içine <span style="font-size: 1em;">bu vesikayı hangi akla hizmet koymuştu? Hiçbir fikri yoktu; </span><span style="font-size: 1em;">akılcılığını tartmakta zorlandığı başka bir ben ile tanışıyor gibiydi.</span></p>

  <p class="calibre1">O yıllarda sahip olduğum göçmen kfrnliği açısından, kendi ülkemden başka bir ülkede oturum hakkı kazanmanın basit bir idari girişim değil, varoluşsal bir seçim olduğuna inanmak gerek; arkadaşlarımın sözleri de benim için sadece birer görüş değil, iç seslerdi. Bugün, tüm çabama <span style="font-size: 1em;">rağmen, o günkü duygularımı bulamıyorum, kendimi o </span><span style="font-size: 1em;">genç göçmenin yerine koyamıyorum.</span></p>

  <p class="calibre1">Bir tarihçi, akılcılığın tarihlerle ilgili olduğunu bilmek durumundadır. Bu nedenle daha fazla ısrarcı olmadan, bu noktayı belirtip geçiyorum. Ve yeniden hatırladıklarıma dönüyorum.</p>

  <p class="calibre1">Tania benim için "bir kız kardeş", "bir abla" veya "beni seven bir kız kardeş" olduğunu kim bilir kaç kez yazmıştı!</p>

  <p class="calibre1">Bu da onun bana olan sevgisini, her türlü yanlış anlama ihtimalini bertaraf ederek gösterme yoluydu. Tabii ki uzak geçmişten söz ediyorum. Kocasıyla aramız bozuldu<span style="font-size: 1em;">ğundan beri, çok seyrek görüştük ve bu konuşmaların pek </span><span style="font-size: 1em;">sıcak geçtiği de söylenemez. Özellikle şu son günlerde ...</span></p>

  <p class="calibre1">Bu kaçınılmazdı, ama yine de biraz üzülüyorum. O <span style="font-size: 1em;">ve ben daha ilk tanışmamızda -üniversitenin kantinindebirbirimize dostluk duymuştuk. Dostluktan daha fazlası var mıydı? Belki, bilmiyorum ... Bunca yılın ardından bu </span><span style="font-size: 1em;">konuda bir şey söylemek güç. On yedi yaşımda ona yönelik </span><span style="font-size: 1em;">bakışlarımda başka bir şeyler de var mıydı diye hatırlamak </span><span style="font-size: 1em;">için belleğimi kazabilirim tabii. Ama böyle bir iç gözlemin </span><span style="font-size: 1em;">ne faydası olacağını anlayamıyorum. Aşk dediğiniz, "dostluk", "arzu", "tutku" veı;a Tanrı bilir başka hangi ismi taşıyan beyaz veya siyah ya da altın sarısı veya pembemsi </span><span style="font-size: 1em;">kablolardan ayırmak gereken kırmızı bir kablo değildir. Benim delikanlı kalbimde de kuşkusuz bin bir duygu ayrılmaz biçimde iç içe geçmişti. Ama Tania'yı hep Murad ile birlikte görüp tanıdım, kendimi "onunla birlikte" hiç görmedim ve bu konuda da asla bir hınç beslemedim.</span></p>

  <p class="calibre1">Bununla birlikte o sırada ona karşı derin bir sevgim <span style="font-size: 1em;">vardı ve kocasıyla tüm olup bitene rağmen bu duygumu </span><span style="font-size: 1em;">gözden geçirmeye yanaşmadım. Onun masum olduğunu </span><span style="font-size: 1em;">mu düşünüyordum ? Pek değil. İnsanlar sevdiklerinin </span><span style="font-size: 1em;">yaptıkları konusunda asla tam anlamıyla masum değillerdir. Ama bunun için dışlanabilirler mi? Murad yakı</span><span style="font-size: 1em;">şıksız bir şekilde davranmaya başladığında Tania ondan </span><span style="font-size: 1em;">uzaklaşmalı mıydı ? Sanmıyorum. Onun yanında kalmak </span><span style="font-size: 1em;">boynunun borcuydu. Ama erkeğine gösterdiği bu sadakat </span><span style="font-size: 1em;">de onu ister istemez suç ortağı yapmıştı. Evet, vicdan yumağını çözmek de en az duygu ipliklerini çözmek kadar zordur.</span></p>

  <p class="calibre1">Hayat yolunda ilerlerken, sadece ihanet ile sadakat <span style="font-size: 1em;">arasında tercih yapmak zorunda kalınsaydı işler kolayla</span><span style="font-size: 1em;">şırdı. Ama insan çoğunlukla iki bağdaşmaz sadakat, veya </span><span style="font-size: 1em;">-bu da aynı kapıya çıkar- iki ihanet arasında tercih yapmaya zorlanır. Gün geldi, olayların baskısı altında ben kendi tercihimi yapmak zorunda kaldım; Murad ve Tania </span><span style="font-size: 1em;">da kendi tercihlerini yaptılar. İhanetlerimizin bilançosu:</span></p>

  <p class="calibre1">Bir sürgün, bir suçlu ve bir suç ortağı. Ama bu aynı zamanda sadakatlerimizin de bilançosu.</p>

  <p class="calibre1">Tania, Murad'ın yanında kalarak onun suç ortağı <span style="font-size: 1em;">oldu, ama onu bıraksaydı çok adice davranmış olacaktı.</span></p>

  <p class="calibre1">Bu işler böyledir. Bazen yirmi yaşında verilen taahhütler <span style="font-size: 1em;">bir daha inkar edilemez, en şerefli yol yine de onları üstlenmeye devam etmektir. Ben Tania'yı suçlamıyorum da aklamıyorum da. Zaten mahkeme falan da değilim.</span></p>

  <p class="calibre1">Yargılamıyor muyum yani? Yo, yargılıyorum, tüm <span style="font-size: 1em;">vaktimi yargılamakla geçiriyorum. Gözlerini sahte bir </span><span style="font-size: 1em;">dehşet ifadesi içinde açıp, "Yoksa beni yargılıyor musunuz? " diyen insanlara çok kızarım. Tabii ki yargılıyorum sizi, hem de durmadan yargılıyorum. Vicdanı olan her </span><span style="font-size: 1em;">varlık yargılama yükümlülüğüne sahiptir. Ama benim </span><span style="font-size: 1em;">verdiğim hükümler "sanıklar"ın varoluşunu etkilemiyor.</span></p>

  <p class="calibre1">Takdir ediyorum veya takdirimi geri çekiyorum, nezaket ayarı yapıyorum, ek kanıtlar ortaya çıkıncaya kadar dostluğumu askıya alıyorum, uzaklaşıyorum, yakınlaşıyorum, yüz çeviriyorum, cezayı tecil ediyorum, her şeyin üstünden sünger geçiriyorum - veya öyleymiş gibi yapıyorum. Muhataplarımın çoğu bunların farkına bile <span style="font-size: 1em;">varmıyorlar.</span></p>

  <p class="calibre1">Hükümlerimi bildirmiyorum, kimseye ders verecek <span style="font-size: 1em;">değilim, insanları gözlemek bende sadece bir iç diyaloga, </span><span style="font-size: 1em;">kendi kendimle girdiğim sonu gelmez bir diyaloga neden </span><span style="font-size: 1em;">oluyor.</span></p>

  <p class="calibre1">Eğer Tania ilk tercihini kötü nedenlere dayandırsaydı, <span style="font-size: 1em;">onu daha katı bir biçimde yargılardım. Yani yirmi ya</span><span style="font-size: 1em;">şındayken iğrenç bir adama -parası, soyadı veya daha da </span><span style="font-size: 1em;">kötüsü bileği, "erkekliği" yüzünden- aşık olsaydı, demek </span><span style="font-size: 1em;">istiyorum. Bu tür yanılgılara karşı fazla merhametli olmadığımı itiraf etmeliyim. Ama durum böyle değildi.</span></p>

  <p class="calibre1">Benim gençliğimde tanıdığını Murad' a Tania'nın aşık olması son derece anlaşılır bir şey. Çünkü o Murad sıcak bir adamdı, evi hep açıktı, arkadaşlarını ağırlamaktan ve kendilerini evlerinde hissetmelerini sağlamaktan zevk alırdı.</p>

  <p class="calibre1">Demek ki ilk bakışta fark edilmese bile, cömertlik, mizah ve ince bir zeka söz konusuydu. Yeterince yontulmamış dağlı pozlarına girmekten hoşlanıyordu, ama bu bir oyundan ibaretti. Bu sayede her düşündüğünü çekinmeden söyleme olanağı buluyordu. Başka birinden -örneğin benden- çıksa kaba veya kötü niyetli olarak yorumlanabilecek, yıllarca sürmüş dostlukları bir hamlede yok edebilecek çiğ gerçeklerin onun ağzından rahatça döküldüğünü kim bilir kaç kez görmüşümdür. Ondan gelince bu sözler <span style="font-size: 1em;">sineye çekiliyor, kimse ona bozulmuyor, "Murad işte!" </span><span style="font-size: 1em;">deniliyor ve kusurun üçte ikisi affediliyordu.</span></p>

  <p class="calibre1">İnşa ettiği bu kişilik böylece ona büyük bir özgürlük <span style="font-size: 1em;">tanıyordu. "İnşa ettiği" derken, sanki bu davranış tarzının usta bir hesaplamadan kaynaklandığını ima etmiş gibi oluyorum. Hem evet, hem hayır. Bu onun doğallığıydı, </span><span style="font-size: 1em;">ama durumu ustaca kullanıyordu da. Sahnede canlandırmaları gereken karakterlere inandırıcılık katmak için kendi gerçek mizaçlarından da yararlanan büyük oyuncuları andırıyordu.</span></p>

  <p class="calibre1">Tania'nın onun büyüsüne kapılmış olmasını anlayışla karşılıyorum, hepimiz aynı durumdaydık, üstelik belki de en çok etkilenen bendim.</p>

  <p class="calibre1">Üniversitede tanıştığımızda Murad' da beni hayran <span style="font-size: 1em;">bırakan yan, çok görmüş geçirmiş olduğu duygusunu </span><span style="font-size: 1em;">uyandırabilmesiydi. Küçük topluluğumuzda bazıları ondan daha genç, bazıları daha yaşlıydı, ama o hepimizin </span><span style="font-size: 1em;">ağabeyi gibiydi, bizim adımıza günlük kararları alan </span><span style="font-size: 1em;">oydu. Bir şef miydi? Hayır, biz şef istemiyorduk, otoriteleri ve hiyerarşileri reddediyorduk. Ama onun bir tür üstünlüğü vardı.</span></p>

  <p class="calibre1">Erkek sorumluluklarını çok küçük yaşta üstlenmek <span style="font-size: 1em;">zorunda kalmış, bu da onu olgunlaştırmıştı. Babası kırk </span><span style="font-size: 1em;">dört yaşında kalp krizinden ölmüştü. Murad o sırada yedi </span><span style="font-size: 1em;">yaşındaydı, tek erkek evlattı, annesi yirmi sekizindeydi ve </span><span style="font-size: 1em;">bir daha asla evlenmedi. O güne dek kocasının gölgesinde </span><span style="font-size: 1em;">yaşamıştı, o günden sonra da artık oğlunun gölgesinde </span><span style="font-size: 1em;">yaşamak istemişti.</span></p>

  <p class="calibre1">Her konuda ona başvuruyor, her kararı ona bırakıyordu. Hangi okula gideceği, bir araba alınıp alınmayacağı, bahçıvanın maaşı, bir arazinin satışı, bir çatı veya duvarın onarımı; annesi tüm bu konularda oğluna işin <span style="font-size: 1em;">olumlu ve olumsuz yanlarını açıklıyor, ilgili kişilerle onu </span><span style="font-size: 1em;">buluşturuyor, sonra da kararları onun almasını istiyordu.</span></p>

  <p class="calibre1">Çocukluklarında tahta çıkan ve yetişkin gibi davranmak zorunda bırakılan şehzadelere benziyordu. Annesi de bir anlamda onun naibiydi.</p>

  <p class="calibre1">Murad'la tanıştığımda on dokuz yaşındaydı ve annesinin ona gösterdiği saygı bir modernlik dışavurunıu zannedilebilirdi. Altmışlı yıllardan yeni çıkmıştık ve bazı <span style="font-size: 1em;">ebeveynler çocuklarının arkadaşı rolünü oynuyorlardı.</span></p>

  <p class="calibre1">Murad'ın annesi için bunun hiç de geçerli olmadığını çok <span style="font-size: 1em;">geçmeden anladım. Hatta tanı tersi söz konusuydu: Erken </span><span style="font-size: 1em;">bir modernlikten çok süregelen bir arkaizm. Eğer tek çocuğu </span><span style="font-size: 1em;">bir kız olsaydı, sanırım onu büyük bir baskı altında tutardı.</span></p>

  <p class="calibre1">Onun erkek parçası olan oğluna ise tapıyordu. Ona bir "arkadaş" gibi değil, efendisiymiş gibi davranıyor ve böylelikle ona ezelden beri biçilmiş rolü oynadığına inanıyordu.</p>

  <p class="calibre1">Bu davranış tarzı Murad' a çok küçük yaştan itibaren bir ağırlık, kendinden ve sahip olduklarından gurur duyma ve inkar .edilmez bir vazife duygusu -en azından <span style="font-size: 1em;">kendi ailesine karşı- kazandırmıştı. Annenin bu davranı</span><span style="font-size: 1em;">şı, kendisi bilmese de, aynı zamanda Murad'ın talihsizliği </span><span style="font-size: 1em;">olmuştu.</span></p>

  <p class="calibre1">Kadının adı Aida idi. Sanki kocası daha dün ölmüş <span style="font-size: 1em;">gibi hep siyahlar giyerdi. Ama nazik, hatta çoğu zaman </span><span style="font-size: 1em;">güler yüzlü bir kadındı, mizah duygusu da eksik değildi.</span></p>

  <p class="calibre1">Beni seviyordu sanırım - en azından henüz oğlunun en <span style="font-size: 1em;">iyi arkadaşı iken.</span></p>

  <p class="calibre1">Bir gün Murad bana, birisiyle bozuştuğunda bunu <span style="font-size: 1em;">annesine söylemekten kaçındığını, yoksa söz konusu ki</span><span style="font-size: 1em;">şiye karşı derhal saldırıya geçtiğini ve o zaman da herhangi bir barışma ihtimalinin kalmadığını anlatmıştı. Bu son yıllarda annesinin benden de nefret ettiğini tahmin </span><span style="font-size: 1em;">ediyorum.</span></p>

  <p class="calibre1">Haza hayatta mıdır? Bilmiyorum. Muhtemelen değildir. Yoksa onu dün klinikte görürdüm.</p>

  <p class="calibre1">4</p>

  <p class="calibre1">Semiramis bir tabak meyve -kan kırmızı kirazlar, kayısılar, <span style="font-size: 1em;">beyaz erikler ve bir Mısır mangosu- ikram etmek için kapısını çaldı. Adam ona teşekkür etti ve içeri buyur etmeden alnına bir öpücük kondurdu.</span></p>

  <p class="calibre1">Onun rahatsız edilmeme arzusuna saygı duyduğu iyice anlaşılsın isteyen Semiramis, "Yemek yemek istediğinde, bana seslen" diye fısıldamakla yetindi. <span style="font-size: 1em;">Başı ve gözleriyle onayladı; sonra kadının çıkıp kapıyı </span><span style="font-size: 1em;">kapatmasını bile beklemeden tekrar eski kağıtlarının içine </span><span style="font-size: 1em;">daldı.</span></p>

  <p class="calibre1">Ağustos 78'de, Murad ve eşinin mektuplarından sadece <span style="font-size: 1em;">birkaç gün sonra, bir başka dostumdan, Albert' den bir </span><span style="font-size: 1em;">mektup aldım. Onu da yolu Faris' e düşen biri getirmişti. </span><span style="font-size: 1em;">Öncekilerin tam aksi bir görüşle yazılmıştı. O zamandan </span><span style="font-size: 1em;">beri hepsini büyük bir ataşla birleştirerek topluca saklamıştım. Ama ataş paslanmıştı; şimdi mektuplardan birinin ön, diğerinin de arka yüzünde onun sepya rengi izi var.</span></p>

  <p class="calibre1">"Sevgili Adam,</p>

  <p class="calibre1">Murad denen bu yarı-meczup dün sana 'tamamen sağırlaşmadan önce duyman gereken şeyleri' <span style="font-size: 1em;">yazdığını çığırıyordu. Neler anlattı bilmiyorum, </span><span style="font-size: 1em;">ama az çok tahmin edebiliyorum ve sana farklı bir </span><span style="font-size: 1em;">çan sesi dinletmeyi görev sayıyorum.</span></p>

  <p class="calibre1">Öncelikle ortak dostumuza, sana ne yazmış <span style="font-size: 1em;">olursa olsun, kızmamam rica ederek başlayacağım.</span></p>

  <p class="calibre1">Sen ve ben onunla hiçbir zaman ince düşünceleri <span style="font-size: 1em;">veya kültürü nedeniyle dost olmadık, değil mi? -</span><span style="font-size: 1em;">bildiği az sayıda şeyi de tersten öğrenmiş, ne demek istediğimi anlıyorsun. Biz onu düşündüğünden daha yüksek sesle konuşan, terbiyesiz bir dağlı olduğu ve küfürlerinin içini iyi yüreğiyle doldurduğu için seviyoruz. Aynı zamanda onu Tania yüzünden de seviyoruz ... Bunlar bir yana, eğer ona cevap yazmaya karar verirsen, sakın lafını sakınma!</span></p>

  <p class="calibre1">Şimdi sana günlük yaşamımıza ilişkin hakikati, <span style="font-size: 1em;">ortak dostumuzun senden özenle gizlemeye çalıştığı </span><span style="font-size: 1em;">hakikati anlatacağım.</span></p>

  <p class="calibre1">Bu birkaç satırı mum ışığında yazıyorum. Yirmi <span style="font-size: 1em;">dört saatte sadece iki saat elektrik geliyor ve bu gecelik artık elektrik beklememek lazım. Zaten mektubu bitirdiğimde sana nasıl göndereceğimi de henüz bilmiyorum. Komşularımdan biri, Halil birkaç gün </span><span style="font-size: 1em;">içinde Fransa'ya gitmeyi tasarlıyor, bu sayfaları ona </span><span style="font-size: 1em;">emanet edeceğim; tabii fikir değiştirmezse ... Yoksa </span><span style="font-size: 1em;">bir başka yolcu aramam gerekecek.</span></p>

  <p class="calibre1">Normal bir ülkede, mektubunu yazarsın, bir pul <span style="font-size: 1em;">yapıştırırsın, zarfı bir posta kutusuna atarsın. Gezegenin her köşesinde her gün milyonlarca kez yinelenen bu sıradan senaryo burada hayal bile edilemez hale geldi.</span></p>

  <p class="calibre1">Geldiğimiz nokta bu! Posta, elektrik ve geri kalan her şeyde. Hava trafiği aralıklarla, havaalanı yolunda hiçbir adam kaçırma hadisesi yaşanmamışsa <span style="font-size: 1em;">işliyor. Binalar barikat, sokaklar atış poligonu, gökdelenler betonarme gözetleme kuleleri durumunda.</span></p>

  <p class="calibre1">Parlamento artık parlamento değil, hükümet hükümet değil, ordu ordu değil, dinler din değil; sadece hizipler, partiler, milisler var ...</p>

  <p class="calibre1">Böylesine atipik bir ülke karşısında ağzı açık <span style="font-size: 1em;">kalanlar var. Ben kendi payıma tüm bunlarda hayran kalınacak hiçbir şey, hiçbir eğlence, hiçbir gurur vesilesi görmüyorum. Diğerlerine benzeyen bir ülke </span><span style="font-size: 1em;">hayali kuruyorum sadece. Bir düğmeye basıyorsun </span><span style="font-size: 1em;">ve klik!, ışık yanıyor. Mavi musluğu çevirince soğuk, </span><span style="font-size: 1em;">kırmızı musluğu çevirince sıcak su akıyor. Ahizeyi </span><span style="font-size: 1em;">kaldırıyorsun ve mucize! çevir sesini duyuyorsun.</span></p>

  <p class="calibre1">Komşularım bana biraz daha sabırlı olsam, telefonu <span style="font-size: 1em;">kulağıma yapıştırıp soluğumu tutarak beklesem, sonunda hattın çalışmak üzere olduğunu belirten bir klik sesi duyacağımı söylüyorlar.</span></p>

  <p class="calibre1">Hiçbir zaman yeterince sabırlı olamayacağım ...</p>

  <p class="calibre1">Atalarımın yüzlerce yıl pastasız, telefonsuz, musluklarından su akmadan, elektriksiz yaşadıkları doğru ve teorik olarak benim de aynı şeyi yapmamam için <span style="font-size: 1em;">hiçbir neden yok. Şu farkla ki, onların asansörü yoktu ve benim gibi altıncı katta oturmuyorlardı - havai fişeklere bakan benzersiz bir manzara!</span></p>

  <p class="calibre1">Kısacası gitmekle iyi ettin ve tatilini Alpler' de <span style="font-size: 1em;">geçirmek konusunda bin kere haklısın. Tabii ki arkadaşların seni yeniden görmek istiyorlardır, ama senin başına gelenlerle ilgili gerçekten kaygı duyan </span><span style="font-size: 1em;">tek kişi büyükannen. Ve ne zaman onu ziyaret etsem, senin uzakta olduğunu, güvende olduğunu bilmenin, artık seni göremese bile, onu mutlu ettiğini söylüyor.</span></p>

  <p class="calibre1">Ben de kendi payıma tamı tamına aynı şeyi söyleyece<span style="font-size: 1em;">ğim: Olduğun yerde kal! Kendine dikkat et! Hayatın tadını </span><span style="font-size: 1em;">çıkar! Ve ara sıra sadık dostunun şerefine de bir kadeh iç, </span><span style="font-size: 1em;">Albert"</span></p>

  <p class="calibre1">Adam mektubu tekrar zarfına yerleştirdi ve masanın<span style="font-size: 1em;">üzerine bıraktı. Üzerinde özenle yazılmış adı ve o dönemdeki adresi vardı.</span></p>

  <p class="calibre1">Sonra, dosyadan daha önce çıkardığı ikinci bir zarfı yatağın üzerinden aldı ve birincinin yanına yerleştirdi. Aynı yazı, aynı isim, aynı adres. Her şey aynıydı, tek bir farkla: Birincide pul yoktu, ikincide Marianne tasvirli, Paris'in Orly havaalanında damgalanmış bir pul vardı. Aralık 79' da <span style="font-size: 1em;">postalanmıştı.</span></p>

  <p class="calibre1">İki mektubun arasında en fazla on altı ay geçmiş, ama <span style="font-size: 1em;">araya kainat kadar kocaman bir fark girmişti. Birincisi ne kadar neşeli, isyankar, kavgacı ise, ikincisi de o kadar sessiz ve mütevekkildi. İçinde sadece buzlu beyaz renkte bir Bristol </span><span style="font-size: 1em;">kart ve kartın ortasında şu beş küçük satır vardı:</span></p>

  <p class="calibre1">"Albert N. Kithar <span style="font-size: 1em;">Dün bizi tamamen kendi isteğiyle </span><span style="font-size: 1em;">terk etti.</span></p>

  <p class="calibre1">Arkadaşları onu affetsin v<span style="font-size: 1em;">e yaşayan halini hatırlasınlar."</span></p>

  <p class="calibre1">Yirmi yıl önce yazılmış ve bastırılmış bu kelimeleri defterine <span style="font-size: 1em;">kopya ederken, Adam onları aynı şekilde yerleştirmeye özen </span><span style="font-size: 1em;">gösterdi. Bir daha okudu, bir daha okudu. Sonra gerindi, ama </span><span style="font-size: 1em;">kanatlarını artık çırpamayan donmuş bir kuş gibi hareketinin </span><span style="font-size: 1em;">ortasında kalakaldı.</span></p>

  <p class="calibre1">Ancak uzun bir dakika geçtikten sonra dirseklerini tekrar <span style="font-size: 1em;">masaya dayayıp yeniden yazmaya koyuldu. </span><span style="font-size: 1em;">Parmaklarının arasında, sevgili bir varlığın canına kıydı</span><span style="font-size: 1em;">ğını haber veren bir mektup tutmak, bir insanın yaşayabileceği en kötü tecrübelerden biridir. Bu konuyu kitaplarda </span><span style="font-size: 1em;">okumuş, sinemada görmüştüm, ama kendi başına gelmesi </span><span style="font-size: 1em;">bambaşka bir şey. Ellerimin durmaksızın titrediğini hatırlıyorum. Durdurmaya çalışıyordum, ama ba.şaramıyordum. Eşime -o sırada Patricia'ydı- seslenmek istiyordum. Burnumun dibinde, banyodaydı, ama sesim ona erişemiyordu. En sonunda ancak boğazlanıyormuş gibi </span><span style="font-size: 1em;">bir ses çıkarabilmiştim. Çılgına dönmüş bir halde koşup </span><span style="font-size: 1em;">gelmişti, bir rahatsızlık geçirdiğimi sanmıştı. Ona ölüm </span><span style="font-size: 1em;">ilanını uzatmıştım sadece. Ancak onu benim elimden çekip aldığında, ellerimin titremesi durmuştu.</span></p>

  <p class="calibre1">Bu iğrenç olaydan aklımda kalan bir diğer anı, aşırı <span style="font-size: 1em;">bir acz. Telafisi olmayan o fiille ve uzaklaşmayla ilgili bir </span><span style="font-size: 1em;">acz değil sadece. O gün aynı zamanda ülkenin yaşadığı </span><span style="font-size: 1em;">olaylara bağlı, ek bir acz de söz konusuydu.</span></p>

  <p class="calibre1">Tania ile Murad'ı, sonra diğer arkadaşları, büyükannemi aramaya çalışmış, ama sonuç alamamıştım. Hatlar çalışmıyordu. Patricia ile birlikte saatler boyunca, tüm <span style="font-size: 1em;">gün akşama kadar nöbetleşe denemiştik. Telefon bağlantısı kesikti. En iyi durumda, uzaklardan bir çıtırtı sesi geliyor, onu hışırtılı bir sessizlik izliyor, sonra onun yerini </span><span style="font-size: 1em;">"dııt, dııt, dııt" diye meşgul sesi alıyordu; yoksa banttan </span><span style="font-size: 1em;">gelen kadın sesi aradığımız numaraya ulaşılamadığını </span><span style="font-size: 1em;">bildirip daha sonra tekrar denememizi rica ediyordu, daha </span><span style="font-size: 1em;">sonra, daha sonra ...</span></p>

  <p class="calibre1">Sonunda esrarengiz bir sebepten ötürü hat açıldığında ve Tania'nın sesi duyulduğunda, vakit gece yarısını geçmişti ...</p>

  <p class="calibre1">"İnşallah seni uyandırmamışımdır. Daha erken aramaya çalıştım aslında ... "</p>

  <p class="calibre1">"Özür dileme, biz hiçbir zaman saat ikiden önce uyumayız. Sesini duyduğuma sevindim. Murad'ı veriyorum. "</p>

  <p class="calibre1">Kocasının ilk sözleri alaycı bir tondaydı:</p>

  <p class="calibre1">"Bırak tahmin edeyim Adam. Aramıza döneceğini <span style="font-size: 1em;">haber vermek üzere arıyorsun, bildim mi?"</span></p>

  <p class="calibre1">Genellikle ben de ona aynı üslupla karşılık verirdim. <span style="font-size: 1em;">Ama o gün biraz ciddi, biraz soğuk durmuştum.</span></p>

  <p class="calibre1">"Hemen değil Murad ... Sadece her şey yolunda mı <span style="font-size: 1em;">diye merak etmiştim."</span></p>

  <p class="calibre1">"Burada, köyde, yolunda. Şehirde, akşamları hala birkaç silah sesi, birkaç patlama işitiliyor. Şu veya bu mahallede küçük çaplı çatışmalar oluyor. Her zamanki hikaye işte. Ciddi bir şey yok ... "</p>

  <p class="calibre1">"Al bert' den haber var mı?"</p>

  <p class="calibre1">"Hayır, yok, ondan haber almak da istemiyorum zaten. "</p>

  <p class="calibre1">Karttan bahsetmeye hazırlanıyordum, ama onun bu <span style="font-size: 1em;">tepkisini duyunca kendimi tuttum. Anlaşılan aynı mektup ona gitmemişti. O zaman ben de haberi vermeden önce onu konuşturmayı yeğledim.</span></p>

  <p class="calibre1">"Anladığım kadarıyla tartışmışsınız ... "</p>

  <p class="calibre1">Katlanılacak hali kalmamıştı! Durmadan şikayet <span style="font-size: 1em;">ediyordu, 'Elektriğim kesildi', 'Telefonum çalışmıyor',</span></p>

  <p class="calibre1">'Sıcak suyum kalmadı', 'Patlamalar yüzünden gözüme <span style="font-size: 1em;">uyku girmiyor', sanki bu durumda olan tek kişi kendisiymiş, tüm bu savaş kişisel olarak onu hedef almış gibi ...</span></p>

  <p class="calibre1">Ne zaman bize gelse mızmızlanmaya başlıyordu, 'Niye <span style="font-size: 1em;">burada kalıyoruz ki?', 'Böyle bir ülkede nasıl yaşanır?'</span> <span style="font-size: 1em;">artık çekilmez olmuştu. O bizdeyken Tania durmadan ağlıyordu. Durumun kendisi zaten yeterince sinir bozucu, arkadaş dediğin insanın içini ferahlatır, kafasını dağıtır, </span><span style="font-size: 1em;">seni daha fazla depresyona sokmaz. Geçen gün artık canıma tak dedi, onu bir daha evimde görmek istemediğimi söyledim!"</span></p>

  <p class="calibre1">"Hata etmişsin Murad! Asla bunu yapmamalıydın!"</p>

  <p class="calibre1">"Hak etti!"</p>

  <p class="calibre1">O zaman ona elimdeki ölüm ilanının metnini okudum. Arka arkaya üç dört kez, "Tanrım! Tanrını!" diye mırıldandı. Sesi değişmişti. Betinin benzinin attığını his<span style="font-size: 1em;">sediyordum. Yanında Tania'nın ne olduğunu soran sesini </span><span style="font-size: 1em;">duyuyordum. Murad telefonu ona verdi. O beş ölümcül </span><span style="font-size: 1em;">satırı ona da okudum. Tania da "Tanrım!" diye mırıldandı, sonra ekledi: "Tanrı bizi affetsin!"</span></p>

  <p class="calibre1">Gecenin bir yarısı yüzlerine çarptığım olayın ağırlı<span style="font-size: 1em;">ğını biraz yumuşatmak ihtiyacı duyarak, ancak yarı yarıya inandığım şu sözleri söyledim:</span></p>

  <p class="calibre1">"Henüz her şey kaybedilmiş değil. Albert bana bu <span style="font-size: 1em;">mesajı gönderdiğinde henüz hayattaydı ve eyleme geçtiği </span><span style="font-size: 1em;">kesin değil. Kendini öldürmek kolay değildir, vahşi bir harekettir, insan son anda tereddüt edebilir. Ben sizi başsağlığı için aramıştım, onun kaybından haberiniz olduğunu ve ikinizi de yıkık vaziyette bulacağımı düşünüyordum.</span></p>

  <p class="calibre1">Şu ana kadar hiçbir şey işitmemiş olmanız içimi rahatlattı <span style="font-size: 1em;">biraz. Belki de henüz hiçbir şey olmamıştır, belki fikir de</span><span style="font-size: 1em;">ğiştirmiştir. "</span></p>

  <p class="calibre1">"Evet, belki" dedi Tania; söylediğine benim gibi o da <span style="font-size: 1em;">inanmıyordu.</span></p>

  <p class="calibre1">Murad ertesi gün beni arayıp Albert'in dairesinin <span style="font-size: 1em;">kapısını kırdığını, ama Albert'in içeride olmadığını söyledi. Ne dirisini ne de ölüsünü bulabilmişti. Komşuları onu günlerdir görmemiş ve hiç kimse nerede olduğunu </span><span style="font-size: 1em;">bilmiyormuş.</span></p>

  <p class="calibre1">Büyükannem de ondan hiçbir haber almamıştı. Bin bir <span style="font-size: 1em;">tedbir alarak ağzını yokladım, kaybolmasıyla ilgili hiçbir </span><span style="font-size: 1em;">imada bulunmamaya dikkat ettim, ona bir mesajım oldu</span><span style="font-size: 1em;">ğunu ama kendisine ulaşamadığım için iletemediğimi söyledim. Büyükannemin, benim ziyaretime geldi, diyeceğini umuyordum. Ben gittiğimden beri Albert'in onu çok düzenli ziyaret ettiğini biliyordum. Tüm arkadaşlarım içinde büyükanneme en nazik davranan Albert' di, büyükannem </span><span style="font-size: 1em;">de en çok onu severdi. Eskiden beri yanımda Albert'le birlikte geldiğimi görünce yüzü aydınlanırdı; iki hafta gözükmese bana niye artık gelmediğini sorardı. Bir yabancıya </span><span style="font-size: 1em;">karşı beslediği bu anaç şefkati izah etmek zorundaymış gibi, </span><span style="font-size: 1em;">bazen "Bu çocuk dünyada tek başına" derdi.</span></p>

  <p class="calibre1">Gerçekten de Albert'in ailesi yoktu. Belleğimde ne <span style="font-size: 1em;">kadar gerilere uzanırsam uzanayım -üstelik birbirimizi </span><span style="font-size: 1em;">çocukluğumuzdan beri tanırız!- o hep yalnızdı. Babası </span><span style="font-size: 1em;">Afrika' da çalışıyordu, annesi ise İsviçre' de bir sanatoryumdaydı; sonra ikisi de öldüler. Annesi tüberkülozdan gitti, babası ise öldürüldü. Albert belli belirsiz imalar dı</span><span style="font-size: 1em;">şında, ailesinden hiç söz etmediğinden, tanı doğruyu ifade </span><span style="font-size: 1em;">etmek için her cümlenin başına bir "öyle diyorlar" veya </span><span style="font-size: 1em;">"öyle derlerdi" eklemem gerek aslında. Yakın arkadaş olduğumuzda bile, onunla bu konuya serbestçe girebileceğimi hiç hissetmedim.</span></p>

  <p class="calibre1">Bildiklerimin veya bildiğimi sandıklarımın kaynağı <span style="font-size: 1em;">okuldaki fısıltılardı. Tüm öğrenimimizi birlikte, Cizvit </span><span style="font-size: 1em;">rahiplerin okulunda yapmıştık. Onunla yollarımız ilk kez </span><span style="font-size: 1em;">ben altı, o ise yedi yaşındayken kesişmişti. Bu, çocuklu</span><span style="font-size: 1em;">ğumuzdan beri arkadaş olduğumuz manasına gelmiyor.</span></p>

  <p class="calibre1">O yatılıydı, ben ise gündüzlüydüm ve bu iki "kabile" <span style="font-size: 1em;">arasından birbiriyle arkadaş olan pek çıkmazdı. Biz ders </span><span style="font-size: 1em;">bitince her birimizi ailesinin yanına bırakan servis araçlarına binerdik. Yatılılar ise hep birlikte okulda kalırlardı.</span></p>

  <p class="calibre1">Albert'in durumu bir anlamda sıradışı değildi. Bir <span style="font-size: 1em;">öğrenci okulda yaşıyorsa, bunun nedeni ailesinin yoklu</span><span style="font-size: 1em;">ğuydu. Ama tabii ki yokluktan yokluğa fark vardı ve çıkan söylentiler de aynı değildi. Orada olmayan Jıer anne akciğer hastası olmadığı gibi, orada olmayan her babanın </span><span style="font-size: 1em;">ömrü de cinayetle sona ermiyordu. Adam kaçakçı mıydı?</span></p>

  <p class="calibre1">Okulda dolaşan dedikodu bu yöndeydi. Belki de yiğit bir <span style="font-size: 1em;">tüccar, tedbirsiz bir aracı, bir yol mühendisi veya bir sömürge idaresinde memurdu. Ama öğrencilerin arasındaki fısıltılarda sık sık kaçakçı anlamına gelen yarı Arapça yarı</span></p>

  <p class="calibre1">Türkçe "mekkareci" kelimesi öne çıkardı. Ben kendi payıma Albert'i hiçbir zaman sorularla bunaltmak istememiş<span style="font-size: 1em;">tim. Şimdi düşününce benim bu ağzı sıkı tavrımın bizi </span><span style="font-size: 1em;">yakınlaştırdığını, sonra da dostluğumuzu pekiştirdiğini </span><span style="font-size: 1em;">sanıyorum. Benim yanımdayken gardını almak zorunda </span><span style="font-size: 1em;">değildi.</span></p>

  <p class="calibre1">Kesin olan, Albert' in hiçbir zaman ailesiyle birlikte <span style="font-size: 1em;">yaşamadığı ve babasının biz yedinci sınıftayken bir cinayete kurban gittiğiydi.</span></p>

  <p class="calibre1">Normalde öğrencilerden biri bir yakınını kaybetti<span style="font-size: 1em;">ğinde birkaç günlüğüne ailesinin yanına giderdi. Albert </span><span style="font-size: 1em;">hiçbir yere gitmemişti. Anlaşılan ülkede kimsesi yoktu.</span></p>

  <p class="calibre1">Okulda kalmıştı. Sadece bir veya iki gün boyunca derslere <span style="font-size: 1em;">girmemesine izin verilmişti.</span></p>

  <p class="calibre1">Kaybettiği babasının anısına bir ayin düzenlenmişti. Ayini yöneten rahip, "Babasını kaybeden arkadaşınız Albert'i düşünün" demiş, Albert'e de kinin ruhunu istila <span style="font-size: 1em;">etmesine izin vermemesini, katillerin cezalandırılması işini</span></p>

  <p class="calibre1">Tanrı'nın ve insanların adaletine bırakmasını öğütlemişti.</p>

  <p class="calibre1">Bir cinayetin söz konusu olduğunu böyle öğrenmiştik.</p>

  <p class="calibre1">Tüm bakışlar doğal olarak adı geçen öğrenciye dönmüş, o ise benim beklediğimin aksine hıçkırıklara boğulmamıştı. Gerçi babasını yeni kaybetmemişti, onu kaybedeli çok olmuştu - hatta ezelden beri kayıptı bile denebilir.</p>

  <p class="calibre1">Bizimle birlikte dostluğumuz da yavaş yavaş büyümüştü. Başlangıçta Albert benim için yüzlerce okul arkadaşımdan biriydi ve bazı yıllar aynı sınıfta buluştuğumuz zaman bile hiçbir zaman yan yana oturmamıştık.</p>

  <p class="calibre1">Dikkatimi ilk kez ne zaman çektiğini hatırlıyorum.</p>

  <p class="calibre1">Tecrübesiz genç bir öğretmen bir gezi düzenlediğini duyurduktan sonra tedbiri elden kaçırıp öğrencilere kürsünün üzerine koyduğu kağıda isimlerini yazmalarını ve sadece <span style="font-size: 1em;">ilk on kişiyi götürebileceğini söylemişti. Sınıftaki herkes </span><span style="font-size: 1em;">aynı anda koşuşturmuş bu da derhal büyük bir kargaşaya, itişmelere, tartışmalara, haykırışlara yol açmıştı. Ben yerimde kalmıştım, arkamdan birinin şöyle mırıldandığını </span><span style="font-size: 1em;">açık seçik duydum: "Barbarlar!" Geri döndüm, bakışlarımız kesişti, gülümsedik. Dostluğumuz o anda doğdu.</span></p>

  <p class="calibre1">Babasının öldürüldüğü kendisine haber verildiği gün <span style="font-size: 1em;">de Albert'in ağzından aynı kelimenin döküldüğünü varsayıyorum; belki daha sonraları altıncı kattaki dairesinden savaşın "havai fişekleri"ni seyrederken de aynı şeyi söylemiştir.</span></p>

  <p class="calibre1">"Barbarlar!"</p>

  <p class="calibre1">O Pazar günü Semiramis gelip Adam'ın kapısını bir kez <span style="font-size: 1em;">daha, gündüz yaptığından biraz daha gürültülü bir şekilde </span><span style="font-size: 1em;">çaldığında gece olmuştu.</span></p>

  <p class="calibre1">"Eğer istersen tepsiyi buraya getirebilirim. Ama samimi olarak biraz ara vermen gerektiğini düşünüyorum. Şafak söktüğünden beri çalışıyorsun. Yemek salonunda gelip bana <span style="font-size: 1em;">katılmak istemez misin?"</span></p>

  <p class="calibre1">"Dünkü gibi mi?"</p>

  <p class="calibre1">"Dünkü gibi. Aynı mezeler, aynı şampanya, aynı soğuklukta. Ve tabii aynı ev sahibesi..."</p>

  <p class="calibre1">Sözlerine baştan çıkarıcı bir gülümsemeyle eşlik etti, <span style="font-size: 1em;">buna direnmeye çalışmanın faydası olmayacaktı.</span></p>

  <p class="calibre1">On dakika sonra, dünkü masaya oturmuşlardı. Otel sahibesi <span style="font-size: 1em;">şunları da ekleyebilirdi: Aynı garson, aynı mumlar.</span></p>

  <p class="calibre1">Arkadaşının birkaç lokma yemesini, birkaç yudum içmesini bekledi, sonra "Hancı kadının yolcuya hangi işin içine bu kadar gömüldüğünü sormasının yersiz kaçacağını varsayıyorum. Hiç dışarı çıkmıyorsun, çok az konuşuyorsun, hatta ben seni zorlamasam yemeğe bile gelmeyeceksin. Üstelik sanki <span style="font-size: 1em;">kavgadan çıkmış gibi saçın başın darmadağınık ve bitkin gözüküyorsun ... "</span></p>

  <p class="calibre1">Adam ona gülümsemekle ve koluna dostça vurmakla <span style="font-size: 1em;">yetindi. Sonra kaba bir tarak gibi kullandığı parmaklarını </span><span style="font-size: 1em;">saçlarının içine daldırdı. Kadın bekledi. Sessizlik uzadı. Sonu </span><span style="font-size: 1em;">gelmez iki dakikanın sonunda, cevap almaktan ümidini kesen "hancı" tam başka bir sohbete girmeye hazırlanırken, </span><span style="font-size: 1em;">"yolcu" sahte bir pişmanlık tınısı katılmış bir sesle şöyle dedi:</span></p>

  <p class="calibre1">"Ben de tarihçiler arasında çok yaygın görülen bir kusurdan mustaribim: Kendi çağımdan çok geride kalmış yüzyıllarla ve kendi yaşamımdan çok ele aldığım kişilerin yaşamıyla ilgileniyorum. Pön savaşlarını, Galya savaşlarını veya barbar istilalarını sor, bir daha beni susturamazsın. Kendi <span style="font-size: 1em;">ülkemde, kendi bölgemde yaşadığım savaşları, bazen görgü </span><span style="font-size: 1em;">tanığı olduğum, dostlarımı yitirdiğim, kurbanları arasında </span><span style="font-size: 1em;">yer almama ramak kalmış çatışmaları sorarsan, ağzımdan </span><span style="font-size: 1em;">iki veya üç cümle ya çıkar, ya çıkmaz. Bana Cicero'yu sor,</span></p>

  <p class="calibre1">Attila'yı sor, dilim çözülür birden. Kendi yaşamımdan söz et, <span style="font-size: 1em;">suskunluğa gömülürüm yine."</span></p>

  <p class="calibre1">"Niye?"</p>

  <p class="calibre1">"Birincisi, sana söylediğim gibi, mesleğimden ötürü. Bir <span style="font-size: 1em;">tarihçi 'benim çağım' dediğinde, kendiliğinden aklına gelen </span><span style="font-size: 1em;">şey, seçmediği ama içinde doğduğu çağ değil, ömrünü adamaya karar verdiği çağdır - benim örneğimde Roma devri. Ama bütün bunlar bir yana devekuşu gibi başımı kuma gömecek </span><span style="font-size: 1em;">kadar enayi de değilim. Tarihçiyi kendi uzmanlık alanının sınırları içine hapsolmaya mecbur eden bir 'Herodotos yemini' </span><span style="font-size: 1em;">yoktur. İşin aslı şu ki, ben ne zaman kendimden, ülkemden, </span><span style="font-size: 1em;">arkadaşlarımdan, savaşlarımdan söz etmek istesem kendimi </span><span style="font-size: 1em;">rahatsız, hasta denebilecek kadar rahatsız hissettim hep. Ama </span><span style="font-size: 1em;">iki gündür, buraya geldiğimden beri, haydi bu engelli durumu </span><span style="font-size: 1em;">demeyim de, bu güçlüğü aşmaya uğraşıyorum."</span></p>

  <p class="calibre1">"Peki bunu başarabiliyor musun?"</p>

  <p class="calibre1">"Tam değil. Bazen hatıralarımı toplayıp bir olayı anlatabiliyorum. Ama çoğunlukla düşler, kırık dökük anılar, pişmanlıklar arasında kaybolup gidiyorum ... "</p>

  <p class="calibre1">Sanki bu söylediğini göstermek istiyormuş gibi sustu ve <span style="font-size: 1em;">bakışları uzaklara daldı. Arkadaşı bir süre onu rahat bıraktı, </span><span style="font-size: 1em;">sonra başka bir soruyla yeniden yeryüzüne indirdi:</span></p>

  <p class="calibre1">"Bu konuya uzun süredir mi kafa yoruyorsun?"</p>

  <p class="calibre1">"Bu zihinsel engelli durumuna mı? Evet, yıllardır. Ama <span style="font-size: 1em;">alışmıştım, onu aşmaya çalışmıyordum. Aklımda, izinli ge</span><span style="font-size: 1em;">çireceğim bu yıl için kesin projeler vardı. Sonra gençliğimin </span><span style="font-size: 1em;">hayaletleri sökün ettiler, hayatıma girdiler. Ansızın! Daha </span><span style="font-size: 1em;">yetmiş iki saat önce böyle bir yolculuğa çıkmak aklımda bile </span><span style="font-size: 1em;">yoktu. Hatta dün bile buraya gelirken ... "</span></p>

  <p class="calibre1">Yeniden sustu ve bakışları yine uzaklara daldı. Konuyu <span style="font-size: 1em;">kendi içinde tartışmaya devam ettiği belliydi ve karşısındaki </span><span style="font-size: 1em;">kadın, konuşmayı kestiğinin bile farkında olmadığı izlenimine kapıldı.</span></p>

  <p class="calibre1">Sonunda Adam onu tekrar hatırladı ve şöyle dedi:</p>

  <p class="calibre1">"Yayıncımın tam on beş yıldır beklediği şu büyük Attila <span style="font-size: 1em;">biyografimi ilerletecektim sözümona."</span></p>

  <p class="calibre1">Bu kez arkadaşının kolunu dostça sıvazlamak Semiramis' e <span style="font-size: 1em;">düştü.</span></p>

  <p class="calibre1">"Yine yoruldun sanki. Artık konuşma! Bütün bunları <span style="font-size: 1em;">sonra konuşuruz, daha sonra!"</span></p>
</body>
</html>