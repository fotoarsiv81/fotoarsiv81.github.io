<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:33:17+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_7">-96-</h2>
<p class="calibre1">"Böyle bir şeyi bilmiyorum." Bayan Merton durdu. Sonra da birdenbire bağırdı. </p>
<p class="calibre1">"Bana bütün bu soruları neden sorduğunuzu söylemeyecek misiniz? Scotland Yard'dan olduğunuzu biliyorum. Fakat özel bir sebep olmalı." </p>
<p class="calibre1">"Bayan Merton, durumu nasıl olsa öğreneceksiniz. Anlayacağınız Bayan Chapman'ın katında bir ceset bulundu." </p>
<p class="calibre1">"Ahhh..." Bayan Merton'un gözleri iyice büyüdü. "Bir ceset mi? O Bayan Chapman olmasın? Veya bir yabancı?" </p>
<p class="calibre1">Japp, "Ölü erkek değil," dedi. "Kadın." </p>
<p class="calibre1">"Kadın mı?" Bayan Merton daha da şaşırmış gibiydi. </p>
<p class="calibre1">Poirot usulca sordu. "Neden ölünün erkek olduğunu düşündünüz?" </p>
<p class="calibre1">"Ah, bilmem ki... Nedense bu bana daha uygunmuş gibi geldi." </p>
<p class="calibre1">"Fakat neden? Yoksa Bayan Chapman erkek misafirler kabul etmek âdetinde miydi?" </p>
<p class="calibre1">"Hayır! Katiyen!" Bayan Merton öfkelenmişti. "Ben böyle bir şeyi kastetmedim! </p>
<p class="calibre1">Sylvia Chapman hiç de o tip bir kadın değildi. Katiyen! Fakat... sadece... Bay Chapman... yani..." Durakladı. </p>
<p class="calibre1">Poirot, "Madam, bize anlattıklarınızdan çok daha fazla şeyler biliyormuşsunuz gibi geliyor bana," dedi. </p>
<p class="calibre1">Bayan* Merton kararsızca mırıldandı. "Ah... Ne yapacağımı bilmiyorum. Yani... </p>
<p class="calibre1">bana açıklanan bir sırrı söylemek istemem... Tabii Sylvia'nın anlattıklarını hiç kimseye de tekrarlamadım. Sadece güvendiğim bir iki kişiye bundan söz ettim..." </p>
<p class="calibre1">Kadın susarak derin bir nefes aldı. </p>
<p class="calibre1">Japp sordu. "Bayan Chapman size ne anlattı?" </p>
<p class="calibre1">Bayan Merton öne doğru eğilerek sesini alçalttı. "Şey... Sylvia bir gün bunu ağzından kaçırdı. Onunla sinemaya gitmiştik. Film gizli servisle ilgiliydi. </p>
<p class="calibre1">Bayan Chapman, 'Senaryoyu yazanın bu işlerden haberi olmadığı belli,' diye söylendi. İşte ondan bana hakikati açıkladı. Ama tabii bana yemin de ettirdi. </p>
<p class="calibre1">Ya-</p>
<p class="calibre1">- 97-</p>
<p class="calibre1">iskemlede Beş Ceset/ F: 7</p>
<p class="calibre1">ni... Bay Chapman aslında gizli servisteydi. Avrupa'ya o kadar sık gitmesinin sebebi de buydu. Silah firması da sadece bir paravanaydı. Kocasının bu yolculukları Bayan Chapman'ı çok endişelendiriyordu. Zira adam dışardayken ondan mektup alamıyor, kendisi de bir şey yazamıyordu. Tabii bu görev son derecede de tehlikeliydi!" </p>
<p class="calibre1">IV</p>
<p class="calibre1"/>
<p class="calibre1">www.netevin.com</p>
<p class="calibre1">Merdivenlerden tekrar ikinci kata inerlerken Japp öfkeyle homurdanıyordu. "Casus filmleri, cinsi romanlar, dedektif hikâyeleri! Hepsi birbirine karıştı. Ben galiba çıldırıyorum!" </p>
<p class="calibre1">O zeki genç yani Komiser Beddoes onları bekliyordu. Saygıyla, "Gündelikçi kadından fazla bir şey öğrenemedim, efendim," dedi. "Anlaşıldığına göre Bayan Chapman sık sık hizmetçi değiştiriyormuş. Bu kadın da onun yanında sadece bir iki ay çalışmış. Bayan Chapman'ın iyi bir hanım olduğunu söylüyor. Radyo dinlemeye çok meraklıymış. Tatlı dilliymiş. Hizmetçi Bay Chapman'ın çapkın bir adam olduğundan emin. Fakat Bayan Chapman'ın bundan hiç şüphelenmediğini söylüyor. Kadına zaman zaman dışardan mektuplar geliyormuş. Almanya'dan birkaç, Amerika'dan iki, italya'dan bir, Rusya'dan bir. Hizmetçinin sevgilisi pul koleksiyonu yapıyormuş. Onun için Bayan Chapman mektuplardaki pulları kadına veriyormuş." </p>
<p class="calibre1">"Bayan Chapman'ın kâğıtları arasında ilgi çekecek bir şey var mı?" </p>
<p class="calibre1">"Hiçbir şey yok, efendim. Fazla bir şey saklamamış o. Sadece bir iki fatura, birkaç makbuz. Hepsi de buradaki dükkânların. Sonra... birkaç eski tiyatro programı, bir iki yemek tarifi ve Zenana Misyonuyla ilgili bir broşür." </p>
<p class="calibre1">- 98 -</p>
<p class="calibre1">"O broşürü buraya kimin getirdiğini tahmin edebiliriz. Bayan Chapman'ın katili andırır bir tarafı yok değil mi? Ama aslında Miss Sainsbury-Seale'i onun öldürmüş olması lazım. Veya hiç olmazsa katilin yardımcısı. O akşam buraya yabancı bir erkek gelmemiş mi?" </p>
<p class="calibre1">"Kapıcı böyle birini hatırlamıyor. Ama aradan zaman geçtiği için gelen kimseleri unutmuş olabilir. Sonra bu pek büyük bir apartman. Gelip giden de çok oluyor. </p>
<p class="calibre1">Kapıcı sadece Miss Sains-bury-Seale'in geldiği günü kesinlikle biliyor. Bunun sebebi de ertesi gün hastaneye yatırılmış olması. Yani sözkonusu olan akşam kendisini çok fena hissediyormuş." </p>
<p class="calibre1">"Diğer dairelerdekiler bir şey duymuşlar mı?" </p>
<p class="calibre1">Genç adam başını salladı. "Hayır. Herhalde herkes radyolarını iyice açmışlardı." </p>
<p class="calibre1">Banyoda ellerini yıkamış olan polis doktoru dışarı çıktı. Neşeyle, "Gördüğüm cesetlerin en iğrenci," dedi. "Yüzdeki yaraların ölümden sonra açılmış</p>
<p class="calibre1">olduklarını kesinlikle söyleyebilirim. Ama otopsiden sonra daha fazla bilgi sahibi olacağım. Orta yaşlı bir kadınmış ölü. Sağlıklıymış. Saçları ağarmış ama bunları sarıya boyuyormuş. Vücudunda belirli bazı işaretler, benler filan olabilir. Yoksa o zaman kimliğini tespitte güçlük çekeceksiniz. Ah, kadının kim olduğunu biliyor musunuz? İşte bu iyi. Ne? O kadar gürültüye sebep olan kayıp kadın mı bu?... Eh, bildiğiniz gibi ben gazete okumam, sadece bilmecelerini çözerim." </p>
<p class="calibre1">Doktor dışarı çıkarken Japp acı acı, "Ben de meseleyi sağır sultanın bile duyduğunu sanıyordum," diye söylendi. </p>
<p class="calibre1">Poirot yazı masasına yaklaşmıştı. Oradaki kahverengi kaplı küçük adres defterini aldı. </p>
<p class="calibre1">Açık göz Beddoes, "Defterde önemli bir şey yok efendim," diye atıldı. </p>
<p class="calibre1">"Terzilerin, berberlerin telefon numaraları. Diğer isim ve adresleri kaydettim." </p>
<p class="calibre1">- 99-</p>
<p class="calibre1">Poirot, defterin D harfi kısmını açtı. "Dr. Davis... Dişçi... Bay Morley. Queen Charlotte Sokağı, No. 58." Belçikalının gözleri yeşil yeşil parlıyordu. "Cesedin kesinlikle teşhisinde hiç güçlük çekilmeyecek." </p>
<p class="calibre1">Japp ona merakla baktı. "Poirot... yani... siz..." Belçikalı heyecanla bağırdı. </p>
<p class="calibre1">"Emin olmak istiyorum!" </p>
<p class="calibre1">Georgina Morley, Hertford yakınında küçük bir villaya taşınmıştı. Orada oturuyordu artık. Kadın, Poirot'yu dostça bir tavırla karşıladı. Resmi soruşturmanın kararı yüzünden kardeşinin şerefine leke sürülmüş olmasına çok sinirleniyordu. Poirot'nun da aynı fikirde olduğunun farkındaydı. Bu yüzden Belçikalıya karşı daha yumuşakça davranıyordu. </p>
<p class="calibre1">Georgina Morley, Poirot'nun bütün sorularını cevaplandırdı. Henry Morley'in kâğıtları Miss Nevili tarafından dikkatle toplanmış ve bunlar onun yerini alan dişçiye teslim edilmişti. Morley'in hastalarından bazıları Reilly'e gelmeye başlamışlardı. Bazıları ise yeni dişçiye alışmışlardı. Bir kısmı ise başkalarına gitmişlerdi. </p>
<p class="calibre1"/>
<p class="calibre1">www.netevin.com</p>
<p class="calibre1">Miss Morley bütün bu bilgiyi verdikten sonra, "Demek Henry'nin hastası olan o kadını buldunuz?" diye başını salladı. "Miss Sainsbury-Seale'i. O da mı cinayete kurban gitmiş?" Bu 'o da mı' kelimeciklerinin üzerinde meydan okurcasına durmuştu. </p>
<p class="calibre1">Poirot, "Kardeşiniz size Miss Sainsbury-Seale'den hiç söz etmiş miydi?" dedi. </p>
<p class="calibre1">"Hayır. Böyle bir şey hatırlamıyorum. Henry hırçın bir hastası olduğu zaman bana ondan söz ederdi. Veya hastalarından birinin yaptığı bir nükteyi tekrarlardı. </p>
<p class="calibre1">Ama ekseri işinden fazla söz etmezdik. Henry, gün sona erince işini unutmayı tercih ederdi." </p>
</body></html>
