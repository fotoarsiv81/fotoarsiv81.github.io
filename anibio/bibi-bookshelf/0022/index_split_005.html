<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:33:17+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_4">-64-</h2>
<p class="calibre1">Zira holde arkadaşı Bay Bolitho'nun yanından geçerken ona, "Akşam yemeğinden sonra size bahsettiğim o 'Pasyan' oyununu göstereceğim." </p>
<p class="calibre1">Bundan başka müşteriler otelde yemek yemeyecekleri zaman bunu resepsiyona haber veriyorlardı. Miss Sainsbury-Seale büyük bir şey de yapmamıştı. Bundan da kadının yedi buçukla sekiz buçuk arası yemeye yetişmek niyetinde olduğu sonucu çıkıyordu. </p>
<p class="calibre1">Ama kadın yemeğe yetişmemişti. Otelden Cromvell Soka-ğı'na çıkmış ve ortadan kaybolmuştu. </p>
<p class="calibre1">Japp'le Poirot, Hampstead'deki adrese de gittiler. Adams'lar neşeli ve şirin bir aileydiler. Miss Sainsbury-Seale'i de tanıyorlardı ama kadını Paskalyadan beri görmemişlerdi. </p>
<p class="calibre1">Geriye bir kaza ihtimali kalıyordu. Ama çok geçmeden bu ümit de ortadan kalktı. </p>
<p class="calibre1">Hiçbir hastaneye Miss Sainsbury-Seale tipinde bir yaralı alınmamıştı. </p>
<p class="calibre1">Mabelle uçup gitmişti sanki. </p>
<p class="calibre1">Poirot ertesi sabah Holborn Palace Oteli'ne giderek Bay Howard Raikes'i sordu. </p>
<p class="calibre1">Ona Bay Raikes'in de akşam sokağa çıktığını ve bir daha da dönmediğini söyleselerdi buna hiç şaşmayacaktı. </p>
<p class="calibre1">Fakat genç adam oteldeydi ve kahvaltı ediyordu. </p>
<p class="calibre1">Kahvaltı arasında Poirot'nun karşısına dikilmesi Bay Ho-ward Raikes'in hiç de hoşuna gitmedi. Genç adam, Belçikalının hatırladığı gibi pek de katile benzemiyordu artık. Ama yine de korkutucu bir şekilde kaşlarını çatmıştı. </p>
<p class="calibre1">Davetsiz misafire bakarak, kaba kaba, "Ne oluyor?" dedi. </p>
</body></html>
