<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:33:17+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_0">-33-</h2>
<p class="calibre1">iskemlede Beş Ceset / F: 3</p>
<p class="calibre1">"Onların hepsi de burada, defterde yazılı. Herhalde defteri gördünüz bile. </p>
<p class="calibre1">Onların çoğunu biliyorum. Saat onda... Bayan Somes. Ona yeni protez yapılıyordu. </p>
<p class="calibre1">On buçukta... Lady Grant. Kendisi yaşlıca bir hanımdır, Landovvnes alanında oturur. On bir de Mösyö Hercule Poirot. Kendisi düzenli gelir... A, tabii o sizsiniz. Affedersiniz, Mösyö Poirot. Fakat o kadar sarsıldım ki! On bir buçukta... Bay Alistair Blunt. O bildiğiniz gibi ünlü bir banker. Onun işi azdı. </p>
<p class="calibre1">Çünkü Bay Morley geçen kez dolguyu hazırlamıştı. Sonra Miss Sainbury-Seale. O</p>
<p class="calibre1">buraya telefon etti. Dişi çok ağrıdığı için Bay Morley kendisini araya sıkıştırmaya karar verdi. Fazla geveze bir kadın o. Hiç susmuyor. Üstelik ukala. </p>
<p class="calibre1">Sonra on iki de... Bay Amberiotis. O yeni bir hastaydı. Randevuyu Savoy Oteli'nden aldı. Bay Morley'e birçok yabancı gelirdi. Sonra yarımda... Miss Kirby. O buraya VVorthington'dan geliyor." </p>
<p class="calibre1">Poirot sordu. "Ben buraya geldiğim zaman bekleme salonunda uzun boylu, asker tavırlı bir bey vardı. O kimdi acaba?" </p>
<p class="calibre1">"Herhalde Bay Reilly'nin hastalarından biri. Size onun listesini getireyim mi?" </p>
<p class="calibre1">"Teşekkür ederiz, Miss Nevili." </p>
<p class="calibre1">Genç kız bir iki dakika sonra döndüğü zaman elinde Bay Morley'inkine benzer bir defter vardı. Okumaya başladı. "Saat onda... Betty Heath. Bu dokuz yaşında küçük bir kız. Saat on birde... Albay Abercrombie." </p>
<p class="calibre1">Poirot mırıldandı. "Abercrombie. Demek adı buymuş!" "On bir buçukta... Bay Hovvard Raikes. On iki de... Bay Bar-nes. Bu sabahki hastalar bu kadar. Tabii Bay Reilly'nin hastası Bay Morley'in ki kadar çok değildi." </p>
<p class="calibre1">"Bize Bay Reilly'nin hastaları hakkında da bilgi verebilir misiniz?" </p>
<p class="calibre1">"Albay Abercrombie, Bay Reilly'nin en eski hastalarından biridir. Bayan Heath'in bütün çocukları da Bay Reilly'e gelirler. Si-</p>
<p class="calibre1">- 34-</p>
<p class="calibre1"/>
<p class="calibre1">www.netevin.com</p>
<p class="calibre1">ze Bay Raikes ve Bay Barnes hakkında bir şey söyleyemeyeceğim. Ama bu isimleri duyduğumu da sanıyorum. Zira telefona ben cevap veriyorum..." </p>
<p class="calibre1">Japp, "Biz bunu Bay Reilly'den de öğrenebiliriz," dedi. "Onu, mümkün olduğu kadar çabuk görmek istiyorum." </p>
<p class="calibre1">Miss Nevili çıktı. Başmüfettiş Poirot'ya döndü. "Bay Morley'in hastalarının hepsi de eskiden beri buraya geiiyorlarmış. Amberiotis dışında. Biraz sonra Bay Amberiotis'le ilgi çekici bir konuşma yapacağım. Zaten Morley'i en son gören o. </p>
<p class="calibre1">Adamın Morley'i hayatta bıraktığından iyice emin olmalıyız." </p>
<p class="calibre1">Poirot başını sallayarak, ağır ağır, "Yine de cinayet sebebini açığa çıkarmamız gerek," dedi. </p>
<p class="calibre1">"Biliyorum. Bu bakımdan bir hayli zorluk da çekeceğiz. Fakat Yard'da Amberiotis'in dosyası olabilir." Sert sert ekledi. "Çok düşünceli bir haliniz var, Poirot." </p>
<p class="calibre1">"Bir şeyi anlamaya çalışıyordum da." </p>
<p class="calibre1">"Neymiş o?" </p>
<p class="calibre1">"Neden Başmüfettiş Japp?" Poirot hafifçe gülümsüyordu. </p>
<p class="calibre1">"Efendim?" </p>
<p class="calibre1">"'Neden Başmüfettiş Japp?' dedim. "Sizin gibi önemli bir memuru böyle intihar vakalarına yollarlar mı?" </p>
<p class="calibre1">"Açıkçası o sırada yakınlarda bir yerdeydim. VVigmore So-kağı'nda... </p>
<p class="calibre1">Lavenham'da. Orada çok zekice dolandırıcılıklar olmuştu. Bana oraya telefon ederek, buraya gelmemi söylediler." </p>
<p class="calibre1">"Fakat neden size telefon ettiler?" </p>
<p class="calibre1">"Ah, o mu? Basit bir şey... Bunun sebebi: Alistair Blunt. Bölge müfettişi, Blunt'un bu sabah burada olduğunu öğrenir öğrenmez hemen Yard'a telefon etti. Bu memlekette biz Bay Blunt gibi kimseleri koruruz." </p>
<p class="calibre1">"Yani... Adamın ortadan kaldırılmasını tercih eden kimseler mi var?" </p>
<p class="calibre1">- 35-</p>
<p class="calibre1">"Olmaz olur mu? Türlü guruplar var. Şimdiki hükümeti Blunt'la gurubu destekliyor. Sağlam muhafazakâr bir maliye. İşte onun için kalkıp buraya geldim. </p>
<p class="calibre1">Bu sabah, Blunt aleyhinde bir şeyler hazırlanmış olabilirdi. Bizimkiler bu meselenin iyice incelenmesini istiyorlar!" </p>
<p class="calibre1">Poirot başını salladı. "Ben de bunu tahmin etmiştim. Bu yüzden..." Ellerini mübalağalı bir tavırla salladı. "Bana planda bir aksaklık olmuş gibi de geliyor. </p>
<p class="calibre1">Belki asıl kurban Alistair Blunt'tı. Böyle olması da lazımdı... Yoksa bu bir başlangıç mı? Bir çeşit kampanyanın başlangıcı? Burnuma..." Havayı kokladı. </p>
<p class="calibre1">"Para kokusu geliyor. Milyonların kokusu." </p>
<p class="calibre1">Japp, "Sizinki tahmin ama," dedi. </p>
<p class="calibre1">"Bence zavallı Morley bu oyunda sadece küçük bir 'pi-yon'du. Belki adam bir şey biliyordu. Veya Blunt'a bir şey söyledi. Ya da birileri onun Blunt'a bir şey söylemesinden korkuyorlardı..." Gladys Nevill'in odaya girmesi üzerine sustu. </p>
<p class="calibre1">Kız, "Bay Reilly diş çekiyor," dedi. "Fakat on dakika sonra serbest kalacakmış. </p>
<p class="calibre1">Sizce uygun mu?" </p>
<p class="calibre1">Japp uygun olduğunu söyledi. "Ben bu arada tekrar Alf-red'le bir konuşayım." </p>
<p class="calibre1">Alfred'in kalbinde türlü hisler çarpışıyordu. Endişe, zevk ve olanlardan sorumlu tutulma korkusu! Bay Morley'in yanına gireli daha on beş gün olmuştu. Bu iki hafta süresince her şeyi, hiçbir değişiklik göstermeden, azim ve sebatla ters ve yanlış yapmıştı. Devamlı azar işitmek yüzünden kendine olan güvenini de yitirmişti. </p>
<p class="calibre1">Alfred bir soruya cevap olarak, "Belki her zamankinden biraz daha aksiydi," </p>
<p class="calibre1">dedi. "Başka hatırladığım bir şey yok. Bay Morley'in kendi kendisini öldüreceği hiç aklıma gelmezdi." </p>
<p class="calibre1">Poirot söze karıştı. "Bu sabah hakkında bütün hatırlayabildiklerini bile anlatmalısın. Sen şu anda önemli bir tanıksın. Söyleyeceklerinin bize çok büyük faydası olabilir." </p>
<p class="calibre1">- 36-</p>
<p class="calibre1">\</p>
<p class="calibre1">Kıpkırmızı kesilen Alfred göğsünü şişirdi. Japp'a sabah olanları daha önce kısaca anlatmıştı. Şimdi kendisini önemli buluyor ve bu yüzden de büyük memnunluk duyuyordu. "Size her şeyi açıklayabilirim. Siz sadece sorun." </p>
<p class="calibre1"/>
<p class="calibre1">www.netevin.com</p>
<p class="calibre1">"Önce... Bu sabah acayip bir şey oldu mu?" Alfred bir an düşündü, sonra da adeta üzüntüyle, "Olduğunu söyleyemem," dedi. "Durum her zamanki gibiydi." "Evet, hiç yabancı geldi mi?" "Hayır, efendim." "Yabancı hasta da gelmedi mi?" </p>
<p class="calibre1">"Ben sizin hastaları kastettiğinizi anlamamıştım... Randevusu olmayan hiç kimse gelmedi. Hepsinin de adı defterde yazılıydı." </p>
<p class="calibre1">Japp başını salladı. </p>
<p class="calibre1">Poirot sordu. "Biri ön kapıdan içeri girebilir miydi?" "Hayır, giremezdi. Bunu yapabilmesi için anahtarı olması gerekirdi." </p>
<p class="calibre1">"Fakat evden kolaylıkla çıkabilirdi... Öyle değil mi?" "Ah, tabii... Tokmağı çevir ve dışarı çık. Kapıyı da arkandan çek. Çoğu böyle yapıyor zaten. Ben sırası gelen hastayı asansörle yukarı çıkarırken, onlar merdivenden inip gidiyorlar. Anlıyor musunuz?" </p>
<p class="calibre1">"Anlıyorum. Şimdi bize bu sabah kimin ilk geldiğini ve ondan sonraki hastaları anlat bakalım. Adlarını hatırlayamazsan onları tarif et." </p>
<p class="calibre1">Alfred bir süre düşündü. "Küçük bir kızla bir hanım... Bay Reilly'nin hastalarıydılar onlar. Sonra Bay Morley'in bir hastası. Kadının adı ya Soap'du ya da böyle bir şey." Poirot, "Tamam," dedi. "Devam et." "Sonra yine yaşlı bir kadın. Pek kibardı. Bir Daimler marka arabayla geldi. O dışarı çıkarken içeriye uzun boylu, asker tavır-</p>
<p class="calibre1">. </p>
<p class="calibre1">- 37-</p>
<p class="calibre1">lı bir bey girdi. Onun arkasından da siz geldiniz." Poirot'ya bakarak kafasını salladı. </p>
<p class="calibre1">"Tamam..." </p>
<p class="calibre1">"Ondan sonra Amerikalı bey..." </p>
<p class="calibre1">Japp çabucak atıldı. "Amerikalı mı?" </p>
<p class="calibre1">"Evet, efendim. Genç bir bey. O muhakkak Amerikalıydı. Bunu konuşmasından anladım. Hem de erken geldi. Halbuki randevusu on bir buçuktaydı. Üstelik randevusunu da beklemedi." </p>
<p class="calibre1">Japp bağırdı. "Efendim, efendim?" </p>
<p class="calibre1">"Randevu saatini beklemeyip gitti o. Bay Reilly on bir buçukta zili çaldığı zaman Amerikalıyı almaya gittim. Aslında biraz daha geçti sanırım. Belki on ikiye yirmi vardı. Baktım adam salonda yok. Herhalde korktu ve kurtuluşu kaçmakta buldu." Bilgiç bir tavırla ekledi. "Bazen hastalar böyle yapıyorlar." </p>
<p class="calibre1">Poirot, "O halde Amerikalı benden hemen sonra çıktı," dedi. </p>
<p class="calibre1">"Tamam, efendim. Siz, ben Rolls'la gelen kibar beyi yukarı çıkardıktan sonra gittiniz. Ah, ne güzel arabaydı o... Bay Blunt'ın arabası. Onun randevusu on bir buçuktaydı. Sonra aşağıya inerek sizi geçirdim ve gelen hanım hastayı karşıladım. Miss Some Beryl Seal gibi bir adı vardı onun. Şey... Açıkçası ben o arada çabucak mutfağa inmiştim. Çay içip çörek yemek için. Ben oradayken Bay Reilly'nin zili çaldı. Onun üzerine yukarı çıktım. Dediğim gibi Amerikalı kaçmıştı. Gidip Bay Reilly'e söyledim. O biraz küfretti. Onun âdeti böyledir." </p>
<p class="calibre1">Poirot, "Devam et," dedi. </p>
<p class="calibre1">"Durun bakayım, ondan sonra ne oldu? Ah, evet, Bay Mor-ley o Seal adlı kadın için zili çaldı. Ben kadını asansörle çıkarırken, kibar bey aşağıya inerek gitti. Ben tekrar aşağıya koştum. O sırada iki bey geldi. Biri kısa boyluydu. </p>
<p class="calibre1">Sesi kapı gıcırtısından farksızdı. Adını hatırlayamayacağım. Bay Reilly'e gelmişti o. Diğer şişman yabancı bey ise Bay Morley'e." </p>
<p class="calibre1">- 38-</p>
<p class="calibre1">"Miss Seal içerde fazla kalmadı. Ancak on beş dakika. Onu geçirdim ve sonra da yabancı beyi yukarı çıkardım. Diğer beyi ise gelir gelmez Bay Reilly'nin yanına götürmüştüm." </p>
<p class="calibre1">Japp, "Bay Amberiotis'in, yani o yabancı beyin gittiğini görmedin değil mi?" </p>
<p class="calibre1">diye sordu. </p>
<p class="calibre1">"Hayır, efendim. Gördüğümü söyleyemem. Herhalde o kendi kendine çıktı. O iki beyin de gittiklerini görmedim." </p>
<p class="calibre1">"On ikiden itibaren neredeydin?" </p>
<p class="calibre1">"Ben daima asansörde otururum, efendim. Kapının veya zillerden birinin çalmasını beklerim." </p>
<p class="calibre1">Poirot, "Herhalde o sırada bir şey okuyordun," dedi. </p>
<p class="calibre1">Alfred yine kızardı. "Bu kötü bir şey değH ki, efendim. O arada başka bir işim olmuyor." </p>
<p class="calibre1"/>
<p class="calibre1">www.netevin.com</p>
<p class="calibre1">"Tabii. Ne okuyordun bakayım?" </p>
<p class="calibre1">"On Bir Kırk Beşte Ölüm'ü, efendim. Bu bir Amerikan dedektif romanı. Şahane bir şey, efendim, şahane! Gangsterlerle ilgili." </p>
<p class="calibre1">Poirot hafifçe güldü. "Oturduğun yerden ön kapının kapandığını duyabiliyor musun?" </p>
<p class="calibre1">"Yani birinin dışarı çıktığını mı? Duyabileceğimi sanmıyorum, efendim. Yani... </p>
<p class="calibre1">Bunu fark edemem. Çünkü asansör holün dibinde ve köşenin arkasında. Kapı zili hemen bunun arkasında çalıyor. Muayenetıanelerdeki ziller de öyle. Onları duymamak imkânsız." </p>
<p class="calibre1">Poirot başını salladı. </p>
<p class="calibre1">Japp, "Ondan sonra-ne^oldu?" diye sordu. </p>
<p class="calibre1">Alfred yine hatırlayabilmek için kaşlarını çattı. "Geride bir tek hanım kalmıştı. Miss Shirty. Bay Morley'in zil çalmasını bekledim. Ama oradan ses seda çıkmadı. Saat birde beklemekten sıkılan hanım öfkelendi." </p>
<p class="calibre1">"Daha önce yukarı çıkıp Bay Morley'in hazır olup olmadığına bakmak aklına gelmedi mi?" </p>
<p class="calibre1">- 39-</p>
<p class="calibre1">Alfred kesin bir tavırla başını salladı. "Hayır, efendim. Böyle bir şeyi aklımın ucundan bile geçirmezdim! Neticede son bey yukarda olabilirdi. Ben daima zilin çalmasını beklemek zorundaydım. Tabii Bay Morley'in kendini vurduğunu bilseydim...".Alfred heyecanla içini çekti. </p>
<p class="calibre1">Poirot, "Zil, hasta daha aşağıya inmeden mi çalardı?" diye sordu. "Yoksa bunun tersi mi olurdu?" </p>
<p class="calibre1">"Bu duruma bağlıydı. Ekseri hasta merdivenlerden indikten sonra zil çalardı. </p>
<p class="calibre1">Bazen hasta asansöre binerdi. O vakit de ben onu aşağıya indirirken zilin çaldığını duyardım. Ama kesin bir kural yoktu. Bazen Bay Morley birkaç dakika sonra zile basardı. Fakat acelesi varsa o vakit de hasta odadan çıkar çıkmaz zil çalardı." </p>
<p class="calibre1">"Anlıyorum..." Poirot bir an durdu sonra sözlerine devam etti. "Bay Morley'in intihar etmesi seni şaşırttı mı, Alfred?" </p>
<p class="calibre1">"Beynimden vurulmuşa döndüm. Onun kendisini öldürmesi için hiçbir sebep yoktu ki! Ah!" Aifred'in gözleri irileşerek, yuvar-laklaştı. "Ayyyy... Adam bir cinayete mi kurban gitti yoksa?" </p>
<p class="calibre1">Japp konuşmadan Belçikalı atıldı. "Öyle olsaydı... Buna daha az mı şaşardın?" </p>
<p class="calibre1">"Bilmem ki, efendim. Bay Morley'i öldürmeyi neden istesinler? Neticede o... </p>
<p class="calibre1">şey... o gayet alelade bir beydi... O gerçekten bir cinayete mi kurban gitti, efendim?" </p>
<p class="calibre1">Poirot ciddi ciddi, "Her ihtimali göz önüne almak zorundayız," dedi. "İşte onun için sana çok önemli bir tanık olduğunu ve bu sabah olan her şeyi hatırlaman gerektiğini söyledim." </p>
<p class="calibre1">Kelimelere basa basa konuşmuştu. Alfred hafızasını canlandırmak için müthiş bir güçle kaşlarını çattı. "Aklıma başka bir şey gelmiyor, efendim. Hiçbir şey gelmiyor." Aifred'in sesi üzgündü. </p>
<p class="calibre1">"Pekâlâ, Alfred. Bu sabah eve hastalardan başka hiç kimsenin gelmediğinden emin misin?" </p>
<p class="calibre1">- 40-</p>
<p class="calibre1">"Hiç yabancı gelmedi, efendim. Miss Nevill'in sevgilisi uğradı tabii. Onun burada olmadığını anlayınca da fena halde kızdı." </p>
<p class="calibre1">Japp çabucak, "Bu ne zaman oldu?" dedi. </p>
<p class="calibre1">"On ikiden sonra... Kendisine Miss Nevill'in o gün gelmeyeceğini söyleyince fena bozuldu. Bekleyip, Bay Morley'i göreceğini söyledi. Ona Bay Morley'in yemek saatine kadar çalışacağını açıkladım. Fakat o, 'Zararı yok, ben beklerim,' diye cevap verdi." </p>
<p class="calibre1">Poirot sordu. "Peki, bekledi mi?" </p>
<p class="calibre1">Aifred'in gözlerinde şaşkın bir ifade belirdi. "Ah,... işte bunu unutmuştum! O</p>
<p class="calibre1">bekleme salonuna girdi. Ama daha sonra baktığım zaman orada değildi. Herhalde beklemekten sıkıldı ve başka bir gün gelmeye karar verdi." </p>
<p class="calibre1">Alfred odadan çıkınca Japp öfkeyle, "Bu çocuğa cinayetten söz etmek akıllıca bir şey miydi?" diye homurdandı. </p>
<p class="calibre1"/>
<p class="calibre1">www.netevin.com</p>
<p class="calibre1">Poirot omzunu silkti. "Evet... ben böyle düşünüyorum. Bu onu heyecanlandırdı. </p>
<p class="calibre1">Yanılmıyorsam gördüğü veya işittiği şeyleri hatırlayacaktır. Burada olan her şeyi daha kolaylıkla fark etmeye başlayacaktır." </p>
<p class="calibre1">"Öyle de olsa bunun çabucak etrafa yayılmasını istemeyiz." </p>
<p class="calibre1">"Dostum, yayılmayacak. Alfred dedektif romanları okuyor. Alfred cinayete âşık. </p>
<p class="calibre1">Aifred'in ağzından kaçırdığı her söz çocuğun esrarlı olay aşkına verilecektir." </p>
<p class="calibre1">"Şey... Belki de siz haklısınız, Poirot. Şimdi gidip Bay Re-illy'nin anlatacaklarını dinleyelim." </p>
<p class="calibre1">Bay Reilly'nin muayenehanesiyle bürosu birinci kattaydı. Bunlar da yukardakiler kadar genişti ama daha loştu. Eşyalarla o kadar lüks değildi. </p>
<p class="calibre1">Bay Morley'in ortağı uzun boylu, esmer, genç bir adamdı. Siyah saçları karışık bir halde alnına düşüyordu. Sesi tatlı, bakışları zekiydi. </p>
<p class="calibre1">- 41 -</p>
<p class="calibre1">Japp kendisini tanıttıktan sonra, "Sizin bu olayı bir dereceye kadar aydınlatacağınızı umuyoruz, Bay Reilly," dedi. </p>
<p class="calibre1">Genç adam, "Umutlarımız boşa çıkacak o halde," diye cevap vterdi. "Çünkü ben bu olayı aydınlatacak durumda değilim. Size yalnız şunu söyleyebilirim: Henry Morley dünyada intihar edecek bir insan değildir. Ben böyle bir şey yapabilirdim belki ama Henry, asla!" </p>
<p class="calibre1">Poirot sordu. "Siz neden yapabilirdiniz?" </p>
<p class="calibre1">Reilly, "Çünkü derdim başımdan aşkın," dedi. "Bir kere para derdim var. </p>
<p class="calibre1">Masraflarımı bir türlü gelirime göre ayarlıyamıyorum. Fakat Morley dikkatli bir adamdı. Onun borcu veya para derdi olmadığını öğreneceğinizden eminim." </p>
<p class="calibre1">Japp mırıldandı. "Aşk maceraları?" </p>
<p class="calibre1">"Morley'in mi? Onun o yönden hayatın zevkini çıkardığı yoktu! Zavallı, ablasının idaresindeydi." </p>
<p class="calibre1">Japp, Reilly'e o sabah gördüğü hastaları sordu. </p>
<p class="calibre1">"Ah, bence hepsi de dürüst ve namuslu insanlar. Küçük Betty Heath, şirin br çocuk. Bütün aile sırayla bana geliyor zaten. Albay Abercrombie de eski hastalarımdandır." </p>
<p class="calibre1">Japp sordu. "Ya Bay Howard Raikes?" </p>
<p class="calibre1">Reilly neşeyle güldü. "Randevusunu beklemeyip giden mi? O daha önce bana hiç gelmedi. Kendisi hakkında hiçbir şey bilmiyorum. Bana telefon etti ve özellikle bu sabah için randevu istedi." </p>
<p class="calibre1">"Sizi nereden aradı?" </p>
<p class="calibre1">"Holborn Palace Oteli'nden. Amerikalı olduğunu sanırım." </p>
<p class="calibre1">"Alfred de öyle söyledi." </p>
<p class="calibre1">Bay Reilly, "Alfred'in bunu bilmesi lazım," dedi. "Bizim Alfred filmlere çok meraklıdır." </p>
<p class="calibre1">"Ya diğer hastanız?" </p>
<p class="calibre1">"Barnes mi? Acayip, ufak tefek, dakik bir adamdır. Emekli bir memur. Ealing'de oturuyor." </p>
</body></html>
