<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:33:17+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_5">-65-</h2>
<p class="calibre1">iskemlede Beş Ceset / F: 5</p>
<p class="calibre1">"İzninizle..." Poirot başka bir masadan bir sandalye çekti. </p>
<p class="calibre1">Bay Raikes, "Bana aldırmayın," diye homurdandı. "Buraya yerleşin ve keyfinize bakın." </p>
<p class="calibre1">Poirot gülümseyerek bu isteği yerine getirdi. </p>
<p class="calibre1">Bay Raikes sert sert, "Ne istiyorsunuz?" dedi. </p>
<p class="calibre1">"Beni hatırlamıyor musunuz, Bay Raikes?" </p>
<p class="calibre1">"Sizi ilk defa bugün görüyorum." </p>
<p class="calibre1">"Yanılıyorsunuz. Üç gün kadar önce benimle-bir odada en aşağı beş dakika oturdunuz." </p>
<p class="calibre1">"Allanın belası bir partide karşılaştığım her davetliyi hatırlayamam." </p>
<p class="calibre1">Poirot, "Sizinle bir partide karşılaşmadık," diye düzeltti. "Karşılaştığımız yer bir dişçinin bekleme salonuydu." </p>
<p class="calibre1"/>
<p class="calibre1">www.netevin.com</p>
<p class="calibre1">Genç adamın gözlerinde acayip bir ifade belirip kayboldu. Tavırları değişti. O</p>
<p class="calibre1">şüpheciliğin yerini ihtiyat almıştı şimdi. Po-irot'yu dikkatle süzüyordu. "Ee?" </p>
<p class="calibre1">Belçikalı cevap vermeden önce Raikes'i iyice inceledi. "Gerçekten tehlikeli bir tip. Aç ifadeli ince bir yüzü var. Çenesinin biçimi saldırgan bir insan olduğunu gösteriyor. Gözlerinden bir fanatik olduğu anlaşılıyor. Ama. tabii kadınlar bu yüzü beğenebilirler. "Raikes'in kılık kıyafeti pek de iyi değildi. Kahvaltısını, Po-irot'nun anlamlı bulduğu kayıtsızca bir iştahla yiyordu. </p>
<p class="calibre1">Belçikalı kararını verdi. "Birtakım fikirleri olan vahşi bir kurt." </p>
<p class="calibre1">Raikes haşin bir sesle, "Allah kahretsin!" diye homurdandı. "Buraya gelmenizin sebebi nedir?" </p>
<p class="calibre1">"Ziyaretim sizi rahatsız mı ediyor?" </p>
<p class="calibre1">"Kim olduğunuzu bile bilmiyorum." </p>
<p class="calibre1">"Özür dilerim." Poirot çabucak kartlarından birini çıkararak masanın üzerinden uzattı. </p>
<p class="calibre1">Raikes'in yüzünde yine ifade belirip kayboldu. Korku değildi bu. Korkudan daha saldırganca bir histi. Sonra bunu öfke iz-</p>
<p class="calibre1">- 66 -</p>
<p class="calibre1">ledi. Raikes, kartı Poirot'ya fırlattı. "Demek siz o dedektifsiniz? Sizden söz edildiğini işitmiştim." </p>
<p class="calibre1">Hercule Poirot alçakgönüllükle, "Çok kişi işitmiştir," diye cevap verdi. </p>
<p class="calibre1">"Siz özel dedektifsiniz... Şu pahalılardan. Paraları bol olan kimselerin, o iğrenç canlarını kurtarmak için tuttukları hafiyelerden." </p>
<p class="calibre1">Poirot, "Kahvenizi için," dedi. "Soğuyacak." Şefkat ve otoriteyle konuşmuştu. </p>
<p class="calibre1">Raikes ona hayretle baktı. "Ne biçim böceksiniz siz?" Poirot, "Bu memleketin kahvesi zaten kötüdür," diye ekledi. Raikes heyecanla bağırdı. "Evet öyle!" "Bir de soğursa hiç içilmeyecek bir hal alır." Genç adam öne doğru eğildi. </p>
<p class="calibre1">"Maksadınız nedir? Niçin buraya geldiniz?" </p>
<p class="calibre1">Poirot omzunu silkti. "Sizi görmek istedim." </p>
<p class="calibre1">Raikes şüpheyle, "Öyle mi?" dedi. Gözleri kısılmıştı. "Eğer para peşindeyseniz, yanlış kapı çaldınız. Bizim guruptakiler istedikleri şeyi satın alacak durumda değiller. En iyisi siz aylığınızı ödeyen o adama dönün." </p>
<p class="calibre1">Poirot içini çekti. "Şu ana kadar kimse bana para vermiş değil." </p>
<p class="calibre1">Raikes alay etti. "Yok canım." </p>
<p class="calibre1">Belçikalı, "Doğru söylüyorum," diye cevap verdi. "Boş yere değerli zamanımı harcıyorum. Ama merakımı da gidermem lazım." </p>
<p class="calibre1">"Herhalde geçen gün de o Allanın cezası dişçide de merakınızı gideriyordunuz." </p>
<p class="calibre1">Poirot başını salladı. "Bir insanın bir dişçinin bekleme salonunda bulunmasıın en normal sebebini unutuyorsunuz. Dişlerime baktırmaya gitmiştim." </p>
<p class="calibre1">- 67-</p>
<p class="calibre1">"Öyle mi?" Raikes'in sesi şüphe ve aşağı görme doluydu. "Dişlerinize baktıracaktınız demek?" "Tabii." </p>
<p class="calibre1">"Kusuruma bakmayın ama size inanmıyorum." "Peki ben size dişçide ne yaptığınızı sorabilir miyim? Bay</p>
<p class="calibre1">Raikes?" </p>
<p class="calibre1">Genç adam birdenbire güldü. "Tamam! Ben de dişlerime baktırmaya gitmiştim." "Dişiniz mi ağrıyordu?" "Evet öyle, babacığım." "Ama buna rağmen dişlerinize baktırmadan çıkıp gittiniz." </p>
<p class="calibre1">Ee, ne olmuş? O benim bileceğim bir şey." Raikes bir an durdu. Sonra da hiddetle bağırdı. "Ah, bütün bu söz düellosunun ne faydası var? Siz oraya o ünlü zengini korumaya gitmiştiniz. Ona bir şey olmadı ki. Öyle değil mi? O pek değerli Bay Alistair Blunt'ınızın burnu bile kanamadı. Beni hiçbir şeyle suçlayamazsınız." </p>
<p class="calibre1">Poirot, "Bekleme salonundan birdenbire fırladığınızı hatırlıyoruz," dedi. </p>
<p class="calibre1">"Oradan nereye gittiniz?" </p>
<p class="calibre1">"Evden çıktım tabii." </p>
<p class="calibre1">"Ah..." Belçikalı gözlerini tavana dikti. "Ama kimse evden çıktığınızı görmemiş." </p>
<p class="calibre1">"Bu önemli mi?" </p>
<p class="calibre1">"Olabilir. Kısa bir süre sonra o evde biri öldü. Bunu unutmamalısınız." </p>
<p class="calibre1">Raikes kayıtsızca, "Ah, şu dişçiyi kasdediyorsunuz," diye mırıldandı. </p>
<p class="calibre1">"Evet, o dişçiyi kasdediyorum." Poirot'nun sesi sertleşmişti. </p>
<p class="calibre1"/>
<p class="calibre1">www.netevin.com</p>
<p class="calibre1">Raikes ise ona hayretle bakıyordu. "Cinayeti benim üzerime yıkmaya mı çalışıyorsunuz? Oyununuz bu mu? Ama bunu yapamayacaksınız. Biraz önce dünkü resmi soruşturmayla ilgili ha-</p>
<p class="calibre1">- 68-</p>
<p class="calibre1">berleri okudum. O zavallı anestezinin dozunu kaçırdığı için bir hastasını öldürmüş. Bu yüzden de intihar etmiş." </p>
<p class="calibre1">Poirot aldırmadı bile. "Evden söylediğiniz zaman çıktığınızı gerçekten ispat edebilir misiniz? Saat on ikiyle bir arası nerede olduğunuza tanıklık edebilecek kimseler var mı?" </p>
<p class="calibre1">Berikinin gözleri kısıldı. "Demek cinayeti benim üzerime yıkmaya çalışıyorsunuz? </p>
<p class="calibre1">Herhalde sizi bu işe Blunt teşvik etti?" </p>
<p class="calibre1">Belçikalı içini çekti. "Kusura bakmayın ama size inanmıyorum. Siz Blunt'ın özel hafiyesisiniz." Masanın üzerinden eğildi. Yüzü allak bullaktı. "Ama onu kurtaramayacaksınız. Blunt'ın ortadan kalkması lazım. Hem kendisinin, hem de temsil ettiği şeylerin silinmesi gerekiyor. Dünyayı bir örümcek ağı gibi saran bankerler ağır ağır süpürülecek. Blunt, ilerlemeye engel oluyor. Onun için de yolun üzerinden kaldırılacak. Yepyeni bir dünya yaratılacak! Yepyeni bir dünya!" </p>
<p class="calibre1">Poirot içini çekerek kalktı. "Sizin bir idealist olduğunuz anlaşılıyor, Bay Raikes." "Ee, ne olmuş?" </p>
<p class="calibre1">"Siz, bir dişçinin ölümüne aldırmayacak kadar fazla idealistsiniz." </p>
<p class="calibre1">Raikes küçümser bir tavırla, "Aşağılık bir dişçinin ölümü bu kadar önemli mi?" </p>
<p class="calibre1">dedi. </p>
<p class="calibre1">Hercule Poirot başını salladı. "Sizin için değil belki. Ama benim için çok önemli. İşte aramızdaki fark da bu." </p>
<p class="calibre1">VI</p>
<p class="calibre1">Poirot eve döndüğü zaman uşağı George ona kendisini bir hanımın beklediğini haber verdi. "Şey... Biraz endişeli biri o, efendim." </p>
<p class="calibre1">- 69-</p>
<p class="calibre1">Misafir adını vermediği için Poirot bazı tahminlerde bulundu. Ama yanılmıştı. </p>
<p class="calibre1">İçeriye girdiği zaman ziyaretçisinin Morley'in sekreteri Gladys Nevili olduğunu gördü. Genç kız endişeyle oturduğu ka-napeden fırladı. </p>
<p class="calibre1">"Ah, Mösyö Poirot, sizi böyle rahatsız ettiğim için özür dilerim. Bilmem buraya kadar gelmek cesaretini de nasıl buldum? Korkarım benim pek cüretli bir insan olduğumu düşüneceksiniz. Tabii zamanınızı almayı da istemiyorum. İşi başından aşkın bir insan için zamanın ne kadar değerli olduğunu bilirim. Ama çok üzgündüm... Fakat korkarım sizi boş yere rahatsız ettiğimi düşüneceksiniz..." </p>
<p class="calibre1">Poirot, İngilizleri iyi tanırdı. Bundan faydalandı ve bir çay içmelerini söyledi. Miss Nevili tam umduğu tepkiyi gösterdi. </p>
<p class="calibre1">"Ah, çok naziksiniz, Mösyö Poirot. Tabii kahvaltıdan kalkalı çok olmadı ama... </p>
<p class="calibre1">İnsan daima çay içebilir. Öyle değil mi?" </p>
<p class="calibre1">Poirot hiç çay içmese de olurdu. Ama hemen yalana baş vurarak kızın sözlerini onayladı. Kısa bir süre sonra Miss NeviH'le çay tepsisinin başında karşılıklı oturuyorlardı. </p>
<p class="calibre1">Çayın etkisiyle kendisini toplayan Gladys Nevili, "Sizden özür dilemem lazım," </p>
<p class="calibre1">dedi. "Ama açıkçası dünkü resmi soruşturma beni çok sarstı." </p>
<p class="calibre1">Belçikalı şefkatle mırıldandı. "Bundan eminim." </p>
<p class="calibre1">"Benim tanıklık etmem sözkonusu değildi. Ama birinin Miss Morley'le oraya kadar gitmesi lazım geldiğini düşündüm. Bay Re-illy de oradaydı tabii. Ama bir kadının yardımı başka olurdu. Bundan başka Miss Morley, Bay Reilly'den hiç hoşlanmaz. </p>
<p class="calibre1">Onun için Miss Moriey'le gitmek görevinin bana düştüğünü düşündüm." </p>
<p class="calibre1">Poirot kıza cesaret vermek ister gibi, "Çok iyisiniz," dedi. </p>
<p class="calibre1">"Hayır, hayır. Bu sadece benim görevimdi. Anlayacağınız uzun bir süreden beri Bay Morley'in yanında çalışıyordum... O</p>
<p class="calibre1">- 70-</p>
<p class="calibre1">olay beni ç"ok sarstı... Tabii resmi soruşturma daha da fenalaşmama sebep oldu..." </p>
<p class="calibre1">"Gerekli bir formalite o." </p>
<p class="calibre1">Miss Nevili heyecanla öne doğru eğildi. "Bütün bunlar yanlış, Mösyö Poirot. </p>
<p class="calibre1">Gerçekten; hepsi de yanlış." </p>
<p class="calibre1">"Yanlış olan nedir, matmazel?" </p>
<p class="calibre1"/>
<p class="calibre1">www.netevin.com</p>
<p class="calibre1">"Onların iddia ettikleri gibi olamaz. Diş etine iğne yaparken fazla dozda ilaç verdiğini iddia ediyorlar." </p>
<p class="calibre1">"Siz böyle olamayacağını mı düşünüyorsunuz?" </p>
<p class="calibre1">"Ben bundan eminim. Arada sırada hastalar tepki gösterirler. Ama bunun sebebi fizyolojik bakımdan uygun olmamalarıdır. Kalpleri normal değildir. Ama fazla</p>
<p class="calibre1">«dozda ilaç verilmesinin pek ender görüldüğünden eminim. Zira bir dişçi uygun dozla ilaç vermeye o kadar alışır ki artık otomatik bir hal alır. Yani otomatik olarak uygun dozda ilacı enjekte eder." </p>
<p class="calibre1">Poirot takdirle başını salladı. "Evet, ben de böyle düşündüm." </p>
<p class="calibre1">"Zaten çok standardize edilmiş bir şeydir bu. Neticede bu iş değişik miktarlarda ilaç yapan bir eczacının durumuna benzemez." </p>
<p class="calibre1">Poirot sordu. "Bunu resmi soruşturmada açıklamak için izin istemediniz mi?" </p>
<p class="calibre1">Gladys Nevili kararsız bir tavırla ellerini ovuşturuyordu. Nihayet, "Hayır," </p>
<p class="calibre1">diye bağırdı. "Anlayacağınız durumu daha da kötü bir hale sokmayı istemedim. </p>
<p class="calibre1">Tabii ben Bay Morley'in böyle bir şey yapamayacağını biliyordum. Fakat ben konuştuğum takdirde diğerleri o zaman Bay Morley'in fazla dozu bilerek isteyerek verdiğini düşünebilirlerdi1." </p>
<p class="calibre1">Poirot yine başını salladı. </p>
<p class="calibre1">Gladys Nevili, "İşte bu yüzden kalkıp size geldim, Mösyö Poirot," dedi. "Çünkü sizinle konuştuğum için iş resmiyete dökül-</p>
<p class="calibre1">- 71 -</p>
<p class="calibre1">meyecek. Fakat birinin anlattıkları hikâyenin ne kadar inanılmayacak bir şey olduğunu bilmesi lazım!" </p>
<p class="calibre1">Poirot, "Kimse bilmeyi istemiyor," diye cevap verdi. </p>
<p class="calibre1">Genç kız ona hayretle baktı. </p>
<p class="calibre1">Poirot, "O gün sizi Somerset'e çağıran telgraf hakkında ek bilgi istiyorum," </p>
<p class="calibre1">diye açıkladı. </p>
<p class="calibre1">"Açıkçası o konuda ne düşüneceğimi bilmiyorum, Mösyö Poirot. Çok acayip bir şey bu. Telgrafı beni çok iyi bilen birinin yollamış olması gerekir. Hem beni, hem teyzemi, onun nerede oturduğunu..." </p>
<p class="calibre1">"Evet. Telgrafı sanki çok samimi arkadaşlarınızdan biri çekmiş gibi... Veya sizinle aynı evde oturan ve sizi çok iyi tanıyan bir kimse." </p>
<p class="calibre1">"Arkadaşlarımdan hiçbiri böyle bir şey yapmazlar, Mösyö Poirot." </p>
<p class="calibre1">"Sizin bu konuda hiçbir fikriniz yok mu?" </p>
<p class="calibre1">Kız durakladı. "Önceleri -Bay Morley'in kendisini vurduğunu öğrendiğim zaman,-</p>
<p class="calibre1">'Acaba telgrafı o mu çekti?' dedim." </p>
<p class="calibre1">"Yani sizi düşündüğü için evden uzaklaştırmaya çalıştı. Öyle mi?" </p>
<p class="calibre1">Gladys Nevili başını salladı. "Ama bu da acayip yine. O sabah intiharı düşünmüş</p>
<p class="calibre1">olsa bile yine de garip. Çok tuhaf. Frank -şu arkadaşım- önce bu konuda pek gülünç davrandı. Beni, o gün başka biriyle gezmeye gitmeyi istemekle suçladı. </p>
<p class="calibre1">Sanki böyle bir şey yaparmışım gibi." </p>
<p class="calibre1">"Hayatınızda başka biri var mı?" </p>
<p class="calibre1">Miss Nevili kızardı. "Hayır, yok tabii. Fakat Frank son zamanlarda çok değişti. </p>
<p class="calibre1">Suratlı ve kıskanç. Tabii aslında bunun sebebi işten çıkarılması ve yeni bir yer de bulamamasıydı. Tembel tembel oturmak bir erkek için çok kötü bir şey. Frank için çok endişeleniyordum." </p>
<p class="calibre1">- 72-</p>
<p class="calibre1">"Sizin o gün Londra'dan ayrılmış olduğunuzu öğrenince çok sarsılmış sanırım?" </p>
<p class="calibre1">"Evet. Zira o sabah bana fevkalade bir iş bulduğunu haber vermeye gelmiş. </p>
<p class="calibre1">Haftada on sterlin alacakmış. Durumu bana müjdelemek için sabırsızlanmış. Bana kalırsa Frank, Bay Morley'in de bunu duymasını istiyordu. Bay Morley'in onu beğenmemesi Frank'ı çok yaralamıştı. Bay Morley'in kendisi aleyhinde bana etki yapmaya çalıştığından şüpheleniyordu." </p>
<p class="calibre1">"Bu doğruydu tabii. Öyle değil mi?" </p>
<p class="calibre1">"Şey... Bir bakıma. Tabii Frank birçok iyi işten çıktı. Başkalarının, </p>
<p class="calibre1">'sabatkâr,' diyebilecekleri bir tip değil o. Ama artık durum değişecek. Bir kadın bir erkeği çok etkileyebilir, değil mi, Mösyö Poirot? Bu erkek kadının kendisinden çok şey beklediğini anlarsa onun idealindeki gibi bir insan olmaya çalışır." </p>
<p class="calibre1"/>
<p class="calibre1">www.netevin.com</p>
<p class="calibre1">Poirot içini çekti ama tartışmaya da kalkmadı. Birçok kadının aynı iddiada bulunduklarına, aşkın kurtarıcı gücüne inandıklarına tanık olmuştu. Belki binde bir böyle oluyordu. </p>
<p class="calibre1">Belçikalı, "Arkadaşınızla tanışmayı isterdim," diye mırıldandı. </p>
<p class="calibre1">"Onu sizinle tanıştırmak benim de çok hoşuma gider, Mösyö Poirot. Ama şu arada o sadece pazarları boş. Bütün haftayı dışarda geçirdi." </p>
<p class="calibre1">"Ah, yeni işe başladı demek? Peki nasıl bir şey bu?" </p>
<p class="calibre1">"Tam anlamıyla bilmiyorum. Sekreterle ilgili bir şey sanırım. Veya bir memuriyet. Sadece bir şey olduğu takdirde Frank'ın Londra adresine mektup yazmam gerektiğini biliyorum. Bunları oradan ona yollayacaklar." </p>
<p class="calibre1">"Bu biraz garip değil mi?" </p>
<p class="calibre1">"Şey... Ben de öyle düşündüm. Fakat Frank son zamanlarda böyle şeylerin sık sık yapıldığını söylüyor." </p>
<p class="calibre1">Poirot bir süre sessizce kıza baktı. "Yarın pazar değil mi? </p>
<p class="calibre1">- 73-</p>
<p class="calibre1">Yarın ikiniz de benimle yemek yer misiniz? Logan'da. O acı olayı ikinizle de konuşmak istiyorum." </p>
<p class="calibre1">"Şey... Çok teşekkür ederim, Mösyö Poirot. Ben... evet, sizinle yemek yemek ikimizin de pek hoşuna gidecek." </p>
<p class="calibre1">VII</p>
<p class="calibre1">Frank Carter orta boylu, sarışın bir gençti. Uzun fakat gösterişli bir elbise giymişti. Gözleri biraz birbirine yakındı. Sıkıldığı zaman bakışlarını kaçırıyor, çabucak sağa sola kaydırıyordu. </p>
<p class="calibre1">Biraz düşmanca ve şüpheci bir hali vardı? "Sizinle yemek yemek şerefine erişeceğimizden hiç haberim yoktu, Mösyö Poirot, Gladys bana bu konuda bir şey söylemedi." Kıza öfkeyle baktı bir an. </p>
<p class="calibre1">Poirot gülümsedi. "Bunu daha dün kararlaştırdık. Bay Mor-ley'in ölümü Miss NeviH'i çok sarsmıştı. Kafa kafaya verdiğimiz takdirde..." </p>
<p class="calibre1">Frank Carter kaba bir tavırla onun sözünü kesti. "Morley'in ölümü? Morley'in ölümünden gına geldi! Onu neden unutmuyorsun, Gladys? Bence adamın öyle insancıl bir tarafı yoktu." </p>
<p class="calibre1">"Ah, Frank böyle söylememelisin. Neticede o bana yüz sterlin de bırakmış. </p>
<p class="calibre1">Bununla ilgili mektubu dün gece aldım." </p>
<p class="calibre1">Frank istemeye istemeye itiraf etti. "Bu çok güzel. Ama aslında bu da bir şey mi? Neticede adam seni esir gibi çalıştırdı ve o dolgun tedavi ücretlerini de kendi cebine indirdi." </p>
<p class="calibre1">"Tabii tedavi ücreti alacaktı. Ama bana da çok iyi aylık veriyordu." </p>
<p class="calibre1">"Bence aylığın hiç de fazla değildi. Sen çok alçakgönüllüsün, kızım. Seni istismar etmelerine de göz yumuyorsun. Bildiğin gibi adam benden vazgeçmen için elinden geleni yaptı." </p>
<p class="calibre1">"O durumu anlamıyordu." </p>
<p class="calibre1">- 74-</p>
<p class="calibre1">"Pekâlâ anlıyordu. Adam öldü artık. Yoksa ben ona hakkında ne düşündüğümü söyleyecektim!" </p>
<p class="calibre1">Poirot usulca sordu. "Bay Morley'in öldüğü gün de ona çatmak için eve gitmişsiniz sanırım." </p>
<p class="calibre1">Frank Carter öfkeyle bağırdı. "Kim söyledi bunu?" </p>
<p class="calibre1">"Eve gittiniz değil mi?" </p>
<p class="calibre1">"Bundan ne çıkar? Ben, Giadys'i görecektim." </p>
<p class="calibre1">"Size Miss Nevill'in evde olmadığını söylediler değil mi?" </p>
<p class="calibre1">"Evet. Tabii bu da şüphelenmeme sebep oldu. O kızıl saçlı ahmağı bekleyip, Morley'le konuşacağımı söyledim. Ama bir süreden beri Giadys'i aleyhime döndürmeye çalışıyordu. Morley'e parasız, işsiz hayatının biri olmadığımı açıklayacaktım. Çok iyi iş bulduğumu, artık Gladys'in istifasını vererek, çeyizini hazırlamasının zamanının geldiğini bildirecektim." </p>
<p class="calibre1">"Ama bunları ona söyleyemediniz sanırım?" </p>
<p class="calibre1">"Hayır. O karanlık küfü yerde beklemekten sıkıldım. Evden çıktım." </p>
<p class="calibre1">"Kaçta?" </p>
<p class="calibre1">"Hatırlamıyorum." </p>
<p class="calibre1">"O halde... eve ne zaman varmıştınız?" </p>
<p class="calibre1">"Bilmiyorum. On ikiyi biraz geçe sanırım." </p>
<p class="calibre1"/>
<p class="calibre1">www.netevin.com</p>
<p class="calibre1">"Orada ne kadar kaldınız? Yarım saat? Bundan daha fazla? Daha az?" </p>
<p class="calibre1">"Bilmiyorum, dedim ya. Ben daima saate bakan adamlardan değilim." </p>
<p class="calibre1">"Siz oradayken bekleme salonunda başka biri var mıydı?" </p>
<p class="calibre1">"Ben içeri girdiğim zaman şişko adamın biri bir köşede oturuyordu. Ama orada fazla kalmadı. O çıkınca ben yalnız başıma oturdum." </p>
<p class="calibre1">"O halde evden yarımdan önce ayrıldınız. Zira tam yarımda bir kadın hasta gelmiş." </p>
<p class="calibre1">- 75-</p>
<p class="calibre1">"Herhalde... Orası sinirime dokunmuştu." </p>
<p class="calibre1">Poirot genç adamı düşünceli bir tavırla süzdü. Frank Carter, meydan okurmuş gibi konuşmasına rağmen yine de endişeliydi. Belçikalı dostça bir tavırla, "Miss Nevili şansınızın yardım ettiğini söyledi," dedi. "Fevkalade bir iş</p>
<p class="calibre1">bulmuşsunuz." </p>
<p class="calibre1">"Aylık çok dolgun." </p>
<p class="calibre1">"Haftada on sterlin alacakmışsınız." </p>
<p class="calibre1">"Öyle. Fena sayılmaz değil mi? İstediğim takdirde fevkalade işler bulabileceğimi gösterir bu." </p>
<p class="calibre1">"Hakikaten öyle. İş yorucu değil ya?" </p>
<p class="calibre1">Frank Carter kısaca, "Fena değil," dedi. </p>
<p class="calibre1">"İlgi çekici bir şey mi bari?" </p>
<p class="calibre1">"Ah, evet, çok ilgi çekici. Sahi, iş dediniz de aklıma geldi. Siz özel dedektiflerin çalışma tarzları daima ilgimi çeker. Ama herhalde artık Scherlock Holmes usulü izler yok. Çoğu zaman boşanma davaları için delil topluyorsunuz sanırım." </p>
<p class="calibre1">"Boşanmalar beni ilgilendirmez." </p>
<p class="calibre1">"Sahi mi? O halde nasıl geçiniyorsunuz?" </p>
<p class="calibre1">"Bu bakımdan bir sıkıntım yok, dostum." </p>
<p class="calibre1">Gladys Nevili atıldı. "Fakat siz dedektiflerin en ünlülerinden-siniz. Öyle değil mi? Bay Morley de böyle söylerdi. Yani siz kraliyet ailesinin, içişleri bakanlığının veya düşeslerin yardıma çağırdığı kimselerdensiniz." </p>
<p class="calibre1">Poirot, kıza gülümsedi. "İltifat ediyorsunuz..." </p>
<p class="calibre1">VIII</p>
<p class="calibre1">Poirot tenha sokaklardan evine doğru giderken çok düşünceliydi. Eve varır varmaz Japp'e telefon etti. </p>
<p class="calibre1">"Sizi rahatsız ettiğim için kusura bakmayın, dostum. Fakat Gladys Neviü'e gelen telgrafı araştırdınız mı?" </p>
<p class="calibre1">- 76-</p>
<p class="calibre1">"Hâlâ o konuyla mı ilgileniyorsunuz? Evet, telgrafı araştırdık. Hakikaten öyle bir telgraf çekilmiş. Kıza zekice bir oyun yapmışlar. Teyzesi Sorrierset'te Richbourne'da oturuyormuş. Telgraf ise Richbam'dan verilmiş. Londra'nın bir semtinden yani." </p>
<p class="calibre1">Hercule Poirot takdirle, "Evet, zekice bir hile bu," dedi. "Çok zekice. Telgrafı alan bunun verildiği yerin adresine bir göz attığı zaman Richbarn ona Richbourne gibi gözükecekti." Bir an durdu. "Japp biliyor musun ben ne düşünüyorum?" </p>
<p class="calibre1">"Ne?" </p>
<p class="calibre1">"Bu işte kafalı birinin parmağı olduğu belli." </p>
<p class="calibre1">"Hercule Poirot olayın cinayet olmasını istiyor. Onun için de olay bir cinayettir." </p>
<p class="calibre1">"Telgrafı nasıl izah edebilirsiniz?" </p>
<p class="calibre1">"Bir rastlantı. Biri kıza şaka yaptı." </p>
<p class="calibre1">"Neden yapsın?" </p>
<p class="calibre1">"Aman, Poirot, insanlar her şeyi neden yaparlar? Şaka, alay. Telgrafı çeken münasebetsizin biriymiş. İşte o kadar." </p>
<p class="calibre1">"Ve birinin şaka yapmaya karar verdiği gün Morley de yanlışlıkla fazla dozda ilaç zerketmiş." </p>
<p class="calibre1">"Sebep ve netice diye bir şey vardır. Miss Nevili yanında olmadığı için Morley her zamankinden daha fazla koşuşmak zorunda kaldı. Bu yüzden de hata yaptı." </p>
<p class="calibre1">"Bu yine de beni tatmin etmiyor." </p>
<p class="calibre1">"Herhalde. Fakat düşüncelerinizin sîzi nereye götürdüğünün farkında değil misiniz? Biri Miss Nevill'i oradan uzaklaştırdı, diyelim. O halde bu Morley'in kendisiydi. O zaman da Morley Amberiotis'i kazara değil, bilerek öldürdü." </p>
<p class="calibre1"/>
<p class="calibre1">www.netevin.com</p>
<p class="calibre1">Poirot sesini çıkarmadı. </p>
<p class="calibre1">Japp, "Görüyorsunuz ya?" dedi. </p>
<p class="calibre1">Nihayet Poirot, "Peki, Miss Sainsbury-Seale'in kaybolması olayı ne olacak?" diye sordu. </p>
<p class="calibre1">- 77-</p>
<p class="calibre1">"Kaybolan güzel... Biz hâlâ o olayı araştırıyoruz. O kadının bir yerde olduğu muhakkak. İnsan sokağa çıkıp sonra da ortadan kaybolmaz." </p>
<p class="calibre1">"Ama kadın bunu başarmış işte." </p>
<p class="calibre1">"Şimdiki halde öyle. Ama Miss Sainsbury-Seale'in ölü veya diri bir yerde olması gerekmez mi? Ayrıca, onun öldüğünü de sanmıyorum." </p>
<p class="calibre1">"Neden?" </p>
<p class="calibre1">"Çünkü öldürülmüş olsaydı cesedini şimdiye kadar bulurduk." </p>
<p class="calibre1">"Ah, Japp'cığım, cesetlerin daima hemencecik ortaya çıkmaları âdetten midir?" </p>
<p class="calibre1">"Herhalde kadının öldürüldüğünü ve parça parça edilmiş cesedini bir taş ocağında bulacağımızı ima ediyorsunuz?" </p>
<p class="calibre1">"Dostum, neticede bulunamayan bir sürü kayıp insan var." </p>
<p class="calibre1">"Bunlardan pek azı bulunamıyor, dostum. Evet birçok kadın ortadan kaybolur ama biz ekseri eninde sonunda onları buluyoruz. Ve tabii bu olayların onda dokuzunun sebebi seks. Kadınlar bir erkekle bir yere kaçmış oluyorlar. Fakat Mabelle'in böyle bir şey yaptığını sanmıyorum. Ya siz?" </p>
<p class="calibre1">Poirot ihtiyatla, "Böyle şeyler belli olmaz," diye cevap verdi. "Ama pek sanmıyorum. Demek kadını bulacağınızdan eminsiniz?" </p>
<p class="calibre1">"Bulacağız ya. Gazetelere ilan vereceğiz. BBC'den de yardım istedik." </p>
<p class="calibre1">Poirot, "Ah," dedi. "Herhalde bir sonuç alınır." </p>
<p class="calibre1">"Endişelenmeyin, dostum. Kaybolan güzeli sizin için bulacağız. Hem de yünlü iç çamaşırlarıyla birlikte." Telefonu kapattı. </p>
<p class="calibre1">George her zamanki gibi sessizce odaya girmişti. Küçük bir masaya dumanları tüten kakao dolu bir ibrik ve şekerli bisküvileri koydu. "Başka bir emriniz var mı, efendim?" </p>
<p class="calibre1">- 78-</p>
<p class="calibre1">"Aklım çok karışık, Georges." </p>
<p class="calibre1">"Öyle mi, efendim? Buna çok üzüldüm." </p>
<p class="calibre1">Poirot fincanına kakao doldurarak bunu düşünceli düşünceli karıştırdı. "Dişçimin öldüğünden herhalde haberin var, Georges." </p>
<p class="calibre1">"Bay Morley'in ölümünden mi, efendim? Çok üzücü bir olay bu. Anladığıma göre kendisini vurmuş o." </p>
<p class="calibre1">"Herkes öyle düşünüyor. Kendisini vurmadıysa o zaman bir cinayete kurban gitti demektir." </p>
<p class="calibre1">"Evet, efendim." </p>
<p class="calibre1">"Şimdi... eğer cinayete kurban gittiyse, katil kim?" </p>
<p class="calibre1">"Tabii, efendim." </p>
<p class="calibre1">"Şimdi bana ne düşündüğünü söyle, Georges." </p>
<p class="calibre1">Uşak düşündü. Ve nihayet, "Aklıma şu geliyor, efendim," diye başladı. </p>
<p class="calibre1">"Evet, Georges?" </p>
<p class="calibre1">"Dişlerinize baktırmak için başka bir mütehassıs bulmak zorunda kalacaksınız, efendim." </p>
<p class="calibre1">Poirot, "Fevkaladesin, Georges," dedi. "Bak işin bu yönü hiç aklıma gelmemişti." </p>
<p class="calibre1">George memnun bir tavırla odadan çıktı. Belçikalı ise kakaosunu yudumlayarak, olayları, o gün dişçiye gelmiş olan kimseleri düşünmeye başladı. Bu insanlardan biri katildi muhakkak ki... </p>
<p class="calibre1">IX</p>
<p class="calibre1">George, "Bir hanım telefonda sizinle konuşmak istiyor, efendim," dedi. </p>
<p class="calibre1">Poirot bir hafta önce misafiri konusunda yanlış tahminde bulunmuştu. Ama bu seferki tahmini doğru çıktı. Kızın sesini hemen tanıdı Belçikalı. </p>
</body></html>
