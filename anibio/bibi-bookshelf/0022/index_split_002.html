<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:33:17+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_1">-42-</h2>
<p class="calibre1">Japp bir an durdu. "Bize Miss Nevili hakkında ne söyleyebilirsiniz?" </p>
<p class="calibre1">Bay Reilly kaşlarını kaldırdı. "Şu güzel sarışın sekreter hakkında mı? Boş yere meraklanıyorsunuz, dostum. Morley'le aralarında hiçbir şey yoktu. Bundan eminim." </p>
<p class="calibre1">Japp hafifçe kızardı. "Ben böyle bir şey söylemek istemedim ki." </p>
<p class="calibre1">Reilly, "Kabahat bende," dedi. "Ben fesatın biriyimdir. Kusuruma bakmayın. Sizin işin içinde bir kadın parmağı olup olmadığını anlamaya çalıştığınızı sandım. </p>
<p class="calibre1">Malum ya: Cherchez lafem-me!" Poirot'ya bakarak ekledi. "Sizin dilinizden konuştuğum için özür dilerim. Aksanım ne fevkalade değil mi? İşte rahibeler tarafından eğitilmenin sonucu bu." </p>
<p class="calibre1">Onun bu kayıtsızca gevezelikleri Japp'ın hiç hoşuna gitmemişti. "Kızın nişanlısı hakkında bir şey biliyor musunuz? Anladığıma göre adı Carter'miş. Frank Carter." </p>
<p class="calibre1">Reilly, "Morley, Frank Carter'i hiç beğenmiyordu," dedi. "Hatta Miss Nevill'in onu reddetmesi için de uğraştı." </p>
<p class="calibre1">"Bu Carter'i kızdırmış olabilir." </p>
<p class="calibre1">Bay Reilly neşeyle cevap verdi. "Herhalde onu çok kızdırdı." Bir an durdu, sonra da ekledi. "Affedersiniz ama... sizn soruşturduğunuz bir intihar vakası... </p>
<p class="calibre1">Cinayet değil." </p>
<p class="calibre1"/>
<p class="calibre1">www.netevin.com</p>
<p class="calibre1">Japp bağırdı. "Eğer bu bir cinayet olsaydı, bize bu konuda yardım edebiir miydiniz?" </p>
<p class="calibre1">"Ben mi? Yok canım. Açıkçası ben Georgina'nın katledilmesini tercih ederdim. Her şey de itidalli davranılmasmı isteyen iç sıkıcı kadınlardan o. Korkarım Georgina ahlak konularına çok önem veriyor. Tabii ben çabucak yukarı çıkıp, Henry'i vurabilirdim. Ama böyle bir şey yapmadım. Zaten kimse Morley'i öldürmeyi istemezdi. Fakat diğer taraftan onun intihar etmesini de aklım almıyor." Sonra değişik bir sesle ekledi. "Açıkçası bu olaya</p>
<p class="calibre1">- 43-</p>
<p class="calibre1">çok üzüldüm... Siz benim konuşmalarıma aldırmayın. Sadece sinir bu. Aslında ben Morley'i çok severdim. Onu çok arayacağım." </p>
<p class="calibre1">Japp telefonu kapattı. Poirot'ya dönerken yüzünde haşin bir ifade vardı. "Bay Amberiotis kendisini pek iyi hissetmiyormuş. Bu gün kimseyi görmemeyi tercih edecekmiş. Ama o beni görecek. Elimden de kaçamayacak! Savoy'da bir adamım var. </p>
<p class="calibre1">Amberiotis kaçmaya kalktığı takdirde onun peşine takılacak." </p>
<p class="calibre1">Poirot düşünceli bir tavırla mırıldandı. "Morley'i Amberi-otis'in vurduğunu mu düşünüyorsunuz?" </p>
<p class="calibre1">"Bilmiyorum... ama Morley'i en son gören o. Ve adam yeni bir hastaymış. Onun anlattığı hikâyeye göre on ikiyi yirmi beş geçe Morley hayattaymış. Bu doğru olabilir. Ama olmayabilir de. Eğer Morley gerçekten hayatta idiyse, o zaman daha sonra ne olduğunu anlamaya çalışmamız gerekecek. Morley'in ondan sonraki randevusuna daha beş dakika varmış. O beş dakika içersinde biri içeri girip Morley'i gördü mü? Mesela.. Carter? Veya Reilly? Ne oldu o sırada? Ama saat yarımda veya hiç olmazsa on ikiyi otuz beş geçe Morley ölmüştü. Yoksa zile basardı ya da aşağıya, Miss Kirby'e haber yollayarak kendisini göremeyeceğini bildirirdi. Hayır, adam ya öldürüldü ya da biri kendisine bir şey söyledi. Bu Morley'i altüst etti ve adam kendisini vurdu. Morley'in bu sabah gördüğü bütün hastalarla konuşacağım. Belki onlardan birine bir şey söylemiştir. Bu da bzim için iyi bir ipucu olabilir." Saatine bir göz attı. "Bay Alistair Blunt bana dördü çeyrek geçe benimle birkaç dakika görüşebileceğini söyledi. Önce ona gidelim. Blunt'ın evi Chelsea Embankment'te. Ondan sonra Am-beriotis'e giderken şu Miss Sainbusry-Seale denilen kadına da uğrarız. Yunanlı dostumuzla görüşmeden önce yeteri kadar bilgi toplamayı istiyorum. Ondan sonra da sizin katile benzettiğiniz Amerikalıyla bir iki laf edeceğim." </p>
<p class="calibre1">- 44-</p>
<p class="calibre1">Poirot başını salladı. "Onun derdi cinayet değil, diş ağrısıy-dı." </p>
<p class="calibre1">"Ne olursa olsun, o Bay Raikes'i bir görelim. Hareketleri bir acayipmiş onun. </p>
<p class="calibre1">Miss NevilPin telgrafını, teyzesini ve sevgilisini de inceleyeceğiz. Kısacası herkesi ve her şeyi soruşturacağız!" </p>
<p class="calibre1">Alistair Blunt halkın karşısına pek çıkmazdı. Belki de bunun sebebi çok sessiz ve kalabalığa karışmaktan hoşlanmayan biri olmasıydı. Veya belki de yıllarca krallıktan ziyade kraliçenin eşliğini yapmış olmasıydı. </p>
<p class="calibre1">Rebecca Arnholt Sanseverato İngiltere'ye geldiği zaman düşkırıklığına uğramış, kırk beş yaşında bir kadındı. İki taraftan da çok zengin bir ailenin kızıydı. </p>
<p class="calibre1">Annesi Avrupalı ünlü Rothers-tein'lardandı. Babası ise Amerika'daki büyük bankerler yetiştiren Arnholt'lardandı. Rebecca Arnholt iki ağabeysiyle bir kuzininin korkunç bir uçak kazasında ölmesi üzerine büyük bir servetin tek vârisi haline gelmişti. Ünlü Avrupalı bir aristokratla evlendi: Prens Filipe di Sanseverato. Üç yıl sonra kocasını boşayarak, çocuğunu da yanına aldı. Çirkin bir hayat süren nazik fakat ahlaksız kocasıyla geçirdiği evlilik hayatı bir cehennemden farksızdı. Birkaç yıl sonra tek çocuğu da öldü. </p>
<p class="calibre1">Çektiği ıstıraplar yüzünden kalbi acı anılarla dolan Rebecca Arnholt o müthiş</p>
<p class="calibre1">kafasını maliye işlerine verdi. Bu işe olan kabiliyetini ailesinden almıştı. </p>
<p class="calibre1">Babasıyla bankacılık alanında çalışmaya başladı. </p>
<p class="calibre1">Adamın ölümünden sonra kadın o büyük servetiyle mali alanda güçlü bir insan olarak çalışmaya devam etti. Nihayet Londra'ya geldi. Ve Londra bankasındaki küçük ortaklardan birini muhtelif</p>
<p class="calibre1">- 45-</p>
<p class="calibre1">vesikalarla birlikte kadını görmek üzere Claridge Oteli'ne yolladılar. Altı ay sonra bütün dünya Rebecca Sanseverato'nun Alistair Blunt'la evlenmek üzere www.netevin.com</p>
<p class="calibre1">olduğunu öğrenerek hayretler içinde kaldı. Zira damat gelinden hemen hemen yirmi yaş küçüktü. </p>
<p class="calibre1">Tabii bu haber o bilinen nükteler ve tebessümlerle karşılandı. Arkadaşları, </p>
<p class="calibre1">"Doğrusu Rebecca erkekler konusunda aptal," dediler. "Onun düzelmesi de imkânsız. Önce Sanseverato... Şimdi de bu genç adam. Tabii Alistair Blunt'ın Rebecca'yla sırf onun parası için evlendiği muhakkak. Kadın ikinci defa bir felaketle karşılaşacak." Ama sonradan herkesi şaşırtan bir şey oldu. Evlilik başarılı bir şekilde devam etti. Alistair Blunt'ın Rebec-ca'nın paralarını başka kadınlara harcayacağını söyleyenlerin yanıldıkları anlaşıldı. Adam-karısına bağlıydı. Hatta Rebecca'nın on yıl sonra ölmesi bile Alistair Blunt'ın durumunu değiştirmedi. Kadının o büyük serveti ona kalmıştı. Adamın artık gezip tozmaya başlayacağı, yeniden evleneceği sanılıyordu. Ama böyle bir şey olmadı. Alistair Blunt yine eskisi gibi sessiz ve sakin bir hayat sürüyordu. Adamın mali alandaki dehası karısınınkinden az değildi. Kararları ve işleri sağlamdı. Dürüstlüğü şüphe götürmezdi. Blunt, sırf yeteneği ve becerikliliği sayesinde o geniş Arnholt ve Rotherstein ilişkilerini yönetimine almıştı. </p>
<p class="calibre1">Alistair Blunt sosyete hayatına pek karışmıyordu. Kent'te ve Norfolk'da bir evi vardı. Hafta sonlarını orada geçiriyordu. Ama öyle neşeli partiler vererek değil, sakin birkaç arkadaşıyla buluşarak. Golftan hoşlanıyordu, fena bir oyuncu sayılmazdı. Bahçeye meraklıydı. </p>
<p class="calibre1">işte Başmüfettiş Japp'le Hercule Poirot, biraz eski model bir taksinin içinde sarsıla sarsıla bu adamı görmeye gidiyorlardı şimdi. </p>
<p class="calibre1">Gotik Ev, Chelsea Embankment'ın en ünlü binalarından biriydi. Evin içi pahalı bir sadelikle, lüks bir şekilde döşenmişti. Konak modern değildi ama pek rahattı. </p>
<p class="calibre1">- 46-</p>
<p class="calibre1">Alistair Blunt onları bekletmedi. Hemen iki arkadaşın yanına gitti. "Başmüfettiş</p>
<p class="calibre1">Japp?" </p>
<p class="calibre1">Japp ilerledi ve Hercule Poirot'yu tanıştırdı. </p>
<p class="calibre1">Blunt, Belçikalıya ilgiyle baktı. "Adınızı biliyorum tabii Mösyö Poirot. Ve muhakkak ki... son zamanlarda... bir yerde..." Durarak kaşlarını çattı. </p>
<p class="calibre1">Poirot, "Bu sabah, mösyö," dedi. "Zavallı Bay Morley'in bekleme salonunda karşılaştık." </p>
<p class="calibre1">Alistair Blunt'ın yüzü aydınlandı. "Ah, tabii ya! Sizi bir yerde görmüş</p>
<p class="calibre1">olduğumdan emindim." Japp'a döndü. "Size ne gibi bir yardımda bulunabilirim? </p>
<p class="calibre1">Zavallı Morley'in öldüğünü duyunca çok üzüldüm." </p>
<p class="calibre1">"Şaşırdınız mı, Bay Blunt?" </p>
<p class="calibre1">"Çok şaşırdım. Tabii onun hakkında fazla bir şey bilmiyordum. Ama doğrusu onun intihar edeceği hiç aklıma gelmezdi." </p>
<p class="calibre1">"Bu sabah keyfi de, sağlığı da yerinde miydi?" </p>
<p class="calibre1">"Evet... Öyle sanıyorum." Alistair Blunt sustu. Sonra da adeta çocuksu denilecek bir tebessümle ekledi. "Size doğrusunu söyleyeyim. Dişçiye gitmek konusunda pek korkağım ben. Ve özellikle insanın dişini oydukları o aletten nefret ediyorum. </p>
<p class="calibre1">İşte bu yüzden pek fazla bir şeyin farkına varmadım. Yani tedavi sona erinceye kadar. Kalktığım zaman eski halimi almıştım. Mor-ley de o sırada bana gayet normal gözüktü. Neşeli ve çalışkan bir adam..." </p>
<p class="calibre1">"Ona sık sık gider miydiniz?" </p>
<p class="calibre1">"Bugünkü üçüncü veya dördüncü gidişimdi sanırım. Geçen yıla kadar dişlerimden rahatsızlığım yoktu. Ama galiba artık çürümeye başladılar." </p>
<p class="calibre1">Hercule Poirot sordu. "Bay Morley'i size kim tavsiye etmişti?" </p>
<p class="calibre1">Blunt hatırlamak için kaşlarını çattı. "Durun bakayım... Dişim sızlıyordu... </p>
<p class="calibre1">Biri bana Queen Charkotte Sokağı'ndaki Dr. </p>
<p class="calibre1">- 47-</p>
<p class="calibre1">Morley'in çok iyi bir dişçi olduğunu söyledi... Hayır, bunun kim olduğunu söylemeyeceğim. Çok üzgünüm." </p>
<p class="calibre1">Poirot, "Hatırlarsanız, bize bildirirsiniz değil mi?" dedi. </p>
<p class="calibre1">Alistair Blunt ona merakla baktı. "Tabii bildiririm. Neden? Bu önemli mi?" </p>
<p class="calibre1">Poirot, "Bana çok önemliymiş gibi geliyor," diye cevap verdi. </p>
<p class="calibre1">Kapının önündeki basamaklardan inerlerken kaldırımın kenarında bir araba durdu. </p>
<p class="calibre1">Spor bir otomobildi bu. Direksiyonu iyice alçak olduğu için insanın adeta sürünerek indiği modellerden biri. </p>
<p class="calibre1"/>
<p class="calibre1">www.netevin.com</p>
<p class="calibre1">Şimdi de arabadan inmeye çalışan genç kız sanki sadece kol ve bacaktan meydana gelmiş gibi duruyordu. Japp'le Poirot sokakta ilerlerken o da kendisini nihayet direksiyondan kurtarabildi. Bir an kaldırımda durarak iki adamın arkasından baktı. Sonra da birdenbire olanca sesiyle, "Hey!" diye bağırdı. </p>
<p class="calibre1">Kızın onlara seslendiğini fark etmeyen Japp'le Poirot dönmediler bile. Genç kız tekrar haykırdı. "Hey! Size söylüyorum!" </p>
<p class="calibre1">İki arkadaş durdular ve merakla dönüp baktılar. Kız onlara doğru ilerledi. Hâlâ sadece kol ve bacaklardan meydana gelmiş gibi bir etki yapıyordu. Uzun boylu ve zayıftı. Yüzündeki canlılık ve zeki ifade, aslında güzel olmadığını gizliyordu. </p>
<p class="calibre1">Esmerdi. Cildi güneşten de iyice yanmıştı. </p>
<p class="calibre1">Kız, Poirot'ya, "Sizin kim olduğunuzu bilmiyorum," dedi. "Siz şu dedektif Hercule Poirot'sunuz!" Sesi kalın ve tatlıydı. İngiliz-ceyi hafif bir Amerikan aksanıyla konuşuyordu. </p>
<p class="calibre1">Poirot, "Emrinizdeyim, matmazel," diye cevap verdi. </p>
<p class="calibre1">Kızın gözleri Belçikalının arkadaşına doğru kaydı. </p>
<p class="calibre1">Poirot, "Başmüfettiş Japp," dedi. </p>
<p class="calibre1">Genç kızın gözleri, sanki korkmuş gibi irileşti. "Burada ne işiniz vardı?" Kesik kesik soluk alıyordu. "Alistair dayıya bir şey... bir şey olmadı ya?" </p>
<p class="calibre1">- 48-</p>
<p class="calibre1">Poirot hemen atıldı. "Bu nereden aklınıza geldi, matmazel?" </p>
<p class="calibre1">"Bir şey olmadı mı? O, işte bu çok iyi." </p>
<p class="calibre1">Japp, Poirot'nun sorusunu genişletti. "Neden Bay Blunt'ın başına bir şey geldiğini sandınız, miss..." Soru sorarmış gibi durdu. </p>
<p class="calibre1">"Olivera. Jane Olivera." Kız hafifçe güldü. Ama bunun yapma olduğu o kadar belliydi ki. "Kapının önünde beliren dedektifler insana tavan arasında bombaların patladığı fikrini veriyor. Öyle değil mi?" </p>
<p class="calibre1">"Allahtan Bay Blunt'ın hiçbir şeyi yok, Miss Olivera." </p>
<p class="calibre1">Kız, Poirot'ya baktı. "Alistair dayı sizi bir iş için mi çağırdı?" </p>
<p class="calibre1">Japp, "Biz ona uğradık, Miss Olivera," dedi. "Bu sabahki intihar olayı hakkında kendisiyle biraz görüşmek istedik." </p>
<p class="calibre1">Jane Olivera bağırdı. "İntihar olayı mı? Kim intihar etti? Nerede?" </p>
<p class="calibre1">"Oueen Charlotte Sokağı'nda, 58 numarada muayenehanesi olan Bay Morley adında bir dişçi." </p>
<p class="calibre1">Jane Olivera ifadesiz bir sesle, "Oh..." diye mırıldandı. "Oh..." Kaşlarını çatmış dalgın dalgın ileriye doğru bakıyordu. Sonra birdenbire, "Ama bu saçma" </p>
<p class="calibre1">diye bağırdı. Topuklarının üzerinde dönerek, iki adama da, "Allahaısmarladık," </p>
<p class="calibre1">demeden onların yanından ayrıldı. Gotik Ev'in basamaklarından hızla çıkarak, kapıyı anahtarla açtı ve çabucak içeri girdi. </p>
<p class="calibre1">Japp, onun arkasından bakıyordu. "Ne acayip sözdü o." </p>
<p class="calibre1">Poirot sakin sakin fikrini açıkladı. "İlginç bir laftı." </p>
<p class="calibre1">Japp kendisini toplayarak saatine baktı. Ve yaklaşan bir taksiye işaret etti. </p>
<p class="calibre1">"Eh, Savoy'a gitmeden önce Miss Sainsbury-Sea-le'e uğrayabileceğiz." </p>
<p class="calibre1">Miss Sainsbury-Seale, Glengovvrie Court Oteli'nin loş salonunda oturmuş çay içiyordu. Sivil bir polis memurunun yanına</p>
</body></html>
