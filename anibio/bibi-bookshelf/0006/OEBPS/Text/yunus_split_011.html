<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yunus</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik" id="calibre_toc_8">I</h2>

  <div class="calibre2" style="text-align: center;">
    <b>Ölüm – Ölümsüzlük</b>
  </div>

  <p class="normal"></p>

  <p class="normal">“Ölüm doğum için; yapın yıkım için.”</p>

  <p class="normal">(Hâdis; Künüz’ül - Hakaaık; II, s. 146;</p>

  <p class="normal">Nehc’ül - Belâga; Beyrût, c. III. Bölüm. IV, s. 19)</p>

  <p class="normal">Doğan ölecek; yaşayış, ölümün başlangıcı. Soluk alışımız bizi yaşatmakta; ama her soluk alıp verdikçe ömrümüz tükeniyor; yaşayışın başlayışı, ölümün habercisi. Ülkeler alan padişahları pençesinde kıvrandıran, eriten, ejderhaları sızlandıran, meclisleri karanlığa gömen, dağıtan, seveni sevdiğinden, öveni övdüğünden ayıran, gül yüzleri solduran, gül deren elleri kurutan, can yakan gözleri akıtan, şakıyan, çileyen dilleri susturan, canlar yakan, anaları ağlatan, yavruları küstüren, iyiyi, kötüyü savuran, günü dün eden, varı yok eden ölüm..</p>

  <p class="normal">En büyük gerçek, en eli, kolu bükülmez er, en göğüs gerilmez güç. Mezarlık, ibret yeri, “Karavaşları şeker–leb” dilberler yatıyor orda. “Mezarının başında yay kırılan” bahadırlar yatıyor. Son konak yeri orası.</p>

  <p class="normal">Sev, sevil, yaşamak için öldür istersen, sonun ölüm.</p>

  <p class="normal">Ölümden söz etmeyen düşünür mü var? Ölümü düşünmeyen düşünür mü olur?</p>

  <p class="normal">Ama gelin görün; açın divan sahifelerini, âşık şiirlerini kavrayan, ak üstüne kara yazılmış cönkleri, Yunus kadar ölümü canlandıran var mı? Neden bu? Ölüm neden düşünülür ki? Ölene neden acınır ki?</p>

  <p class="normal">Yiğit iken ölenlere, gök ekini biçmiş gibi.</p>

  <p class="normal">Şüphe mi edersiniz ki bu yaşayışa bağlılıktan değil? Dünya, Yunus’ça “Alla yeşil donanmış bir gelin”.</p>

  <p class="normal">İnsan yeni geline bakıbanı doyamaz.</p>

  <p class="normal">Yaşayışa bağlılıktır ölüm düşüncesini, ölüm korkusunu yaratan. Bu korkudur yaşayışta insanı, ölümden sonra yaşatmayı sağlayacak iyiliğe yönelten. Bu korkudur hırsı yenen, zevki gelmeyen. Bu korkudur herkesi bir gösteren. “Herkes mezarda birdir” dedirten.</p>

  <p class="normal">Türk dilinde, inanın, yok bu korkuyu Yunus gibi dile getiren özünü söz eden, sözünü şiir yapan.</p>

  <p class="normal">Bir izdir izledik biz; bu değil bizim haddimiz. Söz ıssına ver sözü; sen sus ki o söylesin; okuyanlar dinlesin.</p>

  <p class="indentmetin">Günler geçe, yıl çevrile, üstüme sinlem devrile;</p>

  <p class="indentmetin">Ten çürüyüp toprak ola, tozam hey dost deyi deyi.</p>

  <div class="calibre1" id="calibre_pb_16"></div>
</body>
</html>
