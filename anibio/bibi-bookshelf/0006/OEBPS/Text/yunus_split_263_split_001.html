<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yunus</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br class="chapter1" />
  (Melâmet)</p>

  <p class="normal">Gerçek erenler, bu yolun demişler, sonu melâmet. Her şeyin bir sonu var; o son da bir başlangıç. Yaşayışın hiçliği gençken anlaşılmaz; yıkımın çetinliği yapılırken düşünülmez. Kendini “iyi” bilen, başkalarının kötülüklerini görür, yerer de kendi ayıbını görmez. Ama “Kendi ayıbını gören, başkalarının ayıplarıyla oyalanamaz” buyurulmuş. İnsan ne kadar olgunlaşırsa noksanını o kadar anlar! Nitekim ne kadar bilgide derine dalar, enine boyuna genişlerse o kadar bilgisizliğini, bilmediklerinin sınırsızlığını duyar, küçülür. Elde ettiği şeylerin hiçliğini, elde edilemeyenlerin sonsuzluğu idrâk ettirir insana. Gerçek yolculuğunun son durağı da bu yüzden melâmettir.</p>

  <p class="normal">Melâmet iki yönden de olur, halk da kınar insanı ve Yunus:</p>

  <p class="indentmetin">Kılar isem, kılmaz isem ol Hak bilir niyâzımı</p>

  <p class="indentmetin">Bana namaz kılmaz deme ben kılarım namazımı.</p>

  <p class="normal">der.</p>

  <p class="indentmetin">Su ne kadar arıta çün yavuz fi’lin bile</p>

  <p class="indentmetin">Meğer bizi pâk ede Hak’tan inâyetimiz</p>

  <p class="indentmetin"></p>

  <p class="indentmetin">Kimin sözün kim bile, akıl ermez bu hâle,</p>

  <p class="indentmetin">Yarın anda bell’ ola Müslüman, mürtedimiz</p>

  <p class="normal">sözleriyle onu yola getirmeye çalışır; gelmezse boş verir, yoluna gider.</p>

  <p class="normal">Ama bir de erin kendini kınayışı vardır; asıl iş de buradadır.</p>

  <p class="normal">Yunus, çetin bir sülûk devresi geçirmişti. Zâhitlikten ârifliğe erişmiş, geçici aşktan gerçek aşka yetişmiş, kendinden geçmiş ve türlü boyaya boyanış âleminde, kimi sensin demiş, yokluğa bürünmüş; kimi benim demiş, esmiş, coşmuş, doğmuş, dolunmuş, bütün kâinatı kendinde görmüş, katrede ummanı, zerrede güneşi seyretmiş renkten renge, halden hale uğramış, erimiş, sızmış, tortudan arınmış, sonra irşâd âleminde gönül alçaklığıyla dostları çağırmış, onlara yol göstermiş, onların önüne yol kesilmiş, yürütmüş, ulaştırmış; fakat sonunda gerçek varlığa karşı bütün bunların hiçliğini duymuş, duyurmuştur.</p>

  <p class="indentmetin">Dervişlik mi?</p>

  <p class="indentmetin"></p>

  <p class="indentmetin">Ey bana derviş diyen, ne’m ola derviş benim</p>

  <p class="indentmetin">Dervişlik yaylasında hareketim kış benim</p>

  <p class="indentmetin"></p>

  <p class="indentmetin">Hırkam, tacım gözlerim fasîd işler işlerim,</p>

  <p class="indentmetin">Her yanımdan gizlerim, bin bir fasîd iş benim</p>

  <p class="indentmetin"></p>

  <p class="indentmetin">İyilik mi?</p>

  <p class="indentmetin"></p>

  <p class="indentmetin">Ey bana iyi diyen, benim kamudan yavuz,</p>

  <p class="indentmetin">Alnımı Ay bilirim bu gözlerimi yıldız</p>

  <p class="indentmetin"></p>

  <p class="indentmetin">Bu vücûdum şehrinde buçuk pulluk assım yok,</p>

  <p class="indentmetin">Amelim mahalleleri serbeser kalmış ıssız.</p>

  <p class="indentmetin"></p>

  <p class="indentmetin">İbadet mi?</p>

  <p class="indentmetin"></p>

  <p class="indentmetin">Ben oruç namaz için süci içtim esridim,</p>

  <p class="indentmetin">Tesbih-u Seccâdeyçin dinledim çeşte, kopuz.</p>

  <p class="ortayazi">* * *</p>

  <p class="indentmetin">Ey bana iyi deyen benim kamudan kemter</p>

  <p class="indentmetin">Şöyle mücrimim yolda mücrimler benden server</p>

  <p class="indentmetin"></p>

  <p class="indentmetin">Şeyhlik mi?</p>

  <p class="indentmetin"></p>

  <p class="indentmetin">Takındım şeyhlik adın, kodum mâşuk tâatın,</p>

  <p class="indentmetin">Verdim nefsin muradın, kani Hakk ile pazar?</p>

  <p class="ortayazi">* * *</p>

  <p class="indentmetin">Boynumda icâzetim, riyâ ile tâatım;</p>

  <p class="indentmetin">Endişem ayrı yerde, gözüm yolun gözetmez.</p>

  <p class="indentmetin"></p>

  <p class="normal">Hatta biraz daha, biraz daha ileri gider Yunus, gider de der ki:</p>

  <p class="indentmetin"></p>

  <p class="indentmetin">İster idim Allah’ı, buldum ise ne oldu?</p>

  <p class="indentmetin">Ağlar idim dün ü gün, güldüm ise ne oldu?</p>

  <p class="indentmetin"></p>

  <p class="indentmetin">Erenler meydanında yuvarlanır top idim</p>

  <p class="indentmetin">Padişah çevgeninde kaldım ise ne oldu?</p>

  <p class="indentmetin"></p>

  <p class="indentmetin">Erenler sohbetinde deste kızıl gül idim,</p>

  <p class="indentmetin">Açıldım, ele geldim, soldum ise ne oldu?</p>

  <p class="indentmetin"></p>

  <p class="indentmetin">Âlimler ulemâlar medresede bulduysa</p>

  <p class="indentmetin">Ben harâbât içinde buldum ise ne oldu?</p>

  <p class="indentmetin"></p>

  <p class="indentmetin">İşit Yunus’u, işit, yine deli oldu hoş;</p>

  <p class="indentmetin">Erenler ma’nîsine daldım ise ne oldu?</p>

  <p class="normal">Gerçek yolun kurucusu, Tanrı sırrına mahrem olan, kılavuzlara kılavuzluk eden, peygamberlerin ulusu, erenlerin baş tacı bile “Seni, sana layık tanıyışla tanıyamadım; sana, sana değer kullukla kulluk edemedim” derse Yunus ne desin?</p>

  <div class="calibre1" id="calibre_pb_270"></div>
</body>
</html>
