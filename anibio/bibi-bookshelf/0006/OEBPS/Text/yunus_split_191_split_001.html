<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yunus</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br class="chapter1" />
  İlim - İrfan</p>

  <p class="normal">Kitabımızın “Açıklama”sına bakar, hele zahmet eder, okursanız, görürsünüz ki Yunus’un zamanından çok sonra meydana çıkan uydurma ümmîlik (okuma - yazma bilmezlik) hikâyesinin hiçbir aslı yoktur; ama gelin, görün ki Yunus bazı kere,</p>

  <p class="indentmetin">Ne elif okudum, ne cim, varlığındadır kelecim,</p>

  <p class="indentmetin">Bilmeye yüz bin müneccim tâliim n’ıldızdan gelir</p>

  <p class="normal">diyor; diyor ama burada bir yandan gönül alçaklığında bulunmakta, bir yandan da bir bilgiden, bir bilginin zamanındaki revâcından bahsediyor.</p>

  <p class="indentmetin">Âşık, ma’şuk birdir bile, aşktan gelir her söz dile,</p>

  <p class="indentmetin">Bîçâre Yunus ne bile, ne kara okudu, ne ak</p>

  <p class="normal">ve</p>

  <p class="indentmetin">Ne ilmim var, ne tâatım, ne gücüm var, ne tâkatım,</p>

  <p class="indentmetin">Meğer senin inâyetin ede yüzüm ak Çâlab’ım</p>

  <p class="normal">beyitlerine gelince bunlar, Yunus’un okuma - yazma bilmediğini değil, bilgiye önem vermediğini belirtmekte. İnsan neler bilir ve neler bilmez? Bu soruyu kıyasla, örnekle vermemizin imkânı yok. Zamanının en büyük bilgini Mevlânâ da Yunus gibi, “Ercesine, sarhoşçasına bir hamle ettik, ilmi verdik de malûma eriştik” der; Hayyam da, “Okudum, öğrendim, sonunda şunu bildim ki hiçbir şey bilmiyormuşum” hükmünü verir.</p>

  <p class="normal">Yunus,</p>

  <p class="indentmetin">Çün aşkın kitabını okudum, tahsîl ettim.</p>

  <p class="indentmetin">Ne hâcet kim karayı ak üstüne yazarım</p>

  <p class="normal">beytiyle aşk kitabını okuduğunu, artık karayı ak üstüne yazmanın, tarifte, telifte bulunmanın lüzumsuzluğunu belirtiyor.</p>

  <p class="indentmetin">Dört kitabın ma’nîsin okudum, hasıl ettim</p>

  <p class="indentmetin">Aşka gelincek gördüm, bir uzun hece imiş</p>

  <p class="normal">diyor da, aşkın manası anlaşılmaz, anlatılmaz bir uzun ömür boyunca, dünya, kâinat, varlık boyunca uzun bir hece olduğunu anlatıyor; ama dört kitabın mânâsını okuyup elde ettiğini de bu arada belirtiyor.</p>

  <p class="indentmetin">Mescitte medresede çok ibâdet eyledim.</p>

  <p class="normal">diyen Yunus, medresedeki ibadetin, bilgi elde etmekten başka bir şey olmadığını, ilim elde etmenin farz, o farzı yerine getirmenin ibadet olduğunu söylüyor, hatta melâmete düşüyor da.</p>

  <p class="indentmetin">Ayıdın Yunus’a dursun, yüzünü yerlere sürsün,</p>

  <p class="indentmetin">Öğüdün kendine versin, okuduğun tutsun demiş</p>

  <p class="normal">beytiyle gene kendi sözünce “ilmin amel ile güzin” olduğunu açıklıyor.</p>

  <p class="normal">Ama ilim başka, irfan başka bu yolda, ilim bilmek, irfan tanımak, anlamak, duymak ve olmak.</p>

  <p class="normal">Geçmişte denmiş, geçmişler demişler dersek zaman ispat etmeye kalkarız; oysa tasavvufta zaman yok; ân var. Geçmiş zihinde, geleceğe erişilmez, sen gittikçe o gider, içinde bulunduğumuz zaman geçmişe akar - durur; zihindeki mefhûmun gerçeği, içinde bulunduğumuz ândır ancak; ama gene de dil alışkanlığı, biz de geçmişte diyelim; Hacı Bayram Sultan, Yazıcızâde’ye sormuş:</p>

  <p class="normal">“Sen mi yazdın Muhammediyye’yi?”</p>

  <p class="normal">Tasdıyk cevabı alınca, “Hay oğul,” demiş, “n’olurdu bir gönül hakketseydin.”</p>

  <p class="normal">Ebüs - Suûd, bilgisine mağrur bir müfessir, bir şeyhülislâm, fetvaları insanı insana düşman eden, canı cana kıydıran bir Müfti’l-Enâm. Kimseyle görüşmeye tahammülü yok, tenezzül etmiyor. Bir gün dört yamalı bir hırkaya bürünmüş, anâsır donunu giyinmiş bir derviş çıkagelmiş Bâb-ı Fetvâ’ya; rastladığı mollaya demiş ki: “Efendiye arz et, bir selam vereceğim, bir soru soracağım; ayaküstü cevabını dinleyip gideceğim.”</p>

  <p class="normal">Eşref-i saate rastlamış; arzu kabul edilmiş; girmiş huzura, “Efendim, sultanım,” demiş, “kâinattaki bilginlerin bilgisi ezeli bilgiye nispetle nedir, ne derecededir, ne kadardır? Ama fakıyr çok bilgisizim; bunu bir örnekle bildir, cevabını alayım, eşiği öpüp gideyim.”</p>

  <p class="normal">Ebüs - Suûd, “Gerçekten de,” demiş, “pek bilgisizmişsin; kıyasa mı sığar bu, örneğe mi girer?”</p>

  <p class="normal">“Vebali bana,” demiş derviş; “boynum kıldan ince; şeriatın kestiği parmak acımaz; bildir ki bileyim.”</p>

  <p class="normal">Ebüs – Suûd, tomardan bir kâğıt çıkarmış; oturduğu sedire yaymış; iki yanına birer mühre koymuş. Kalemini hokkaya batırmış, kâğıdın ortasına bir nokta kondurmuş. “Bu kâğıt,” demiş, “ezeli bilgi olsa, ama bunun sınırı var, onun yok, bunu bil bir kere. Şu nokta da bilginlerin bilgisi.”</p>

  <p class="normal">Derviş, “Bütün peygamberlerin, filozofların, bilginlerin bilgisi bu noktada mı, noktanın içinde mi?” demiş.</p>

  <p class="normal">Ebüs - Suûd, “Ya ne sanıyorsun?” buyurmuş.</p>

  <p class="normal">Derviş, “Sultânım,” demiş, “kerem buyur da kendine ait bilgiyi ayır bu noktadan, göster bana.”</p>

  <p class="normal">Ebüs - Suûd, “Derviş,” demiş, “gerçekmiş sözün, pek cahilmişsin; benim ilmim nedir ki bu noktadan ayırıp sana gösterebileyim?”</p>

  <p class="normal">“Ya efendim,” demiş derviş, “bu benliğin nedir, bu gurûrun ne?”</p>

  <p class="normal">Ve çıkıp gitmiş. Derler ki: Ebüs - Suûd, derviş gidince leğen-ibrik getirtmiş, abdest almış, iki rik’at namaz kılıp tövbe etmiş, sonra da tasavvuf yoluna sülûk etmiş; yani ilimden irfana yönelmiş.</p>

  <p class="normal">Belki doğrudur, son zamanlarında olmuştu bu. Ama bu bilgin, irfana karşı nasıl göğüs geriyor? Diyor ki bir fetvasında:</p>

  <p class="indentmetin">Sen bir ulu sultansın, canlar içinde cansın.</p>

  <p class="indentmetin">Çün iyan gördüm seni, pinhan kayısı değil</p>

  <p class="ortayazi">* * *</p>

  <p class="indentmetin">Cennet cennet dedikleri bir ev ile birkaç hûri,</p>

  <p class="indentmetin">İsteyene ver sen onu bana seni gerek, seni</p>

  <p class="normal">deyip “Ezvâ’ı garibe” ile tevhîd ederlerken kelime-i tevhîdi tağyîr edip “gâh dil-i men, gâh cân-ı men diyenler” ve buna razı olan zeyd, yani onların şeyhleri hakkında “küfürle hükmedilir”; bu beyitlerde de cennet hakkındaki söz “küfri sarîhtir”; bunların “katilleri mübahtır” (Fetâvâ-yı Ebüs - Suûd; İst. Millet K. Şer’iye, No. 80; 271. a - 272. a). Bu, Yunus hakkında, Yunus’un çağından iki asırdan daha fazla bir zaman geçtikten sonra verilen fetva.</p>

  <p class="normal">Biraz öncesi de var:</p>

  <p class="normal">Üftâde de aynı şeye takılmış. Mürîdi Hüdâyî tarafından toplanan ve tasavvufî sözlerini ihtiva eden “Vâkıat”ta yer yer Yunus’tan istişhâdlarda bulunan bu şeyhin, Yunus’un,</p>

  <p class="indentmetin">Cennet cennet dedikleri birkaç köle, birkaç hûri</p>

  <p class="indentmetin">İsteyene ver sen onu, bana seni gerek, seni</p>

  <p class="normal">dediğini, cennetin, Tanrı’nın mükâfat yurdu olduğunu, sun’u küçük görmenin, sâni’i küçük görmek olacağından bu sözün doğru bir söz olmadığını söylediğini İsmaîl Hakkı, “Muhammediyye Şerhi”nde söylüyor (Yunus Emre ve Tasavvuf; s. 55).</p>

  <p class="normal">İşte ilimle irfânın arasındaki fark. Onun içindir ki Yunus,</p>

  <p class="indentmetin">İlim hod göz hicâbıdır, dünyâ ahret hisâbıdır.</p>

  <p class="indentmetin">Kitap hod aşk kitabıdır, bu okunan varak nedir</p>

  <p class="indentmetin"></p>

  <p class="normal">sorusunu soruyor; onun içindir ki Yunus</p>

  <p class="indentmetin"></p>

  <p class="indentmetin">Biz tâlib-i ilmleriz, aşk kitabın okuruz,</p>

  <p class="indentmetin">Çalab müderris bize aşk hod medresesidir</p>

  <p class="normal">diyor.</p>

  <div class="calibre1" id="calibre_pb_198"></div>
</body>
</html>
