<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yunus</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br class="chapter1" />
  (Sülûk)</p>

  <p class="normal">Savaşın en üstünü, insanın kendi nefsiyle, kendi dileğiyle savaşmasıdır.</p>

  <p class="normal">Hadis.</p>

  <p class="normal">Doğan kişi bir yola düşmüştür, yürür de yürür; gider de gider. Bu gidiş ya iyiliğe, hayra ulaşır, ya kötülüğe, şerre. “Bir an düşünmek, altmış yıl, yetmiş yıl kulluktan hayırlı... Her adımda düşünmek, kendini sorguya çekmek, her gün geçen günden ileri varmak, her an iyiye - güzele, iyiliğe - güzelliğe yol almak gerekir.” Gerçek yolculuk bu. Yunus diyor ki :</p>

  <p class="indentmetin">Sensiz yola girer isem, çârem yok adım atmağa,</p>

  <p class="indentmetin">Gövdemde kuvvetim sensin, başım götürüp gitmeğe.</p>

  <p class="normal">Bir olgun kişiye el verip, gönül verip yola düşen, varlıktan ayrılıp yola düşmüştür, gide gide yokluğa varacak, varlığı, yoklukta bulacaktır. Bulunan varlık, parça buçuk varlık değildir. Tüm Varlık’tır. Erilen durak, bencillik değildir, kâinata yayılmaktır. Bu buluşla sen - ben yok olur.</p>

  <p class="indentmetin">Sorun Taptuk’lu Yunus’a: Bu dünyâdan ne anladı?</p>

  <p class="indentmetin">Bu dünyânın karârı yok, sen ne imiş, ben ne imiş?</p>

  <p class="normal">Bu yolculukta aşılmaz dağlar var, aşılacaktır; geçilmez beller var, geçilecektir; cana –başa bakılmayacaktır.</p>

  <p class="indentmetin">Ne bilsin bu aşkı usanlar, uyalar,</p>

  <p class="indentmetin">Ne varsın bu yola azıksız yayalar?</p>

  <p class="ortayazi">*</p>

  <p class="indentmetin">Bu yol uzaktır, menzili çoktur,</p>

  <p class="indentmetin">Geçidi yoktur, derin sular var.</p>

  <p class="indentmetin"></p>

  <p class="indentmetin">Girdik bu yola aşk ile bile,</p>

  <p class="indentmetin">Gurbetlik ile bizi salar var.</p>

  <p class="indentmetin"></p>

  <p class="indentmetin">Her kim merdâne, gelsin meydâne,</p>

  <p class="indentmetin">Kalmasın cana, kimde hüner var.</p>

  <p class="normal">Ama bu yolun kaygan geçitlerinde ayağı kayıp düşenler, pek kalkamazlar; çamura batıp çürür giderler, kurda - kuşa yem olurlar Doğan olansa gelir, Taptuk’un koluna konar; edep - erkân öğrenir. Taptuk, onu ava salar. Avlanır, avını pîrine getirir, sunar da övünerek der ki:</p>

  <p class="indentmetin">Yunus bir doğan idi, kondu Taptuk koluna,</p>

  <p class="indentmetin">Avın şikâra geldi. bu yuva kuşu değil.</p>

  <div class="calibre1" id="calibre_pb_124"></div>
</body>
</html>
