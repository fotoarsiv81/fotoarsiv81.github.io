<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yunus</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br class="chapter1" />
  Yunus’un Dünya Görüşü</p>

  <p class="normal">Yunus, gerçek yolculuğunda da, varacağı durağa ulaştıktan sonra da, melâmete düşünce de gözlerini yummamış, kendi içine dalmamış, dünyadan ayağını kesmemiş, hayal deryalarında dalgalanmamış insan bir şairdir. Ölümden şikâyetlenen şiirleri, yaşayışa ne kadar bağlı olduğunu gösterir; ölümsüzlüğe kavuştuğuna inandığı zamansa, güzelden güzelliğe geçtiğini, benlikten ayrılıp topluma yayıldığını, gönüllere girdiğini aksettirir.</p>

  <p class="indentmetin">Yine bu bâd-ı nev-bahâr hoş nev’ ile esti yine,</p>

  <p class="indentmetin">Yine kışın soğukluğu fuzulluğun kesti yine.</p>

  <p class="indentmetin"></p>

  <p class="normal">gibi tabiat tasvirlerine de rastlarız Yunus’ta.</p>

  <p class="indentmetin"></p>

  <p class="indentmetin">Karga ile bülbülü bir kafese koysalar</p>

  <p class="indentmetin">Bir biri sohbetinden daim melûl değil mi?</p>

  <p class="indentmetin"></p>

  <p class="indentmetin">Öyle kim karga diler bülbülden ayrılmağı</p>

  <p class="indentmetin">Bülbülün de maksûdu billâhî ol değil mi?</p>

  <p class="normal">beyitleriyle birbiriyle uyuşamayan, yaratılışları, düşünceleri, dilekleri ayrı olan, yetişmeleri zıt bulunan kişilerin uyuşmalarına imkân bulunamadığını ne güzel ve canlı anlatır.</p>

  <p class="normal">Moğol akınının akislerini de yer yer Yunus’ta görürüz. Zamanının eleştirisini Yunus’tan duyalım:</p>

  <p class="indentmetin">İşitin hey ulular, âhır-zaman olısar,</p>

  <p class="indentmetin">Sağ Müslüman seyrektir, ol da gümân olısar.</p>

  <p class="indentmetin"></p>

  <p class="indentmetin">Dânişmend okur, tutmaz, derviş yolun gözetmez,</p>

  <p class="indentmetin">Bu halk öğüt işitmez, sağır heman olısar.</p>

  <p class="indentmetin"></p>

  <p class="indentmetin">Gitti beyler mürveti, binmişler birer atı,</p>

  <p class="indentmetin">Yediği yoksul eti, içtiği kan olısar.</p>

  <p class="indentmetin"></p>

  <p class="indentmetin">Yunus’un,</p>

  <p class="indentmetin"></p>

  <p class="indentmetin">Müslümanlar zamâne yatlı oldu</p>

  <p class="indentmetin">Helâl yenmez, haram lezzetli oldu</p>

  <p class="normal">beytiyle başlayan taşlaması da devrinin bir aynasıdır diyebiliriz.</p>

  <p class="normal">Yunus’un herkesi kavrayan, düşmanları bile dost eden sınırsız sevgisini,</p>

  <p class="indentmetin">Abdestimiz, namazımız, doğruluktur tâatımız,</p>

  <p class="indentmetin">Aşka bağlılık safımız, safımızdan kim ayıra</p>

  <p class="normal">beyti ne güzel anlatır.</p>

  <p class="indentmetin">Bu dünya bir gelindir, yeşil kızıl donanmış.</p>

  <p class="indentmetin">Kişi yeni geline bakıbanı doyamaz</p>

  <p class="normal">diye dünya sevgisini belirten Yunus,</p>

  <p class="indentmetin">Bir kimsenin devletine tâ’nediben biz gülmeyiz,</p>

  <p class="indentmetin">Ne münkiriz âlimlere, ne Tersâ’nın haçındayız.</p>

  <p class="indentmetin"></p>

  <p class="indentmetin">Biz bunun neliğin bildik, dünyânın nesine kaldık?</p>

  <p class="indentmetin">Arzumuz nefs için değil, dünyâ teferrücündeyiz</p>

  <p class="normal">der; insanın zaafını da,</p>

  <p class="indentmetin">Ben dervişim diyenler, hârâmı yemeyenler</p>

  <p class="indentmetin">Harâmın yenmediği ele girince imiş</p>

  <p class="normal">beytiyle ifade eder; ama gene de,</p>

  <p class="indentmetin">Kemdürür yoksulluktan nicelerin varlığı,</p>

  <p class="indentmetin">Bunca varlık var iken gitmez gönül darlığı.</p>

  <p class="indentmetin"></p>

  <p class="indentmetin">Süleyman zenbil ördü, kendi emeğin yerdi;</p>

  <p class="indentmetin">Onun ile buldular onlar berhudarlığı</p>

  <p class="normal">ve,</p>

  <p class="indentmetin">Duruş, kazan, ye, yedir, bir gönül ele getir,</p>

  <p class="indentmetin">Yüz Kâ’be’den yeğrektir bir gönül ziyâreti.</p>

  <p class="indentmetin"></p>

  <p class="indentmetin">Uslu değil delidir halka sâlûsluk satan,</p>

  <p class="indentmetin">Nefsin Müslüman etsin var ise kerâmeti</p>

  <p class="normal">beyitleriyle çalışmayı, yemeyi, yedirmeyi, gönül elde etmeyi, gerçek kerametin havada uçmak, denizden geçmek olmayıp nefsi Müslüman etmek olduğunu söyler ve bir hadise de işaret eder. Yunus’a göre en büyük savaş, en üstün hac, en makbûl kulluk, gönül yapmaktır; en yüce iş, gönül alçaklığıdır.</p>

  <p class="indentmetin">Miskinlikte buldular, kimde erlik var ise;</p>

  <p class="indentmetin">Merdivenden ittiler yüksekten bakar ise,</p>

  <p class="indentmetin"></p>

  <p class="indentmetin">Ak sakallı pir hoca, bilmez ki hâli nice,</p>

  <p class="indentmetin">Emek yemesin hacca bir gönül yıkar ise.</p>

  <p class="indentmetin"></p>

  <p class="indentmetin">Sen sana ne sanırsan ayrığa da onu san,</p>

  <p class="indentmetin">Dört kitabın ma’nîsi budur eğer var ise.</p>

  <p class="ortayazi">*</p>

  <p class="indentmetin">Bin kez hacca vardın ise, bin kez gazâ kıldın ise,</p>

  <p class="indentmetin">Bir kez gönül kırdın ise gerekse var yollar doku,</p>

  <p class="indentmetin"></p>

  <p class="indentmetin">Gönül mü yeğ, Kâ’be mi yeğ, ayıt bana aklı eren,</p>

  <p class="indentmetin">Gönül yeğdürür zîrâ kim gönüldedir dost durağı,</p>

  <p class="normal">Gönül ve insan; insan birliği, birliği - dirliği dünyaya yaymak; insan kardeşliğini duyurmak; ayrılığı gidermek, silmek, yok etmek, dinlerdeki maksadın, insan birliğini sağlamak olduğunu anlamak ve anlatmak “Ey insanlar, şüphe yok ki biz sizi bir erkekle bir kadından yarattık ve sizi, boylara ayırdık tanışasınız diye; şüphe yok ki Allah katında en yüceniz, en çekineninizdir; gerçekten de Allah her şeyi bilir, her şeyden haberdardır” ayetinin (XLIX, 13), “Düşün de bak, sen kızıl yahut simsiyah renginden dolayı hiçbir kimseden hayırlı değilsin; üstün olmak istiyorsan, hayırlı olmak istiyorsan çekin Tanrı’dan” (Câmi’us - Sagıyr; 1, s. 71), “İnsanlar (kilim, halı dokunan), tarağın dişlerine benzerler, birbirlerinin eşitidirler” hadislerinin (Künûz’ül-Hakaaık; II, s. 185) hükümlerini insanlık âlemine kabul ettirmek, işte Yunus’un yöneldiği yön.</p>

  <p class="indentmetin">Biz kime âşık isek âlemler ona âşık,</p>

  <p class="indentmetin">Kime değil diyelim? Bir kapıdır, bir tarıyk.</p>

  <p class="indentmetin">Yetmiş iki millete kurban ol âşık isen,</p>

  <p class="indentmetin">Tâ âşıklar safında tamam olasın sâdık.</p>

  <p class="indentmetin"></p>

  <p class="indentmetin">Hâs u âm, muti’âsı dost kuludur cümlesi,</p>

  <p class="indentmetin">Kime aydıbilesin gel evinden daşra çık.</p>

  <p class="ortayazi">*</p>

  <p class="indentmetin">Bir çeşmeden sızan su acı, tatlı olmaya,</p>

  <p class="indentmetin">Edeptir bize yermek, bir lüleden sızarım.</p>

  <p class="indentmetin"></p>

  <p class="indentmetin">Yetmiş iki millete, suçum budur, hak dedim;</p>

  <p class="indentmetin">Korku hıyânetedir, ye ben niçin kızarım</p>

  <p class="indentmetin"></p>

  <p class="normal">beyitlerinin şümûlüne girmeyen var mıdır?</p>

  <p class="normal">İşte bu görüşün son - ucudur ki Yunus,</p>

  <p class="indentmetin"></p>

  <p class="indentmetin">Ben Ay’ımı yerde gördüm, ne isterim gökyüzünde?</p>

  <p class="indentmetin">Benim yüzüm yerde gerek, bana rahmet yerden yağar</p>

  <p class="normal">demiş, böyle eşsiz bir beyti dünya edebiyatına armağan etmiştir.</p>

  <div class="calibre1" id="calibre_pb_283"></div>
</body>
</html>
