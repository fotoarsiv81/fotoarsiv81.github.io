<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yunus</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br class="chapter1" />
  Mecâzi Aşk - Gerçek Aşk</p>

  <p class="indentmetin">Ey beni ayıplayan, gel beni aşktan kurtar,</p>

  <p class="indentmetin">Elinden gelmez ise söyleme fâsid haber</p>

  <p class="normal">der Yunus. Ona göre,</p>

  <p class="indentmetin">Aşksız âdem dünyâda, belli bilin ki yoktur.</p>

  <p class="normal">Kayaların bile nabzında atan, topraktan bile buğu-buğu göğe ağan, bülbülün şakımasında nağme, gülün gülümsemesinde renk ve koku olan, canlıları zebûn eden, demirleri yumuşatan, yelle esen, günle doğan, Ay’la balkıyan, denizde köpürüp coşan, yazıda çağlayıp akan, her zerrede hüküm yürüten, her vara varlık veren aşktır, aşk.</p>

  <p class="indentmetin">Aşk anadan doğmadı, kimseye kul olmadı,</p>

  <p class="indentmetin">Hükmüne kıldı esîr cümle biliş ü yâdı.</p>

  <p class="normal">Aşksız meşk olmaz, dünyâya doyulmaz. Kötü iyiyi, şer hayrı belirtir. Çirkin bile güzeli şerh eden bir hikmet kitabıdır.</p>

  <p class="indentmetin">Ama bu aşk, kaşa - gözedir; tatlı sözedir; güzel yüzedir; güzeledir.</p>

  <p class="indentmetin">Kerem et bir beri bak, nikabı yüzden bırak;</p>

  <p class="indentmetin">Ay’ın on dördü müsün, balkurur yüz ü yanak.</p>

  <p class="indentmetin"></p>

  <p class="indentmetin">Sıfatın arılığı bulgur u nohut gibi;</p>

  <p class="indentmetin">İki kaşın Ay alnın gencaya verir sebak</p>

  <p class="normal">kelecileri elbette bir güzele söylenmiştir bu şiirde, sevgilinin boyunu selviden fark edemeyen Yunus’u, küpeli iki kulak şüpheye düşürür. Bu, mecâzî, geçici bir aşktır.</p>

  <p class="normal">Erenler, “Mecaz, gerçeğin köprüsüdür” demişler. Yunus’un destanı dal daldır, yaprak yaprak. Derler ki, Taptuk’un kızına âşık olmuş. Bu kız, Kur’ân okurken akarsular bile dururlar, dinlerlermiş.</p>

  <p class="indentmetin">Harâmî gibi yoluma arkırı inen karlı dağ,</p>

  <p class="indentmetin">Ben yârımdan ayrı düştüm, sen yolumu bağlar mısın</p>

  <p class="normal">derken bir sevgiliye kavuşmak için yüreği titremektedir, gözleri yaşarmaktadır Yunus’un. O,</p>

  <p class="indentmetin">Ata belinden bir aman anasına düştü gönül,</p>

  <p class="indentmetin">Ata belinden bir zaman anasına düştü gönül,</p>

  <p class="normal">beytiyle başlayan ve adeta insanın hal tercemesini yazarken de gençlik çağını,</p>

  <p class="indentmetin">Bu çağ ile sakal biter, görenin gülreği tutar.</p>

  <p class="indentmetin">Güzeller katında biter, sev - seviye düştü gönül</p>

  <p class="normal">der de dile getirir. Bu tabii meyil, bu yaşayışın mânâsı, sırasında adamı pişman eder; sırasında per-perişan eder; sırasında candan eder. Ama kendini bir başka yönden tatmin eden kişi, bu çılgınlığı akıl sınırına sokabilir; güzelde güzelliği görebilen, zaman zaman değişen tek sevgiliden kurtulur. Katrede ummanı görür; zerrede güneşi seyreder; hatta katreyken umman olur, zerreyken güneş kesilir;</p>

  <p class="indentmetin">Nite ki bu gönlüm evi, aşk elinden taşagelir,</p>

  <p class="indentmetin">Nice yüksek yürür isem, aşk başımdan aşagelir</p>

  <p class="normal">diye sızlanırken,</p>

  <p class="indentmetin">Başında aklı olan, ücrete amel etmez,</p>

  <p class="indentmetin">Hûrilere aldanmaz, göz ile kaştan geçer</p>

  <p class="normal">der ve halden anlamayanlardan, ârif olmayanlardan</p>

  <p class="indentmetin">Niceler aydır Yunus’a çün kocaldın aşkı kogıl,</p>

  <p class="normal">fakat bilmezler ki</p>

  <p class="normal">Rüzîgâr uğramaz aşka, aşkın ne ay u yılı var.</p>

  <div class="calibre1" id="calibre_pb_64"></div>
</body>
</html>
