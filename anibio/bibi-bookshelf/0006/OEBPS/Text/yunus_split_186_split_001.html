<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yunus</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br class="chapter1" />
  Gurbet</p>

  <p class="normal">“Yeryüzünde gezip de sizden öncekilerin sonlarını görmez misiniz?”</p>

  <p class="normal">“Sefer edin, sıhhat bulun, faydalanın.”</p>

  <p class="normal">Bu sözlerin birincisi âyet. İkincisi hadis. Gezip görmek, ibret almak. Aşkın ilacını bile eski tıp, ya gezmek demiş, ya yeni bir sevgiliye gönül vermek. Tasavvufta sevgili bir; gezmek de gurbeti tatmak, sıkıntıya göğüs germek bakımından bir terbiye vasıtası, manevi yolculuğa katılan maddi bir yolculuk; yolunu yaymak, inancını sunmak bakımından da bir hizmet.</p>

  <p class="normal">XIII. yüzyıldan, daha da öncelerden XVIII. yüzyıla dek doğudan batıya, Mısır’a dek gezginci derviş zümreleri var; Abdallar, Kalenderîler, Hayderîler, Câmîîler, Edhemîler, Mevlevîlerde bile XIV. yüzyıldan XVI. yüzyıla dek Ulu Ârif Çelebi, Dîvâne Mehmed Çelebi ve bunlara mensub olanlar gibi gezginci erler çıkmış. Gittikleri yerlerde semâ’ meclisleri kuruluyor; oralara halifeler dikiyorlar, oralarda tekkeler açıyorlar. Konya’ya gidip Pîr makamına yüz sürmek, Necef’i, Kerbelâ’yı, Sâmırra’yı, Horasan’ı ziyaret, Divâne Mehmet Çelebi’nin hâl tercemesinin canlı bölümleri. Bu gezişler, Anadolu’da Mevlevî köylerini menkabe kitaplarına, arşiv defterlerine geçiriyor. Haccetmesi, şartlar düzülünce her Müslüman’a farz.</p>

  <p class="indentmetin">Acep şu yerde var m’ola şöyle garip bencileyin;</p>

  <p class="indentmetin">Bağrı başlı, gözü yaşlı şöyle garip bencileyin</p>

  <p class="normal">diyen,</p>

  <p class="indentmetin">Gönül usanmadın sen bu seferden</p>

  <p class="indentmetin">Çalab’ım saklasın seni hatardan.</p>

  <p class="indentmetin"></p>

  <p class="indentmetin">Doğalı bağrımı doğradı gurbet,</p>

  <p class="indentmetin">Sızar tamar ciğer kanı damardan</p>

  <p class="normal">diye sızlanan Yunus,</p>

  <p class="indentmetin">Yüce dağların başında salkım salkım olan bulut,</p>

  <p class="indentmetin">Saçın çözüp benim için yaşın yaşın ağlar mısın?</p>

  <p class="indentmetin"></p>

  <p class="indentmetin">Harâmi gibi yoluma arkırı inen karlı dağ,</p>

  <p class="indentmetin">Ben yârimden ayrı düştüm, sen yolumu bağlar mısın?</p>

  <p class="normal">mısralarıyla başı bulutlu aşılmaz dağları şiirlerinin unsurları içine almakta. Ama o, gurbetten şikâyet eder gibi görünse de bu bir nazdır, bir cilvedir; çünkü,</p>

  <p class="indentmetin">Dağ ne kadar yüksek ise yol onun üstünden aşar,</p>

  <p class="indentmetin">Yunus Emre’m yoksullara yol gösterdi vü hoş eder.</p>

  <p class="normal">Yer yer gezmiş, vazifesini yapmış, inancını yaymış, adını duyurmuş, halkın gönlüne girmiştir Yunus.</p>

  <p class="indentmetin">İndik Rûm’u kışladık, çok hayr-ü şer işledik,</p>

  <p class="indentmetin">Uş bahar oldu geri göçtük elhamdü lillâh.</p>

  <p class="indentmetin">Şu karşıki dağları, meşeleri, bağları,</p>

  <p class="indentmetin">Sağlık safâlık ile aştık elhamdü lillâh</p>

  <p class="indentmetin"></p>

  <p class="indentmetin">Vardığımız illere, şol safâ gönüllere,</p>

  <p class="indentmetin">Halka Taptuk ma’nîsin saçtık elhamdü lillâh.</p>

  <div class="calibre1" id="calibre_pb_193"></div>
</body>
</html>
