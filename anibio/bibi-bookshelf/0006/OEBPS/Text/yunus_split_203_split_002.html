<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yunus</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br class="chapter1" />
  (İrşad)</p>

  <p class="normal">“Rabbinin yoluna hikmetle, güzel öğütle çağır; onlarla en güzel bir tarzda tartış.”</p>

  <p class="normal">Kur’an: XVI, 125</p>

  <p class="indentmetin">Taptuk’un tapısında, kul olduk kapısında,</p>

  <p class="indentmetin">Yunus miskin çiğ idi, piştik elhamdü lillâh</p>

  <p class="normal">diyen Yunus, artık vardığı illerde, şol safâ-gönüllere Baba Taptuk mânâsını saçacak, canları uyandıracaktır. Çorak yerler yeşerecek, ölü gönüller dirilecek, kör gözler görecek, sağır kulak duyacaktır. Can cânânına erecek, vuslat eri olacaktır. Yunus, istîdat ıssını ne güzel çağırmakta, onu varacağı yere, ulaşacağı durağa, kendini alçaltarak ne güzel götürmeye çalışmaktadır. Bakın dinleyin ne diyor:</p>

  <p class="indentmetin">Bir nazarda kalmayalım, gel dosta gidelim gönül;</p>

  <p class="indentmetin">Hasret ile ölmeyelim, gel dosta gidelim gönül.</p>

  <p class="indentmetin"></p>

  <p class="indentmetin">Kılavuz olgıl sen bana, günilelim dosttan yana;</p>

  <p class="indentmetin">Bakmayalım önden sona, gel dosta gidelim gönül</p>

  <p class="normal">Bu yolun sermayesi kuru mahabbettir demişler, yokluktur demişler. Yunus diyor ki:</p>

  <p class="indentmetin"></p>

  <p class="indentmetin">Ye sevgil, dünya tutgıl, ye sevgil, yol iletgit</p>

  <p class="indentmetin">İki da’vî bir ma’nî bu yolda sığmaz derler.</p>

  <p class="indentmetin"></p>

  <p class="indentmetin">Geç mahluk tâatından, göz ırma dost katından;</p>

  <p class="indentmetin">Aldanma fânî nakşa, fânî nakşı n’iderler?</p>

  <p class="normal">Kula kul olmaz sultanlığa yönelen Yunusça; sultan olansa kul olur da kulluğunu bilir. Terk edilecek sultanlık, benlik kaygısıdır, ikilik görüşüdür. Derviş olan kişiler, öylesine arı - durulardır ki bunların her biri.</p>

  <p class="normal">Âlem bulanır ise bulanmadan durula.</p>

  <p class="normal">Yunus,</p>

  <p class="indentmetin">İstemeğil Hakk’ı ırak, gönüldedir Hakk’a durak,</p>

  <p class="indentmetin">Sen senligil elden bırak, tenden içeri candadır</p>

  <p class="normal">beytiyle varılacak durağı bildirirken yolda nasıl gidileceğini de anlatır ve</p>

  <p class="indentmetin">Dervişin dirliği sırat üzredir,</p>

  <p class="indentmetin">Hisâbı ettiler zerre-i miskaal</p>

  <p class="normal">der. Yunus’un dervişlik dediği insanlıktır, olgunluktur. Miskinlik ve miskin, gönül alçaklığıdır; gönlü alçak, kendini herkesten aşağı gören, ululanmayan, “il arpa, biz saman; il yahşı, biz yaman” diyen kişidir. Yoksa,</p>

  <p class="indentmetin">Dervişlik dedikleri hırka ile tac değil,</p>

  <p class="indentmetin">Gönlün derviş eyleyen hırkaya muhtaç değil;</p>

  <p class="normal">hatta şeyhin yolunda yalınayak - baş açık yürümek bile son vermez, çünkü,</p>

  <p class="indentmetin">Er var, dirlik dirilmiş, yalınayak, aç değil.</p>

  <p class="normal">Yunus’un doğru yola çağrısı, gerçeğe, iyiliğe, insanlığa, birliğe, dirliğe çağrı. Yunus söylüyor ve soruyor:</p>

  <p class="indentmetin">Çünkü adın oldu filân, hep dirliğin oldu yalan,</p>

  <p class="indentmetin">Gelsin bize ma’nî bilen, hakıykatte mestûr nedir?</p>

  <div class="calibre1" id="calibre_pb_210"></div>
</body>
</html>
