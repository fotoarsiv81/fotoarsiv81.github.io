<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_165">Bir Dergi</h2>

  <p class="normal"><span class="ideitalik">Milliyet Sanat Dergisi</span> ağustosta bir ay çıkmayacakmış. Dağıtım ve satış çemberini ilk kez kırmış bir sanat yayım organı olan bu dergi üstüne düşüncelerimi daha önce yazmıştım.<sup class="calibre3"><a href="../Text/Gunubirlik_split_181.html#footnote-100-39" id="footnote-100-39-backlink">[39]</a></sup> Güzel, kendi yerini doldurabilen bir dergi. Ancak, gazete sanat sayfaları ortaya çıktıktan sonra gereğince kendini gözden geçirmesi, bir daha gözden geçirmesi gerekirdi. Sanırım, bu bir aylık tatil süresi bu işe de yarayacak, <span class="ideitalik">Sanat Dergisi</span> yönetmeni Akal Atilla’nın böyle bir çalışma içinde olduğunu biliyorum. Bence, <span class="ideitalik">Sanat Dergisi</span>, belirli bir yazar kadrosu oluşturmamıştır. Belirli yazarları, belirli eleştirmenleri yok. Ülkemizdeki bütün yazarlara dayanan bir dergi. Dergi niteliğiyle, hatta yayın organı niteliğiyle çelişen bir durum olarak görüyorum bunu. Plastik sanatlar için belli eleştirmenleri var <span class="ideitalik">Sanat Dergisi</span>’nin. Ama edebiyat için yok. Birkaç yazara sürekli olarak sayfalar açılmalı diyorum. Gazeteler öyle yapmıyor mu? Dünyanın her yerinde çıkan haftalıklar, sanat magazinleri de öyle. Döner bir kadronun yanında belirli bir kadro. Büyük olanaklarla çıkmakta olan bu dergiden çok şey bekleneceği için yazıyorum bunları. Çünkü <span class="ideitalik">Sanat Dergisi</span> yeni çemberleri kırarsa, yeni okur kitlelerine uzanabilirse, bundan öbür dergiler de bir pay alacaktır zamanla. Hatta, belki, kitap satışları da etkilenecektir. Bu yüzden <span class="ideitalik">Sanat Dergisi</span> gibi yayın organlarının başarısı, bütün sanat ve edebiyat organlarının başarısı demektir. Üstelik, iyi bir “haftalık”ın başarı kazanması için çok elverişli koşullar var bugün ülkemizde. Akal Atilla, <span class="ideitalik">Les Lettres Françaises</span>’in eski dermelerini, <span class="ideitalik">Quinzaine Littéraire</span>’i, <span class="ideitalik">Magasine Littéraire</span>’i, hatta bir <span class="ideitalik">Les Nouvelles Littéraires</span>’i daha alıcı gözle bir kez daha incelemelidir, diyorum. Döner kadro güzel bir şey. Ama bir de belirli bir yüzü olmalıdır <span class="ideitalik">Sanat Dergisi</span>’nin. Bu da çok kalabalık bir yazarlar bütününe dayanılarak gerçekleştirilemez. Her derginin kendi yazarları vardır. Temelde onlar olacaktır. Her sayı onlarla çıkacaktır. Sanırım, başarı kazanmış ya da başarısını sürdürmüş bütün yayın organlarında bu böyledir. Döner kadro dergiyi ayrıca zenginleştirir, o başka.</p>

  <p class="normal"><span class="ideitalik">Sanat Dergisi</span> belli bir düşünce doğrultusuna, belli akımların yörüngesine girmek istemiyor. Ama bakış açılarına, değerlendirme yöntem ya da görgülerine güvendiği birkaç yazara da sürekli olarak sayfalarını verebilmelidir. Hiç değilse, genel planda bir yönseme benimsemelidir kendine.</p>

  <p class="normal">Kitap eleştirisine de, kitap tanıtma yazılarına da az yer veriyor <span class="ideitalik">Sanat Dergisi</span>. Her sayı bir değil, birkaç sayfasını buna ayırabilmelidir. Bilmelidir ki okuru daha çok edebiyat okurudur. Okur her sayıda, çıkan kitapları uzunlu kısalı yazılarla izleyebilmelidir. Daha bir magazinleşme... <span class="ideitalik">Sanat Dergisi</span> için elverişli çıkış noktası bundan böyle bu olacaktır, diyorum. Gerçi son sayılarda böyle bir eğilim başladı sayılır. Ama bu konuda daha ileri gidilmesini özlüyor kişi. Sanatçılarla, yazarlarla konuşmaların sayısı da, bunlara ayrılan yerler de çoğaltılsa, anılara daha çok yer verilse, o özlenen noktaya az daha yaklaşılacak.</p>

  <p class="normal"><span class="ideitalik">Türk Dili</span>, <span class="ideitalik">Varlık</span> gibi dergilerin de baskı sayıları yüksek. <span class="ideitalik">Türk Dili</span> 12 bin dolaylarında, <span class="ideitalik">Varlık</span> 8 bin dolaylarında baskı gücünde. Ne var ki bu dergilerin baskı sayıları öbür dergilere alıcı sağlamıyor. Ben <span class="ideitalik">Sanat Dergisi</span>’nden böyle bir işlevin beklenebileceği inancındayım.</p>

  <p class="normal">Evet, kendini yeniden gözden geçirmelidir <span class="ideitalik">Sanat Dergisi</span>. Benim burda söylediklerime kulak asacak mı Akal Atilla. Konuşmuştuk da bunları. Elbet, her derginin kendine güveni de söz konusu. Ben bu güven konusunda Flaubert kadar kötümser değilim.</p>

  <p class="normal">Şöyle diyordu Flaubert: <span class="ideitalik">“Dünyada çıkan bütün dergiler kendi erdemlerine inanırlar; oysa içlerinde bir tanesi bile erdemli değildir.”</span></p>

  <p class="sagnormal">9 Temmuz 1976</p>
</body>
</html>
