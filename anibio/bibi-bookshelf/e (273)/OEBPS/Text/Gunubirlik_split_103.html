<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_100">Kemal Burkay’ın Şiirleri</h2>

  <p class="normal">Kemal Burkay’ın yeni şiir kitabını okurken Kolombiyalı yazar Gabriel Garcia Marquez’in sanat ve siyasa bağlantısı üstüne söylediği sözleri anımsadım. Bir siyasa, bir eylem adamı olan Gabriel Garcia Marquez kendisiyle yapılmış bir konuşmanın bir yerinde şöyle diyordu: <span class="ideitalik">“Siyasa ve edebiyat gerçeğe yaklaşmanın iki ayrı biçimidir. Ben kendimde bunların çeliştiğini çok az gördüm. Böyle bir çelişki olduğu zaman da, sonunda, hep siyasal bir yanlış içinde olduğumu anladım. Edebiyat ve siyasa, gerçeğe eşit uzaklıkta bulunan iki uğraş alanı, birbirini tamamlayan iki alan. “</span></p>

  <p class="normal">Bir siyasa, bir eylem adamı olan Kemal Burkay’ın kitabında da büyük bir şiir sevgisi gördüm ben. Bir eylem adamı olduğunu unutmuyor, ama şair olduğunu da hiç unutmuyor. Kemal Burkay’ın ilk şiir kitabı (1967) ilgi uyandırmıştı. Kanımca bu ilginin daha büyük olması gerekirdi. İyi bir şair karşısındaydık. Toplum Yayınevi’nin şiir dizisi arasında çıkan yeni kitabı <span class="ideitalik">Dersim</span>’de öncekine göre şiirsel planda büyük bir atılım yapmış sayılmaz. Ama bu yapıtıyla şiirinin adını iyice perçinliyor Kemal Burkay. Şiirimizi özümlemiş, Türkçenin tatlarına ulaşmış, gizlerini yakalamış bir şair. “Bir türkünün ucundan tutar gibi” şiir söylüyor. Bence Kemal Burkay’ın bu başarısı onun iki özelliğinden doğuyor:</p>

  <p class="normal">Bir kere, Kemal Burkay’ın yapıtında şiirimizin yakın geçmişteki deneylerini yadsıma gibi bir tavır yok. Bu deneyleri Türkçenin deneyleri olarak ele alıyor, şiirinde malzeme olarak kullanmaktan korkmuyor. Böylece daha güvenli adımlarla yürüyor.</p>

  <p class="normal">İkinci olarak, Kemal Burkay’da ancak cins şairlerde rastlanabilen bir özellik görüyoruz: anlatımı ile anlattığı şeyler arasında tam bir karşılıklılık, hatta neredeyse tam bir özdeşlik var. Sorunlar, böylece, bir söylevin içinden çıkarak, bir yere, bir zamana, seslere, kokulara, tavırlara, insan yüzlerine siniyor, somutlanıyor. Bir şair için yabana atılamaz bir niteliktir bu. Şiirimizde bunu kavrayamamış ünlü şairler var. Diyelim bir şair “kışla”dan söz edecek, kuşların kışlanın üstünden uçtuğunu söyler, böylece kışlayı anlattığını sanır. Kemal Burkay öyle değil; kışlayı anlatmak istediğinde öyle bir imge, öyle bir ayrıntı buluyor ki, o zaman kışla gerçekten var oluyor.</p>

  <p class="normal">Ben günlük konulara inerse, Kemal Burkay’ın daha da güzel şiirler yazacağına, sanatını daha da geliştireceğine inanıyorum.</p>

  <p class="normal">Büyük olayların içinde, kavgaların içinde bir şair, hep hüzün taşıyan, yine de her an “umudu nasıl anlatsam!” diyen, böylece umudu bir bakıma daha iyi anlatmayı başaran bir şair.</p>

  <p class="normal">Böyle bir şair Kemal Burkay.</p>

  <p class="normal">Bir şiirini aşağıya alıyorum:</p>

  <p class="indentmetinitalik">Zindancıbaşı hey:</p>

  <p class="indentmetinitalik">Yaşamak kurşuna dizilmez ki</p>

  <p class="indentmetinitalik">Kurşuna dizilmez ki göğün mavisi</p>

  <p class="indentmetinitalik">Yağmur, şimşek ve tohum</p>

  <p class="indentmetinitalik">Ben çiçek açar sesim</p>

  <p class="indentmetinitalik">Sesim kurşuna dizilmez ki!</p>

  <p class="sagnormal">27 Eylül 1975</p>
</body>
</html>
