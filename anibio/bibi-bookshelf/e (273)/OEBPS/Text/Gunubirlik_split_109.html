<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_106">Başkent Dergileri</h2>

  <p class="normal"><span class="ideitalik">Oluşum</span> dergisi Ankara’da çıkıyor. Yüzde yüz amatör bir dergi. Son sayısında Vecihi Timuroğlu’nun “Sanatın İşlevi Üzerine Tartışmalar” başlıklı yazısı özellikle dikkati çekiyor. Vecihi Timuroğlu, <span class="ideitalik">Politika</span>’nın ilk sayısında Fethi Naci’nin yayımladığı yazıyı ele alıyor, aynı konuda yeni yaklaşımlara girmek istiyor. Bir yerde şöyle diyor: <span class="ideitalik">“Bireyci sanat eksik bir sanattır. Özel bir dille söylenir. Halkın canlı, zengin, gelişime bağlı olarak derinleşen diliyle sanat yaygınlaşır. Toplumcu sanatın uslûbu kitle üslûbudur. Kitle uslûbunda sanatçının özgünlüğüne zarar veren bir yan yoktur. Halkın duygu ve sorunlarıyla kişiliğini birleştirmiş bir sanatçı, özgünlüğünü koruyarak kitle üslûbunu yaratabilir.”</span></p>

  <p class="normal">Gerçekten de halk değerlerine önem vermeyen yazarların hemen hepsinde genel dili, ortak dili bir aşağılama tavrı sezilir. Bu arada dili tümüyle hiçleyen kimselere de rastlanıyor. Sözgelimi Nietzsche dili bir ihanet olarak görür: <span class="ideitalik">“Çılgınlıktır şu dil denen şey!”</span> Çünkü ortak dile güven beslemek temelde demokratik bir davranıştır. Bu davranıştan uzak kimselerin dile saldırmaları yine de tuhaf geliyor kişiye. Spengler şöyle konuşur: <span class="ideitalik">”Dil ve gerçek eninde sonunda birbiriyle anlaşamazlar.“</span> Jaspers’e göre de <span class="ideitalik">“İpucu, anlatılmazın üstündedir.”</span></p>

  <p class="normal">Vecihi Timuroğlu dil devriminden yana bir yazar, Öz Türkçe girişimiyle, dil devrimiyle yukardaki sözleri arasında bir bağlaşma kurup kurmadığını da öğrenmek isterdim. Çünkü yalnız halkın duygu ve sorunlarından değil, genel dilden de söz ediyor.</p>

  <p class="normal"><span class="ideitalik">Oluşum</span>’da ayrıca Bedri Rahmi üstüne “Sitem” başlıklı ilginç bir yazı var.</p>

  <p class="normal"><span class="ideitalik">Evrim</span> de Ankara’da çıkıyor. Elime geçen son sayısı ağustos tarihli. Bu sayıda, Hasan Hüseyin’in “Şiir Hep Yalnızdır”, Vecihi Timuroğlu’nun “Şiirin Dirisi” başlıklı yazıları, Ahmet Telli’nin “Brecht’in iki Oyunu” başlıklı incelemesi ilgiyi çekiyor.</p>

  <p class="normal"><span class="ideitalik">Ilgaz</span> da bir Ankara dergisi. Ama, o, <span class="ideitalik">Oluşum</span> gibi, <span class="ideitalik">Evrim</span> gibi yeni değil. Ekim 1975 sayısıyla on beş yaşına girmiş. Derginin yöneticisi İsmail Karaahmedoğlu “<span class="ideitalik">Ilgaz</span>’ın Düşündürdükleri” başlıklı yazısında on beşinci yıla ulaşmanın başarısını anlatırken şöyle diyor: <span class="ideitalik">”Biz on beş yıldır köy odalarına, köy okullarına, dağ başlarına, halkın canevine girebilme içtenliği içinde yaşadık.”</span></p>

  <p class="normal"><span class="ideitalik">Ilgaz</span> bunca yıllık yayın hayatında, sanat yönünden olsun, toplum sorunları yönünden olsun, hep ilerici planda görünmüş bir dergi. Sanırım, okur olarak daha çok öğretmen kitlesine dayanıyor. Ama <span class="ideitalik">Ilgaz</span>’ın asıl özelliği Nasrettin Hoca’ya verdiği önemde toplanıyor. Hemen her sayısında Nasrettin Hoca üstüne incelemeler, araştırmalar, küçük çıkmalar yer alıyor. Bu konuda özel sayıları da var. Öyle ki <span class="ideitalik">Ilgaz</span>’a bir Nasrettin Hoca dergisi de diyebiliriz. Bu incelemeler, araştırmalar ilerde mutlaka daha bir değer kazanacak.</p>

  <p class="normal">Bir de <span class="ideitalik">Ankara Sanat</span> dergisi var başkentte. Ancak onun gerçek ve sorumlu bir sanat-edebiyat organı kimliği kazanmadığını belirtelim. Arada bir iyi yazılar yayımlanmıyor değil <span class="ideitalik">Ankara Sanat</span>’ta. Değil ya, yine de, genellikle belli bir düzeyin çok altında kalıyor <span class="ideitalik">Ankara Sanat</span>, başkentteki Sanatsevenler Derneği’nin bir kanepesini yansıtmaya çalışıyor. O kanepede de kimlerin oturduğu belli.</p>

  <p class="normal">Elbet, <span class="ideitalik">Türk Dili</span> dergisinin ayrı bir yeri var. Bir kurumun yayın organı olması nedeniyle, bu derginin sorunları da değişik. Ayrıca ele alacağım <span class="ideitalik">Türk Dili</span>’ni.</p>

  <p class="normal">Başka dergiler de çıkıyor Ankara’da. <span class="ideitalik">Hisar</span> gibi. Ancak bunlar, genellikle, 1940’tan bu yana gelişen edebiyatımızı ve düşünce hayatımızı temelden yadsıyan yayın organları. Edebiyatımızda aykırı bir uçta, ters bir girişim içinde de değiller. Ayrı yönde değil, ayrı düzenlemelerde çalışıyorlar. Bu yüzden ayrı bir paragrafta incelenmeleri gerekir.</p>

  <p class="normal"><span class="ideitalik">Dost</span> gibi, <span class="ideitalik">Yordam</span> gibi, <span class="ideitalik">Dönem</span> gibi, <span class="ideitalik">Değişim</span> gibi, <span class="ideitalik">Köken</span> gibi ciddi edebiyat dergilerinden sonra, Ankara’daki yayın organları, bazı olumlu yönlerine karşın, hiç de doyurucu gelmiyor kişiye. Gazetelerin (özellikle <span class="ideitalik">Barış</span> gazetesinin) edebiyata ayırdıkları bölümler de tavsamış durumda. Oysa, anımsarsak, edebiyatımızdaki yeni çıkışların çoğu Ankara’da yapılmıştır. Her zaman bir Kuvayı Milliye ruhu olmuştur Ankara’daki sanatçılarda.</p>

  <p class="normal">Şimdi ise ırmak ince akıyor orda.</p>

  <p class="sagnormal">16 Ekim 1975</p>
</body>
</html>
