<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_128">Jön Türkler</h2>

  <p class="normal">Şerif Mardin’in <span class="ideitalik">Jön Türklerin Siyasi Fikirleri</span> adlı araştırması, sanırım, bu konuda yazılmış en ilginç yapıtlarından biridir. Son yıllarda Jön Türkler üstüne, İttihat ve Terakki üstüne yayınlar yapıldı. Hatta yabancı yazarların bu konudaki kitapları Türkçeye çevrildi. Yine de bunların içlerinde en önemlisi Şerif Mardin’in araştırması. 1964 yılında yayımlanmış bu yapıt nedense yalnız araştırıcıların ilgisini çekti, köşede kaldı biraz.</p>

  <p class="normal">Şerif Mardin’e göre, tarihimizde 1895-1908 yılları arasında görünmüş olan Jön Türklerin <span class="ideitalik">“bugün üzerimizde silik birer hayelet tesiri bırakmalarının sebebini bizzat fikirlerinin yalınkatlığında aramak gerekir. Jön Türklerin hiçbiri derin bir teori, orjinal bir siyasal formül veya zihinleri devamlı olarak teshir edebilmiş bir ideoloji ortaya koymamıştır.”</span></p>

  <p class="normal">Ancak Jön Türklerin siyasal düşünce boşluklarını iki biçimde kapatmaya çalıştıkları da bir gerçektir. Çağlarında Avrupa’da tartışılmakta olan düşüncelerin “popülarize” edilmiş biçimlerinden etkilenmişler, büyük teoricilerle kitleler arasında aracı rolü oynayan ikinci derecede düşünürlerin görüşlerini kullanmışlardır. Sözgelimi Tarde gibi bir toplumbilimci dururken, tutup Le Bon’u seçmişlerdir. Öte yandan, uzun süre “fikirsizlik”ten kendileri de yakındıktan sonra, Abdülhamid döneminde, ihtilalci çevrelerin dışında geliştirilmiş bazı siyasal ve toplumsal dünya görüşlerini benimsemek zorunda kalmışlardır. Yazar, Jön Türklerde rastlanan Türkçülük izlerini bunun tipik bir örneği olarak görüyor. Ayrıca Jön Türklerin Batı’dan aldıkları düşünceleri de imparatorluğun “ümmetçi” yapısına uygun gelecek biçimde seçtiklerini söylüyor.</p>

  <p class="normal">Şerif Mardin, <span class="ideitalik">Mizan</span>, <span class="ideitalik">Osmanlı</span>, <span class="ideitalik">Meşveret</span>, <span class="ideitalik">İçtihat</span>, <span class="ideitalik">Şura-yı Ümmet</span> gibi yayın organlarında Mizancı Murat, Tunalı Hilmi, Ahmet Rıza, Abdullah Cevdet, Samipaşazade Sezai, Yusuf Akçura gibi yazarların, ayrıca Prens Sabahattin’in düşünce ve tavırlarını inceledikten sonra şu genel yargılara varıyor:</p>

  <p class="normal">Jön Türklerin en derin özlemlerinin “özgürlük” olduğu yolundaki düşünce doğru değildir. Onların asıl dertleri Osmanlı İmparatorluğu’nun parçalanışını durdurmaktı.</p>

  <p class="normal">Halka güvenleri yoktur Jön Türklerin. Başlangıçta halkın ayaklanmasını beklemişler, ama zamanla bu gerçekleşmeyince bu duyguyu yitirmişlerdir. Bir “elit”, bir seçkinler grubu düşünmeye başlamışlardır. Halkçı değillerdir.</p>

  <p class="normal">Jön Türk düşüncesi “radikal” değil, “tutucu”dur. Bir ütopyaları, bir mitosları yoktur Jön Türklerin. “Türklük” üstünde durmaları da bir mitos yaratma isteğinin sonucu değil, siyasal zorlamaların ürünüdür.</p>

  <p class="normal">Jön Türkleri ulusal bir kültür aramaya götüren nedenler, görünüşte siyasal zorunlardır, ama kökte bireye önem vermeyen, kapsayıcı, otoriter bir düzen özlemi yaratmıştır bunu. Bu da Jön Türkleri, ister istemez, askeri bürokratik bir seçkinler grubu özlemine götürmüştür. Gerçi sivil bürokratların da ayrı bir ağırlığı vardı, ama tam değildi bu. Şerif Mardin, bu açıdan, Prens Sabahattin’i ayrı ve radikal görüyor: Prens Sabahattin, imparatorluğun toplumsal dinamiğini değiştirmek, onu “memurlar kavgası”ndan başka bir öğeye dayandırmak istiyordu: gördüğü sert tepkinin nedeni de budur.</p>

  <p class="sagnormal">27 Ocak 1976</p>
</body>
</html>
