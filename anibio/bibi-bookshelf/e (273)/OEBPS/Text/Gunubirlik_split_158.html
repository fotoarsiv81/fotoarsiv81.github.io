<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_155">Talip Apaydın’ın Mektubu</h2>

  <p class="normal">Talip Apaydın’dan, bir süre önce yayımladığım ”İki Dergi” başlıklı yazımla<sup class="calibre3"><a href="../Text/Gunubirlik_split_181.html#footnote-100-36" id="footnote-100-36-backlink">[36]</a></sup> ilgili bir mektup aldım. Şöyle diyor Talip Apaydın:</p>

  <p class="normal"><span class="ideitalik">“Sayın Cemal Süreya dost,</span></p>

  <p class="normal"><span class="ideitalik">“</span>Politika<span class="ideitalik">’daki İki Dergi adlı yazınızda (9 Nisan) benim</span> “Köy Enstitüleri bugün yeniden kurulabilir. Kurulmalı da” <span class="ideitalik">dediğimi belirtiyorsunuz. Bir yanlışlık olacak, ya da dizgi hatası. Ben böyle bir şey demedim. Bugünkü iktidarın, buna benzer iktidarların köy enstitülerini açması, çalıştırması olanak dışı. Normal klasik lise ve üniversite eğitimine bile dayanacakları yok bunların. Tüm okulları imam-hatipleştirmeye çalışıyorlar. Köy enstitülerini nasıl açarlar? Açarlarsa imam-hatip okullarına benzetirler. Onun adı “köy enstitüsü” olsa bile kendisi köy enstitüsü olmaz. Ben</span> Çağdaş Eğitim <span class="ideitalik">dergisinde, sonradan yayınlanan</span> Halkoyu <span class="ideitalik">dergisinde</span> “köy enstitüleri ülkemiz için gereklidir ama bu iktidarlar açmaz, açamaz. Ancak gerçekten halkçı bir iktidar gelirse yeniden açılabilir” <span class="ideitalik">dedim. Doğrusu da kanımca budur. Ülkemiz de üretici insan yetiştirmeyi amaçlayan bir eğitim gereklidir. Emeğe ve emekçiye saygı üretici eğitimle sağlanabilir. Geri kalmış halkımız üretimci eğitimle daha kısa yoldan bilinçlendirilebilir. Öyle ise tüm eğitim kurumlarını köy enstitülerine benzer şekilde yeniden düzenlemek gereklidir. Ama bu işi gerici iktidarlar yapamaz. Yapmak istemez. Açık bir şey. Ancak halkın gerçekten kurtuluşunu amaçlayan iktidarlar yapabilir.</span></p>

  <p class="normal"><span class="ideitalik">“Durumu böylece açıklamak istedim.”</span></p>

  <p class="normal">Sanırım, Köy Enstitüleri bugün de kurulabilir mi cümlesi, bugünkü koşulların Enstitülere uyması kadar Enstitülerin bugünkü aşamada ve bugünkü koşullarda geçerli olmasını da akla getirmektedir. Dergideki soruda da bu ikinci anlam ağır basmakta. Nitekim Talip Apaydın’la birlikte görüşlerini açıklayan öbür iki yazar sorunu bu biçimde ele almışlardır. Köy Enstitüleri bugün de geçerli olabilir mi?</p>

  <p class="normal">Başka seçenekler bunların geçerliliğini azaltmış mıdır? Soru budur. Talip Apaydın, <span class="ideitalik">Halkoyu</span> dergisinde kendisiyle yapılan konuşmada bu konuda daha açık sözler söylediği için, onun iki dergideki sözlerini birleştirerek, birbirine ekleyerek, yazmıştım ben. Ortada bir yanlışlık ya da bir dizgi hatası yok, Talip Apaydın’ın görüşünün açıklanması var. Talip Apaydın, Köy Enstitülerinin ülkemiz için bugün de “gerekli” olduğunu söylüyor. Günümüzdeki geçici nedenler (siyasal ortam, iktidarlar) bu gerekliliği yok edebilir mi? Gereklilik başka, “bu iktidarlar” karşısındaki güçlükler, olanaksızlıklar başka. Bu yüzden, izin verirse, Talip Apaydın’ın mektubunun başındaki <span class="ideitalik">“Ben böyle bir şey demedim”</span> cümlesini kabul etmiyorum. Ben o yazımda konu üstünde görüşlerini açıklayan yazarların bu noktada ayrı şeyler düşündüklerini belirtmek istemiştim. “Köy Enstitüleri bugün kurulabilir mi?” sorusu elbet, bir yerde “Kurulmalı mı?” sorusunu da içermektedir.</p>

  <p class="normal">Talip Apaydın’ın bir dizesini anımsıyorum: <span class="ideitalik">”Hayalimde geniş araziler sürülmüştür.”</span> Çok sevmiştim bu dizeyi. Sonradan onu kitabına alırken aklımda kaldığına göre şöyle değiştirmişti: <span class="ideitalik">”Düşüncemde geniş topraklar sürülmüştür.”</span> Bu ikinci biçimiyle dizeyi bir türlü benimseyemedim. Ama belki de birinci biçime koşullanmış olmamdandı bu. Yine de ”düşüncemde” sözcüğü, anlam yönünden şiiri daha bir pekiştirmesine karşın, ilk sözcüğün yerine tam oturmamıştı galiba. Fazıl Hüsnü Dağlarca’da da rastlanır böyle sonradan sözcük değiştirmelere. Yaşar Nabi Nayır’ın <span class="ideitalik">Kahramanlar</span> adlı kitabının son baskısında da rastlamıştım. Doğru bulmuyorum bunu.</p>

  <p class="sagnormal">4 Mayıs 1976</p>
</body>
</html>
