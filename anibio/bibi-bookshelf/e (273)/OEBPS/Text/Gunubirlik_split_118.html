<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_115">Le Monde</h2>

  <p class="normal"><span class="ideitalik">Nouvelle Critique</span> dergisinin iki yazarı, A. Guedj ile J. Girault, <span class="ideitalik">Le Monde</span> gazetesinin belli bir süre içindeki yazı ve haberlerini tarayarak bu gazete üstüne bir inceleme yapmışlardı. Sonradan kitap halinde de yayımlanan bu eleştiri Fransız basınında geniş yankılar uyandırmıştı. <span class="ideitalik">Le Monde</span>, bizde de büyük ün yapmış bir gazete. Özellikle büyük kentlerimizde <span class="ideitalik">Le Monde</span> okumanın bir entelektüellik kanıtı sayıldığı çevreler var. Gazetelerimiz de <span class="ideitalik">Le Monde</span>’da çıkmış haberlere, yorumlara önem veriyorlar. Diyebiliriz ki günlük basınımızda adı en çok geçen yabancı gazete <span class="ideitalik">Le Monde</span>’dur. Bu bakımdan bu eleştiriden söz etmek yararsız olmayacak.</p>

  <p class="normal">Kitabı yazanlar aslında gazetecilikle yakın ilişkisi olmayan kişiler: A. Guedj bir dilbilim uzmanı, J. Girault çağdaş toplum tarihi uzmanı.</p>

  <p class="normal"><span class="ideitalik">Le Monde</span>’u hümanizm, nesnellik ve siyasa planlarında değerlendiriyorlar. Önce <span class="ideitalik">Le Monde</span>’un genel niteliklerini, onun aydınlarda uyandırdığı genel izlenimleri sıralıyorlar. Nedir <span class="ideitalik">Le Monde</span>?</p>

  <p class="normal"><span class="ideitalik">Le Monde</span> gerçekte bir düşünce değil, bir haber organıdır. İzlediği bir siyasal çizgiden söz edilemez. Hiçbir konuya körü körüne bağlanmadığı gibi hiçbir siyasal örgüte de bağlı değildir. Bu bağımsız tavrı ona aydın kitlelerinin güvenini kazandırmıştır. “Liberal” bir gazetedir; sütunlarını hemen bütün üniversite, sendika, siyasa örgütlerinin üyelerine rahatça açmaktadır. Gazeteyi bağlayıcı yazılarda, yorumlarda ise gerçek anlamda yüksek bir anlatım düzeyine tanık olunur; kişisellikten sıyrılmış, nesnel bir anlatımdır bu. <span class="ideitalik">Le Monde</span> taraf tutmaz; yorumları, haberleri derinleştirici, onu bozmadan aydınlatıcı niteliktedir. Önemli olan olayların gerçekliğidir. Bu yorumlara siyasal damgası vurulamaz; “zeki”, kavrayışlı yorumlar denebilir belki.</p>

  <p class="normal"><span class="ideitalik">Le Monde</span>’un başarısını yarattığı üç efsaneye bağlamak gerekir: nesnellik efsanesi, düşünce özgürlüğü efsanesi, siyasal güçler karşısında bağımsızlık efsanesi. Aydın kişi bunlarda kendini bulmaktadır; kendi gözünde haklılık kazanmış değerleri olayların gerçekliği ve günlük akışı içinden bulup çıkarmaktadır. Bu yüzden <span class="ideitalik">Le Monde</span> okumak bir çeşit “narsis”çi bir duygulanım da yaratmaktadır. Aydın kişi <span class="ideitalik">Le Monde</span>’daki yazılarla kendini pekiştirmektedir sanki.</p>

  <p class="normal">Kitabın bundan sonraki bölümü araştırma bölümü. A. Guedj 1968 Mayıs-Temmuz arasındaki bütün haber ve yorumları çözümlüyor. J. Girault da gazetenin kurucusu Hubert Beuve- Méry’nin 1959’dan sonraki on iki yıllık yazılarını değerlendiriyor.</p>

  <p class="normal">Vardıkları sonuçları şöyle özetleyebiliriz:</p>

  <p class="normal"><span class="ideitalik">Le Monde</span>’un hümanizmi, kimi zaman, sözgelimi Vietnam savaşı söz konusu olduğunda, anlamını yitirebilmekte, başka bir niteliğe bürünebilmektedir.</p>

  <p class="normal">Anlatımdaki nesnellik, kimi olayları değerlendirirken kaçak bir anlatımla yer değiştirmektedir. Sözgelimi siyasal olaylar değerlendirilirken bazı noktalar boş bırakılmakta, psikolojik derinliğe, törel, hatta metafizik alanlara kayılmaktadır. Genellikle tez ve karşı tezi dengelemek isteği ağır basmaktadır. Böylece <span class="ideitalik">Le Monde</span>’un zaman zaman gazeteciliği bırakarak edebiyata kaydığı söylenebilir. Amerika’da ortaya çıkmış, <span class="ideitalik">Paris Match</span> ve <span class="ideitalik">L’Ex-<br class="chapter" />
  press</span> gibi yayın organlarınca Fransa’ya getirilmiş bir tavır <span class="ideitalik">Le Monde</span> için de geçerli olmaktadır. Bunu gazeteciliği edebiyatın bir alt ürünü olarak kullanmak diye özetleyebiliriz: <span class="ideitalik">”Belki daha iyi yazılmış, ama iyi düşünülmemiş yazılar.”</span> <span class="ideitalik">Le Monde</span> işçi sorunları konusunda böyle bir tavır içinde olmuştur. Sınıf sorunu karşısında aristokratça davranmaktadır. Bu yüzden “nötr”lük masalını bir yana bırakarak, başka bir yayın organında <span class="ideitalik">Le Mond</span>e üstüne verilmiş şu yargıyı önemsemek gerekiyor: ”<span class="ideitalik">Le Monde</span> kapitalistlere moral vermek suretiyle çok para kazanmıştır.”</p>

  <p class="normal">J. Girault’nun, Hubert Beuve-Méry’nin <span class="ideitalik">Le Monde</span>’da yıllarca yazdığı yazıları tarayarak vardığı sonuç da oldukça ilginç. Onun da belirli bir düzlemde, tıpkı gazetesi gibi zigzaglar çizdiği ortaya çıkıyor.</p>

  <p class="normal"><span class="ideitalik">Le Monde</span> adlı kitap 1970’te çıkmış. Daha önce <span class="ideitalik">Fransız Basınının Sahipleri</span> adlı başka bir kitap okumuştum. Orda da <span class="ideitalik">Le</span> <span class="ideitalik">Monde</span>’a geniş yer veriliyordu. Onun bağımsız tavrının üstünde duruluyordu. Bu kitaba göre <span class="ideitalik">Le Monde</span> başlangıçta Atlantik Paktı, Hindiçini savaşı, Tunus, Fas sorunları karşısında genellikle, haklıların safında, gerçeğin safında yer almıştır. Sonradan ortaya çıkan tavır farklarını ise biraz da Beuve-Méry’nin giderek yaşlanmasına bağlamak gerekir.</p>

  <p class="normal">Yine <span class="ideitalik">Le Monde</span>’a dönelim. <span class="ideitalik">Le Monde</span>’u eleştirenlere göre bu yayın organının nesnelliği de bir burjuva nesnelliğidir.</p>

  <p class="normal">Yorumlarında daha çok biçim öğelerine takılıp kalmaktadır. Sözgelimi demokrasinin sınıfsal yanını görmemekte, onu <span class="ideitalik">“hayır diyebilme özgürlüğü”</span> olarak ele almaktadır. Mayıs 1968 olaylarında, ortaya çıkan bunalımı, törel ve metafizik boyutlar içinde değerlendirmek istemiştir.</p>

  <p class="sagnormal">17 Kasım 1975</p>
</body>
</html>
