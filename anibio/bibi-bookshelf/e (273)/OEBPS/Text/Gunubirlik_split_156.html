<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_153">Dünya Basını (2)</h2>

  <p class="normal">Sosyalist ülkelerde basının siyasal ve eğitici bir rolü vardır. Bunun için bu ülkelerde dağıtım, yaygınlaşma daha da önemlidir. Sovyetler Birliği’nde Parti gazetesi <span class="ideitalik">Pravda</span> 9 milyon tirajıyla dünyanın en büyük yayın organıdır. Hükümet gazetesi <span class="ideitalik">İzvestia</span>’nın tirajı ise 7 milyon. Batıdaki gazetelerin tersine sosyalist ülkelerdeki günlükler genellikle az sayfalıdır (<span class="ideitalik">Pravda</span> ortalama 6 sayfa). Fransa’daki 400.000 tirajlı bir <span class="ideitalik">Figaro</span>‘da 300’e yakın redaktör çalıştığı halde, <span class="ideitalik">Pravda</span>’da 140 redaktör çalışır. Sovyetler Birliği’nde dergilerin baskı sayıları da yüksektir. Aylık kadın dergisi <span class="ideitalik">Rabotnika</span>’nın satışı 10 milyonu, köylü dergisi <span class="ideitalik">Krestcanka</span>’nın satışı 5 milyonu aşıyor. Haftalık mizah dergisi <span class="ideitalik">Krokodil</span>’in satışı ise 5,5 milyon. Yazarlar Birliği’nin yayın organı ünlü <span class="ideitalik">Literaturnaya Gazeta</span>’nın 1,2 milyon dağıtıldığını da belirtelim.</p>

  <p class="normal">Çinlilerin <span class="ideitalik">Halkın Günlüğü</span> ise tiraj yönünden <span class="ideitalik">Pravda</span>’nın çok gerisinde kalıyor: 2 milyon. Ama Çin’de gazetelerin gruplar halinde okunduğunu da unutmamalı. Her gazeteyi onar yirmişer kişilik gruplar okuyor. Çin basınında bir yazının yayımlanmaya değer bulunması için siyasal açıdan Parti görüşüne tam bir uygunluk taşıması gerekir. <span class="ideitalik">Halkın Günlüğü</span>’nün birinci sayfasını her zaman Parti kararları, bunlarla ilgili yorumlar, açıklayıcı bilgiler doldurur. İkinci sayfada yurtiçi haberler, okur mektupları yer alır. Çinli gazeteciler 7-8 kişilik gruplar halinde her yıl üç aylık bir süreyle tarım işletmelerine, fabrikalara gönderilirler. Kitlelerin bilgeliğine varacaklar, eğiteceklerdir oralarda.</p>

  <p class="normal">Servan-Schreiber, Lenin’in basın üstüne bir sözünü anımsıyor. Şöyle demiş Lenin: <span class="ideitalik">“Doğruluğuna inandığı işleri yapan bir hükümet bunların eleştirilmesine niçin izin versin?“</span> Sonra da hemen ekliyor: Lenin’in bu cümlesine bugün katılmayacak hiçbir Batılı devlet adamı olmadığını söyleyelim. Batılı devlet adamları da içlerinden basın özgürlüğüne, eleştiriye karşıdırlar. Ama onların bunu sağlayacak güçleri, araçları yoktur. Eleştiriye istedikleri için değil, karşı koyamadıkları için katlanıyorlar. Basın özgürlüğü? Kimler için basın özgürlüğü? Maurice Duverger’nin Fransız basını üstüne bir saptamasını anımsatıyor bu sözler. Maurice Duverger de <span class="ideitalik">Fransız Kurumları</span> adlı yapıtında bu ülkede basının ancak kâğıt üstünde özgür olduğunu söylüyordu.</p>

  <p class="normal">Durumu şöyle özetleyebiliriz: Sosyalist ülkelerde basın “dördüncü güç” değildir; yöneticilerin, partilerin buyruklarını ileten organlardır. Gelişmiş, kapitalist ülkelerde ise, dolaşık ve karmaşık biçimler içinde belirsizleşse de, sermaye çevrelerinin, sanayi gruplarının isteklerini, seslerini, çatışmalarını yansıtmaktadır. Birleşik Devletler’de basın eleştirileriyle tanınmış bir yazarın şu sözleri çok anlamlı: <span class="ideitalik">“Basın özgürlüğü sadece gazete sahiplerinin özgürlüğü demektir.”</span> İsveç’ten Latin Amerika’ya bir çizgi çekelim, göreceğiz, bütün Batı yarıküresindeki gazeteler belli ellerde toplanmıştır. Böyle bir yoğunlaşma basın özgürlüğünü bir düş, bir efsane haline getirmiyor mu? Çünkü, bir grup redaktörün yayımladığı ortak bildiride belirtildiği gibi <span class="ideitalik">“Bir mali topluluğun denetimi altına girmiş bir gazetenin artık özgürlüğünden söz etmek olanaksızdır.”</span></p>

  <p class="normal">Yazar gazetelerin finansman ve dağıtım durumunu ele alırken ülkeleri üçe ayırıyor.</p>

  <p class="normal">En gelişmiş bölgelerde gazetelerin dağıtımları ve reklam gelirleri iyice yüksektir. Ayrıca reklam gelirleri başlıca gelir kaynağıdır. Tam bir tekel ya da kartel durumu ortaya çıkmaktadır. Bunun bir sonucu olarak da gazete sayısı zaman içinde azalmaktadır.</p>

  <p class="normal">Sosyalist ülkelerde de dağıtım sayısı giderek yükselmekte. Ancak bu ülkelerde gazetelerin gelirleri satış gelirlerinden ibarettir. Gazeteler devletin ya da resmi kurumların ellerinde yoğunlaşmaktadır. Gazete sayısı fazla değildir.</p>

  <p class="normal">Azgelişmiş ülkelerde dağıtım sınırlıdır. Reklam kaynağı kısır olduğu için en önemli gelir öğesi yine de satışlardan meydana gelmektedir.</p>

  <p class="sagnormal">30 Nisan 1976</p>
</body>
</html>
