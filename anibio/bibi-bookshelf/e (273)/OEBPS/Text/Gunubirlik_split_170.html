<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_167">“Dergiler Mezarlığı”</h2>

  <p class="normal"><span class="ideitalik">Militan</span> dergisinden sonra <span class="ideitalik">Yeni Ufuklar</span> dergisinin de yayın hayatına son verdiğini öğreniyoruz. <span class="ideitalik">Yansıma</span>’nın da, Ankara’da çıkan <span class="ideitalik">Evrim</span>’in de batışlarının üstünden çok çok bir yıl geçti. Ankara’da çıkan <span class="ideitalik">Yazı</span>’yı da uzun bir süredir kitapçılarda göremiyoruz. <span class="ideitalik">Köken</span> de bir buçuk yıldır yok. <span class="ideitalik">Yeni Dergi</span> derseniz, öyle. Sık sık yeni dergiler de yayın serüvenine katılmıyor değil, ama öyle görünüyor ki son yıllarda yitikler ağır basmakta.</p>

  <p class="normal">Dergilerin yaşayamama nedenlerine son yıllarda bir öğe daha ekleniyor: hiçbiri artan giderler karşısında gerçek bir fiyat ayarlaması yapamıyor. Bu yüzden kimi zaman büyük bir satış düşüklüğü olmadan da bir dergi güç durumda kalabiliyor. Sözgelimi, <span class="ideitalik">Militan</span>, fiyatını yüzde elli arttırabilseydi rahatça yayımını sürdürebilirdi. Sanırım, bu dergi belli bir tirajı tutturmuştu. İlk çıktığı sıralarda da oldukça iyi satılıyordu. Ne yazık, ekonomideki ”hızlandıran” ilkesi, yani belli baskı sayılarından sonra yeni akış alanları açılması ilkesi, edebiyat dergileri için geçerli değil. Dergilerde satışın doruk noktası aynı zamanda bir “hızlandıran” noktası olmuyor. Doruk noktasından bir kez iniş başlamayagörsün, artık o nokta kolay kolay geri gelmiyor. <span class="ideitalik">Yeni Ufuklar</span> çok satan bir dergi değildi. Ama belirli, dergisine tutkun bir okur topluluğuna dayanıyordu. Hele eskiden çok kararlı bir abone sistemi kurduğu söylenirdi bu derginin. İki derginin de okurlarını büyük ölçüde yitirdikleri kanısında değilim. Fiyatlarını ayarlayamadıkları için battılar. <span class="ideitalik">Militan</span> da, <span class="ideitalik">Yeni Ufuklar</span> da yeri olan dergilerdi. Gerçek iki “kayıp”...</p>

  <p class="normal">Hasan İzzettin Dinamo, geçenlerde bir yazısında yayımına son veren dergilerden söz eden bölümün başlığını “Dergiler Mezarlığı” koymuştu.</p>

  <p class="normal">Dergiler mezarlığı, evet. Ama dergiler öldükçe yenilerinin doğduğu, hemen doğduğu da bir gerçek. Son bir yıl içinde birkaç dergi ortaya çıktı. <span class="ideitalik">Öykü</span>, <span class="ideitalik">Ozanca</span>, <span class="ideitalik">Yarına Doğru</span>, <span class="ideitalik">Doğrultu</span>, <span class="ideitalik">Dönemeç</span>. Bu arada Altın Kitaplar’ın <span class="ideitalik">Yeni Edebiyat</span> dergisi de yeniden yayıma hazırlanıyor. Ferit Edgü’nün, Ahmet Say’ın dergi tasarılarını bunlara ekleyebiliriz.</p>

  <p class="normal">Bir kuruma (<span class="ideitalik">Türk Dili</span>), bir yayınevine (<span class="ideitalik">Varlık</span>), bir gazeteye (<span class="ideitalik">Sanat Dergisi</span>), bir ilan olanağına (<span class="ideitalik">Hisar</span>) dayanmayan sanat dergilerinin ortalama ömürleri 1-2, kimi zaman da 1-4 yıldır ülkemizde. Celâl Sılay <span class="ideitalik">Yeni İnsan</span>’ı yaşatabilmek için dergiyi oluruna bırakıp son yıllarını orda burda reklam arama çabaları içinde tüketmişti.</p>

  <p class="normal">Günümüzde dergiler beş on yıl öncesine göre daha çok basılmakta, daha çok okunmakta. Ancak yukarda da değindiğim gibi fiyatlar giderlere göre ayarlanamıyor. Okur edebiyat dergisini ucuza almak istiyor. Bir şişe rakı bir dergiden değerli görüldükçe bu bunalım sürecektir. Muhasebe dergisi yirmi beş lira. Muhasebeseverler o dergiyi yirmi beş lira verip alıyor da edebiyatseverler aynı oylumdaki bir edebiyat dergisine bunun yarısı bir fiyatı çok görüyorlar. Bu da okurun çoğunca öğrenci olmasından ileri geliyor. Ama her akşam ya da haftada bir şişe rakı içen okurlar da var. Benim sözüm onlara.</p>

  <p class="normal">Unutulmaması gereken bir gerçek ki çağımız edebiyatı bir dergi edebiyatıdır: dergiler izlenmeden bir ülkenin edebiyatı üstüne, hele Türk edebiyatı üstüne tam kavrayıcı bir düşünceye ulaşılamaz. Bunu da edebiyat öğretmenlerine söylüyorum.</p>

  <p class="sagnormal">13 Temmuz 1976</p>
</body>
</html>
