<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_133">Nesin Vakfı Edebiyat Yıllığı</h2>

  <p class="normal"><span class="ideitalik">Varlık Yıllığı</span> uzun bir süreden beri düzenli olarak her yılın ilk gününde yayımlanıyor. Son on, on beş yıl içinde başka edebiyat yıllıkları da görüldü: Türk Edebiyatçılar Birliği’nin yıllıkları, <span class="ideitalik">Memet Fuat’ın Seçtikleri</span>, <span class="ideitalik">Sinan Edebiyat Yıllığı</span>. <span class="ideitalik">Varlık</span> <span class="ideitalik">Yıllığı</span> dışındakiler fazla yaşamadılar. Edebiyatçılar Birliği’nin yıllığı sanırsam iki kez yayımlandı. <span class="ideitalik">Sinan Yıllığı</span> bir kez çıktı. Bunların en uzun ömürlüsü <span class="ideitalik">Memet Fuat’ın Seçtikleri</span> oldu: Düzenli olarak on yıl kadar sürdü.</p>

  <p class="normal">Edebiyatçılar Birliği’nin yıllığında birlik üyelerinin seçilmiş ürünleri yayımlanıyordu. <span class="ideitalik">Memet Fuat’ın Seçtikleri</span> de temelde bir güldeste niteliğindeydi. <span class="ideitalik">Varlık</span> <span class="ideitalik">Yıllığı</span>’nda ise <span class="ideitalik">Varlık</span> dergisine yollanmış şiir ve öykülerden ayrılmış bir bölüm, gazete ve dergilerde o yıl yayımlanmış yazılardan yapılmış ayrı bir seçmeler bölümü, konuşmalar, soruşturmalar, bir de yılın çeşitli sanat uğraş alanları için yapılmış değerlendirmelere ayrılan bir eleştiri bölümü oluyor. Gerçekte yılın sanat ve edebiyat bilançosunu çıkarma girişimi ilk kez <span class="ideitalik">Varlık</span> <span class="ideitalik">Yıllığı</span>’yla başlamıştır. <span class="ideitalik">Sinan Yıllığı</span> da <span class="ideitalik">Varlık</span> <span class="ideitalik">Yıllığı</span>’nın niteliklerini taşımaktaydı. Yalnız burda değerlendirmelere daha geniş yer vermeye çalışılıyor, seçmeler bütün Türk edebiyatından yapılıyordu.</p>

  <p class="normal">Bu yıl yeni bir yıllık daha çıktı: <span class="ideitalik">Nesin Vakfı Edebiyat Yıllığı</span>. Bu yıllığın öbürlerinden ayrıldığı nokta, bir seçmeler kitabı özelliği taşımaması, bütün bir yılın edebiyat devinimlerinin panoramasını ve değerlendirilmesini üstlenmek istemesidir. Gerçi <span class="ideitalik">Varlık</span> <span class="ideitalik">Yıllığı</span>’nda da her yıl oylumu genişleyen bir değerlendirme bölümü var. Ancak bu bölüm genellikle kitabın beşte altıda biri kadar. Bu görünümüyle <span class="ideitalik">Varlık</span> <span class="ideitalik">Yıllığı</span> yine de bir seçmeler kitabı niteliği taşımakta. Ayrıca siyasal bir değerlendirme bölümü, plastik sanatlarla, müzikle ilgili değerlendirme bölümleri de var. Yapılan edebiyat ürünü seçmelerinin yalnız <span class="ideitalik">Varlık</span> dergisine yollanmış şiirler ve öyküler arasından yapılmış olması yıllığın bu bölümüne, n’olsa, bir donukluk da getiriyor. Hiç değilse okurun gözleri başka şeyler de arıyor. <span class="ideitalik">Nesin Vakfı Edebiyat Yıllığı</span>’nın ise yalnızca bir edebiyat yıllığı olmak istediğini görüyoruz.</p>

  <p class="normal">Aziz Nesin, <span class="ideitalik">Nesin Vakfı Edebiyat Yıllığı</span>’nın sunu yazısında şöyle diyor: <span class="ideitalik">“Bu yıllığı yayımlamaktan ilk ereğimiz böyle bir edebiyat yıllığına gereksinildiği kanısında oluşumuzdur. İkinci ereğimiz de, az da olsa Nesin Vakfı’na her yıl bir yan gelir sağlamaktır. Her yılın ilk günü satışa çıkarmayı tasarladığımız ve birincisini sunduğumuz bu yıllıklar, salt edebiyattan söz edecek, salt edebiyata ilişkin olayları, eylemleri, devinimleri kapsayacaktır. Edebiyatın, sinema, tiyatro gibi öteki sanatlarla da ilişkisi olduğundan o sanatlara bu ilişki oranında, sinemaya yalnızca senaryo, tiyatroya yalnızca oyun olarak yer verilecektir.”</span></p>

  <p class="normal">Yıllık, 1975 yılı edebiyat takvimi ile başlıyor. 1975’te şiir bölümünü Mehmet H. Doğan, hikâye ve roman bölümünü Atilla Özkırımlı, eleştiri-deneme bölümünü Cemal Süreya, Halk edebiyatı bölümünü Cahit Öztelli, çocuk edebiyatımız bölümünü Erdal Öz, armağanlar, ödüller, yarışmalar bölümünü Kemal Özer, çeviri sorunları bölümünü Bertan Onaran hazırlamış. Bu andıklarım dışında yıllığın hazırlanmasında büyük katkıları olmuş yazarlar şunlar: Meral Çelen, Oksel Göçmen, Cevdet Kudret, Onat Kutlar, Behçet Necatigil, Aziz Nesin, Sami N. Özerdim, Sennur Sezer, Konur Ertop, Haluk Şahin, Perihan Tok. Yılın ilginç sanat olayları, tartışmalar, belli yaş duraklarına gelmiş yazarlarla, Türkiye’ye konuk gelmiş yabancı yazarlarla konuşmalar, sanatçıların 1976 yılı için tasarıları vb.</p>

  <p class="normal">Bir yıllıktan bekleneni veriyor mu <span class="ideitalik">Nesin Vakfı Edebiyat Yıllığı</span>? Bence bu ilk örnek çok vadedici. Bugüne dek çıkarılan en iyi yıllık budur diyorum. Sanırım, gelecek yıllarda gelişecek, daha da doyurucu olacak.</p>

  <p class="normal"><span class="ideitalik">Varlık Yıllığı</span>’nın da, şiir, öykü seçmelerindeki yöntem değiştirilirse, daha yararlı, daha etkin olacağı kanısındayım. Ama sayın Yaşar Nabi Nayır bu önerime önem verir mi, bilemem.</p>

  <p class="sagnormal">10 Şubat 1976</p>
</body>
</html>
