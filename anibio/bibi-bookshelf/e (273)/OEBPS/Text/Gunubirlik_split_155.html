<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_152">Dünya Basını (1)</h2>

  <p class="normal">İkinci Dünya Savaşı’ndan sonra yazılı basının büyük bir bunalım içine girdiğini görüyoruz. Batı dünyasında en büyük [günlük] ve haftalıkların üst üste batması bunun belirtisi. Birleşik Devletler’de, <span class="ideitalik">Collier’s</span> battığında satış çizgisi 4 milyon üstündeydi. <span class="ideitalik">Evening Post</span> 1969 da, <span class="ideitalik">Look</span> 1971’de, <span class="ideitalik">Life</span> 1972’de yayın hayatları son bulduğu zaman da, milyonlarca satış yapmaktaydılar: <span class="ideitalik">Evening Post</span> 6 milyon , <span class="ideitalik">Look</span> 6,5 milyon, <span class="ideitalik">Life</span> 5,5 milyon.</p>

  <p class="normal">Geçen yıl <span class="ideitalik">Le Monde</span>’da Alman, İtalyan, İngiliz yazılı basınının güçlükleri üstüne bir dizi inceleme yazısı yayımlanmıştı. Ama dünya basını konusunda en derli toplu araştırma J-L. Servan-Schreiber’in 1972’de yayımladığı <span class="ideitalik">Haberalma Gücü</span> adlı yapıttır. Yazar bu kitabında bunalım olayını yalnızca tarihsel gelişimi içinde betimlemekle yetinmiyor, köklere inmek, nedenler göstermek de istiyor. <span class="ideitalik">Le Monde</span>’daki incelemelerle Servan-Schreiber’in kitabındaki verileri birleştirerek bu konudaki düşünceleri özetlemek, sonra da Türk basınının son çeyrek yüzyıldaki durumuna bir göz atmak yararlı olacaktır sanısındayım.</p>

  <p class="normal">1920’lere kadar yazılı basın tek haber kaynağıydı. İlk kez radyonun, son yirmi beş yıl içinde de televizyonun yaygınlaşması bu tekeli yıkmıştır. İki savaş arasında radyonun belirmesi gazeteleri güç durumda bırakacaktır. Bu dönem, radyoda bulunmayan bir öğe, görüntü öğesi çerçevesinde bir yarışma, bir kavga dönemidir: Fotoğraf savaşı. Ama İkinci Dünya Savaşı sonunda televizyonun yaygınlaşması yazılı basın için tam bir darbe olmuştur. Birleşik Devletler’de yalnız 1947 yılı içinde 24 günlük gazetenin kapanışı bu darbenin nice yıkıcı olduğunu gösteriyor. Ama asıl sarsıntı günlük gazetelerden önce büyük magazinlerde duyulmuştur. Televizyon, fotoğrafı öldürmekle kalmamış, reklam kaynağından da aslan payını almaya başlamıştır.</p>

  <p class="normal">İkinci Dünya Savaşı’ndan sonra kapitalist ülkelerdeki yazılı basın için basın sendikaları ve posta ücretleri de ayrı sorunlar yaratmıştır. Servan-Schreiber günlük gazeteler için sendikaların korkulu bir düş, bir “karabasan” olduğunu söylüyor. Basın sendikaları dünyanın her yerinde en güçlü sendikalardır. Otomobil sanayiinde stok yapılabilir, bir geminin boşaltma işi ertelenebilir, ama bir gazete aralıksız, hiç aksamadan her gün çıkmak zorundadır. Amerika’da ve Avrupa’da en yüksek ücretler hep basında çalışan işçilerin olmuştur. Posta ücretlerinin artışı da dağıtım ve abone sistemine ağır yükler getirmiştir.</p>

  <p class="normal">Çağdaş kapitalist toplumda yazılı basının önemi gitgide azalmaktadır. Televizyonun devreye girmesi gazetelerde bir dönüşüm zorunluluğu yaratmıştır. <span class="ideitalik">France-Soir</span>’ın yönetmeni Pierre Lazareff’in dediği gibi <span class="ideitalik">“Bir olay çıktığı zaman insanlar eskiden bir gazete almak için sokağa fırlıyorlardı, şimdi ise televizyonun karşısına geçmek için evlerinin yolunu tutuyorlar.”</span></p>

  <p class="normal">Günümüzde gazete ancak çok varlıklı kimselerce ya da sanayi gruplarınca çıkarılabilmektedir. Günlük basın da, haftalık basın da belli ellerde yoğunlaşmaktadır. Sözgelimi Federal Almanya’da günlük basının tiraj çoğunluğu bir kişinin elindedir. Bu ülkede magazinler de özel girişimin denetimi altındadır. Fransa’da da <span class="ideitalik">Le Monde</span> dışındaki gazetelerin birkaç sanayi grubunun elinde olduğu görülüyor. İngiltere’de günlük gazeteler iki topluluğun egemenliğinde. Birleşik Devletler’de tek topluluğun elinde 53 günlük gazete bulunması, bu ülkedeki yoğunlaşmayı gösteren çok ilginç bir örnek.</p>

  <p class="normal">Reklam yazılı basının tek gelir kaynağı olmakta, bu da, elbet onun bağımsızlığını önlemektedir. Reklamların gelirler içindeki oranı % 80’i aşmaktadır. Bağımsızlığına iyice düşkün olan <span class="ideitalik">Le Monde</span> gazetesi eskiden reklam gelirinin % 50’yi aşmamasına dikkat ediyordu. Bugün bu yayın organında bile bu oran % 60 dolaylarındadır. 1955’lere kadar reklam almamayı ilke edinen aylık <span class="ideitalik">Reader’s Digest</span>‘in bu tarihten sonra yalnız Amerika baskısı için aldığı reklamların tutarı yılda 1 milyar liraya ulaşmaktadır.</p>

  <p class="normal">Otomobilin at arabasını müzeye kaldırışı gibi televizyonun da yazılı basını sahneden dışarı atmak üzere olduğu söylenebilir mi? Kimilerine göre, evet. Kimileri de <span class="ideitalik">“Hayır,”</span> diyorlar, <span class="ideitalik">“telefonun ortaya çıkışı yazı makinesi üretimini eksiltti mi?”</span></p>

  <p class="sagnormal">29 Nisan 1976</p>
</body>
</html>
