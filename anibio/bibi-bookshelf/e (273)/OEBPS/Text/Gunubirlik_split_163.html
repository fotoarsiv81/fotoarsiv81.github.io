<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_160">Beng ü Bâde</h2>

  <p class="normal">Prof. Dr. Özcan Köknel’in <span class="ideitalik">İnsanlık Tarihi Boyunca Uyuşturucu Madde Sorunları</span> adlı kitabı büyük emek ürünü bir yapıt. Yazar tarih içinde uyuşturucu madde kullanımının geniş bir panoramasını çiziyor, çağımızda bu maddelerle ilgili olarak beliren ulusal ve uluslararası sorunlara ayrıntılı bir biçimde iniyor. Kitapta uyuşturucu maddelerin halkların mitolojilerine nasıl sızdığını, hekimlikten edebiyata kadar her alanda nasıl etkiler uyandırdığını anlatan bölümler var. Prof. Köknel haşhaş tarımının ilk kez Avrupa’da İsviçre’den, Yakındoğu’da Anadolu’dan, Uzakdoğu’da Çin’den başlayarak yayıldığının söylenebileceği kanısında.</p>

  <p class="normal">Sanat ve edebiyat hayatında uyuşturucu madde kullananları da sayıyor Prof. Köknel. Thomas de Quincey’nin “tatlı ağu”sunu, Coleridge’in, Ronsard’ın, Richelieu’nün, Delacroix’nın, Musset’nin, Maupassant’ın, Rimbaud’nun, Cocteau’nun, Malraux’nun uyuşturucu madde düşkünlüğünü anlatıyor. Sonra da sözü İslam hükümdarlarına, İslam sanatçılarına getiriyor.</p>

  <p class="normal">II. Bayezit beng ü bâde (esrar ve alkol) düşkünüydü. Tahttan indirilişinin bir nedeni de budur. Şah İsmail, Yavuz Sultan Selim’in mektubuna karşı içinde haşhaş bulunan bir altın kutu yollayarak karşılık vermişti. II. Murat da uzun süre afyon almıştır. Şah İsmail’in oğlu Şah Tahmasp hem şarap, hem de beng kullanırdı. Divan şairlerinden Hayali’nin, Nev’izade Atai’nin, Sünbülzade Vehbi’nin de esrar içtikleri söylenmektedir. Manisa’daki mesir macununa eskiden afyon katıldığını da ileri sürüyor Prof. Köknel.</p>

  <p class="normal">Buda’nın düşük gözkapaklarının afyonun verdiği mahmurluktan ileri geldiğini anlatan Çin efsaneleri varmış. Mezopotomya’da haşhaşın bir adı da “neşe otu”ymuş. Asurluların haşhaş ekiminde dinsel bir tören niteliği bulunduğu, kazılarda ortaya çıkan tanrı heykellerindeki haşhaş motiflerinden anlaşılmaktadır. Greklerde ve Latinlerde Demeter’in (Ceres) heykelleri haşhaş çiçekleriyle süslenirmiş. Grek Uyku Tanrısı ”Hipnos”, Roma Uyku Tanrısı “Somnus”un da bu bitkiyle arası çok iyi. Somnus heykellerinde haşhaştan akan özsuyu uyku simgesi olarak kullanılmıştır.</p>

  <p class="normal">Prof. Köknel’in kitabında daha birçok bölüm var. Her yönüyle ele almış toplumlarda uyuşturucu maddelerin etkilerini, ben burda daha çok sanat, edebiyat, mitoloji ile ilgili bölümler üstünde duruyorum. Yoksa gerçekten bütünüyle okunması gereken bir yapıt.</p>

  <p class="normal">Homeros’tan da söz ediyor Prof. Köknel: <span class="ideitalik">”Homeros‘tan öğrendiğimize göre Yunanlı gençler savaşa gitmeden önce, ölüm korkusu duymamak için, esrar çekerlermiş.”</span> Yine Homeros’a göre haşhaş ve benzeri bitkiler ağrı ve acıyı dindirmektedir, bu tür bitkilerden yapılan maddeleri içenler <span class="ideitalik">“babası, anası, oğlu, dostu, sevgilisi yanıbaşlarında öldürülse bile, tek damla gözyaşı dökmezler”</span>. Sicilya’da yeni evlilere haşhaş bitkisinden yapılmış çelenkler takarlarmış. Roma’da gelinler gerdeğe girmeden önce bal, süt ve afyondan yapılmış bir içki içerlermiş. Hasan Sabbah’ın “Haşhaşin tarikatı”nı ise bilmeyen yoktur.</p>

  <p class="normal">Evliya Çelebi, <span class="ideitalik">Seyahatname</span>’sinde, afyon içenleri şöyle anlatıyor: “Kimi mağlubu minindillah, kimi dilini dışarıya çıkarmış, kimi kaşınmakta, kimi hayu huy eder, kimi afyonun şehvetinden habı gaflete dalarak ubur eder.”</p>

  <p class="normal">Şah Tahmasp şaraba “ıslak yakut”, esrara “ergimiş zümrüt” diyor.</p>

  <p class="normal">Fuzuli “Beng ü Bâde”adlı şiirinde şarapla esrarı kıyaslamış, Tahir Olgun’un deyimiyle, zaferi şaraba kazandırmıştır.</p>

  <p class="normal">Çinliler eroin çekmeye “ejderhayı kovmak” diyorlar. İranlılar özel bir pipoyla içiyorlar afyonu. Hollanda’da marihuana kullanmak suç değil. Kanada’da marihuana içiliyor, Brezilya’da kokain, Cezair’de eroin, Mısır’da esrar, Birleşik Devletler’de LSD.</p>

  <p class="normal">Türkiye de? Yazar, Türkiye‘de kokainin bir sorun olmadığını, LSD’nin yeni yeni kullanılmaya başladığını, genellikle esrar ve afyon kullanımının yaygın olduğunu söylüyor.</p>

  <p class="sagnormal">14 Haziran 1976</p>
</body>
</html>
