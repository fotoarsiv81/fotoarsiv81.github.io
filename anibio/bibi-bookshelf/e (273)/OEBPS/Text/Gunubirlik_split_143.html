<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_140">Varlık Dergisi</h2>

  <p class="normal">Geçende genç bir yazar arkadaşla konuşuyorduk. <span class="ideitalik">Varlık</span> dergisini artık izlemediğini söyledi. Ben de yirmi yedi yıllık <span class="ideitalik">Varlık</span> okuru olduğumu, her ay başında bir <span class="ideitalik">Varlık</span> almanın benim için alışkanlık haline geldiğini söyledim. Gerçekte ben, bununla da yetinmemişimdir. <span class="ideitalik">Varlık</span>’ı ilk sayısından son sayısına dek taramışımdır. Ancak, o genç arkadaşın da haklı olduğu bir yan var gibi geliyor bana. Yarım yüzyıla yakın bir süre çıkmış bir derginin, hep bir kişinin beğenisiyle kendini sürdürmesi, sürdürebilmesi ya da hep aynı düzeyde sürdürebilmesi kolay bir şey değil. Siyasal olaylar, beğeni düzeyi, üst üste gelen kuşaklar, akımlar karşısında bir yayın organı bunca uzun bir sürede nasıl davranacaktır? Üstelik <span class="ideitalik">Varlık</span>, bir akım dergisi değil, geniş bir çerçevede bütün Türk edebiyatını kucaklamak isteyen bir yayın organı. Bir yerde “Parti” ilkelerini kollayan <span class="ideitalik">Les Lettres Françaises</span> bile yeni siyasal olayların karşılığı olan tavrında bir iç çelişkiye düştüğü için zamanla örselenmiş, yirmi yıllık bir yayın serüveni sonunda kapanmıştır. Sözgelimi bir <span class="ideitalik">Critique</span> dergisi otuz yıldır yayımlanıyor; ama bu süre içinde bir iki kez yönetici değiştirmiştir. Ünlü <span class="ideitalik">Nouvelle Revue Française</span> de öyle. Bu dergide, yönetimi André Gide’in bıraktığı yerden Jacques Riviére, onun bıraktığı yerden Jean Paulhan ele almıştır. İlkeler, yeni koşullara göre, yeni tavırlar içinde, yeni yazarlarla, yeni düzenleyicilerle sürüyor. Burdan alırsak, <span class="ideitalik">Varlık</span>’ın Yaşar Nabi Nayır’la birlikte yaşlandığı doğrudur. “Türkiye’nin en çalışkan adamı”, nedense, bir iki yardımcı yetiştiremedi. Bu bakımdan <span class="ideitalik">Varlık</span>’ın geniş bir edebiyatçı topluluğu karşısında eski durumunu yitirmesini doğal karşılamak gerekir. Yine de bugün öğrencilere ilk öğütlenen derginin <span class="ideitalik">Varlık</span> olduğunu unutmamalıyız. <span class="ideitalik">Varlık</span>’ı sevmeyen kimi yazarların da yeniyetmelere bu dergiyi öğütlemelerinin (çok rastladım buna) nedeni nedir acaba? Dipteki güven duygusu mu?</p>

  <p class="normal"><span class="ideitalik">Varlık</span> geçtiğimiz yılda da son yıllardaki tutumunu sürdürdü. Edebiyat alanında, ülkemizin bu en eski yayın organı, baskı sayısının yüksekliğine (8 bin olduğu söyleniyor), genellikle en ünlü yazarları bir araya getirmesine karşın, beklendiği kadar etkin değil. Çevresindeki edebiyat olaylarını çok fazla umursamadan, kendi çizgisinde yürüyor. Türk edebiyatına ayırdığı sayfalarında daha çok şiire, öyküye, denemeye yer veriyor. Bunlarda birkaç kuşak birbiriyle buluşuyor.</p>

  <p class="normal">Burda, <span class="ideitalik">Varlık</span> deyince önce bir gerçeği anımsamakta yarar var: <span class="ideitalik">Varlık</span>, gerçek bir edebiyat, hatta bir kültür taşıyıcısı olmuş, toplumumuzun gelişme süreci içinde uzun yıllar çok önemli bir yeri doldurmuştr. İlerdeki edebiyat tarihçisi, çalışmasının önemli bir kısmını <span class="ideitalik">Varlık</span> üstünden yapacak, özellikle 1940-1956 yılları arasındaki sanat gelişimini <span class="ideitalik">Varlık</span> sayfaları arasında izleyecektir. Bu bakımdan, diyebiliriz ki, <span class="ideitalik">Varlık</span>, <span class="ideitalik">Servet-i Fünun</span>’dan da, başka birçok ünlü dergiden de büyük önem taşımaktadır. Her yeni yazar, hele her yeni şair <span class="ideitalik">Varlık</span>’ın bütün sayılarını okumak, hiç değilse karıştırmak zorundadır.</p>

  <p class="normal">Ama, işte, <span class="ideitalik">Varlık</span> nicedir düz bir ovada “peneplen” halinde akıyor. Beş altı yıl öncesine göre başka dergilerdeki devinimlere karşı tutumunda, yine de, ufak bir ayrım yok mu? Daha hoşgörülü şimdi. Dergide düzyazı bölümleri sayfalarla sınırlanmış gibi. Ben <span class="ideitalik">Varlık</span> için birkaç yıl önceki önerimi yineleyeceğim: ayrıntılı yazılara yer veren bir araştırma organı haline gelirse, yeni ve büyük bir katkı dönemine girebilir.</p>

  <p class="normal">(Not: Geçende “Kahvengiz” başlıklı yazımda <span class="ideitalik">Ah Beyoğlu Vah Beyoğlu</span> adını yanlışlıkla <span class="ideitalik">Ah Kahve Vah Kahve</span> diye yazmışım. Salâh Birsel’den ve herkesten özür dilerim.)<sup class="calibre3"><a href="../Text/Gunubirlik_split_181.html#footnote-100-30" id="footnote-100-30-backlink">[30]</a></sup></p>

  <p class="sagnormal">10 Mart 1976</p>
</body>
</html>
