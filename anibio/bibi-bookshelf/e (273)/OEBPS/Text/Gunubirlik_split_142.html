<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00Gunubirlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_139">1946 Tarihli Bir Yasa</h2>

  <p class="normal">“İnönü Armağanları” yasasının 15. maddesinde şöyle deniyor: <span class="ideitalik">”Bu kanun yayımı tarihinde yürürlüğe girer.”</span> Yayım tarihine bakıyorsunuz: 18 Haziran 1946. Yasa bugün de yürürlüktedir. Ama otuz yıl savsaklanmış, işlerlikten alınmış İnönü Armağanları, hele bugünkü değerleriyle düşünülürse, önemli bir devlet ödülüne yakışır niteliktedir.</p>

  <p class="normal">Bu armağanlar iki bölüm: İnönü “değerlendirme” armağanları; İnönü “özendirme” armağanları”.</p>

  <p class="normal"><span class="ideitalik">Değerlendirme Armağanları</span></p>

  <p class="normal">Değerlendirme armağanları yirmi beşer bin liralık üç armağandan meydana gelmektedir. Bunlar <span class="ideitalik">”dünya ölçüsünde yüksek değer taşıyan”</span></p>

  <p class="normal">a) bilim yapıtları,</p>

  <p class="normal">b) sanat yapıtları,</p>

  <p class="normal">c) insan ya da hayvan sağlığına, yurt savunmasına ve üretimin gelişmesine ve iyileşmesine yarayan buluş sahiplerine verilir.</p>

  <p class="normal">Değerlendirme armağanlarının, yukardaki üç bölümden her biri için üç yılda bir verileceği yasada belirtmektedir: <span class="ideitalik">“Bölümler sıraya konularak her yıl bir bölüm için armağanı hak eden kararlaştırılır.”</span></p>

  <p class="normal">Yasa uygulansaydı, her üç yılda bir <span class="ideitalik">“dünya ölçüsünde yüksek değer taşıyan“</span> bir sanat yapıtını ortaya koymuş bir sanatçıya bugünkü değeriyle yaklaşık olarak 500.000 lira armağan verilecekti.</p>

  <p class="normal"><span class="ideitalik">Özendirme Armağanları</span></p>

  <p class="normal">İnönü Özendirme Armağanları beşer bin liralık on, üçer bin liralık on beş armağandan meydana geliyor. Bunlar da, <span class="ideitalik">”yurt ölçüsünde yüksek değer taşıyan”</span></p>

  <p class="normal">a) bilim yapıtları sahiplerine,</p>

  <p class="normal">b) sanat yapıtları sahiplerine,</p>

  <p class="normal">c) insan ya da hayvan sağlığına, yurt savunmasına, üretimin gelişmesine yarayan buluş sahipleri ile ayrıca tarım ve sanayi alanlarında üretimin artmasını sağlamada olağanüstü başarı gösterenlere verilir.</p>

  <p class="normal">Yasaya göre özendirme armağanları her yıl dağıtılacaktır.</p>

  <p class="normal">Yasa uygulansaydı, <span class="ideitalik">“yurt ölçüsünde yüksek değer taşıyan”</span> bilim, sanat yapıtlarıyla, açıklanan geliştirici çalışmaları yapanlara her yıl 95.000 (bugünkü değeriyle yaklaşık olarak 2.000.000) lira armağan dağıtılacaktı. Her yıl sekiz kadar sanatçıya toplam olarak bugünkü değeriyle 650.000 liralık armağan.</p>

  <p class="normal"><span class="ideitalik">Kaynak Akçası</span></p>

  <p class="normal">Böylece yılda dağıtabilir armağan tutarı 120.000 lirayı (bugünkü değeriyle yaklaşık olarak 2,5 milyon lira) bulmaktadır.</p>

  <p class="normal">Yasada bunun finansmanı için ulusal bankaların birinde 2 milyon liralık (bugünkü değeriyle 40 milyon) bir “kaynak akçası” kurulacağı; kaynağın ortaya çıkmasını sağlamak amacıyla 1947 yılı bütçesinden başlayarak her yıl başbakanlık bütçesine 250.000 liralık (bugünkü değeriyle 5 milyon) ödenek konulacağı da belirtilmiştir.</p>

  <p class="normal">Yasanın başka bir ilginç maddesi: <span class="ideitalik">“İnönü Armağanları her türlü vergi, resim ve borçların dışında tutulur. Bunlar borç için haczedilemez. Armağan alanların eser, keşif, ihtira ve başarılarına ilişkin her türlü hakları saklıdır.</span></p>

  <p class="normal"><span class="ideitalik">“Armağanı hak edenin ölümü halinde, armağan, mirasçılarına verilir, mirasçılar da bu madde hükmünden faydalanırlar.”</span></p>

  <p class="normal">Özellikle bu <span class="ideitalik">“borç için haczedilemez”</span> bendini çok önemli buluyorum. O günkü yasa koyucunun sanatçı karşısındaki koruyucu tavrını çok güzel açıklıyor çünkü.</p>

  <p class="normal"><span class="ideitalik">Yasa Uygulansaydı</span></p>

  <p class="normal">Yasa uygulansaydı, bugüne dek, sanat yapıtı sahipleriyle geliştirici çalışma yapanlardan 720 kişi ödüllendirilmiş olacaktı. Ya da, hiç değilse, bu kadar kişinin ödüllendirilme olanağı doğacaktı. İşin tuhafı, yukarda değindiğim gibi, yasa bugün de yürürlüktedir ve işbaşındaki hükümeti de bağlamaktadır. Sadi Irmak hükümetinin kültür bakanı, son yayın kurultayında, yasanın işletileceğini vadetmiş, ama iş o kadarla kalmıştır. 1946’dan bugüne kaç hükümet geldi geçti. Bunların biri bile konuya eğilmedi. Sorun “İnönü” adında mıydı? Her şeyin olduğu gibi armağanın adı da değiştirilebilirdi. Aynı ölçüleri tutturan başka bir yasa çıkarılabilirdi. Ama sorun bu değil. Sorun, hükümetlerin sanatçıya karşı olumsuz tavrının bir kez de burda belirmesidir.</p>

  <p class="normal">“Fikir ve Sanat Eserleri” yasasının 42. maddesinin yirmi beş yıldır uygulanmamasını da aynı nedene bağlamak yanlış olmayacaktır. Bu maddede şöyle denmektedir: <span class="ideitalik">“Eser sahipleri maddi ve manevi menfaatlerini kullanmak ve korumak maksadile bu kanunun yayım tarihinden (31 Aralık 1951) itibaren altı ay içinde meslekî bir birlik vücuda getirmedikleri takdirde, hükümet, bu birliğin kurulmasını sağlar.”</span></p>

  <p class="normal">Yirmi beş yıldır ortaya çıkarılamamış olan bu birlik özel hukuk kurullarına bağlı, tüzel kişiliğe sahip bir kuruluş olacaktı; üyeleri, sermaye koymak, kâr ve zarara katılmak, hukuki sorumluluğu üstlenmek gibi yükümlerden bağışık tutulacaktı.</p>

  <p class="normal">Hükümetlerin kültüre ve sanatçıya karşı tavırları bunlardan ibaret sanılmamalı. Meclislerde, kaç yıldır Kültür Bakanlığı bütçesine eski sanat yapıtları üstüne araştırmalar yapılması ve çağdaş sanat devinilerinin izlenmesi amacıyla milyonlarca lira ödenek konulmaktadır. Sözgelimi 1975 yılı bütçe yasasıyla <span class="ideitalik">“Çağdaş sanat akımlarını izleyerek Atatürkçü-milli karakterde güzel sanatların teşviki, tanıtılması ve geliştirilmesi”</span> başlıklı tertibe 5 milyon 796 bin 938 lira ödenek konmuştu. Kültür Müsteşarlığı statüsünde iken bu kuruluşa araştırma ve çağdaş sanat akımlarını izlemek için konan ödenekler daha da fazlaydı. Ancak, çağdaş sanat akımlarını kimler izleyecektir? Kimler izlemiştir?</p>

  <p class="normal">Bence Yazarlar Sendikası, çalışmaları arasında, yasaları da taramalı. Sorunları vergi bağışıklığı gibi, tek tek değil de, bir bütün halinde ele almalı. Yeni haklar istenirken, bir yandan da verilmiş, yasalaşmış, ama yıllarca savsaklanmış hakların da peşine düşmeli.</p>

  <p class="sagnormal">28 Şubat 1976</p>
</body>
</html>
