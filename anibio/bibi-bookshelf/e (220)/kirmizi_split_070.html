<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_39">Sanatçılar ve Babaları</h2>
				<p class="normal">Biyografi okuma<a id="anchor-anchor" name="anchor-anchor"/>ya bayılıyorum.</p>
				<p class="normal">Çünkü özyaşam öykülerinde büyük şairleri, yazarları, sanatçıları var eden anıların, acıların, zorlukların izleri var.</p>
				<p class="normal">Babalar Günü dolayısıyla, Türkiye’nin beş önemli sanatçısının babalarına yolladığı mektuplardan ya da kitaplarında babalarıyla ilgili yazdıkları satırlardan örnekler derledim.</p>
				<p class="normal">Peş peşe okuyunca yıllar içinde dilin ve hitabın değiştiğini, ama duygu ve taleplerin pek değişmediğini görebileceksiniz.</p>
				<p class="normal">Belki günümüzde mektubun insanlık tarihinden silinmesine, babaya yazılmış veya babadan alınmış satırlar kalmamasına üzüleceksiniz.</p>
				<p class="normal">Ama hâlâ şansınız var; bugün kalemi elinize alıp yazabilirsiniz ona; Nedim Gürsel’in mektubu gibi, alıcısı çoktan göç etmiş olsa bile...</p>
				<p class="ortayazi">* * *</p>
				<p class="solbaslik">YAHYA KEMAL</p>
				<p class="normal"><span class="idebold">“Ah bilseniz, Paris’in kızları o kadar latif ki...”</span></p>
			  <p class="normal">Yahya Kemal’in “Kemal” imzasıyla 21 Nisan 1904’te Paris Meaux’dan Üsküp’te icra memurluğu yapan babası İbrahim Bey’e gönderdiği kartpostalın ön yüzünde, Paris kır âlemlerinden bir çizim var. Arka yüzde ise biraz hal tarifi ve ardından okul taksiti için para talebi... </p>
				<p class="normal2">Muhterem beybabacığım,</p>
				<p class="normal2">Asır gazetelerini aldım. Biraz geç geldiler. Dişimin ıstırabı kâmilen mündefi oldu. Sıhhatim berkemaldir. Birkaç günden beri pek hararetli bir hayat-ı sa’y yaşamaktayım. Havalar gayet latif. Ah bilseniz, Paris’in kızları o kadar latif ki!</p>
				<p class="normal2">Üçüncü taksiti 6 ay cem’an mektep sandığına te’diye ve eyyam-ı tatilde mektepte bulunulsun bulunulmasın taksitin mektebe aidiyeti usul iktizasından ise de mektep idaresince bu hususta haric-ez-usul bir müsaade alara mesarif-i bihudeden kurtulmaya muvaffak olabildim. Yalnız mektepte namıma kalacak (A) olan mektebe ait eşya-yı mahsus için cüz’i bir te’diyede bulunmak lazımdır ki diğer suretle edeceğiniz 250 frank zarara nispeten ehvendir. Miktar-ı te’diyeyi idare memurundan sormadımsa da 50 franktan ziyade olmadığını bir arkadaşım temin ediyor. İkinci mektubumda miktar-ı katisini yazarım. Taksitin evvelki kartpostalımda zikrettiğim sebepten dolayı acilen irsal buyrulduğu takdirde bu suretle de teşekkürhan-ı lütf-ı pederaneniz olacağım. Baki Sıhhat.<a href="kirmizi_split_091.html#footnote-55613-6" id="footnote-55613-6-backlink" name="footnote-55613-6-backlink">[6]</a></p>
				<p class="sagitalik">Paris’ten oğlunuz Kemal</p>
<p class="solbaslik">CAHİT SITKI TARANCI</p>
			  <p class="normal"><span class="idebold">“Mademki oğlunuzu seviyorsunuz...”</span></p>
				<p class="normal">Diyarbakırlı şairin, Galatasaray Lisesi’ni kazandıktan sonra, 3 Ekim 1929 tarihinde İstanbul’dan Diyarbakır’daki babasına yazdığı mektuptan:</p>
				<p class="normal2">Çok muhterem babacığım,</p>
				<p class="normal2">Diyarbakır’ı terk edeli 20 gün kadar oldu. Geçmiş ayın bu günlerinde beraber oturup kalktığımızı, yiyip içtiğimizi ve gülüştüğümüzü, mağrur kahkahalarımızın kulaklarımızda uzun müddet manalı çınlayışı, ruhumuza sığmayan ezeli sarhoşluk ve ilahî saadet, sizler, kardeşlerim, akrabalarım, hepiniz birbirinden ayrılmadan bu müstesna tabloda mazi diye karşımda sönmeye mahkûm, zayıf bir mum gibi tüttükçe çıldıracağım geliyor ve bu korkunç ve amansız harikayı tuğyan eden ruhum baştan başa lanetliyor. </p>
				<p class="normal2">1929 senesi yazı, hayatımızda daima yâd edilecek mesut bir devredir. Bugün Teşrinievvel üç... 9 gün sonra mektebimiz açılıyor. Bugünlerde vaat ettiğiniz 200 liranın çıkarılacağını zannediyorum. Ne kadar evvel gönderseniz, hakkımda o kadar hayırlı olur ve mektepteki yerim de o nispetle kökleşmiş olur. </p>
				<p class="normal2">Bu sene de ikmale kalmamaya azami gayret sarf edeceğimi söylemeyi lüzumsuz ve zait addediyorum. </p>
				<p class="normal2">Mademki oğullarınızı kendiniz gibi seviyorsunuz, mademki onların muvaffakiyetsizlikleri sizin de kalbinizi vahşi bir işkenceye maruz bırakıyor, mademki onların muvaffakiyetlerini kendi muvaffakiyetiniz gibi benimsiyor ve göğsünüz, koltuklarınız kabarıyor, şuna emin olabilirsiniz ki o yavrular da sizi her yerde ve daima asarıyla müftehir ve mağrur bir baba mevkiine çıkarmakta varlıklarını harcamaktan çekinmeyecekler ve icabında bu uğurda hayatlarını bile eritmekte haklı bir zevk duyacaklardır.</p>
			  <p class="normal2">Hürmetle ellerinizi öperim şeker babacığım.</p>
<p class="sagitalik">Cahit<a href="kirmizi_split_092.html#footnote-55613-7" id="footnote-55613-7-backlink" name="footnote-55613-7-backlink">[7]</a></p>
				<p class="solbaslik">ÇETİN ALTAN</p>
				<p class="normal"><span class="idebold">“İlk yazımı babama gösterdim ve...”</span></p>
			  <p class="indentmetin">Ben ilk yazı denemelerimi babama gösterdiğim zaman, yazının tadına varma yerine, yazının devamını sayfanın arkasına değil de ikinci bir sayfaya yazmamı eleştirmişti.</p>
			  <p class="indentmetin">Ve bir şeyi daha eleştirmişti:</p>
			  <p class="indentmetin">İstanbul’un ‘İ’si üstüne nokta koymayı unutmuş olmamı...</p>
			  <p class="indentmetin">Donup kalmıştım.</p>
			  <p class="indentmetin">İlk kitabım da onun sağlığında çıkmıştı, gazetelerde yazmaya başladığım günlük köşe yazıları da...</p>
			  <p class="indentmetin">Beğenmek şöyle dursun, bunları çokçası görmezlikten gelmeyi yeğlemiş, bir de tumturaklı öğüt vermişti:</p>
			  <p class="indentmetin">Şöhret, âfettir oğlum. Yazar çizer takımı serseri olur. En iyisi memuriyettir. Sicilinin “Kitapları” hanesine kitabını da yazarlar; daha kolay terfi edersin.<a href="kirmizi_split_093.html#footnote-55613-8" id="footnote-55613-8-backlink" name="footnote-55613-8-backlink">[8]</a></p>
				<p class="solbaslik"> </p>
				<p class="solbaslik">NEDİM GÜRSEL</p>
				<p class="normal"><span class="idebold">“İşte yazıyorum babacığım!”</span></p>
			  <p class="indentmetin">Babamın ölümünden bir hafta kadar önceydi. Okulun kapısında yine sarılıp öptü beni; çok çalışmam gerektiğini, gelecek yıl Galatasaray’ın sınavlarına gireceğimi, başarırsam ağabeyim gibi orada okuyacağımı, annem de Paris’ten dönmüş olacağı için beni böyle her hafta okulun kapısına bırakmayacağını, alıp eve, evimize götüreceğini söyledi. Teneffüslerde top peşinde koşmamalıydım artık... Büyümüş kocaman adam olmuştum. Oturup derslerime çalışmalı, terli terli soğuk su içip hastalanmamalıydım.</p>
			  <p class="indentmetin">O gece erkekliğimi okşarken sertleştiğini, ılık duygunun, o tarifi mümkün olmayan hoşluğun önce hayalarımda, giderek organımın ucunda yoğunlaştığını fark ettim. Sabah, sarı bir leke vardı çarşafta... Benden büyük çocukların deyimiyle “hamamcı” olmuştum, babamın “rahmetli” olmasından birkaç gün önce... </p>
			  <p class="indentmetin">Yıl 1962, aylardan Mayıs’tı... İlkyaz gelmiş, ağaçlar çiçeğe durmuştu. </p>
			  <p class="indentmetin">Babalar küçük çocuklarına mektup yazmaz. Çocuklar, büyüdükten sonra babalarına mektup yazarlar ama... Göndermeseler de yazarlar. Kafka örneğin... </p>
			  <p class="indentmetin">Ben, babama mektup yazacak yaşa geldiğimde o çoktan ölmüştü. Yine de doğrudan Fransızca yazdığım ilk –ve şimdilik son-metin olan “Les mots de l’exil”de, belki okuyamayacağını bilmenin verdiği cesaretle şu satırları karalamaktan kendimi alamadım:</p>
			  <p class="indentmetin">“Özgürlük” sözcüğünü Fransızca yazıyorum, çünkü sevgili kentime geceyarısı kurtlar tank üzerinde girerken beni bağrına basan Fransa’ya borçluyum bu sözcüğü... Bir bakıma, Fransızca öğretmeni babama da borçluyum. Onun erken susan sesini hâlâ duyar gibiyim: </p>
			  <p class="indentmetin">“Bir gün yazacaksın!” </p>
			  <p class="indentmetin">İşte yazıyorum babacığım, daha doğrusu yazmaya çalışıyorum ve ilk Fransızca karalamamı sana ithaf ediyorum.<a href="kirmizi_split_094.html#footnote-55613-9" id="footnote-55613-9-backlink" name="footnote-55613-9-backlink">[9]</a></p>
				</body>
</html>