<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h3 class="h2baslik2" id="calibre_toc_79">Çocuklar, Ayağa Kalkın!</h3>
				<p class="normal">Hayır, bu sefer sınıfa öğretmen girdiği için değil, kendi haklarınız için kalkın ayağa!..</p>
				<p class="normal">Açılıyor okulunuz...</p>
				<p class="normal">Kim bilir kaçıncı kez boy sırasına girecek, rap rap yürüyecek ve karatahta önüne geçeceksiniz.</p>
				<p class="normal">Büyüklerinizden miras kalan çarpık bir sistemin önünde eğileceksiniz.</p>
				<p class="normal">Bu yazı, okulda, evde, sokakta, televizyonda söylenmeyenleri küçük kulaklarınıza haykırmak istiyor.</p>
				<p class="normal">Umarım size ulaşır ve aklınızda kalır.</p>
				<p class="ortayazi">* * *</p>
				<p class="normal">Sizler “yetişkinler krallığı”nın, önemser gibi yapıp aslında en zor koşullarda yaşamaya mahkûm ettiği, âciz bir ordunun küçük askerlerisiniz.</p>
				<p class="normal">Savaşın ve kötülüğün pençesine düşmüş, kirli, haksız, yoksul bir dünyaya doğdunuz.</p>
				<p class="normal">Masallardaki kötü adamların yeryüzündeki temsilcileri gözünü size dikti:</p>
				<p class="normal">Savaş tacirleri elinize taşlar, silahlar verip cepheye sürüyor sizi...</p>
				<p class="normal">Pornocular çıplak fotoğraflarınızı satıyor.</p>
				<p class="normal">Satış uzmanları daha çok tüketmeniz için tuzak kuruyor.</p>
				<p class="normal">Oyuncakçılar, reklamcılar gözünüzü boyuyor.</p>
				<p class="normal">Çocuk çalıştıran imalathaneler, oyun zamanlarını çalan dershaneler derinizi soyuyor.</p>
				<p class="normal">18 yaşına kadar “çocuk” sayıldığınız halde köleler gibi çalıştırılıyor, atlar gibi yarıştırılıyor, vahşiler gibi savaştırılıyorsunuz.</p>
				<p class="ortayazi">* * *</p>
				<p class="normal">Ne yazık ki bunca saldırı karşısında bebek kadar korunmasızsınız. Ne devlet ne okul ne aileniz koruyor sizi; hatta onlar savaştırıyor, yarıştırıyor, çalıştırıyor kiminizi...</p>
				<p class="normal">Çaresi yok, çocuk aklınızla, siz savunacaksınız kendinizi...</p>
				<p class="normal">Şunları aklınızdan çıkarmayın:</p>
				<p class="normal">Türkiye çocuk ölümlerinin en yüksek olduğu ülkelerden biri... Bu, ekmeğe değil, silaha para harcayan büyüklerinizin tercihi... Sadece göstermelik koltuklara oturduğunuz 23 Nisan’larda değil, her an hesabını sorun bunun...</p>
				<p class="normal">Sütsüzlükten, ilgisizlikten, dayaktan ölen kardeşleriniz için ne yapabileceğinizi düşünün.</p>
				<p class="normal">Lokmanızı paylaşın onlarla...</p>
				<p class="normal">Türkiye’de dört milyon çocuk, ucuz işgücü olarak çalıştırılıyor.</p>
				<p class="normal">Trafikte araba camı silen, sokakta yara bandı satan yaşıtlarınıza iyi bakın.</p>
				<p class="normal">Onların da çocuk gibi yaşamaya, okumaya, beslenmeye, oynamaya hakkı olduğunu düşünün.</p>
				<p class="normal">Neden çalıştırıldıklarını sorun, itiraz edin.</p>
				<p class="normal">Arkadaşınıza okula gidip gitmediğini, kitap alıp alamadığını, okulda öğretmen, araç gereç, laboratuvar bulunup bulunmadığını sorun.</p>
				<p class="normal">Her çocuğun eşit, parasız ve kaliteli “eğitim hakkı” olduğunu unutmayın.</p>
				<p class="normal">Fırsat eşitliğini savunun.</p>
				<p class="normal">Televizyonda savaşırken izlediğiniz yaşıtlarınıza sahip çıkın.</p>
				<p class="normal">Savaşsız bir dünya için resim yapın, yazı yazın, imza toplayın.</p>
				<p class="normal">Çocukları silahlarla buluşturan ülkelere, liderlere, oyunlara, oyuncaklara karşı çıkın.</p>
				<p class="ortayazi">* * *</p>
				<p class="normal">Okulda uyanık olun:</p>
				<p class="normal">Örgütlenip okul yönetiminden sizinle ilgili kararlarda söz hakkı isteyin.</p>
				<p class="normal">Oyun zamanı ve alanı, rehberlik hizmeti, araç gereç, müşfik yaklaşım hakkınızdır.</p>
				<p class="normal">Kimsenin, ama hiç kimsenin size el kaldırmaya hakkı olmadığını unutmayın.</p>
				<p class="normal">Dayağa, hakarete direnin, karşılık verin, şikâyet edin.</p>
				<p class="normal">Evde uyanık olun:</p>
				<p class="normal">Sizinle ilgilenmesi için ana babanızı sıkıştırın.</p>
				<p class="normal">Dersinize, oyununuza ortak edin.</p>
				<p class="normal">Yarış atı gibi çalıştırılmanıza karşı çıkın.</p>
				<p class="normal">Bu saçma sistemi kuranların ve ona uyup sizi o kurstan bu kursa sürükleyen büyüklerin tuzağına düşmeyin.</p>
				<p class="normal">Sokakta uyanık olun:</p>
				<p class="normal">Arabaların egzozu sizi zehirliyor, park olmadığı için sokakta top oynamak hayatınızı tehlikeye atıyor, yaya geçiş kurallarına uyulmaması ölüm tehdidi yaratıyor; itiraz edin.</p>
				<p class="normal">Tiyatrolar, sinemalar, resim atölyeleri, yeşil sahalar, yeteneğinizi geliştirebileceğiniz ortamlar talep edin.</p>
				<p class="normal">Ekran karşısında uyanık olun:</p>
				<p class="normal">Reklamlarda, gazinolarda, podyumlarda, internette çocuk kullanımına isyan edin.</p>
				<p class="normal">Medya sizin yararınıza yayın yapma sorumluluğu taşır, unutturmayın.</p>
				<p class="normal">Ailenizden çok ilgilendiğiniz televizyondan daha iyi programlar; yayıncılardan çocuk kitapları, dergileri talep edin.</p>
				<p class="ortayazi">* * *</p>
				<p class="normal">Büyüklerinizin şikâyet edip durduğu dünyayı değiştirmenin koşulu, sizin bu yaşlardan başlayarak bilinçlenmenizdir.</p>
				<p class="normal">İtirazınız olan her şeyi yetkililere, ailenize, bize bildirin.</p>
			  <p class="normal">Haydi iyi dersler!</p>
				</body>
</html>