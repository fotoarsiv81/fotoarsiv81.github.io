<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_34">Çocukları Rahat Bırakın!</h2>
				<p class="normal">12 Eylül’den iyi bilirim:</p>
				<p class="normal">Muhalif birinin çocuğu olduğu için, “sakıncalı” bir anne ya da babayla aynı soyadını taşıdığı için askerler tarafından itilip kakılan kızların, oğlanların dramını...</p>
				<p class="normal">Onlardan birini bir süre evimde saklamıştım.</p>
				<p class="normal">Dar günde bir yandan anne baba için endişelenmek, bir yandan kendine yöneltilen saldırıları göğüslemek işkencedir.</p>
				<p class="normal">Ama, 12 Eylül böyle yaptı, diye bugün asker çocuklarına aynı işkenceyi çektirenleri alkışlayıp, “Oh olsun, biraz da onlar çeksin,” diyecek halim yok. </p>
				<p class="normal">Ayıptır!</p>
				<p class="normal">Belki daha fazla etkilenirler diye şöyle söyleyelim:</p>
				<p class="normal">Günahtır!</p>
				<p class="ortayazi">* * *</p>
				<p class="normal">YAŞ’ta olacakların ilk sinyali nerede verilmişti biliyor musunuz?</p>
				<p class="normal">Haziran sonunda, malum gazetenin manşetinde:</p>
				<p class="normal">“Generallerin Yahudi Damatları!” </p>
				<p class="normal">Haberde, bazı üst düzey generallerin damatlarının Yahudi olduğu bilgisi vardı.</p>
				<p class="normal">Tahmin edin hangi generaller?</p>
				<p class="normal">1. Ordu Komutanı Org. Hasan Iğsız...</p>
				<p class="normal">Emekli Orgeneral Çetin Doğan...</p>
				<p class="normal">Deniz Kuvvetleri Plan Prensipler Başkanı Tümamiral Cem </p>
				<p class="normal">Gürdeniz...</p>
				<p class="normal">Hepsi daha sonraki operasyonda hapsedildi. </p>
				<p class="normal">Dikkatli bir gazete okuru, Org. Iğsız’ın Kara Kuvvetleri Komutanlığı’nın engelleneceğini, o haberden fark edebilirdi.</p>
				<p class="normal">Neymiş?</p>
				<p class="normal">Iğsız Paşa’nın kızı, Yahudi asıllı bir İspanyol’la evliymiş.</p>
				<p class="normal">Öyle midir, bilmiyorum; öyleyse bile sorun ne? </p>
				<p class="normal">Ve de bize ne?</p>
				<p class="normal">Her nasılsa Iğsız Paşa’nın kızına ait pasaportun kimlik bilgilerinin yer aldığı sayfasıyla birlikte verilen ve buram buram antisemitizm kokan bu haberler hazırlıyor kamuoyunu...</p>
				<p class="normal">Neye?</p>
				<p class="normal">“Darbecilerin tasfiyesi”ne mi? </p>
				<p class="normal">Irkçı saldırganlığa mı?</p>
				<p class="ortayazi">* * *</p>
				<p class="normal"> Bir internet sitesi...</p>
				<p class="normal">“Silahlı Kuvvetler’in ipliğini pazara çıkarma” fikriyle tasarlanmış. Ama hedeftekilerin çoğu çocuklar...</p>
				<p class="normal">Hangi komutanın çocuğu sevgilisinin çıplak fotoğraflarını çekmiş, hangi generalin lise çağındaki oğlu kız arkadaşının çıplak görüntülerini kaydetmiş; hangi paşanın oğlu eşcinselmiş, hangisininki <span class="ideitalik">gay</span> pornoları izleyip erkek sevgilileriyle telefonda konuşmuş; hepsi “belge”leriyle ballandırılarak anlatılıyor.</p>
				<p class="normal">Şaka değil:</p>
				<p class="normal">Komutanların evlerine yapılan polis baskınında ele geçen fotoğraflar var sitede...</p>
				<p class="normal">MSN kayıtları...</p>
				<p class="normal">Askerî lokallerin güvenlik kamera görüntüleri...</p>
				<p class="normal">Telefon konuşmalarının deşifreleri...</p>
				<p class="normal">İşin içindeki polis parmağını ispatlayan dokümanlar...</p>
				<p class="normal">Ve bu kayıtlarda ana babalarının isminin, rütbesinin bedelini ödemek zorunda bırakılmış gencecik insanlar...</p>
				<p class="normal">Genelkurmay Başkanı’nın oğlunun bir fotoğrafından yola çıkarak ona eşcinselliği yakıştıran ve linç eden bir ahlak bekçiliği...</p>
				<p class="normal">Bir korku imparatorluğunun cadı avcılığı...</p>
				<p class="ortayazi">* * *</p>
				<p class="normal"> Burada çocuklar üzerinden yürütülen ırkçı, bağnaz, fanatik, çok tehlikeli bir imha kampanyasının kokusunu almamak mümkün mü?</p>
				<p class="normal">Cumhurbaşkanı olmadan önce Abdullah Gül’ün çocuklarına yapılan ayrımcılığı protesto etmiş biri olarak gönül huzuruyla yazıyorum:</p>
				<p class="normal">Çocukları rahat bırakalım!</p>
				<p class="normal">Olup biteni, “Silahlı Kuvvetleri ıslah operasyonu”yla sınırlı sananlar da, bu siteyi inceleyip iyi düşünsün:</p>
				<p class="normal">Babaları için çocukları vuruyorlar orada...</p>
				<p class="normal">Ayıptır!</p>
				<p class="normal">Belki ayıptan anlamazlar; şöyle diyelim:</p>
				<p class="normal">Günahtır!</p>
				</body>
</html>