<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_27">Gençler Nasıl Rahatlıyor?</h2>
				<p class="normal">Gökhan’la bir internet kafede tanıştım. 17 yaşında, bebek yüzlü bir delikanlı...</p>
				<p class="normal">Adı iyi bilinen bir liseden mezun olmuş, tanıştığımız gün üniversite sınavına girmişti. Diş hekimi olmak istiyordu.</p>
				<p class="normal">“Nasıl geçti?” diye sordum.</p>
				<p class="normal">“İyi değil,” dedi... Sınavda aniden burnundan kan boşanmış. Gözcüler dışarı çıkmasına izin vermemiş. Sınavı burnunda koca bir peçeteyle tamamlamış.</p>
				<p class="normal">Çıkışta bir doktor, kanamanın sınav stresinden kaynaklandığını söylemiş. Sınav biter bitmez internet kafede almış soluğu...</p>
				<p class="normal">“14.00’te, sınava giren bütün arkadaşlar burada toplandık,” dedi.</p>
				<p class="normal">“Neden?” diye sordum.</p>
				<p class="normal">“Gelin göstereyim,” deyip internette bir adres tuşladı. Aylardır gençler arasında bir virüs gibi yayılan hastalıkla böylece tanıştım.</p>
				<p class="ortayazi">* * *</p>
				<p class="normal">“Hastalığın” adı; “Counter Strike”, yani “Karşı Saldırı”...</p>
				<p class="normal">Bu, bir bilgisayar animasyon oyunu... 20 oyuncu, internet kafede birer bilgisayar ekranı karşısına geçip onarlı iki “klan” halinde eşleşiyor.</p>
				<p class="normal">10’u “terörist” oluyor, diğer 10 ise “antiterör timi”...</p>
				<p class="normal">Labirentlerle dolu bir sanal ortamda birbirlerini öldürmeye çalışıyorlar.</p>
				<p class="normal">Animasyonda kullanılan silahların menzili, etkisi, fiyatı, sesi orijinalinin tıpatıp aynısı... Öldürdükçe para kazanıyor ve kazandığınız paralarla daha iyi silahlar alabiliyorsunuz.</p>
				<p class="normal">Anlatılana göre oyunun mucidi İsrailli iki çocukmuş. Dolayısıyla oyundaki teröristlerin kimler olduğunu tahmin etmek zor değil.</p>
				<p class="normal">Her bir oyuncunun bir takma ismi var. Benim izlediğim ekrandaki oyuncunun takma adı “Adolf”tu ve “100 ölü”sü vardı.</p>
				<p class="normal">Her bir müşteriden saatte 1 lira alan kafe sahibi, oyunun son bir yıldır salgın haline geldiğini söylüyor:</p>
				<p class="normal">Her on müşteriden üçü <span class="ideitalik">chat</span> (sohbet) sitelerine girmek, yani kız tavlamak için geliyorsa yedisi bunu oynamaya geliyor. Grupla gelip 4 saat oynayan da var, 10 saat kalan da...</p>
				<p class="ortayazi">* * *</p>
				<p class="normal">Biz sohbet ederken internet kafe, birbirine ÖSS sınavını soran gençlerle dolup taştı. Her gelen genç, kavga sitelerini gezdiğimizi görünce <span class="ideitalik">rating</span>’i yüksek başka bir internet adresi verdi.</p>
				<p class="normal">Mesela “lagaluga.com” adresinde “Dövüş Oyunu” var. Tribünde dövemediğiniz rakip taraftarı ekranda sille tokat dövüp yalvartabiliyorsunuz. “A” tuşuyla yumruk, “S” ile tokat, “D” ile tekme atılabiliyor.</p>
				<p class="normal">Son ayların en popüler sitelerinden olan “Destroyonur.com”da da küfürbaz bir imamın, Pikaçu’yu bazukayla yok edişini izleyebiliyorsunuz.</p>
				<p class="normal">Gözde sitelerin çoğu savaş ve öldürmeye dayalı strateji oyunları... “Age of Empires” gibi internet ortamında oynanabilen oyunlar da var. Biz girdiğimiz anda dünyanın değişik yerlerinde 2 bin 200 oyuncu, uygarlıklar arası bir savaş sürdürüyordu.</p>
				<p class="normal">İnternet kafeler saat 24.00’e kadar açık. Ahlak zabıtası arada basıp porno sitelerine girilip girilmediğini kontrol ediyormuş. Anlaşılan gençlerin sevişme sitelerine girmeyip bol bol savaştıklarını görünce, “Aman iyi, savaşa devam edin; yeter ki sevişmeyin,” deyip çıkıyorlar.</p>
				<p class="ortayazi">* * *</p>
				<p class="normal">Çıkışta Gökhan’a, “Bu şiddet oyunlarından ne zevk alıyorsun?” diye sordum.</p>
				<p class="normal">“Çoğunlukla dershane çıkışında stres atmak için oynuyorum,” dedi:</p>
				<p class="normal">“Burada sınıftaki en sessiz çocuğun, aniden ekran karşısında bağırıp çağırmaya başladığını görürsünüz. Bu oyunlarla rahatlayıp stres atıyoruz. Başka ne yapalım?”</p>
				<p class="normal">“Haklısın,” dedim Gökhan’a ve çıktım.</p>
				<p class="normal">At gibi yarıştırdığınız gençlerin stresten burnu kanıyor, onlar da stres atmak için ekranda sanal düşmanların beynini dağıtıyor, farkında mısınız?</p>
				<p class="normal">Hâlâ sevişmelerini yasaklayıp savaşmalarını özendirmekte kararlı mısınız?</p>
				</body>
</html>