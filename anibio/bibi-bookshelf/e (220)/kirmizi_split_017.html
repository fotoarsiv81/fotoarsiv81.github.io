<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_17">Önce Babalar</h2>
				<p class="normal">Babalar, çocuklarının doğumuyla büyür; çocuklarsa babalarının ölümüyle...</p>
				<p class="normal">Bu genellemeyi bozacak her şey kuraldışıdır.</p>
				<p class="normal">En çok da evladını toprağa veren babalar... </p>
				<p class="ortayazi">* * *</p>
				<p class="normal">Geçen hafta şehir dışındaydım.</p>
				<p class="normal">Sabah 08.00’e doğru başucumdaki telefonun sesiyle uyandım.</p>
				<p class="normal">Uyku sersemliğimi dağıtan tokatlar gibi döküldü sözcükler:</p>
				<p class="normal">“Bir kaza olmuş... Oğlunuz hastanede... Korkmayın...”</p>
				<p class="normal">Panik halinde eşimi arıyorum.</p>
				<p class="normal">Ağlıyor telefonda:</p>
				<p class="normal">“Hastanedeyiz,” diyor; “Başını yere çarptı. Kafası kanıyordu. Hatırlamıyor. Cümleleri toparlamakta zorlanıyor.”</p>
				<p class="normal">Her günkü saatinde servise binmek üzere çıkmış evden...</p>
				<p class="normal">Sonra cüzdanını evde unuttuğunu fark edip aniden dönmüş; döndüğü anda sokaktan aşağı inmekte olan belediye otobüsü ona çarpmış.</p>
				<p class="normal">Yere savrulmuş.</p>
				<p class="normal">“Ambulans,” diye bağıranların sesine koşmuş annesi...</p>
				<p class="normal">Onu yerde yatarken görmüş. </p>
				<p class="ortayazi">* * *</p>
				<p class="normal">Onlar hastanede... Ben uzak bir şehirdeyim.</p>
				<p class="normal">Uçağı bekleyecek sabrım yok. Üzerime bir pantolon geçirip arabaya biniyorum.</p>
				<p class="normal">Ve hayatımın en hızlı şehirlerarası yolculuğunu yapıyorum.</p>
				<p class="normal">3 saatlik yol, 3 bin yıl gibi geliyor. Asfalt sünüyor adeta; ama yürekteki ateş sönmüyor.</p>
				<p class="normal">Beynimin içinde binbir düşünce... Ama tuhaf; hiç kötü bir ihtimal düşmüyor aklıma...</p>
				<p class="normal">“Merak etme yaşar. Bunu da aşar.”</p>
				<p class="normal">Beynimde çınlayan tek ses bu... En ufak bir kaygı taşımıyorum. Sadece bir an önce varıp yanlarında olma arzusu...</p>
				<p class="normal">Gittiğimde sargılar içinde; ama en önemli uzuv, beyin dönmüş hayata... En kötü ihtimal bertaraf edilmiş. Cümleleri düzgün; kaza ânını hatırlamasa da rahat konuşuyor.</p>
				<p class="normal">Anlattıklarından anladığım şu:</p>
				<p class="normal">Bir mucize eseri kurtulmuş.</p>
				<p class="normal">Her ziyaretçinin dillendirdiği o güzelim tabirle:</p>
				<p class="normal">“Verilmiş sadakamız varmış.” </p>
				<p class="ortayazi">* * *</p>
				<p class="normal">Hastalığa varan bir merakla sokağın güvenlik kameralarından kaza ânını araştırıyoruz.</p>
				<p class="normal">Ve akıl almaz bir soğukkanlılıkla “çarpma ânı”nı izliyoruz.</p>
				<p class="normal">Sonuç şu:</p>
				<p class="normal">Görüntüde belediye otobüsünün acul ergene çarpıp kenara savurduğu görülüyor.</p>
				<p class="normal">İki saniye sonra çarpışsalar altına alıp sürükleyecek.</p>
				<p class="normal">O iki saniyelik gecikme, bir hayatı –hepimizin hayatını– kurtarıyor.</p>
				<p class="normal">Birbirimize sarılıyoruz. </p>
				<p class="ortayazi">* * *</p>
				<p class="normal">Belki de hayatı kıymetlendirenlerin kıymetini bilmenin ağır test sınavları bunlar...</p>
				<p class="normal">O rabıtaları birazcık gevşettiğimizde, sevdiklerimizin her zaman yanımızda olacağı rehavetine düştüğümüzde hayat, acı bir tokatla hatırlatıyor öncelikleri; her şeyi yeniden “önem sırası”na sokuyor.</p>
				<p class="normal">“Unutma! Senin önceliğin bu!” diye haykırıyor.</p>
				<p class="normal">Acıyla kendine getiriyor. </p>
				<p class="ortayazi">* * *</p>
				<p class="normal">Babalar, çocuklarının doğumuyla büyür.</p>
				<p class="normal">Ve babalarının ölümüyle büyür çocuklar...</p>
				<p class="normal">Dün sabah da Hakkâri’den gelen çatışma haberleriyle uyanınca daha bir yakından hissettim, evladını toprağa verecek, onun yokluğuyla ömür sürecek babaların acısını...</p>
				<p class="normal">Oysa kural belli:</p>
				<p class="normal">Evlat, babayı toprağa verir.</p>
				<p class="normal">Tersi, ebedi bir işkencedir.</p>
  <p class="normal">Babalar Günü, önem sıralamasını öncelikleri yeniden gözden geçirme günüdür biraz da...</p>
				</body>
</html>