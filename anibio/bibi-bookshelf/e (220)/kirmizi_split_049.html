<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h3 class="h2baslik2" id="calibre_toc_80">Küçük Kadınlar</h3>
				<p class="normal">Saçını yaptıran 40 yaşlarındaki bir kadın, kuaförüne hemen yan koltukta postiş ve takma kirpik taktıran ağır makyajlı genç kızın hangi gazinoda çalıştığını sordu. </p>
				<p class="normal">Duyunca güldü kız: </p>
				<p class="normal">“Lise sondayım,” dedi. “Mezuniyet gecem için hazırlanıyorum.” </p>
				<p class="ortayazi">* * *</p>
				<p class="normal">Mezuniyet gecesi değil, sosyete defilesiydi sanki... </p>
				<p class="normal">Lüks otelin balo salonunda, yüksek topukları üzerinde seken küçük kadınlar koşturuyordu, peşleri sıra çeşit çeşit parfüm kokuları saçarak... </p>
				<p class="normal">İnce askılı, derin dekolteli, açık belli marka giysileri, en mahrem yerlerinin çevresine yapıştırılmış ya da yaptırılmış dövmeleri ve pahalı kolyeleri, kocaman küpeleri, yaşlarını yalanlayacak kadar kadınsıydı. </p>
				<p class="normal">Kimi cömert mini eteklerle, kimi yerleri süpüren kat kat elbiselerle gelmişti. </p>
				<p class="normal">Yeni moda bir klipten ya da bir televole programından çıkmış mankenler gibiydiler. </p>
				<p class="normal">Yürüyüşlerinde, bakışlarında, kıkırdayışlarında görüp geçirmeden, görüp geçirmiş gibi yapmaya çabalayanlara özgü bir acemilik ve acelecilik vardı. </p>
				<p class="ortayazi">* * *</p>
				<p class="normal">Ve evet! </p>
				<p class="normal">Hepsinin ama istisnasız her birinin ya avucunun içinde ya minik çantasının cebinde ya da vaatkâr bir yırtmaçla sergilediği belinde son model bir ceptelefonu duruyordu. </p>
				<p class="normal">Daha doğrusu durmuyor, mütemadiyen çalıyor, konuşuyor, anlatıyor, dinliyor, mesaj gönderiyor, cevap alıyordu. </p>
				<p class="normal">Vücutlarının sohbete muhtaç bir uzvu gibiydi ceptelefonu... </p>
				<p class="normal">Az sonra dans başladı. </p>
				<p class="normal">Sanki onlar için yazılmış olan “Hey Sexy Lady” parçası eşliğinde piste atladılar. </p>
				<p class="normal">Jöleli saçlarıyla oğlanlar, karşılarında dans eden kendilerinden bir hayli hızlı olgunlaşmış bu genç kadınları neresinden tutacağını bilemeyen sakar çocuklardı sanki... </p>
				<p class="ortayazi">* * *</p>
				<p class="normal">Balo salonunun fuayesinde küçük kadınların orta yaşlı anneleri bekleşiyordu; kısa kesilmiş boyalı saçlar ve yüzlerinde hafif makyajlarla... </p>
				<p class="normal">Bacaklarında, diz kısmı dilim dilim kesilmiş kotlar, ayaklarında ponponlu pastel rengi kısa çoraplar ve çocuksu spor botlar vardı. </p>
				<p class="normal">Hiç görüp geçirmemiş kızlar gibi davranan çok görüp geçirmiş kadınlardılar. </p>
				<p class="normal">Yaşlarını yalanlamaya çalışan bir lolita görünümündeydiler. </p>
				<p class="ortayazi">* * *</p>
				<p class="normal">Gece oldu. </p>
				<p class="normal">Yüksek ökçeli kızlar, terden akmış makyajlarla kapıya çıktı. </p>
				<p class="normal">Çocuk görünmeye çalışan kadınlar, onları lüks arabalarına aldı. </p>
				<p class="normal">Eve gidince küçük kadınlar makyajlarını silip yeniden annelerinin sevgili küçük kızı oldu. </p>
				<p class="normal">Anneler küçük kızlarından ödünç aldıkları ponponlu pembe çoraplarla, spor botları iade etti. </p>
				<p class="normal">O gecelik değiştikleri maskelerini çok bakılmış aynalarda eritip yatağa gittiler. </p>
			  <p class="normal">Kulaklarında “Hey Sexy Lady” şarkısı çınlıyordu hâla...</p>
				</body>
</html>