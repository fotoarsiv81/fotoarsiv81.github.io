<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_26">İşte Geleceğiniz!</h2>
				<p class="normal">“2000’lerin ilk öğrenci kuşağı” nasıl duygular ve ne tür bir birikimle üniversiteye geliyor ve gelecekte ne yapmayı planlıyor biliyor musunuz?</p>
				<p class="normal">Yarın, Türkiye’yi onlar yöneteceğine göre bilmek hakkınız.</p>
				<p class="normal">Serdar Çankaya’yla birlikte ÖSS’nin “ikinci”leriyle konuştuk ve bence çok ilginç bir “2000 kuşağı” portresine ulaştık.</p>
				<p class="normal">Üzerine yorum yapmıyorum.</p>
				<p class="normal">Sadece şunu düşünün:</p>
				<p class="normal">Onlar sizin geleceğiniz!</p>
				<p class="ortayazi">* * *</p>
				<p class="solbaslik">Ramazan Bitirgen</p>
				<p class="solbaslik">(ÖSS sayısal puan ikincisi / Meram Anadolu Lisesi / Konya)</p>
				<p class="normal">Babası doktor, annesi ev hanımı... Hacettepe İngilizce Tıp veya Bilkent’te mühendislik istiyor. Sınav tarihi olan 18 Haziran’ı “hayatının miladı” sayıyor.</p>
				<p class="normal">Bütün sıkıntılara o günü düşünerek dayanmış. Okulu dereceyle bitirip yurtdışına gitmek istiyor. Çünkü Türkiye’deki çalışma koşullarını yetersiz buluyor. Hayatında hiç kitap okumamış. Test çözmekten vakit kalmadığını söylüyor. “Birkaç kitap denemiş, okuyamamış.” Testler yüzünden âşık olmaya da zaman bulamamış. Dershanede hiç göz açtırmamışlar. Bazı arkadaşları bunalım geçirmiş. İnternette, otomobil siteleri gezmeyi seviyor. Anadolu lisesi için 1 yıl, fen liselerine hazırlık için 1 yıl, üniversiteye hazırlık için 3 yıl kursa gitmiş. Henüz 17 yaşında... “Hayatımın 5 yılı boşa gitti,” diyor.</p>
				<p class="solbaslik">Buket Avcı</p>
				<p class="normal">(ÖSS eşit ağırlık ve sözel puan ikincisi / Beşiktaş Sakıp Sabancı Lisesi / İstanbul)</p>
				<p class="normal">Babası özel bir şirkette çalışıyor, annesi ev hanımı. ODTÜ’yü istiyor ama diğer üniversitelerden gelen teklifleri de düşünüyor. Örneğin Fatih Üniversitesi ayda 600 dolar teklif ediyormuş. Türkiye’nin geleceğinden umutsuz; kendisinin geleceğinden umutlu. “Ülke kötüye giderken senin durumun nasıl iyi olacak?” sorusunu “Bilmem,” diye yanıtlıyor. Bilimle uğraşmak istemiyor. Ailesi de, “Kafan bu kadar iyi çalışırken para kazanabilirsin,” görüşündeymiş. “Yaşadıkları ekonomik sıkıntıları benim de çekmemi istemiyorlar,” diyor.</p>
				<p class="solbaslik">Yusuf Bahadır Turhan</p>
				<p class="solbaslik">(ÖSS sözel puan ikincisi / Ankara Atatürk Anadolu Lisesi)</p>
				<p class="normal">Babası özel sektörde çalışıyor. Annesi emekli eczacı. Sınava hazırlık döneminde bağırsaklarında yaralar oluşmuş. Doktorlar stresten ileri geldiğini söylemiş. ODTÜ istiyor ama Bahçeşehir Üniversitesi’nin 500 dolar aylık teklifini de değerlendiriyor. Yurtdışına çıkarsa Türkiye’ye dönüp dönmeme konusunda kararsız. Sınava çalıştığı süre içinde legolarıyla oynayamamış, gitarını çalamamış, arkadaşlarıyla çıkamamış. Rekabet yüzünden çevresiyle ve kız arkadaşıyla ilişkileri de zedelenmiş. Sınavda dereceye girenlerin, “iki kelimeyi bir araya getiremeyen insanlar” olduğunu söylüyor.</p>
				<p class="solbaslik">Özgür Ferhat</p>
				<p class="solbaslik">(ÖSS eşit ağırlık ve sözel puan ikincisi / Yıldırım Nuri<br class="chapter"/>Erbak Lisesi / Bursa)</p>
				<p class="normal">Babası memur, annesi mezun olduğu liseye adını veren işadamının gazoz fabrikasında işçi... Bilkent Ekonomi Mühendisliği’ni istiyor. “Hayatımın en önemli kısmı” dediği sınav hazırlık dönemi öylesine yaşamını belirlemiş ki, çalışırken, “Sınavdan sonra ne yaparım,” diyormuş. Hazırlık döneminde üniversiteye gireceğinin bile farkında olmadığını söylüyor. Kitap okumuyor; çünkü kendisini okumaya veremiyor. En son 2 yıl önce bir kitap okumuş. Gazetelerin sadece spor sayfalarına bakıyor. Türkiye’de çalışmak istemiyor. Bilimadamı olmak onun için bir rüya... İyi para kazanmayı tercih ediyor.</p>
				<p class="solbaslik">Cafer Önal</p>
				<p class="solbaslik">(ÖSS sayısal puan ikincisi / MEV Özel İzmir Fen Lisesi)</p>
				<p class="normal">Annesi öğretmen, babası emekli. Sınava hazırlandığı 2,5 senenin hayatının en sıkıntılı kısmı olduğunu söylüyor. Bazı arkadaşları sınavdan sonra da test çözmeye devam etmiş. Çünkü “testsiz yaşam”a henüz alışamamışlar. Hatta bazı öğrencilere “uyum testi” adında testler dağıtılıyormuş. Sınav sonrası için hazırlanmış bu testler, öğrencilere yavaş yavaş test çözmeyi bıraktırıyormuş. Cafer, yüksek lisans için yurtdışına gitmeyi istiyor. “Bencillik” olduğunu düşünse de, “Geri dönmeyebilirim,” diyor.</p>
				</body>
</html>