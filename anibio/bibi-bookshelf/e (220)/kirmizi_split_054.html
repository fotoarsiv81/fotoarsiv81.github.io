<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_24">Ulucanlar’da Zulüm Tarihi Dersi</h2>
				<p class="normal">Eşim ve ben, oğlumuzu Ulucanlar’a götürdük geçen pazar; yaşadığı ülkeyi daha yakından tanısın diye...</p>
				<p class="normal">Ulucanlar, Cumhuriyet’in en eski cezaevlerinden biri...</p>
				<p class="normal">Ankara Hamamönü’nde kurulu; 1925 doğumlu...</p>
				<p class="normal">Seksen sene, Başkent’in ortasında bir zulümhane olarak çalıştıktan sonra 2006’da emekliye ayrıldı.</p>
				<p class="normal">Yıkılacaktı. Altındağ Belediyesi, alkışlanacak bir kararla onu gencecik bir ekibin eline teslim etti.</p>
				<p class="normal">Onlar bu yaşlı binadan bir belgesel, bir kitap, bir film platosu ve eşsiz bir müze yarattı.</p>
				<p class="normal">Türkiye’nin ilk cezaevi müzesi...</p>
				<p class="normal">Ankara’nın ilk şehir müzesi...</p>
				<p class="normal">Sahici bir tarih galerisi...</p>
				<p class="ortayazi">* * *</p>
				<p class="normal">Müzeyi var eden gençlerin mihmandarlığında, kitaptan okuduğumuz tarihi yaşayarak gezdik Ulucanlar’ı...</p>
				<p class="normal">Her koğuşta durduk, her zindanda donduk, her hücrede zulme tanık olduk. </p>
				<p class="normal">Okulda verilmeyen cinsten, “kanlı canlı” bir tarih dersindeydik.</p>
				<p class="normal">“Bak oğlum! Bu İskilipli Atıf Hoca’nın tespihi... Şapka Kanunu’na muhalifti. 1926’nın bir kış günü burada ipe çekildi.</p>
				<p class="normal">Bu, Maliye Vekili Cavit Bey’in son mektubu... Burada asılmadan önce eşine yazmış.</p>
				<p class="normal">Talat Aydemir’i bilirsin. Yazın belgeselde izlemiştik. Onu da burada idam ettiler işte... Yol arkadaşı Fethi Gürcan’la birlikte...</p>
				<p class="normal">Deniz... O gencecik direniş bayrağını da burada göndere çektiler, yoldaşları Hüseyin ve Yusuf’la... Bak, idam öncesi bekletildikleri hücreler burada...”</p>
				<p class="ortayazi">* * *</p>
				<p class="normal">Müzeyi, hele bizim gibi uzun yıllar hapis yatmış bir dostla gezerseniz ciltlerce tarih kitabı okumuş kadar olursunuz. </p>
				<p class="normal">Manzarası ve konforu nedeniyle “Hilton” adı verilen kuledeki koğuştan Bülent Ecevit’in daktilo sesi duyulur.</p>
				<p class="normal">DP döneminin siyasi tutukluları volta atar “Adnan Menderes Bulvarı”nda...</p>
				<p class="normal">İkinci Kule’deki koğuşu gezerken Donanma Davası hükümlüsü Nâzım Hikmet’in bir şiiri çınlar kulağınızda...</p>
				<p class="normal">Yan koğuştan Ahmed Arif’in, Cevat Şakir’in, Hasan Hüseyin’ in, Necip Fazıl’ın sesi gelir.</p>
				<p class="normal">O daracık, kutu gibi görüş kabininde Yılmaz Güney, karısıyla buluşmuştur; İsmet Paşa damadıyla konuşmuştur.</p>
				<p class="normal">17’sinde ipe çekilen Erdal Eren, darağacının dibinde, son bakışını unutmuştur.</p>
				<p class="normal">Hangi müze, bunca yıl boyunca bu kadar acı görmüş, onca eziyete tanık olmuştur?</p>
				<p class="ortayazi">* * *</p>
				<p class="normal">Boşverin alışveriş merkezini; çocuğunuzu elinden tutup Ulucanlar’a götürün.</p>
				<p class="normal">İnsanın insana, devletin aydına zulmünü anlatın ona...</p>
				<p class="normal">Bir hücrede iki dakika yalnız bırakın; orada farelerle 10 yıl geçirmenin ne olduğunu bilsin.</p>
				<p class="normal">Hamamı gezdirin; “Hayata Dönüş Operasyonu”nda orada sıkıştırılarak katledilenleri öğrensin.</p>
				<p class="normal">Kenarda bekleyen manyetoya hafifçe parmağını tutun; o elektriği günlerce vücudunda gezdirmenin nasıl bir eziyet olduğunu hissetsin.</p>
				<p class="normal">Darağacını gösterin; sadece farklı düşündüğü için insanların boynu kırılarak öldürülmesinin korkunçluğunu fark etsin.</p>
				<p class="normal"><span class="ideitalik">Ulucanlar Belgeseli</span>’ni izletin; yaşadığı ülkenin üzerinde oturduğu eziyet tarihine tanıklık etsin.</p>
				<p class="normal">O acıyı çektirenleri ve o acıya rağmen özgürlük mücadelesinden vazgeçmeyenleri yâd etsin.</p>
				<p class="normal">Çıkışta kaygıyla titreyen elinden tutun:</p>
				<p class="normal">“Biz sana bu mirası bıraktık,” deyin.</p>
				<p class="normal">Ulucanlar müze oldu. Ama henüz zulüm bitmedi. Ziverbey, Diyarbakır, Mamak, Silivri Madımak müze oluncaya kadar da bitmeyecek.</p>
				</body>
</html>