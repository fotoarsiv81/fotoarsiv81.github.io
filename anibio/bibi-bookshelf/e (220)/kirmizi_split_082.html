<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_49">Ben Babamın Beşiğini Tıngır Mıngır<br class="chapter"/>Sallar İken...</h2>
				<p class="normal">Bugüne kadar benim için bir masal tekerlemesinden ibaretti bu...</p>
				<p class="normal">Develerin tellal, pirelerin berber olduğu, evvel zaman içinden kalma...</p>
				<p class="normal">Değilmiş meğer...</p>
				<p class="normal">Gün gelir oğullar, babaların beşiğini sallarmış.</p>
				<p class="ortayazi">* * *</p>
				<p class="normal">Dışarıda yaman bir dolunay var.</p>
				<p class="normal">Yataktaki adamın göğsünde sancılar...</p>
				<p class="normal">Sayıklıyor:</p>
				<p class="normal">“Can’ın ateşi yükselmiş. Okuldan aradılar...”</p>
				<p class="normal">Oysa bu kez ateşi yüksek olan o...</p>
				<p class="normal">Aranan, meraklanan benim...</p>
				<p class="normal">40 sene evveldi. Ateşlendim mi babam gelir, okuldan alırdı. Elimi tuttu mu, sanki üleşirdik ateşi...</p>
				<p class="normal">Ateş, babamla buluşma demekti.</p>
				<p class="normal">Tıpkı bu bayramda olduğu gibi...</p>
				<p class="normal">Şimdi yarı baygın yattığı yatakta harlı alnına soğuk su basma, avucumdan yastık yapıp ilacını yudumlatma, iğne yapılırken elinden tutma, “Ha gayret, iyi olacaksın,” diye kulağına fısıldama sırası benim...</p>
				<p class="normal">İnatlaşma, nazlanma, sızlanma sırası onun...</p>
				<p class="ortayazi">* * *</p>
				<p class="normal">Hayat, garip bir oyun...</p>
				<p class="normal">Çocuklar baba olduğunda, babalar çocuklaşıyor çoğunlukla...</p>
				<p class="normal">Bir hayat tecrübesi tersyüz ediliyor sanki...</p>
				<p class="normal">Makarada sarılı film, oyuncularını değiştirip tersinden oynuyor.</p>
				<p class="normal">Rolü değişiyor babalarla çocukların...</p>
				<p class="normal">Size yürümeyi öğreten adamın koluna girip yürütüyorsunuz. </p>
				<p class="normal">Bir zamanlar sizi besleyen eline destek olup kurumuş dudaklarına su veriyor, içine ekmek doğranmış çorba içiriyorsunuz. </p>
				<p class="normal">Tıpkı rolleri değişmeden önce onun size yaptığı gibi, geceleri sessizce başucuna gidip nefesini dinliyorsunuz. </p>
				<p class="normal">Üstü açıldı mı örtüyorsunuz. </p>
				<p class="normal">Söylediğinizi anlamadığında, sürekli bir şeyler sorduğunda tam kızacakken ha babam, “Bu ne?” diye sorup durduğunuz günleri ve onun sabırla cevaplayışını anımsıyor, yutkunuyorsunuz.</p>
				<p class="normal">Gün geliyor ayağına patik giydiriyor, altını bezliyorsunuz. Sabrınız taştığında biraz dinlenebilmek için onu televizyon karşısına oturtuyor, içeride sessizce ağlıyorsunuz. </p>
				<p class="normal">Uzayıp giden bitap geceler boyunca onunla bir ümidin battaniyesine sarılıp yatıyor, iki kötülükten daha az acılı olana razı olup, “Çektirme Rabbim,” diye dualar ediyorsunuz.</p>
				<p class="ortayazi">* * *</p>
				<p class="normal">Adına hayat denen bu devridaim makinesi döndükçe kundaktakini büyütürken büyüyeni kundağa döndürüyor yeniden...</p>
				<p class="normal">Adeta “evvel zaman içinde” kalmış bir borcu ödüyor, giderayak helalleşiyorsunuz.</p>
				<p class="normal">Dolunaylı bir gece nihayet sehere kavuşurken, “Can’ın ateşi yükselmiş,” diye sayıklayan ateşli hastaya, ondan öğrendiğiniz eski bir tekerlemeyi mırıldanıyorsunuz:</p>
				<p class="normal">“Evvel zaman içinde, kalbur saman içinde... Pireler berber, develer tellal iken... Ben babamın beşiğini tıngır mıngır sallar iken...”</p>
				</body>
</html>