<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h2baslik" id="calibre_toc_1">20. Baskıya Önsöz</h1>
				<p class="normal">Yedi yıl önce <span class="ideitalik">Kırmızı Bisiklet</span>’e ilk önsözü yazdığımda, babayla evladı aynı zaman diliminde kucaklayabilmenin mutluluğundan söz etmiştim; biraz da bu geçici saadetin ne kadar sürebileceğini bilmemenin tedirginliğiyle...</p>
				<p class="normal">Az da değil, 16 yıl sürdü benimki...</p>
				<p class="normal"><span class="ideitalik">Kırmızı Bisiklet</span>, 16 yıl boyunca üç kuşağı birlikte görebildi.</p>
				<p class="normal">Direksiyonu elden ele devredebildi.</p>
				<p class="normal">Hayatın bir hediyesi bu bana...</p>
  <p class="normal">Darısı herkesin başına...</p>
<p class="ortayazi">* * *</p>
				<p class="normal">Can Yayınevi’nde 20. baskıyı hazırlarken kitabı yeniden elden geçirdim.</p>
				<p class="normal">Bazı bölümlemeler yapıp yepyeni yazılar ekledim.</p>
				<p class="normal">İçi satırlarla dolu, büyük bir paranteze benziyor <span class="ideitalik">Kırmızı Bisiklet</span> şimdi... </p>
				<p class="normal">Hayat gibi, doğumdan ölüme doğru ilerliyor.</p>
				<p class="normal">Babalık coşkusuyla başlayıp babayı kaybetme hüznüyle sonlanıyor. </p>
				<p class="normal">Oğlumu yetiştirme sürecinde yaşadıklarım, kronolojik olarak kitapta yerini alıyor: Uykusuz gecelerin sarhoşluğu zamanla yerini uygun oyuncağı, masalı, oyunu bulma kaygısına terk ediyor. Giderek televizyonda seyredeceği programların, okulda okuyacağı kitapların derdi öne çıkıyor. Onunla birlikte sorunlar da büyüyor.</p>
				<p class="normal">“Tarihini nasıl anlatmalı?”; “Doğumu nasıl öğretmeli?”; “Ölümden nasıl bahsetmeli?”; “Beladan nasıl esirgemeli?” dertleri başlıyor.</p>
				<p class="normal">Evlat, büyüdükçe birlikte gidilen konserler, filmler, sergiler, cenazelerle bir yol arkadaşına dönüşüyor.</p>
				<p class="normal">O açıdan <span class="ideitalik">Kırmızı Bisiklet</span>, biraz da pedal hızlandıkça, selenizdeki çocuğun sizi yedeğine alma serüvenini andırıyor.</p>
				<p class="ortayazi">* * *</p>
<p class="normal">Kişisel serüvenimin dışında, “başkalarının çocukları”na da yer verdim kitapta...</p>
<p class="normal">Ünlü ya da zengin babalarla çocuklarına, sanatçı ebeveyni olmanın zorluklarına, okul çocuklarının, çilekeş çocukların, “marka çocukları”nın sorunlarına değinen yazıları topladım.</p>
<p class="normal">Bir yazardan çok, bir evlat ve bir baba olarak, bu bisikleti sürerken, evlattan babaya dönüşürken, bir oğlu büyütürken yaşadığım deneyimleri paylaştım.</p>
<p class="normal">Dilerim evlatlar ve babalar okumaktan zevk alır.</p>
<p class="ortayazi">* * *</p>
				<p class="normal">İlkokul mezunu bir babanın oğluyum ben...</p>
				<p class="normal">Kendi okuyamadığını bana okutmak, kendi yazamadığını benden okumak gailesiyle yaşadı babam...</p>
				<p class="normal">Ve yaşadığı sürece en sadık okurlarımdan biri oldu.</p>
				<p class="normal">Bu kitap biraz da ona, “Bak, çabaların, çilelerin boşa gitmedi,” demek içindi.</p>
				<p class="normal">Layık olabildiysem ne mutlu bana...</p>
				<p class="normal">Seni seviyorum baba!</p>
<p class="sagnormal">CAN DÜNDAR</p>
				<p class="sagnormal">Mayıs 2012</p>
				</body>
</html>