<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h3 class="h2baslik2" id="calibre_toc_60">Çocukların Üzerinden Çekin Ellerinizi!</h3>
				<p class="normal">Çocuklar arası bir film yarışması... </p>
				<p class="normal">Okula başlama çağında bir kızın filmi...</p>
				<p class="normal">Şeker mi şeker kız, çok bilmiş tavırlarla, 4 yaşındaki “dünyalar güzeli” kardeşiyle röportaj yapıyor:</p>
				<p class="normal">“Yüzünün nemlenmesi için hangi kremi tercih ediyorsun?” </p>
				<p class="normal">“Cildinin bakımlı ve güzel kalmasını neye borçlusun?”</p>
				<p class="normal">Ufaklık, tombul parmağını elindeki krem kutusuna saplayarak cilt bakımının ve krem korumasının önemini anlatıyor.</p>
				<p class="normal">Sonra da 26 kilo kalmasının sırlarını veriyor.</p>
				<p class="ortayazi">* * *</p>
				<p class="normal">Aynı şehirde bir başka evde, bir başka kız, okul çantasını hazırlıyor. Çantanın kapağında başı siyah örtüyle kapanmış bir bebek resmi var: “Tesettürlü Barbie” bu...</p>
				<p class="normal">Güzellik endüstrisinin küçük ikonası, renkli gözleri, makyajlı yüzüyle bu topraklarda örtünüp çantalara kapak oldu da okula başlıyor bugün...</p>
				<p class="normal">Çin malı, İran temalı bu bebeği neyle açıklamalı:</p>
				<p class="normal">Küreselleşmenin kendine İslam dünyasında yeni pazarlar aramasıyla mı?</p>
				<p class="normal">Yoksa İslam dünyasının popüler kültürün tüketim tezgâhlarına yanaşmasıyla mı?</p>
				<p class="normal">Bunu başka bir yazıya bırakıp bugün okul yoluna koyulan bu iki kız çocuğuna bakmak istiyorum ben:</p>
				<p class="normal">Birinin elinde güzellik kremi var, diğerinin çantasında çarşaflı bir bebek resmi... </p>
				<p class="normal">Birbirlerinden giderek uzaklaşan bu çocuklar, yarının potansiyel karşıtlıklarını tohumluyorlar.</p>
				<p class="normal">Kadın ve erkek, bebek yaştan uzaklaştırılıyor birbirinden...</p>
				<p class="normal">Anneler, kızlarını erkeksiz plajlardan denize sokuyor.</p>
				<p class="normal">Babalar, oğullarını kızsız okullara yolluyor.</p>
				<p class="normal">Tavsiye ders kitaplarında Pinokyo hidayete eriyor, Heidi secdeye geliyor.</p>
				<p class="normal">Medeniyetler daha kundakta çatışmaya başlıyor.</p>
				<p class="normal">Mütedeyyin kitlelerin kaygısı anlaşılmaz değil:</p>
				<p class="normal">Çocuk porno sitelerinde 2 yaşında bebeklerin teşhir edildiğini, bu sitelere en itibarlı isimlerin bilgisayarından girildiğini, liseli kızların “kusarak zayıflama”yı talim ettiğini, ekranda manken yarışması adı altında 15’lik lolita modellere, “Göğüslerin düşük, manken olmak istiyorsan, onları hallettirmen lazım,” denildiğini gördükçe, “Kızım büyüyüp böyle mi olacak?” deyip daha bebek yaştan başını bağlıyorlar.</p>
				<p class="normal">Ağustos sonu Anadolu’yu bir dolaşın da camilerdeki mezuniyet törenlerini görün.</p>
				<p class="normal">Takkeli oğlanlar, örtülü kızlar, yaz boyu 5 gün süren Kuran kurslarından sertifika almalarını ilahiler okuyarak kutluyor. “Camilerarası dinî bilgi yarışması”nda derece alan öğrencilere İslam eserleri hediye ediliyor.</p>
				<p class="normal">Bir başka mekânda, 4 yaşında bir kız çocuğu ezbere okuduğu “İstiklal Marşı”nın, “Benim iman dolu göğsüm gibi serhaddim var,” dizesine gelince ağlamaya başlıyor. Salondaki ihtiyarlarla bir olup gözyaşına gark oluyorlar. </p>
				<p class="ortayazi">* * *</p>
				<p class="normal">Oysa oyun çağında çocuklar bunlar... Göğüsleri düşük mü, imanla mı dolu; bunu idrakten çok uzaklar...</p>
				<p class="normal">Bu yaşta, ebeveynlerinin hayat tarzının minik modelleri ve bir ideoloji savaşının çocuk generalleri olarak sahneye sürülmeleri, insanlık ayıbı...</p>
				<p class="normal">Daha ergen olmamış bir çocuğu çarşafa sokmak da yüzünü makyajlamak da çocuk haklarına aykırı...</p>
			  <p class="normal">Gelin vazgeçelim bu sevdadan; elimizi çekelim çocuklardan...</p>
				</body>
</html>