<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_36">İdo, Yağmur ve Doğukan</h2>
				<p class="normal">İbrahim Tatlıses, birlikte katıldığımız <span class="ideitalik">Siyaset Meydanı</span>’nın sonunda neden aniden hıçkıra hıçkıra ağlamaya başladı?</p>
				<p class="normal">Herkes kendince bir yorum yaptı, işin aslı ise bir hayli farklıydı: O an gözünün önüne oğlu İdo gelmişti.</p>
				<p class="normal">İnsan çocuğunu anımsayınca ağlar mı?</p>
				<p class="normal">Çocuğu ağlanacak hale getirilmişse ağlar!</p>
				<p class="normal">“Ağlamaya yol açan kriz”in nedeni, medyada çıkan bir haberdi. Burada haberin ayrıntılarına girmek istemiyorum. Ama haber, küçük çaplı bir krize yol açmış ve önce evde İdo’yu, sonra da stüdyoda İbo’yu gözyaşına boğmuştu.</p>
				<p class="normal">Tatlıses, çekimden önce, kendisini bunca üzen ve içdünyasını altüst eden olayı anlatırken, “Hiç kimse oğlumun bir damla gözyaşından kıymetli değil,” diye isyan ediyordu.</p>
				<p class="ortayazi">* * *</p>
				<p class="normal">Bütün ana babalar için öyle değil midir?</p>
				<p class="normal">Öyledir tabii...</p>
				<p class="normal">Ancak şöhret sahibi bir anne ya da babaysanız, ününüz karşılığı ödemeyi göze aldığınız bedele evladınız da ortak olur.</p>
				<p class="normal">Üstelik hiç de mecbur değilken...</p>
				<p class="normal">İbrahim Tatlıses’ten önce de Türkan Şoray’ın gözyaşlarına tanık olmuştuk.</p>
				<p class="normal">Şoray, sanatı uğruna kendisini “ömür boyu mahpusluğa” gönüllü mahkûm etmiş, özel hayatıyla değil sinemasıyla anılmak için kendisini hayattan alıkoymuştu. Bu tercihinden de hiçbir zaman yakınmadı; çünkü bugün zirvede olmasını o tercihe borçluydu.</p>
				<p class="normal">Ama aynı tercihi başkalarından, hele kızından bekleyebilir mi?</p>
				<p class="normal">Bekleyemez elbet...</p>
				<p class="normal">Ergenlik denilen kasırganın etki alanına giren Yağmur, yaşıtları gibi gezecek, coşup eğlenecektir; kim ne diyebilir?</p>
				<p class="normal">Medya diyebiliyor.</p>
				<p class="normal">Medya, Yağmur’dan annesinin bile istemediğini istiyor:</p>
				<p class="normal">Geceleri arkadaşlarıyla gezmesini yadırgıyor, eğlenirse ayıplıyor.</p>
				<p class="normal">Ve Türkân Şoray, kendisinin kendisinden esirgediği şeyin, kızına bağışlanması için medyadan ve kamuoyundan yardım istiyor. Yağmur’un gençliğini olanca coşkusuyla doyasıya yaşayabilmesi için anlayış bekliyor.</p>
				<p class="normal">Annesinin adının, onun hayatını kısıtlayan bir engele dönüşmemesini talep ediyor.</p>
				<p class="normal">Kim 14 yaşında bir çocuğun sırtına böyle bir sorumluluk yükleyebilir ki?</p>
				<p class="ortayazi">* * *</p>
				<p class="normal">Ve nihayet Doğukan Manço...</p>
				<p class="normal">Bu ışık yüzlü çocuk, daha babasını yitirmenin acısı küllenmeden, gazete sayfalarında, televizyon ekranlarında ailesi hakkında yazılıp çizilenlere katlanmak zorunda...</p>
				<p class="normal">Bütün bu haberlerin onun çocuk ruhunda ne tahribatlara yol açtığını bilebilir miyiz?</p>
				<p class="normal">Bu haberlerin bir kısmı reklam amaçlı çıkarsa yarın o tahribatı tamir edebilir miyiz?</p>
				<p class="normal">Doğukan ile Batıkan’dan özür dileyebilir miyiz?</p>
				<p class="ortayazi">* * *</p>
				<p class="normal">Diyeceksiniz ki, “Starların hayatlarına dikkat etme sorumluluğu, gazetecilerin de haber yapma zorunluluğu var.”</p>
				<p class="normal">Evet ama bundan çocuklara ne?..</p>
				<p class="normal">Onlar daha ergen bile olmamışken bu kadar ağır bir travmayı yaşamak zorunda mı?</p>
				<p class="normal">Haber uğruna, hayatlarını delik deşik etme hakkımız var mı?</p>
				<p class="normal">Hiç olmazsa çocukları bu savaşın dışında tutamaz mıyız?</p>
				<p class="normal">Onlara çocukluklarını bağışlayamaz mıyız?</p>
				</body>
</html>