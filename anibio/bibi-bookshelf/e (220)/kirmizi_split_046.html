<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h3 class="h2baslik2" id="calibre_toc_77">“Yumurta Döllendi Ben Doğdum!..”</h3>
				<p class="normal">Milli Eğitim Bakanlığı yıllarca inatla direndikten sonra nihayet 6. sınıftan itibaren öğrencilere cinsellik dersi vermeyi “denemeye karar verdi.”</p>
				<p class="normal">Dikkat edin, henüz “karar vermedi.”</p>
				<p class="normal">Uygulama, İstanbul’daki bazı okullarda denenecek, oradan alınacak sonuçlara göre yurt çapında yaygınlaştırılacakmış. Kız ve erkek öğrencilere ayrı dersliklerde 100’er kişilik gruplar halinde verilecek derste, danışman öğretmenler <span class="ideitalik">Ergenlik Döneminde Değişim</span> başlıklı bir kitabı takip edecekmiş.</p>
				<p class="normal">Kitap, cinsel ilişkiden mastürbasyona, cinsel organlardan seksle buluşan hastalıklara kadar bütün “tabu konular”da çocuklara bilgi verecekmiş.</p>
				<p class="normal">Haber “Leylek Masalına Son” başlığını taşıyordu.</p>
				<p class="normal">O masala, anlatanlardan başka inanan kalmamıştı zaten... Durum, çokça dayak yemiş bir boksörün, “Artık biraz da antrenörlük yapayım,” demesine benziyor. Cinsel eğitimin bunca yıl verilmemesi kim bilir kaç kuşakta, kaç cana mal oldu.</p>
				<p class="normal">Sonunda okuldan umut kesilince çocuklar başının çaresine baktı ve “işi öğrendi.”</p>
				<p class="normal">Şimdi “leylek masalı”yla yetişmiş “antrenör”lerin onlardan öğreneceği daha fazla gibi görünüyor.</p>
				<p class="ortayazi">* * *</p>
				<p class="normal">Elimde bir araştırma var.</p>
				<p class="normal">9 Eylül Üniversitesi Hemşirelik Yüksekokulu 3. sınıf öğrencilerinden Kezban Çeçen, Semiha Ermez, Ayşe Dericioğulları; Prof. Dr. Hülya Okumuş ve uzman Berrin Abalı’nın danışmanlığında 9 Eylül Üniversitesi Hastanesi İlkokulu, Buca, Balçova ve İnönü mahalleleri ile Sabancı Kültür Merkezi’nde 1999’da eğitim amacıyla bir anket yapmış.</p>
				<p class="normal">Farklı gelir gruplarından yaşları 9 ile 12 arasında değişen 21’i kız, 12’si erkek 33 çocuğa, “Nasıl dünyaya geldin?” sorusunu sormuşlar.</p>
				<p class="normal">Bilenlerden de, bunu nereden öğrendiğini açıklamasını istemişler. Bebek oluşumunda anne ve babanın rollerini sormuşlar.</p>
				<p class="normal">İlkokul çocuklarının yanıtları inanılır gibi değil.</p>
				<p class="normal">“Çocuk nasıl olur?” sorusunu 33 çocuğun 8’i, “Bilmiyorum,” diye yanıtlamış, l’i “Allah’tan olur,” demiş. 19’u ise “Anne baba beraber yapar,” cevabını vermiş.</p>
				<p class="normal">Mesela 11 yaşındaki Ceyda nasıl dünyaya geldiğini şöyle açıklıyor:</p>
			  <p class="indentmetin">Erkek kadın birleşiyor. Kadın hamile kalıyor. Bebek, kadının karnından çıkıyor.</p>
				<p class="normal">9 yaşındaki Ece ise bir hücrenin anne karnına girdiğini, annenin onu beslediğini, sonra çok hareket edince karnının kesilip çıkarıldığını biliyor.</p>
				<p class="normal">Bu da 10 yaşındaki Tülin’in yanıtı:</p>
			  <p class="indentmetin">Anne baba eşleşir. Yumurta anne karnında büyür. Anüsten çıkar.”</p>
				<p class="normal">10 yaşındaki Nazile:</p>
			  <p class="indentmetin">Kadın erkekle birleşir. 9 ay 10 gün sonra çocuk olur. Çocuk anne karnında büyür. Bazen cinsel organından, bazen karnından çıkar.</p>
				<p class="normal">11 yaşındaki Kadir, bu konuları ailesine sorunca, “Büyüyünce öğrenirsin,” yanıtını almış. Nasıl dünyaya geldiğini, şöyle anlatıyor:</p>
			  <p class="indentmetin">Kadın Allah’tan hamile kalır. Ama evlenenlerin çocukları olur. Evlenmeyenlerin çocuğu olmaz. Çünkü ben hiç anne babasının düğününü gören çocuk tanımadım.</p>
				<p class="normal">11 yaşındaki Nilda’nın yanıtı:</p>
			  <p class="indentmetin">Annemle babam beraber oldular. Yumurta döllendi. 9 ay sonra annem doktora gitti. Doktor iyi beslenip sigara içmemesini söyledi. Annem iyi beslendi, sigara içmedi. 9 ay sonra doktor annemin karnını kesip beni çıkardı.</p>
				<p class="normal">Ve Merve Seylan... 11 yaşında... İlkokul 5. sınıf öğrencisi... Çocuğun, anne baba ilişkisinden doğduğunu biliyor. Kendi doğumunu ise şöyle açıklıyor:</p>
			  <p class="indentmetin">Annem babam evlendi. İlişkiye girdiler. Belli bir süre sonra annemin içindeki çocuk büyüdü. Büyüyünce rahatsızlık hissetti. Doktorlar karnını açtılar. Ben doğdum.</p>
				<p class="ortayazi">* * *</p>
				<p class="normal">Peki nereden öğrenmiş ilkokul çocukları bunları?..</p>
				<p class="normal">Bunu da sormuş araştırmacılar... Sonuçlar ilginç:</p>
				<p class="normal">33 çocuğun 13’ü “yakın aile çevresi”nden öğrenmiş.</p>
				<p class="normal">4’ü “televizyondan veya kitaplar”dan...</p>
				<p class="normal">l’i “arkadaş çevresi”nden...</p>
				<p class="normal">13 çocuk da bilgi kaynağını kaçamak cevaplarla geçiştirmiş.</p>
				<p class="normal">Anketin en ilginç bölümlerinden biri, çocukların “anne ile baba arasındaki farklar”ı anlattıkları bölüm:</p>
				<p class="normal">Didem (9) “Annenin saçı uzun, memesi var,” diyor.</p>
				<p class="normal">Tülin (10): “Erkekte göğüs yok, pantolon giyer, kadında göğüs var, etek giyer.”</p>
				<p class="normal">Nazile (10), anne ile babanın, cinsel organlarının farklı olduğunu belirtiyor.</p>
				<p class="normal">Ece’ye (9) göre; “Babanın pipisi var, annenin yok.”</p>
				<p class="ortayazi">* * *</p>
			  <p class="normal">Leylek mi dediniz?..</p>
				</body>
</html>