<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>30</h3>
<p class="p0">Menocchio’nun en derin düşüncelerinin dip akıntılarına yol vermek için bu terminolojinin yüzeyini aşmalıyız. Menocchio Tanrı’dan, Tanrı’nın en kutsal haşmetinden Tanrı’nın tininden, Kutsal Ruh’tan ve ruhtan söz ederken ne demek istemişti?</p>
<p>Menocchio’nun dilindeki en belirgin unsurdan, metaforların bolluğundan başlayalım. Daha önce de belirttiğimiz gibi, bunlar günlük deneyimlerin sözcükleriyle yapılan metaforlardı - “annesinin rahmindeki çocuk”, “sürüler”, “marangoz”, “peynir” vb. <i>Fioretto della Bibbia</i>’yı süsleyen imgelere açık ve kesinlikle öğretici bir amaca yönelikti: yani, doğrudan doğruya anlaşılabilir örneklerle, okura iletilmesi gereken önermeleri güçlendiriyorlardı. Menocchio’nun konuşmasındaki metaforların üstlendiği işlev ise farklıydı -bir bakıma tam tersiydi. Onun en koyu “her şeyi bire bir anlama” tarzının damgasını taşıyan düşünce ve dil dünyasında metaforlar bile kesinlikle sözcüğü sözcüğüne, bire bir anlaşılmalı. Asla tesadüfi olmayan içerikleri, Menocchio’nun dile dökülmemiş asıl konuşmasının aradan görünmesine yol açıyor.</p>
</body>
</html>