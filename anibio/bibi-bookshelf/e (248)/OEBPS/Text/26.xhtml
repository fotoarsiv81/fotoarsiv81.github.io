<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>26</h3>
<p class="p0">ENGİZİSYONCU: Önceki sorgulamada Tanrı hakkında konuşurken çelişkiye düştün; çünkü bir keresinde Tanrı’nın kaosla birlikte ebedi olduğunu söyledin, bir keresinde de Tanrı’nın kaostan yapıldığını söyledin: Bu çelişkiye ve inancına açıklık getir.</p>
<p>MENOCCHIO: Görüşüme göre Tanrı kaosla birlikte ebedidir, ama kendisini bilmiyordu, yaşamıyordu da, ama sonradan kendi bilincine vardı, kaostan yapıldığını söylerken bunu demek istiyorum.</p>
<p>ENGİZİSYONCU: Daha önce Tanrı’nın akla sahip olduğunu söylemiştin; en başında kendisini nasıl bilmez, hem sonra, kendisini bilmesine sebep olan ne? Ayrıca, yaşamayan Tanrı’nın yaşar hale gelmesi için Tanrı’da ne gibi bir değişim oldu, açıkla.</p>
<p>MENOCCHIO: Eksikken zamanla mükemmele ulaşan dünyanın diğer şeyleri gibi, Tanrı’nın da böyle geliştiğine inanıyorum; bu tıpkı annesinin rahmindeyken anlamayan, yaşamayan, ama annesinin rahminden çıkınca yaşamaya, büyüyünce de anlamaya başlayan çocuk gibi. Yani, Tanrı, kaosla birlikteyken eksikti, ne anlıyor, ne de yaşıyordu, ama sonradan bu kaosun içinde genişleyerek yaşamaya ve anlamaya başladı.</p>
<p>ENGİZİSYONCU: Bu tanrısal akıl başlangıçta her şeyi birbirinden ayırt ederek bilebiliyor muydu?</p>
<p>MENOCCHIO: Yaratılacak olan her şeyi biliyordu; insanları, sonra bunlardan başkalarının doğacağını biliyordu; ama doğacak olan herkesi bilmiyordu, tıpkı sürüleri güdenler gibi, onlardan başkalarının doğacağını bilirler, ama tam olarak kimlerin doğacağını bilemezler. Yani, Tanrı her şeyi gördü, ama olacak olan her özel şeyi ayrı ayrı görmedi.</p>
<p>ENGİZİSYONCU: Bu tanrısal akıl başlangıçtan beri her şey hakkında bilgiye sahipti; peki bu bilgiyi kimden aldı, kendi özünden mi, başka bir yoldan mı kazandı?</p>
<p>MENOCCHIO: Akıl bilgiyi, her şeyin birbirine karışmış olduğu kaostan aldı: sonra da kaos akla düzen ve anlayış verdi, tıpkı bizim toprağı, suyu, havayı ve ateşi bilmemiz ve birbirinden ayırt edebilmemiz gibi.</p>
<p>ENGİZİSYONCU: Bu Tanrı, her şeyi yaratmadan önce iradeye ve güce sahip değil miydi?</p>
<p>MENOCCHIO: Evet, içindeki bilginin artmasıyla, güç ve iradesi de gelişti.</p>
<p>ENGİZİSYONCU: İrade ve güç Tanrı’da aynı şey midir?</p>
<p>MENOCCHIO: Bizde olduğu gibi birbirinden ayrıdır: irade olduğunda, bir şeyi yapmak için gerekli güç de olmalıdır. Örneğin, marangoz bir sıra yapmaya kalktığında alete ihtiyaç duyar, ama elinde tahta yoksa, iradesi işe yaramaz. Yani Tanrı hakkında da diyebiliriz ki, iradeye ek olarak güce de ihtiyaç vardır.</p>
<p>ENGİZİSYONCU: Tanrı’daki bu güç nedir?</p>
<p>MENOCCHIO: Vasıflı işçiler aracılığıyla idare etmek.</p>
<p>ENGİZİSYONCU: Dünyanın yaradılışında Tanrı’nın vekilieri olduğunu düşündüğün şu melekler, doğrudan doğruya Tanrı tarafından mı yaratıldılar, yoksa başka biri tarafından mı?</p>
<p>MENOCCHIO: Doğa tarafından dünyanın en mükemmel özünden üretildiler, tıpkı kurtların bir peynirden üremesi gibi; ortaya çıktıklarında da, Tanrı onları kutsadı ve onlara irade, akıl ve bellek verdi.</p>
<p>ENGİZİSYONCU: Tanrı her şeyi, meleklerin yardımı olmadan yapabilmiş olabilir mi?</p>
<p>MENOCCHIO: Evet, tıpkı bir evi yapan kişinin işçiler ve yardımcılar tutması gibi, ama evi onun yaptığını söyleriz. Aynı şekilde, dünyayı yaratırken Tanrı melekleri kullandı, ama Tanrı’nın yarattığını söyleriz. Ayrıca bir evi yapan marangoz ustası, istese tek başına da yapabilir, ama daha uzun zaman alır, Tanrı da dünyayı tek başına yapabilirdi, ama daha uzun sürerdi.</p>
<p>ENGİZİSYONCU: Eğer bütün o melekleri üreten o öz olmasaydı, eğer o kaos olmasaydı, Tanrı bütün bu dünyayı tek başına yaratabilir miydi?</p>
<p>MENOCCHIO: Madde olmadan bir şeyin yaratılamayacağına inanıyorum, Tanrı bile madde olmadan bir şey yaratamazdı.</p>
<p>ENGİZİSYONCU: Kutsal Ruh adını taktığın tin ya da başmelek, onun da Tanrı ile doğası ve özü bir mi?</p>
<p>MENOCCHIO: Tanrı ve melekler kaosla aynı özden, ama mükemmellik açısından aralarında fark var, Tanrı’nın özü Kutsal Ruh’unkinden daha mükemmel, çünkü Tanrı en mükemmel ışıktır: İsa hakkında da aynı şeyi söyleyebilirim, o da Tanrı ya da Kutsal Ruh’tan daha aşağı bir özdendir.</p>
<p>ENGİZİSYONCU: Bu Kutsal Ruh, Tanrı kadar güçlü mü? İsa da Tanrı ve Kutsal Ruh kadar güçlü mü?</p>
<p>MENOCCHIO: Kutsal Ruh, Tanrı kadar güçlü değil, İsa da Tanrı ve Kutsal Ruh kadar güçlü değil.</p>
<p>ENGİZİSYONCU: Senin Tanrı dediğin başka biri tarafından mı yapıldı ve üretildi?</p>
<p>MENOCCHIO: Başkaları tarafından üretilmedi, ama hareketini kaosun değişiminden aldı, eksikken, giderek mükemmelleşti.</p>
<p>ENGİZİSYONCU: Kaosu kim hareket ettiriyor?</p>
<p>MENOCCHIO: Kendi kendine hareket ediyor.</p>
</body>
</html>