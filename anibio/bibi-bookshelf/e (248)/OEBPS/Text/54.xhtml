<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>54</h3>
<p class="p0">Şunları yazmıştı:</p>
<p>“Efendimiz İsa Mesih ve Annesi Bakire Meryem ve cennetteki bütün azizler adına kendimi yardım ve nasihatlerinize havale ediyorum.</p>
<p>Ey büyük, kadirimutlak ve kutsal Tanrı, gökyüzünün ve yeryüzünün yaradanı, en aziz iyiliğin ve sonsuz merhametin adına ruhumu ve bedenimi aydınlat ki yüce Tanrımı memnun edecek şeyler düşünebilsin, söyleyebilsin ve yapabilsin; kutsal Üçlü, Baba, Oğul ve Kutsal Ruh adına ve Amin. Ben, dünyanın ve büyüklerimin gözünden düşmüş, evimin, hayatımın ve bütün yoksul ailemin çöküşüne sebep olmuş olan ben, sefil Menego Scandella, şu birkaç kelimeden başka ne söyleyeceğimi, ne yapacağımı bilmiyorum. Önce: <i>‘Set libera nos a mallo et ne nos inducas in tentazionem et demite nobis debita nostra sicut ne nos dimitimus debitoribus nostris, panem nostrum cotidianum da nobis hodie’;</i> ve Efendimiz İsa Mesih’e ve büyüklerime yalvarıyorum, merhametleriyle, kendilerine halel getirmeyecek şekilde yardım eli uzatsınlar bana. Ve ben Menego Scandella nereye gidersem gideyim, bütün inançlı Hıristiyanlara Kutsal Anamız Katolik Roma Kilisesi’nin ve onun görevlilerinin, yani onun kurumlarındaki engizisyoncuların, piskoposların, vekillerin, papazların, vaizlerin emrettikleri her şeyi yapmaları, böylece benim yaşadıklarımdan ders almaları için yalvaracağım. Ben Menego ayrıca ölümün beni bütün bu korkulardan kurtaracağını ve böylece kimseyi rahatsız etmeyeceğimi de düşündüm, ama tam tersi oldu, o benim bütün dertlerimi ve acılarımı dindirebilen oğlumu aldı; sonra bana bakan karımı almak istedi; bana kalan oğullarım ve kızlarım beni deli olarak kabul ettiler çünkü onların mahvına neden olmuştum, bu da doğruydu, keşke on beş yaşında ölseydim, bu zavallı sefilin derdini hiç yüklenmeyeceklerdi.</p>
<p>Ve eğer kötü bir düşüncem olmuşsa ya da sahte bir söz söylemişsem, onlara hiçbir zaman inanmadım ve hiçbir zaman Kutsal Kilise’ye karşı bir şey yapmadım, çünkü Tanrı Efendimiz bana düşündüğüm ve söylediğim her şeyin bilgelik değil safsata olduğuna inanmayı öğretti.</p>
<p>Ve hakikatin bu olduğuna inanıyorum, çünkü Kutsal Kilise’nin inandığı şeylerden başka şeye inanmak ya da düşünmek ve papazlarla büyüklerimin emrettiği şeylerden başkasını yapmak istemiyorum.”</p>
</body>
</html>