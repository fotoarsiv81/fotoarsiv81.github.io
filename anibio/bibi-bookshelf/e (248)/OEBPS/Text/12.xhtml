<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>12</h3>
<p class="p0">Ne yazık ki kitaplarının tam bir listesi elimizde yok. Tutuklandığı sırada piskopos vekili evini aratmıştı. Bazı kitaplar bulunmuştu, ama kuşku çeken ya da yasak kitaplar olmadıkları için kaydı tutulmamıştı. Menocchio’nun okuduklarına ait kısmi bir dökümü, ancak sorgulaması sırasındaki kısa göndermelere dayanarak ortaya çıkarabiliriz. İlk mahkeme sırasında şu kitaplardan söz etmişti:</p>
<p>1. Halk dilinde Kitabı Mukaddes, “büyük bölümü kırmızı harflerle” (belirlenemeyen bir baskı);</p>
<p>2. <i>Ilfioretto della Bibbia</i> (Ortaçağ’dan kalma, çeşitli kaynaklardan derlenmiş bir Katalan vakayinamesi. Bu kaynakların arasında tabii ki Vulgata’nın yanı sıra, Isidor’un <i>Chronicon’</i>u<i>,</i> Autunlu Honorius’un <i>Elucidarium’</i>u ve gayri resmi İncil metinleri bulunuyordu; 14. ve 15. yüzyıllarda elyazması olarak elden ele dolaşan bu kitabın yirmiden fazla baskısı olduğunu biliyoruz, kitabın başlığı bazen <i>Fioretta della Bibbia,</i> bazen <i>Fiore di tutta la Bibbia,</i> bazen de <i>Fiore novello’</i>ydu; 16. yüzyıl ortalarına kadar yeniden yeniden basıldı);</p>
<p>3. <i>Il Lucidario</i> (ya da <i>Rosario</i>?) <i>della Madonna</i> (büyük bir ihtimalle Dominiken rahibi Alberto da Castello’nun <i>Rosario della gloriosa Vergine Maria</i> adlı kitabının bir başka kopyası, bu kitap</p>
<p>da 16. yüzyılda sık sık basılırdı);</p>
<p>4.    <i>Il Lucendario</i> (doğru yazılışı <i>Legendario) de santi</i> (Niccolo Malermi’nin <i>Legendario delle vite de tutti li santi</i> başlığıyla yayımladığı, Jacopo da Varagine’den <i>Legenda aurea</i> adlı kitabın çok yaygın olan bir çevirisi);</p>
<p>5.    <i>Historia del Giudicio</i> (çeşitli kalınlıkta ve çeşitlemelerde elden ele dolaşan, sekiz heceli mısralar biçiminde kaleme alınmış, yazarı bilinmeyen bir 15. yüzyıl şiiri);</p>
<p>6.    <i>II cavallier Zuanne de Mandavilla</i> (14. yüzyıl ortalarında Sir John Mandeville tarafından yazıldığı ileri sürülen ve 16. yüzyılda birçok kez basılan ünlü bir seyahat kitabının İtalyanca çevirisi);</p>
<p>7.    <i>“Zampollo</i> adında bir kitap” (yani 1541’de Venedik’te basılmış olan <i>Il sogno dil Caravia.)</i></p>
<p>Bu kitaplara, ikinci mahkeme sırasında adı geçen şu kitaplar da eklenebilir:</p>
<p>8.    <i>Il</i> <i>Supplimento delle cronache</i> (Bergamolu Augustinyen rahibi Jacopo Filippo Foresti tarafından 15. yüzyıl sonunda derlenmiş vakayinamenin halk diline çevirisi. 16. yüzyılın sonuna kadar <i>Supplementum supplementi delle croniche…</i> adıyla birçok kez genişletilerek yeniden yayımlandı);</p>
<p>9.    <i>Lunario al modo di Italia calculato composta nella citta di Pesara dal ecc.<sup>m0</sup> dottore Marino Camila de Leonardis</i> (bu kitabın da birçok baskısını biliyoruz);</p>
<p>10.    Boccacio’nun <i>Decameron</i>’unun sansürsüz bir baskısı;</p>
<p>11.    Bir tanığın Kuran olduğunu ileri sürdüğü tanımlanamayan bir kitap (Kuran’ın İtalyanca çevirisi 1547’de Venedik’te basıldı).</p>
</body>
</html>