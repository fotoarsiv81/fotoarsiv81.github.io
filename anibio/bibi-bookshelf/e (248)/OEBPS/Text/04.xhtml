<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>4</h3>
<p class="p0">Önsoruşturma sırasında tanıkların anlattığı garip öyküler yüzünden, piskopos vekili öncelikle onlara Menocchio’nun “ciddi mi yoksa şakadan mı” konuştuğunu, daha sonra da aklının başında olup olmadığını sormuştu. İki soruya da verilen cevap açıktı: Menocchio “ciddi konuşmuştu” ve “aklı başındaydı, deli değildi”. Aslında, mahkemenin başlamasından sonra, babasının bazı arkadaşlarının (Sebastiano Sebenico ve tam belirlenemeyen “pre Lunardo” diye birinin) tavsiyelerine uyarak Menocchio’nun “deli” ya da “cinli” olduğu söylentisini yayan, oğlu Ziannuto olmuştı. Ama piskopos vekili buna kulak asmadı ve mahkeme devam etti. Menocchio’nun fikirlerini, özellikle de evren kuramını -peynir, süt, kurt-melekler, Tanrı, kaostan yaratılan melek- inançsız ama zararsız fanteziler olarak bir kenara itmek için de bir çaba harcanmış, ama bu da başarılı olmamıştı. Bir yüzyıl kadar sonra Menocchio büyük bir ihtimalle “dini hezeyana” kapılmış biri olarak bir akıl hastanesine kapatılırdı. Ama Karşı Reform bütün hızıyla sürerken, dışlama yöntemleri farklıydı, bunların içinde en çok tutulanı da birisini sapkın olarak teşhis etmek ve yargılamaktı.</p>
</body>
</html>