<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>48</h3>
<p class="p0">Toplumdaki yerine yeniden kavuştu. Engizisyon’la başı belaya girmiş, yüz kızartıcı bir cezaya çarptırılmış ve hapiste yatmış olmasına rağmen, 1590’da yeniden Montereale’deki Santa Maria kilisesinin yöneticisi (<i>cameraro</i>) olarak görevlendirildi. Bu atamada büyük bir ihtimalle, Menocchio’nun çocukluk arkadaşı olan yeni papaz Giovanni Daniele Melchiori’nin parmağı vardı. (Menocchio’yu Engizisyon’a ihbar etmiş olan daha önceki papaz Odorico Vorai’nin başına neler geldiğini daha sonra göreceğiz.) Görünüşe bakılırsa hiç kimse bir sapkının, hatta bir sapkınlık önderinin kilisenin fonlarını yönetmesini bir rezalet olarak almamıştı: Halbuki, hatırlayabileceğimiz gibi, bu konuda papaz bile Engizisyon’a hesap vermek zorunda kalmıştı.</p>
<p><i>Cameraro</i> görevi, çoğunlukla değirmencilere verilirdi, çünkü onlar kiliseyi yönetmek için gerekli parayı ödünç verebilecek güce sahiptiler. Her halükârda, <i>camerari</i> halktan toplanan onda birlik kilise vergisini ellerinde mümkün olduğu kadar uzun süre tutarak, kendi harcamalarını buradan karşılamayı alışkanlık edinmişlerdi. 1593’te Concordia Piskoposu Matteo Sanudo bölgedeki tüm dini kurumları ziyaret ettiği sırada Montereale’ye uğradığında, son yedi yıldır <i>camerari</i> tarafından tutulan muhasebe defterlerini inceledi. Borçluların arasında Domenico Scandella’nın, yani bizim Menocchio’nun da olduğu ortaya çıktı. Menocchio’nun 200 liret borcu vardı ve Bernardo Corneto’dan sonra en büyük borç onunkiydi. O dönemde Friuli’de yapılan benzer teftişlerde sık sık ortaya çıkan ve kınanan, olağan bir durumdu bu. Scandella ismiyle dokuz yıl önce mahkûm ettiği adam arasında herhangi bir bağ kuramayan piskopos, bu kez daha katı ve titiz bir yönetim biçimini uygulamaya koymaya karar verdi: “Geçen teftişte bu konuda yararlı talimatlar verilmiş olmasına rağmen, hesaplarda görülen düzensizliği” kınadı, “bu talimatlara uyulsaydı, kuşku yok ki kilisenin işleri çok daha yolunda gidecekti”; “büyük bir defter” alınmasın emretti, papaz tanrısal hizmetlerden uzaklaştırılma tehditi altında <i>(a divinis)</i> bu deftere her yıl “günü gününe dağıtılan hububat, kilise harcamaları ve <i>camerari’</i>nin barınması için ödemede bulunanları sırayla tek tek” kaydedecekti. <i>Camerari</i> de gelirini “bir kayıt defterine <i>(vacchetta)</i> kaydedecek, daha sonra buradan esas deftere geçirecekti.” Borçlu <i>camerari</i> hemen hesaplarını kapatacaklardı, aksi takdirde “kiliseye girişleri yasaklanacak ve ölümleri halinde dini törenden mahrum bırakılacaklardı”; altı ay içinde papaz 1592’ye ait hesapları Portogruaro’ya getirecekti, yoksa para cezasına çarptırılacak ve bir kez daha <i>a divinis</i> yetkileri askıya alınacaktı. Menocchio’nun borcunu ödeyip ödemediğini bilmiyoruz. Ödemiş olabilir, çünkü 1599-1600’de Piskopos Sanudo’nun kendisinin yürüttüğü teftişte ancak 1592 ve sonraki yıllarda borçlu <i>camerari</i> ortaya çıktı.</p>
<p>Aynı dönemde (1595), Menocchio’nun hemşerileri arasındaki saygınlığının bozulmadan kaldığını gösteren kanıtlar vardı. Kont Giovan Francesco di Montereale ile kiracılarından Bastian de Martin arasında iki arazi ve bir çiftlik evi konusunda “küçük bir anlaşmazlık” ortaya çıkmıştı. Kontun isteği üzerine, bu konuta daha önceki kiracılar tarafından yapılan tamirleri değerlendirmek için iki bilirkişi tayin edilmişti. Piero della Zuanna kontu, Menocchio da kiracıyı temsil etmek üzere seçilmişlerdi. Taraflardan biri yerel derebeyi olduğu için zor bir davaydı bu. Ama şurası açık ki, Menocchio’nun mantığına ve yargısına güven duyuluyordu.</p>
<p>Aynı yıl, Menocchio ve oğlu Stefano “yukarıdaki çalılığın ardında” olarak anılan bir yerde yeni bir değirmen kiraladılar. Kira süresi 9 yıldı. Anlaşmaya göre kiracılar her yıl 4 kile buğday, 10 kile çavdar, 2 kile ak dan, 2 kile yulaf, 2 kile kara buğday ve ek olarak 150 libre ağırlığında bir domuz vereceklerdi. Eğer hayvanın ağırlığı belirtilenin altında ya da üstünde olursa, tam karşılığı para olarak (libre başına 6 soldi) ödeneceğine dair bir madde vardı. Dahası, “armağanlarla” ilgili bir koşul vardı: bir çift horoz ve yarım boy keten. Keten, değirmen kumaş çırpmakta kullanıldığı için bir andaçtı. İki kiracı değirmeni iki “iyi durumda ve işe yarayan” eşek, bir tekerlek (<i>leviera)</i> ve altı çırpıcı dibeğiyle birlikte kiralamışlardı; binayı Pietro de Macris’in mirasçılarının vasisi olan sahiplerine “bozulmuş değil, geliştirilmiş” bir durumda geri vermeyi taahhüt etmişlerdi. Daha önceki kiracı Florito di Benedetto borcunu ödeyemez duruma düşmüş, onlara kirayı beş yıl içinde ödemeye söz vermişti; onun isteği üzerine de Menocchio ve Stefano bu anlaşmanın kefili olmayı kabul etmişlerdi.</p>
<p>Bütün bunlar, iki Scandella’nın mali durumunun o dönemde gayet iyi olduğunu gösteriyor. Menocchio köyündeki yaşama tam anlamıyla katılıyordu. 1595’te Friuli <i>Patria</i>’sının eyalet valisinden belediye başkanına yollanan bir mesajı iletmekle görevlendirilmiş, Montereale “civarı” tarafından belediye başkanıyla birlikte vergi tahakkuk memurlarının seçimiyle görevli on dört temsilciden biri olmuştu.</p>
<p>Ancak bir süre sonra kendisini destekleyen oğlunun (büyük bir ihtimalle Ziannuto) ölümünden sonra Menocchio zor duruma düşmüş olmalı. Başka işlerde çalışarak geçimini sağlamayı denedi: okulda öğretmenlik yaptı, festivallerde gitar çaldı. <i>Habitello</i>’nun lekesinden ve Montereale’yi terk etme yasağından kurtulmak onun için her zamankinden acil bir ihtiyaca dönüştü. O da Udine’ye giderek yeni engizisyoncu Fra Giovan Battista da Perugia’yı ziyaret etti ve iki zorunluluktan da bağışlanmayı diledi. <i>Habitello</i> konusunda olumsuz bir cevap aldı; engizisyoncu 26 Ocak l597’de Concordia Piskoposu’na yazdığı bir mektupta “çünkü”, diye açıkladı, “bu konuda bahşedilecek bağışlanma hafife alınamaz”; ancak “kendisinin ve ailesinin yoksulluğunu azaltabilmesi için şaibeli yerler hariç her yerde serbestçe iş yapabilmesi için” izin verdi.</p>
<p>Yavaş yavaş eski mahkemenin sonuçları ortadan kalkıyordu. Ama, bu arada, Menocchio’nun haberi olmadan, Engizisyon onunla yeniden ilgilenmeye başlamıştı.</p>
</body>
</html>