<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>10</h3>
<p class="p0">Engizisyonculara, Menocchio’nun herhangi bir etki altında kalmadan genelgeçer düşüncelere bu kadar ters düşen fikirleri geliştirmiş olması imkânsız gelmişti. Tanıklara Menocchio’nun “samimi ‘mi konuştuğu’ yoksa alay mı ettiği, başkalarından duyduğu şeyleri tekrarlayıp tekrarlamadığı” sorulmuştu. Menocchio’dan da “dostlarının” adlarını vermesi istenmişti. Ama iki konuda da cevaplar olumsuzdu. Özellikle Menocchio kesin bir biçimde şöyle konuşmuştu: “Efendim, bu fikirlere sahip başka hiç kimseyle tanışmadım; fikirlerim kendi kafamdan çıktı.” Ama, en azından bir anlamda, doğruyu söylemiyordu. 1598’de don Ottavio Montereale (hatırlayacağımız gibi Engizisyon’un müdahalesinin dolaylı sorumlusuydu), “Bu Menocchio, sapkınlıklarını Porcialı bir ressam olan Nicola’dan öğrendi,” dedi. Nicola, don Ottavio’nun kayınbiraderi olan signor de Lazzari’nin evinde resim yapmak için Montereale’ye gelmişti. Gerçekten de Nicola’nın adı ilk mahkeme sırasında ortaya atılmış, Menocchio’nun açıkça mahcup bir tepki göstermesine yol açmıştı. Önce onu Büyük Perhiz sırasında tanıdığını, o sırada Nicola’nın tabii oruç tuttuğunu, ama bunu “korkudan” yaptığını söylediğini belirtti. (Menocchio ise bünyesinin zayıf olduğu özürüyle “birazcık süt, peynir ve zaman zaman bir yumurta” yediğini söyledi.) Ama hemen sonra konuyu değiştirerek, Nicola’ya ait bir kitaptan dalgın bir hava içinde söz etmeye başladı. Bunun üstüne Nicola Engizisyon karşısına çağrılmış, ancak Porcialı iki kilise görevlisinin kişiliği hakkında olumlu tanıklık belirtmesi sayesinde hemen serbest bırakılmıştı. Ancak ikinci mahkeme sırasında, Menocchio’nun heterodoks düşüncelerini bilinmeyen bir kişinin etkisiyle geliştirdiği hakkında kanıt belirlendi. 19 Temmuz 1599’da yapılan sorgulama sırasında engizisyoncular her insanın kendi dini aracılığıyla selamete erişebileceği, buna göre bir Türk’ün de Türk olarak kalmaya hakkı olduğu, Hıristiyanlığa döndürülmek zorunda olmadığı yolundaki inanca -bu da daha sonra göreceğimiz gibi Decameron’daki bir öyküye dayanıyordu- ne zaman kapıldığını sordular. Menocchio şöyle cevap verdi: “On beş ya da on altı yıl önce bu tür şeyleri tartışmaya başladığımız andan beri bu fikirlere sahibim, bunları kafama şeytan soktu.” Engizisyoncu hemen sordu: “Kiminle tartıştın bunu?” Menocchio ancak uzun bir suskunluktan sonra (“<i>post</i> <i>longam moram</i>”) cevap verdi: “Bilmiyorum.”</p>
<p>Demek ki Menocchio on beş ya da on altı yıl önce -herhalde 1583’te, çünkü bir sonraki yılın başında hapse atılıp yargılanmıştı birisiyle din hakkında konuşmuştu. Suçlanan kitabı, <i>Decameron’</i>u Menocchio’ya veren de büyük ihtimalle aynı kişiydi. Birkaç hafta sonra Menocchio ismi de verdi: Nicola de Melchiori. İsmin yanı sıra tarihler de (bu tesadüfler engizisyoncuların dikkatinden kaçmıştı) bu kişinin Nicola da Porcia olduğunu gösteriyor, çünkü 1584’te Menocchio onu tam bir yıldır görmemişti.</p>
<p>Don Ottavio Montereale iyi bilgi edinmişti: Menocchio gerçekten de dinsel sorunları Nicola da Porcia ile tartışmış olmalıydı. Nicola’nın yirmi beş yıl önce İncil’i okumak için bir araya gelen zanaatkâr grubunun bir üyesi olup olmadığını bilmiyoruz. Ne olursa olsun, 1584’te lehine tanıklıklara rağmen, bir süre “büyük bir sapkın” olarak isim yapmıştı. En azından 1571’de, Pordenoneli bir asilin, Fulvio Rorario’nun sekiz ya da on yıl önceki bir olaya dayanarak yaptığı tespit böyleydi. Nicola “Porcia yakınlarındaki bir kiliseye süs olarak yerleştirilmiş bazı tabletleri kırdığını söylemiş, bunun yanlış olduğunu, oraya yakışmadığını… ticari mal olduklarını… ve figürlerin kilisede yer almaması gerektiğini” söylemişti. Menocchio’nun kutsal tasvirleri nasıl sert bir dille kınadığı hemen akla geliyor. Ama Nicola da Porcia’dan öğrendiği tek şey bu değildi.</p>
<p>Menocchio, piskopos vekiline şöyle demişti: “Nicola’nın <i>Zampollo</i> adında bir kitabı olduğunu biliyorum, anlattığına göre bu öldükten sonra cehenneme giden ve oradaki şeytanlarla dalga geçen bir soytarıymış; iyi hatırlıyorsam, yanında da bir arkadaşı varmış, şeytanlardan biri soytarıdan hoşlanınca ve arkadaşı da şeytanın soytarıdan hoşlandığını öğrenince ona mutsuz taklidi yapmasını söylemiş, o da arkadaşının sözünü dinlemiş, şeytan sormuş: ‘Niçin mutsuz görünüyorsun? Rahatça açık açık konuş, çünkü insan cehennemde bile şerefini koruyabilir.”’ Piskopos vekiline bu konuşma bir dolu saçmalık gibi gelmiş olmalı. Hemen sorguyu daha ciddi sorulara getirdi -örneğin, Menocchio bütün insanların cehenneme gittiğini söylemiş miydi?- böylelikle de önemli bir ipucunu elinden kaçırdı. Gerçekten de Menocchio, Nicola da Porcia’nın ona verdiği kitabı öyle yalayıp yutmuştu ki, kitabın kahramanının bir lakabı olan Zanpolo’yu kitabın adıyla, <i>Il sogno dil Caravia</i>’yla karıştırmasına rağmen, bütün temaları ve deyimleri benimsemişti.</p>
<p><i>Sogno</i>’da Venedikli kuyumcu Alessandro Caravia kendisini ve kısa süre önce ileri yaşta ölen yakın arkadaşı ünlü soytarı Zanpolo Liompardi’yi anlatır. Başlangıçta Zanpolo, Caravia’ya (Caravia’nın da, kitabın kapağında,  Dürer’in <i>Melacholia</i>’sındakine benzer bir poza bürünmüş bir resmi vardı) şöyle der:</p>
<p class="ara05"></p>
<p>İyi bir resim ustasının resmettiği </p>
<p><i>Melancholia</i> gibi görünüyorsun gözüme.</p>
<p class="ara05"></p>
<p class="p0">Caravia üzgündür. Çevresinde haksızlıklarla dolu bir dünya görmektedir ve bu yüzden acı çekmektedir. Zanpolo onu teselli eder, asıl hayatın yeryüzünde olmadığını hatırlatır.</p>
<p class="ara05"></p>
<p>Ah öbür dünyadaki birinden </p>
<p>Bir haber almayı ne kadar isterdim,</p>
<p class="ara05"></p>
<p class="p0">diye haykırır Caravia. Zanpolo, öldükten sonra geri dönüp ona görünmeye çalışacağına dair söz verir. Kısa süre sonra ölür; şiirin birçok bölümü, kuyumcunun rüyasını anlatır; rüyada soytarı Zanpolo cennete yaptığı yolculuğu, orada Aziz Petrus’la yaptığı konuşmaları, sonra cehenneme gidişini, orada da soytarılığı sayesinde şeytan Farfarello ile kurduğu dostluğu, sonra başka bir ünlü soytarı olan Domenego Taiacalze ile tanışmasını aktarır. Taiacalze, Zanpolo’nun, söz verdiği gibi Caravia’ya görünmesini sağlayacak bir plan önerir.</p>
<p class="ara05"></p>
<p>Farfarel’in seni çok sevdiğini biliyorum </p>
<p>Yakında ziyaretine gelecektir;</p>
<p>Çok acı çekiyor musun diye soracak sana;</p>
<p>Sen de onu gördüğünde, sadece </p>
<p>Olduğundan daha mutsuz görün,</p>
<p>Bırak seni eğlendirmeye çalışsın.</p>
<p>Sen de ona ne düşündüğünü söylersin,</p>
<p>Belki o da ne diliyorsan onu yapar.</p>
<p class="ara05"></p>
<p class="p0">“Ben de öyle yaptım…” diye anlatır Zanpolo,</p>
<p class="ara05"></p>
<p>Büyük ıstırap içindeymiş gibi </p>
<p>Bir kenara sindim </p>
<p>Farfarel beni görmeden önce.</p>
<p class="ara05"></p>
<p class="p0">Ama bu kurnazlık yürümez ve Farfarello onu azarlar:</p>
<p class="ara05"></p>
<p>Anladım numara yaptığını</p>
<p>Şimdi senin hakkında bilmiyorum ne düşüneceğimi </p>
<p>Çünkü bana böyle bir oyun oynadın.</p>
<p>Her emri dinleyeceğine</p>
<p>Ve cehennemde bile inancından vazgeçmeyeceğine yemin</p>
<p>etmiştin bana.</p>
<p class="ara05"></p>
<p class="p0">Yine de onu bağışlar. Zanpolo, Caravia’ya görünür, o da uyanınca haçın önünde diz çöküp dua eder.</p>
<p>Menocchio’nun da derhal kaptığı, Farfarello’nun cehennemde bile doğrunun söylenmesi gerektiği yolundaki öğütleri, yani rahiplerinki başta olmak üzere ikiyüzlülüğe karşı polemik, kuşkusuz ki <i>Sogno</i>’nun en temel temalarından biriydi. Kitap 1541 Mayısı’nda basılmıştı, o sırada Katolikler’le Protestanlar arasında barışı sağlamaya yönelikmiş gibi görünen toplantılar Regensburg’da yapılmaktaydı. Aslında <i>Sogno,</i> İtalyan evanjelizminin<sup><a id="not15" href="../Text/Section0001.xhtml#nt15">[15]</a></sup> tipik bir sesiydi. İki soytarı Zanpolo ve Taiacalze’nin <i>“sgnieffi, berleffi, ceffi</i> ve çarpık yüzleri”, Belzebuth mahkemesinin<sup><a id="not16" href="../Text/Section0001.xhtml#nt16">[16]</a></sup> önünde dans etmeye başlamaları, “ona çıplak kıçlarını göstermeleri”, aslında geniş ve inatçı bir dinsel söyleme eşlik ediyordu - ve karışım, karnavalları andırıyordu. Taiacalze açık açık Luther’i över:</p>
<p class="ara05"></p>
<p>Bir Martin Luther çıkmış ortaya </p>
<p>Papazları takmazmış, hele keşişleri hiç,</p>
<p>Almanlar çok severmiş onu;</p>
<p>Konsil toplamak için çağrı yapmaktan usanmazmış hiç […]</p>
<p>Bu Martin, duyduğumuza göre,</p>
<p>Bilginin her dalında eşsizmiş:</p>
<p>Saf İncil’i terk etmezmiş.</p>
<p>Luther çoğunun aklını karıştırdı;</p>
<p>Kimi diyor ki yalnızca İsa bağışlayabilir bizi,</p>
<p>Kimisi de diyor ki III. Paulus ve Clement de yapabilir.</p>
<p>Kimi itiyor, kimi çekiyor,</p>
<p>Doğruyu söyleyen de var, yalan söyleyen de.</p>
<p>Herkes istiyor ki konsil toplansın Ve şu sapkınlıkları açıklasın:</p>
<p>Nasıl sıcak güneş kanı eritirse,</p>
<p>Tanrı da bütün şeytani fikirleri eritsin…</p>
<p class="ara05"></p>
<p class="p0">Doktrini yeniden anlaşılırlığına kavuşturmak ve “saf İncil’’in itibarını sağlamak için bir konsil toplamak istediğinden, Luther’in durumu olumlu bir gözle görülmekteydi:</p>
<p class="ara05"></p>
<p>İstemeye istemeye gördüm ölümün</p>
<p>Benim için geldiğini dostum, çünkü kafam bulanıktı</p>
<p>Sayısız farklı fikir, hepsi de sallantıda</p>
<p>Dünyayı sarmıştı.</p>
<p>İnsan, imanı sarsılmasın ister </p>
<p>Boş lakırdıyla kafam karışmasın der </p>
<p>İnciller’de ne varsa hepsini yutayım,</p>
<p>Gerisi için Martin ne derse desin unutayım.</p>
<p class="ara05"></p>
<p class="p0">“Saf İncil” sözüyle neyin kastedildiği, daha sonra, bu kez Zanpolo, Aziz Petrus ve Taiacalze tarafından açıklanır. İsa’nın kendini kurban edişinde imanla <i>“Iustificatio”</i> vardır.</p>
<p class="ara05"></p>
<p>Hıristiyanı selamete eriştiren ilk neden </p>
<p>Tanrı’yı sevmek ve yalnız ona inanmaktır.</p>
<p>İkincisi, insan İsa’nın kanıyla</p>
<p>Ona inanan herkesi kurtarmasını ummaktır.</p>
<p>Üçüncüsü, yüreği merhametle eğitmek </p>
<p>Ve Kutsal Ruh’un ışığında hareket etmektir,</p>
<p>Çünkü üç Kişi’deki tek Tanrı verir ödülü.</p>
<p>Bu üçü kurtarır seni cehennemden.</p>
<p class="ara05"></p>
<p class="p0">Burada, eğitimsizler arasında bile revaçta olan, rahiplerin vaaz ettiği teolojik inceliklerden eser yoktu.</p>
<p class="ara05"></p>
<p>Kendilerini okumuş sanan bir yığın aptal </p>
<p>Durmadan Kutsal Yazılar’dan söz eder,</p>
<p>Berberler, demirciler, terziler,</p>
<p>Teoloji yaparken ölçüyü kaçırır,</p>
<p>Halkı birçok yanlışa sürükler,</p>
<p><i>Praedestinatio</i> konusunda gerçekten korkutucudurlar, </p>
<p>Yargılanma ve özgür irade konusunda da öyle.</p>
<p>Bırakın yansınlar güherçileyle </p>
<p>Bu küçük zanaatkârlar için yeterli olan;</p>
<p>Duaya İnanmak, Babamız’ı söylemek </p>
<p>Yapmamak imana karşı binlerce hata,</p>
<p>Ne mürekkeple ne kalemle yazılmış </p>
<p>Şeyleri arayacağız diye.</p>
<p>Evanjelistler yazdı</p>
<p>Cennete gitmek isteyenler için doğru ve basit yolu.</p>
<p>Hiç gerek yok, Zanpol, tavuğun içindeki </p>
<p>Yumurtanın zarını görecek kadar incelikli olmaya […]</p>
<p>Ah, kim bilir kaç rahip var, hiçbir şey bilmeyen,</p>
<p>Bütün akıllarını serseme çevirmeye harcayan,</p>
<p>Şu gariple ötekini.</p>
<p>Bil ki daha iyi yaparlardı,</p>
<p>Saf İncil’i vaaz edip gerisini bıraksalar.</p>
<p class="ara05"></p>
<p class="p0">Özüne indirgenmiş bir dinle teolojik incelikler arasındaki kesin tezat, Menocchio’nun bazı ifadelerini andırıyordu - Menocchio da yukarıdaki bölümde <i>“praedestinatio”</i> gibi bir kelimeyi okumuş olsa bile, şimdi kalkmış anlamını bilmediğini söylüyordu. “Kilise’nin kanunları ve emirlerinin”, “ticari birer mal” olarak <i>(mercantie,</i> hatırlayacağımız gibi Nicola da Portia tarafından da kullanılmış bir terim) yargılanmasıyla <i>Sogno’</i>nun Aziz Petrus’a söylettiği papazlara ve keşişlere yönelik küfürler arasındaki benzerlikler daha da çarpıcıydı:</p>
<p class="ara05"></p>
<p>Ölüyü defnetmeyi ticarete çevirdiler </p>
<p>Sanki bir çuval yün ya da bibermiş gibi: </p>
<p>Bu işlerde çok açıkgözdürler </p>
<p>Önce parayı avuçlarına saymazsan </p>
<p>Ölüyü kabul etmezler bile;</p>
<p>Sonra da gidip yer içerler </p>
<p>Para ödeyenlerle dalga geçer,</p>
<p>Güzel yataklarda, zengin sofralarda hayatın tadını çıkarırlar.</p>
<p>Bir zamanlar benim olan Kiliseyi</p>
<p>Daha da önemli bir ticaret haline soktular.</p>
<p>Aralarında paylaşıp her türlü nimeti</p>
<p>Bir şeyi olmayanlar için kıllarını bile kıpırdatmadılar.</p>
<p>Bana göre şeytanca bir günah </p>
<p>Kilisemi pazar yerine çevirmek </p>
<p>Daha fazla arpalığı olanı kutsamak;</p>
<p>Daha az dua etmiş, ibadeti başlamış, ne gam.</p>
<p class="ara05"></p>
<p class="p0">Burada üstü kapalı olarak arafın varlığı ve dolayısıyla ölülerin ardından yapılan Ayinler reddediliyor; papaz ve keşişlerin Latince kullanması eleştiriliyor (“Mahsus bütün törenlerde çıkıyorlar karşımıza / Bir de Latince değil kendi dilimizde konuşsalar”); “şaşaalı kiliseler” reddediliyor, azizlere tapınma işinin sınırlandırılması isteniyordu:</p>
<p class="ara05"></p>
<p>Azizlere saygı göstermelisin oğlum,</p>
<p>Çünkü ilkelerini İsa’dan almış onlar [ …]</p>
<p>Kim ki onların yaptığını yapar, Tanrı’nın isteğidir,</p>
<p>Onlarla birlikte seçilmişlerin cennetinde oturur:</p>
<p>Ama onların inayetinden faydalanamaz </p>
<p>Kim ki buna inanır, hata yapmış demektir.</p>
<p class="ara05"></p>
<p class="p0">Günah çıkarma konusunda da:</p>
<p class="ara05"></p>
<p>Her inançlı Hıristiyan günah çıkarmalıdır </p>
<p>Aklıyla, yüreğiyle, her saat Tanrı’nın önünde </p>
<p>Yeni Yılda bir kereliğine değil,</p>
<p>Yalnızca Yahudi olmadığını göstermek için değil.</p>
<p class="ara05"></p>
<p class="p0">Bütün bunlar, daha önce gördüğümüz gibi, Menocchio’nun ifadelerinde de sık sık rastlanan motiflerdi. Halbuki o <i>Sogno</i>’yu basılmasından en az kırk yıl sonra, tümüyle farklı bir durumda okumuştu. “Papacılarla” Luther arasındaki çatışmayı çözmesi gereken konsil -Caravia bu çatışmayı Strumieri ve Zamberlani adlı Friulili iki hizip arasındaki çekişmeye benzetiyordu- gerçekten de toplanmıştı, ama uzlaşma değil, karşılıklı yargılamalarla sonuçlanmıştı. Caravia gibi insanlar için anahatları Trento Konsili hükümleriyle çizilmiş olan Kilise, tabii ki o kadar hayalini kurdukları, “yola getirilmiş”, “saf İncil’e dayanan” bir Kilise değildi. Menocchio bile <i>Sogno</i>’yu birçok öyküsü çok eskiden geçmiş olaylara bağlanan bir kitap gibi okumuş olmalıydı. Elbette Kilise ve teoloji karşıtı polemikler daha önce sözünü ettiğimiz nedenler yüzünden hâlâ çağdaş bir niteliğe sahipti: Ama Menocchio’nun dinini oluşturan çok daha köktenci unsurlar Sogno’nun çok ötesine geçiyordu. <i>Sogno</i>’da İsa’nın tanrısallığının, Kutsal Yazılar’ın bütünlüğünün ve vaftizin reddedildiğine dair (vaftiz bir “ticaret” olarak sayılsa bile) bir işaret yoktu; ayrıca hoşgörü o kadar büyük bir coşkuyla savunulmuyordu. Menocchio’ya bütün bunlardan bahseden Nicola da Porcia mı olmuştu? Hoşgörü konusunda buna açıkça evet diye cevap verebiliriz, eğer Nicola de Melchiori gerçekten Nicola da Porcia ise. Ama Monterealelilerin verdiği bilgiler, Menocchio’nun fikirlerinden oluşan karmaşık bütünün ilk mahkemesinden çok daha önce ortaya çıktığını gösteriyordu. Nicola ile ilişkilerinin ne kadar eskiye dayandığını bilmediğimiz doğru: Ama Menocchio’nun inatçılığı, onun edilgin bir biçimde bir başkasının fikirlerini benimseyecek bir adam olmadığını gösteriyor.</p>
</body>
</html>