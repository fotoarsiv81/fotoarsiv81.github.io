<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>24</h3>
<p class="p0">Menocchio’nun kitaplarını nasıl okuduğunu gördük; kelimeleri ve cümleleri koparıp alarak, bazen saptırarak, farklı bölümleri birbirine ekleyerek, bir çırpıda analojiler kotararak. Her seferinde, metinlerle Menocchio’nun bu metinlere tepkilerini karşılaştırdığımızda, şu ya da bu sapkın grupla kurduğu muhtemel bir ilişkinin açıklamaya yetmediği, gizli bir okuma anahtarına sahip olduğu fikrine kapıldık. Menocchio okumalarını halihazır çerçevelerin dışında ince ince yoğurup işliyordu. En olağanüstü açıklamaları da Mandeville’in <i>Seyahatler</i>’i ya da <i>Historio del Giudicio</i> gibi zararsız metinlerle kurduğu temastan kaynaklanıyordu. Menocchio’nun kafasında patlayıcı bir karışımın oluşmasına yol açan, kitabın kendisi değil, basılı sayfayla sözlü kültür arasındaki çarpışmaydı.</p>
</body>
</html>