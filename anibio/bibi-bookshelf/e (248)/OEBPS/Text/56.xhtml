<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>56</h3>
<p class="p0">İkinci bir sorgulamadan sonra (19 Temmuz) Menocchio’ya bir avukat isteyip istemediği soruldu. Cevap verdi: “Merhametinize sığınmak dışında bir savunma yapmak istemiyorum; yine de bir avukatım olsaydı kabul ederdim, ama yoksulum.” İlk mahkeme sırasında Ziannuto babası için çok uğraşmış ve ona bir avukat bulmuştu: Ama Ziannuto ölmüştü ve Menocchio’nun diğer çocukları parmaklarını bile kıpırdatmamışlardı. Mahkeme Menocchio’ya Agostino Pisensi adında bir avukat tayin etti ve avukat 22 Temmuz’da “yoksul Domenico Scandella”nın savunması için yazdığı uzunca dilekçeyi yargıçlara sundu. Savunmada kanıtların ikinci elden, çelişkili ve gözle görülür husumeti nedeniyle geçersiz olduğunu belirtti; sanığın “katıksız saflığını ve cehaletini” açıkça sergileyerek beraatını istedi.</p>
<p>2 Ağustos’ta Engizisyon üyeleri toplandılar: Oybirliğiyle Menocchio’nun bir <i>relapsus,</i> yani ikinci kez yoldan sapan bir günahkâr olduğunu ilan ettiler. Mahkeme bitmişti. Buna rağmen suç ortaklarının adlarını öğrenmek üzere sanığın işkenceyle sorgulanması kararlaştırıldı. Bu sorgulama 5 Ağustos’ta yapıldı; bir önceki gün Menocchio’nun evi arandı. Tanıkların önünde bütün sandıkları açıldı ve “kitaplarıyla yazılarına” el kondu. Maalesef, bu “yazıların” ne olduğunu bilmiyoruz.</p>
</body>
</html>