<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-14T21:14:22+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre5" id="calibre_pb_8"><b class="calibre6">34 </b></h2>
<p class="calibre2">A N N  C H A M B E R L I N </p>
<p class="calibre2">Foscari, "Sakız hakkında," dedi. </p>
<p class="calibre2">"Sakız?" Andrea yutkundu. </p>
<p class="calibre2">"Sence onu alabilir miyiz?" </p>
<p class="calibre2">Oğlunun doyurucu bir cevap veremeyeceğini düşünen Agostino Barbarigo hemen lafa girdi. "Yılın bu mevsiminde </p>
<p class="calibre2">-.. Türkler bir saldırıyla karşılaşacaklarını asla düşünemezler." </p>
<p class="calibre2">Sofia ona her şeyini verebileceğini söylemişti ama tek bir koşulla, yalnızca başarırsa... </p>
<p class="calibre2">Foscari, "Evet ve eğer Cenevizliler böyle bir büyük ödülü, Doğu'nun giriş kapısını ellerinde tutmayı beceremeyecek-lerse, Cumhuriyet tabii ki onların yerine bunu yapabilir." </p>
<p class="calibre2">"Donanmamız bu görevi başarıyla yerine getirebilir değil mi, sen ne diyorsun?" diye sordu babası. </p>
<p class="calibre2">Andrea umutsuzca doğunun, Sakız'ın olduğu yönün ne tarafta olduğunu bulmaya çalışıyordu. Bu aynı zamanda, öğleden sonra gördüğü Silahhane'nin de olduğu yerdi. Şimdi karanlıkta batıdan doğuya bakmak çok zordu ve Cumhuriyet'inkilere ters görünen kendi planlarını açıklamak da.... </p>
<p class="calibre2">Ya Guistiniani, şu kendisine ait olan adayı Venedik'in alabileceğini aklına bile getirmekten hiç hoşlanmayacak olan Ceneviz asıllı Sakızlı yakalandiysa?... Ya gece gözcüleri onu çoktan ele geçirdiyse?... Sağlam birine benzese de, Sakızlı'nın ilk işkence denemesiyle bülbül gibi öteceğinden emindi Andrea. Belki, o böyle zakkumlar ve güller arasında gevezelik yaparken Guistiniani çoktan her şeyi itiraf etmişti. </p>
<p class="calibre2">Andrea koronun ve gondolcuların şarkılarının arasından bile olsa Büyük Kanal'dan gelecek olan devriye gondolünün sesini duyabileceğini düşünüyordu. Her an, her saniye aniden Foscari'lerin malikânesine yanaşabilirlerdi. </p>
<p class="calibre2">"Andrea konuğumuza cevap versene," diye adeta tıslayarak uyardı baba Barbarigo. </p>
<p class="calibre2">"Ne de olsa genç bir adam," dedi Foscari gülerek. "Aklı kızımda..." </p>
<p class="calibre2"/>
<p class="calibre2">(Safiye Sultan </p>
<p class="calibre2">35 </p>
<p class="calibre2">"Sakız konusunda böyle sus pus durmanın ötesinde bir şeyler olmalı Andrea." Agostino'nun tepesi atıyordu. Andrea bir yudum şarapla boğazını temizledi ve "Türkler'in Sakız'ın geleceğiyle ilgili planları olduğu kesin," dedi. </p>
<p class="calibre2">Sesi tizleşmişti, yine hadımı hatırladı.  <i class="calibre3"> "Softa Baffo'nun o</i> <i class="calibre3">cehennem sarısı saçları senin de basını yakacak." </i> Andrea hatırladıklarından etkilenmişti, bir an titredikten sonra tekrar başladı konuşmaya, </p>
<p class="calibre2">"Türkler adadan bizim sandığımız kadar kolay vazgeçmeyeceklerdir. " </p>
<p class="calibre2">iki yaşlı adam bir ağızdan, "Gerçekten mi?" diye sordu. </p>
<p class="calibre2">İkisi de kalın kaşlarını havaya kaldırmıştı. </p>
<p class="calibre2">"Yalnız sakız üretiminden bir yılda ellerine geçen bile bir servet sayılabilir." </p>
<p class="calibre2">"Görülüyor ki Cumhuriyet'in adaya sahip olması için çok sağlam nedenler var," dedi Agostino Barbarigo, göğsüne kadar inen gür gri sakalları titriyordu. </p>
<p class="calibre2">"Gerçekten de öyle..." Andrea bu konuda konuşmakta zorlanıyordu, bir süre durakladıktan sonra devam etti sözlerine. "Bu gelirin büyük bölümü Saray haremine gidiyor. Osmanlı erkekleri kadınlarına böyle bir hakaretin yapılmasına katlanamazlar." </p>
<p class="calibre2">Hele de kadınlar asla, diye düşündü Andrea. Malki'lerin dükkânında son defa o yaseminle karışık badem kokusunu doya doya içine çektiği günü hatırladı. Allah korusun, dedi sonra içinden.  <i class="calibre3"> Son defa değil, asla son defa değil... </i></p>
<p class="calibre2">"Donanmamız bu dinsizlere katlanmayı öğretecektir," </p>
<p class="calibre2">diye hiddetle cevap verdi Barbarigo. </p>
<p class="calibre2">Gönülsüz, "İnşallah," dedi Andrea. </p>
<p class="calibre2">"Bu sapık laf da neyin nesi oluyor?" diye sordu babası. </p>
<p class="calibre2">"Afedersiniz efendim," dedi Andrea. "Hiçbir Türk kaygı duymadan geleceğe bakmaz. Bu kelimenin anlamına gelince, eğer Tanrı izin verirse, demektir." </p>
<p class="calibre2"/>
<p class="calibre2">36 </p>
<p class="calibre2">A N N  C H A M B E R L I N </p>
<p class="calibre2">Foscari bir kahkaha attı. "Demek ki Türkler bizim bu gece yaptığımız gibi geleceğe dönük bir olayın kutlamasını yanlış </p>
<p class="calibre2">bulurlar, hatta aforoz ederler." </p>
<p class="calibre2">"Sakız adasındaki iş, Aziz Marco ile ilgili olunca Tanrı' </p>
<p class="calibre2">nın buna bir itirazı olacağını hiç sanmıyorum," diyerek konuyu kapattı Agostino Barbarigo. </p>
<p class="calibre2">Andrea bu kez " inşallah "ı içinden söyledi. Santa Sofla' </p>
<p class="calibre2">nın çanları tekrar çalmaya başlamıştı, San Felice de ona katıldı ve sonra Venedik'in tüm çanları... Geceyarısı yeni olmuştu demek. Bu sesler ona, bir çocuğa söylendiği gibi, artık yatağa git, diyordu sanki ve tıpkı kanalın sularına benzer bir sakinlik içinde akıp gidiyorlardı gecenin içinde. </p>
<p class="calibre2">Sesler giderek hafiflerken birden bir gümbürtü duyuldu. </p>
<p class="calibre2">Tabii ki bunu bekliyordu. Devriyenin kapıda olup olmadığını bir an için endişeyle düşündü, hayır onlar değildi bu gürültüyü yapan. </p>
<p class="calibre2">Dudaklarından bu ferahlamayla birlikte "Maşallah," kelimesi döküldü, ama o sırada ayaklarının altındaki çamurlu toprak öylesine büyük bir sesle sarsıldı ki, bunu hiç kimse duymadı. Üst kat pencerelerinin camları patlamış, tıpkı bir şelale gibi kanala dökülüyordu. </p>
<p class="calibre2">Birden doğunun, Silahhane'nin hangi tarafta olduğunu apaçık gördü. Az önce kapkaranlık olan gökyüzü, şimdi art arda patlayan barut fıçılarından çıkan ateşle, sanki çılgın bir şafak söküyormuşçasına turuncuya ve hatta kızıla dönmüştü. </p>
<p class="calibre2"/>
</body>
</html>
