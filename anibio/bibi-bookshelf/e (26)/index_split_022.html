<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-14T21:14:22+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre5" id="calibre_pb_21"><b class="calibre6">73 </b></h2>
<p class="calibre2">ona, "eğer bizimle düşmana karşı dövüşeceksen bunları giymelisin," demişti. </p>
<p class="calibre2">Yeniçeri, ölmüş bir başka yeniçerinin giysilerini uzatmıştı. Andrea adamın yardımı olmadan hemen sarığını sardı. Bu yeniçeriye bir güven vermişti, güldü ve dostça omzuna vurarak, "yanımdan ayrılma Müslüman," dedi. </p>
<p class="calibre2">Yukardaki adamlar artık tamamen hakkından geldikleri Venedik gemisinden ayrılmak üzereydiler. Her şey alevler içindeydi; direkler, birer birer yaralıların, ölülerin üzerine devriliyordu. Andrea babasını gördü, batmakta olan kadırganın köprüsünde hâlâ emirler vererek bağırıyordu ihtiyar. </p>
<p class="calibre2">Yanıbaşındaki kızıl saçlı, ıslak bir kedi gibi korkuyla titreyerek, çığlıklar atıyordu. Tam o sırada bir ok Barbarigo'nun sağ gözünün yanına saplandı, bu yarayla ölmese bile durumu umut verici görünmüyordu. </p>
<p class="calibre2">Yanıbaşinda metresiyle, alevler içindeki kadırgasının köprüsünde tek gözü yüzüne akan babasının görüntüsü bundan böyle Andrea'nın hayatı boyunca kâbusu olacaktı. Tek bir tesellisi vardı. Belki de gözüne saplanan ok, tanrısal bir perde çekerek ihtiyar Barbarigo'yu çok daha büyük bir acı ve utancı yaşamaktan kurtarmıştı, dalgaların arasına gömülmeden önce tek oğlunun ve varisinin bir Türk sarığıyla karşı saflara geçtiğini görmemişti. </p>
<p class="calibre2"><b class="calibre4">"a </b></p>
<p class="calibre2">Hıristiyan ölüm kütüklerinde, Andrea'nın adı da, donanma komutanı babasının adının yanına eklenmişti. </p>
<p class="calibre2">Ama o ölmemişti. Eğer Venedik elçisi barış anlaşmasını imzalarken biraz dikkat etse, yeni Kaptan Paşa Uluç Ali'nin arkasındaki soldan üçüncü sarıklının eski ataşeleri olduğunu derhal anlayabilirdi, ama kafası öylesine başka şeylerle doluydu ki, bunun farkına bile varmamıştı. </p>
<p class="calibre2"/>
<p class="calibre2">74  A N N  C H A M B E R L I N </p>
<p class="calibre2">O günü Hıristiyan donanması başarıyla tamamlamıştı. </p>
<p class="calibre2">Ama İnebahtı Savaşı'yla, anlaşma imzalandıktan sonra Sokullu'nun söylediği gibi, Osmanlı donanmasının yalnızca sakalı kesilmişti. Tekrar, çok daha gür olarak çıkacağı da kesindi. </p>
<p class="calibre2">Hatta elçi daha şimdiden Haliç'te çok daha güçlü bir donanmanın yapımına başlandığını biliyordu. </p>
<p class="calibre2"> <i class="calibre3">"Devletin servet ve kudreti o derecededir ki, gerekirse yeni</i> <i class="calibre3">donanmanın demirleri gümüşten, ipleri ipekten, yelkenleri atlastan yapılır.." </i></p>
<p class="calibre2">Gerçekten de yalnız bir kış içerisinde batan donanmadan çok daha büyüğü inşa edildi. </p>
<p class="calibre2"> <i class="calibre3">"Sizden bir krallık toprak almakla bir kolunuzu kesmiş </i></p>
<p class="calibre2"> <i class="calibre3">olduk, siz ise donanmamızı mağlup etmekle yalnız sakalımızı</i> <i class="calibre3">traş etmiş oldunuz. Unutmayın kesik bir kol, sakal gibi yeniden</i> <i class="calibre3">bitmez." </i></p>
<p class="calibre2">Bu doğruydu ve elçi bunu biliyordu. Anlaşma imzalandı, sarhoş Sultan Kıbrıs şarabına kavuştu, artık kalbi çarptığı müddetçe dilediğince içebilirdi. Böylelikle Venedik, Akdeniz' </p>
<p class="calibre2">in hem doğusundan, hem de batısından büyük güçler tarafından kıskaca alınmış oldu. </p>
<p class="calibre2"/>
<p class="calibre2"> <i class="calibre3"><b class="calibre4">Bölüm III </b></i></p>
<p class="calibre2">Abdullah </p>
<p class="calibre2"/>
<p class="calibre2"> <i class="calibre3"><b class="calibre4">M&amp; </b></i></p>
</body>
</html>
