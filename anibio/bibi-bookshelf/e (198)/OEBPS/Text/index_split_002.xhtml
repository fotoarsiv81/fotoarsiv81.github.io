<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Buzyeli Vadisi Serisi 3 Buçukluğun Mücevheri</title>
  <meta content="R. A. Salvatore" name="author" />
  <meta content="2013-7-16" name="creation-time" />
  <meta content="2013-7-16" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2">"Neden umursuyorsun ki?" diye sordu Pook. "Sen buradasın. Buçukluk burada. Yakut süsüm—" Yakut süsü henüz görmemiş olduğunu fark ederek hemen durdu.</p>

      <p class="calibre2">Şimdi terleyip kara kara düşünme sırası Pook'taydı. "Doğrulandı mı?" diye yine sordu Entreri, boynunda gizli bir şekilde asılı duran büyülü süse doğru hiçbir harekette bulunmadan. "Henüz değil," diye geveledi Pook, "ama bir geminin peşinden üç gemi yolladık. Hiç şüphe olamaz."</p>

      <p class="calibre2">Entreri gülümsemesini gizledi. Kudretli Drow ile barbarı öyle iyi tanıyordu ki, cesetleri önünden cenaze törenliye geçmeden öldüklerine asla inanmazdı. "Evet, gerçekten de hiç şüphe olamaz," diye fısıldadı sessizce, yakut süsü boynundan çıkartıp lonca başkanına doğru fırlatırken. Pook yakutu titreyen ellerle yakaladı ve yaydığı tanıdık titreşimden dolayı onun gerçek mücevher olduğu çabucak anladı. Şimdi ne büyük bir güce sahip olacakt Büyülü yakut elindeyken, Artemis Entreri yanına geri dönmüşken ve emrinde Rassiter'in sıçanadamları varken on kimse durduramazdı!</p>

      <p class="calibre2">LaValle, heyecanını yatıştırmak için lonca başkanım omzuna elini koydu. Büyümekte olan gücünün beklenti içinde neşeyle coşan Pook kafasını kaldırıp ona baktı. "Ödülün vaat edildiği gibi olacak," dedi Pook bir ke daha Entreri'ye, tekrar nefes almayı başarır başarmaz. "Ve dah da fazlası!"</p>

      <p class="calibre2">Entreri reverans yaptı. "Hoş bulduk öyleyse, Pook Paşa," diye yanıtladı. "Eve dönmek çok hoş."</p>

      <p class="calibre2">"O elf ile barbara gelince," dedi Pook, kiralık katil hiçbir zaman tam olarak güvenmediğinden dolayı aklın" aniden başka bir düşünce gelerek.</p>

      <p class="calibre2">Entreri ellerini kaldırıp onu susturdu.</p>

      <p class="calibre2">"Battıkları sis mezarı, en az Calimport lağımları kadar iyi iş görüyordur," dedi. "Geride kalanlar için kendimizi sıkmayalım."</p>

      <p class="calibre2">Pook'un gülümsemesi toparlak yüzüne yayıldı. "Kabul, hoş geldin öyleyse," diye haykırdı. "Özellikle de önümüzde oldukça zevk verici bir iş varken." Regis'e doğru şeytanca baktı ama Entreri'nin yanında başını öne eğmiş bir şekilde yerde oturan buçukluk ona dikkât etmedi. Regis hâlâ dostları hakkındaki haberleri hazmetmeye çalışıyordu. O anda, dostlarının ölümünün kendi geleceğini nasıl etkileyeceğini düşünmüyordu -ya da bir geleceği olup olmayacağını. Sadece onların artık ölmüş olmasından dolayı üzgündü. Önce Mithril Salonu'nda Bruenor, sonra Drizzt ile Wulfgar ve muhtemelen Cattibrie da. Bununla beraber, Pook Paşa'nın tehditleri gerçekten de kulağına bomboş geliyordu. Pook onu bu kayıplar kadar çok incitecek başka ne yapabilirdi ki?</p>

      <p class="calibre2">"Beni uğrattığın hayal kırıklığını düşünerek birçok uykusuz gece geçirdim," dedi Pook Regis'e.</p>

      <p class="calibre2">"Ve sana nasıl ödeteceğimi düşünerek birçok uykusuz gece daha geçireceğim!"</p>

      <p class="calibre2">Kapı açıldı ve Pook'un sözünü böldü. Kimin izinsiz girmeye cüret ettiğini görmek için lonca başkanının kafasını çevirip de bakması gerekmiyordu. Koca loncada sadece tek bir adamda vardı bu küstahlık.</p>

      <p class="calibre2">Rassiter odaya daldı ve yeni gelenleri incelerken etraflarında rahatsız edici derecede yakın bir daire çizdi. "Selâmlar Pook," dedi saygısızca, gözleri kiralık katilin sert bakışlarına kenetlenirken.</p>

      <p class="calibre2">Pook hiçbir şey söylemedi ve izleyip görmek için çenesini avucuna dayadı. Bu karşılaşmanın yaşanmasını uzun süredir bekliyordu.</p>

      <p class="calibre2">Rassiter, Entreri'den neredeyse bir kafa boyu uzundu. Bu gerçek, sıçanadamın zaten ukala olan mizacına ukalalık katmıştı. Çoğu ahmak kabadayı gibi, Rassiter de sık sık cüsseyi güçle karıştırırdı. Calimport sokaklarında bir efsane -ve bu sebeple onun rakibi— olan adama tepeden bakması, daha şimdiden bir üstünlük sağladığını düşünmesine sebep oldu. "Demek sen şu büyük Artemis Entreri'sin," dedi, sesinde bariz bir küçümsemeyle. Entreri gözünü kırpmadı. Hâlâ daire çizen Rassiter'i izlerken, kiralık katilin gözlerinde ölüm mesajı vardı. Regis bile bu yabancının cüretkarlığı karşısında afallamıştı. Entreri'nin etrafındayken hiç kimse bu denli vurdumduymaz olamazdı.</p>

      <p class="calibre2">"Selamlar," dedi Rassiter en sonunda, yeterince incelediğine karar kılarak. Eğilerek reverans yaptı. "Ben Rassiter, Pook Paşa'nın en yakın danışmanı ve limanların hakimi." Entreri yine cevap vermedi. Bir açıklama bekleyerek Pook'a baktı.</p>

      <p class="calibre2">Lonca başkanı, Entreri'nin meraklı bakışına cevaben yapmacık bir şekilde sırıttı ve çaresizce ellerini açtı.</p>

      <p class="calibre2">Rassiter laubaliliği daha da abarttı. "Sen ve ben," diye fısıldadı Entreri'ye, "beraber büyük şeyler başarabiliriz." Elini kiralık katilin omzuna koymaya davrandı ama Entreri ona buz gibi bir bakışla cevap verdi. Bu bakış öyle ölümcüldü ki ukala Rassiter bile davranışının tehlikeli olduğunu anlamaya başladı.</p>

      <p class="calibre2">"Sana önereceğim çok şey olduğunu bilmeni isterim," dedi Rassiter, ihtiyatla bir adım gerileyerek. Kiralık katild cevap çıkmadığını görünce Pook'a doğru döndü. "Küçük hırsızla ilgilenmemi ister misin?" diye sordu, sırıtıp sarı dişlerini göstererek. "O bana ait, Rassiter," diye yanıtladı Pook sertçe. "Sen ve senin tüylü takımın ellerinizi ondan uzak tutun!"</p>

      <p class="calibre2">Entreri tüy bahsini gözden kaçırmadı.</p>

      <p class="calibre2">"Elbette," diye yanıtladı Rassiter. "Benim de işim var zaten. İzninizle gitmem gerek." Çabucak eğilip reverans yaptı ve gitmek için arkasını döndü. Entreri ile son bir kez daha göffl göze geldi. O buz gibi bakışa cevap veremedi -kiralık katilini bakışlarındaki o kesin yoğunlukla boy ölçüşemedi.</p>

      <p class="calibre2">Rassiter yanından geçip giderken gördüğüne inanama-yarak kafasını salladı. Entreri'nin hâlâ göz kırpmamış olduğundan emindi.</p>

      <p class="calibre2">"Sen ortalıkta yoktun.Yakut süsüm de yoktu," diye açıkladı Pook, kapı tekrar kapandığında. "Rassiter loncanın eski gücünü kazanmasına ve hatta daha da güçlenmesine yardımcı oldu."</p>

      <p class="calibre2">"O bir sıçanadam," diye belirtti Entreri, sanki sadece bu gerçek bile herhangi bir tartışmayı sonlandırmalıymış gibi.</p>

      <p class="calibre2">"Onların loncasının başı," diye yanıtladı Pook, "ama yeterince sadıklar ve onları kontrol altında tutmak kolay." Yakut süsü havaya doğru kaldırdı. "Artık daha da kolay." Pook'un beyhude açıklama girişimine rağmen, Entreri bunu hazmetmekte güçlük çekti. Yeni gelişmeleri düşünüp taşınmak, lonca bünyesinde yaşanan değişikliklerin boyutunu öğrenmek için zamana ihtiyacı vardı. "Odam?" diye sordu.</p>

      <p class="calibre2">LaValle rahatsızca kıpırdandı ve Pook'a baktı. "Odanı ben kullanıyordum," diye kekeledi büyücü, "ama benim için özel bir oda inşa ediliyor." Harem ile Entreri'nin odası arasına yeni konulmuş olan kapıya doğru baktı. "Pek yakında bitirirler. Odandan birkaç dakikada çıkabilirim."</p>

      <p class="calibre2">"Gerek yok," diye yanıtladı Entreri, bu düzenlemelerin olduğu gibi kalmasının daha iyi olduğunu düşünerek. İçinde bulunduğu durumu düşünüp tartmak ve bir sonraki hamlesini tasarlamak için zaten belli bir süreliğine Pook ile arasında mesafe olmasını istiyordu. "Ben kendime aşağıda bir oda bulurum. Loncanın yeni adetlerini daha iyi anlayabilmek için."</p>

      <p class="calibre2">LaValle herkes tarafından duyulan bir sesle rahat bir nefes aldı. Entreri, Regis'i yakasından tutup kaldırdı. "Bunu ne yapayım?"</p>

      <p class="calibre2">Pook kollarını göğsünde kavuşturdu ve kafasını yana doğru yatırdı. "Suçuna karşı layık olarak milyon tane işkence düşündüm," dedi Regis'e. "Gerçekten de çok fazla yöntem var. Fakat bana yaptığını sana nasıl ödeteceğim konusunda hiçbir fikrim yok." Tekrar Entreri'ye baktı. "Sorun değil," diye güldü. "İlham gelecektir. Onu Dokuz Hücre'ye tık."</p>

      <p class="calibre2">Regis o kötü şöhretli zindanın ismi anıldığında tekrar ena oldu. Pook'un en gözde hücresiydi. Loncanın diğer üyelerinden birini öldüren hırsızlar için ayrılmış olan dehşet olu bir zindandı. O mekânın sadece isminin anılmasıyla bile uçukluğun ödünün koptuğunu gören Entreri gülümsedi, Regis'i kolayca yerden kaldırdı ve onu taşıyarak dışarı çıktı.</p>

      <p class="calibre2">"Bu karşılaşma pek iyi gitmedi," dedi LaValle, Entreri yrıldığında.</p>

      <p class="calibre2">"Muhteşem gitti be!" diye karşı çıktı Pook. "Rassiter'in bu denli tırstığını hiç görmemiştim ve bunu görmek düşündüğümden de çok haz verdi bana!"</p>

      <p class="calibre2">"Eğer dikkatli olmazsa Entreri onu öldürür," diye gözlemledi LaValle sertçe. Pook bu düşünceden hoşlanmış gibiydi. "Öyleyse Rassiter'in yerine kimin geçmesi muhtemeldir öğrenmemiz gerek." Kafasını kaldırıp LaValle'ye baktı. "Korkma dostum. Rassiter hayatta kalmayı bilir. Bütün hayatı boyunca sokaklara yuvam demiştir. Ne zaman gölgeler arasına sıvışması gerektiğini iyi biliyordur. Entreri'nin etrafındayken haddini bilmeyi öğrenecek ve kiralık katile gerekli saygıyı gösterecektir."</p>

      <p class="calibre2">Fakat LaValle, Rassiter'in can güvenliğini düşünmüyordu zaten -sık sık o sefil sıçanı kendi elleriyle temizleme hayalleri kurardı. Büyücüyü endişelendiren şey lonca içinde daha derin bir yarığın oluşma ihtimâliydi. "Peki ya Rassiter müttefiklerinin gücünü Entreri'ye karşı kullanırsa?" diye sordu daha da sert bir sesle. "Öyle bir sokak savaşı loncayı iki kutba bölecektir."</p>

      <p class="calibre2">Pook elini şöyle bir sallayarak bu olasılığı geçiştirdi. "Rassiter bile o kadar ahmak değildir," diye cevapladı yakut süsünü okşayarak. O mücevher, gerek duyarsa kullanabileceği bir sigortaydı. Efendisinin teminatı ve Pook'un ince işleri halletml konusundaki becerisiyle tatmin olan LaValle rahatladı. 'Çoğa zaman olduğu gibi Pook haklı,' diye fark etti LaValle. Entreri, sıçanadamı sadece basit bir bakışla bile korkutmuştu. Bu da herkesin yararına olmuştu. Belki de şimdi, Rassiter loncadaki mevkiine daha uygun bir şekilde davranırdı. Ve Entreri kısıl süre sonra bu katta bir odaya yerleşeceğine göre, belki de o pislik sıçanadamın zırt pırt izinsiz ziyarete gelmeleri azalacaktı. Evet, Entreri'nin geri dönmüş olması çok hoş bir şeydi.</p>

      <p class="calibre2">Bu zindanın adı Dokuz Hücre idi. Zira bir dairenin merkezinin etrafında zemine oyulmuş dokuz hücreden meydana geliyordu, hücrelerin üçü aynı hizada ve üç tanesi de daha uzuncaydı. Sadece merkezdeki hücre sürekli olarak! boştu; diğer sekizi Pook Paşa'nın en kıymetli koleksiyonunu barındırıyordu; Diyarlar'ın dört bir köşesinden getirilmiş kocaman avcı kediler.</p>

      <p class="calibre2">Entreri, Regis'i maskeli, dev gibi bir adam olan gardiyana teslim ettikten sonra gösteriyi izlemek için geri çekildi. Gardiyan, buçukluğun beline kalın bir halat bağladı. Halatın bir ucu merkez hücrenin tam tepesinde duran bir makaradan geçiyor ve yan taraftaki bir manivelaya takılı duruyordu.</p>

      <p class="calibre2">"Hücreye girdiğinde ipi çöz," diye Regis'e homurdandı gardiyan. Regis'i ileri doğru itti. "Yürü bakalım."</p>

      <p class="calibre2">Regis dış hücrelerin üzerindeki kalaslarda ilerledi. Hücrelerin hepsi duvarlara oyulmuş mağaralar şeklinde, aşağı yukarı üç metre kare genişliğindeydi, yani kedilerin rahatça dinlenebileceği kadar genişlerdi. Fakat şimdi hayvanlardan yalnızca bir tanesi dinleniyordu ve hepsi de eşit derecede aç görünüyordu. Onlar her zaman açtı.</p>

      <p class="calibre2">Regis, beyaz bir aslan ve kocaman bir kaplanın hücreleri arasındaki kalası seçti, zira beş metrelik mesafeyi zıplamaları ve o ilerlerken ayak bileğine pençe atmaları en az muhtemel olan o iki devasa yaratıktı. Hücreleri birbirinden ayıran ve ancak bir karış genişliğinde olan duvara bir ayağını attı ve sonra dehşete kapılmış bir halde tereddüt etti.</p>

      <p class="calibre2">Gardiyan onu teşvik etmek için halatı öyle bir çekti ki, Kegis neredeyse aslanın yanına yuvarlanacaktı.</p>

      <p class="calibre2">Ürkekçe yürümeye başladı. Bir ayağını öbürkünün önüne atmaya yoğunlaştı ve aşağıdaki hırlamalar ile pençeleri bilmezden gelmeye çalıştı. Merkezi hücreye varmasına ramak kala kaplan bütün gücüyle duvara çullandı ve çılgınlar gibi sallanmasını sağladı. Regis dengesini kaybetti ve feryat ederek aşağı yuvarlandı.</p>

      <p class="calibre2">Gardiyan manivela koluna asıldı ve onu havada asılı bırakarak yakaladı, sonra da havaya sıçrayan kaplanın tam pençesinin ucundan kurtararak yukarı çekti. Regis karşı taraftaki duvara çarptı ve kaburgalarını incitti ama o çaresiz durumdayken acıyı hissetmedi bile. Çabucak duvara tırmandı ve kendisini havaya bıraktı. Sonunda merkezi hücrenin tepesinde asılı bir şekilde kaldı ve gardiyan da onu aşağı indirdi.</p>

      <p class="calibre2">Ayağını ürkekçe yere bastı ve muhtemel tek kurtuluş yolu olan ipi sıkıca kavradı. Bu kabusumsu yerde kalmak zorunda olduğuna inanmak dahi istemiyordu.</p>

      <p class="calibre2">"İpi çöz!" diye emir verdi gardiyan. Regis itaatsizlik etmenin inanılmaz bir acıya katlanmak demek olduğunu adamın ses tonundan anlayıverdi. İpi serbest bıraktı.</p>

      <p class="calibre2">"İyi uykular," diyerek güldü gardiyan, ipi buçukluğun erişebileceği mesafeden uzağa çekerek.</p>

      <p class="calibre2">Kukuletalı gardiyan, odadaki bütün meşaleleri söndürerek ve demir kapıyı arkasından kapayarak Entreri ile birlikte daireyi terk etti. Regis'i karanlığın tam ortasında sekiz tane aç kediyle baş başa bırakıp gittiler.</p>

      <p class="calibre2">Kedilerin hücrelerini birbirinden ayıran duvarlar sertti, hayvanların birbirilerine zarar vermesini engelliyordu. Ama merkezi hücrenin etrafı geniş aralıklı demir parmaklıklarla kaplıydı -bir vahşi kedinin patisini arasından sokabileceği kadar geniş aralıklı parmaklıklarla. Ve bu işkence odası daire şeklindeydi, diğer sekiz hücreye de eşit derecede ve kolay bir geçiş sağlıyordu.</p>

      <p class="calibre2">Regis kıpırdamaya cüret edemiyordu. İp onu hücrenui tam merkezine bırakmıştı, ki burası sekiz kedinin de uzanl abileceği mesafenin ötesinde olan tek noktaydı. Etrafında dönüp duran ve loş ışıkta acımasızca parlayan kedi gözlerini! baktı. Uzanan pençelerin yeri tırmıklama sesini duyuyordu! Hatta, her ne zaman içlerinden birisi yakın bir pençe savuruşu yapabilecek kadar uzanmayı basarsa, ıslık çalarak vücuduna yalayıp geçen hava akımını hissediyordu. Ve her ne zaman önüne koca bir kedi patisi güm diya çarparsa, kendisine geriye doğru sıçramaması gerektiğini hatırlatıyordu -zira orada başka bir kedi hazır beklemekteydik Beş dakika bir saat gibi gelmişti ve Pook'un onu daha kaç gün boyunca orada tutacağını düşündükçe Regis'in içi ürperiyordu. Belki de şu işi çabucak hâlletmek daha iyidir,; diye düşündü Regis. Bu daireye hapsedilen birçok kişi aynı şeyi düşünürdü. Fakat kedilere bir kez daha bakan buçukluk, bu seçeneği aklından uzaklaştırdı. Bir kaplanın dişlerinin arasında yaşayacağı hızlı bir ölümün, hiç şüphesiz bir şekilde yüzleştiği kaderden daha iyi olduğuna kendisini ikna etse dahi bunu yapacak kadar cesareti yoktu. O hayatta kalmayı başaranı biriydi -her zaman öyle olmuştu— ve geleceği ne kadar' muğlak görünse de pes etmeyi reddeden o inatçı yanını bir kenara atamazdı.</p>

      <p class="calibre2">Şimdi bir heykel gibi, öylece dikilmiş duruyor ve zihnini yakın geçmişinin, yani Calimport dışında geçirdiği on senenin hatıralarıyla doldurmaya çalışıyordu. Yolculuklarında birçok macera yaşamıştı, birçok tehlikeyi atlatmıştı. Regis o savaşları ve kaçışları düşünüp durdu, duyumsadığı katıksız heyecanı tekrar hissetmeye çalıştı -onu uyanık tutacak hareketli düşüncelerdi bunlar.</p>

      <p class="calibre2">Zira, eğer bitkinlik ona üstün gelirse ve zemine yığılıp kalırsa vücudunun bir kısmı kedilerden birine oldukça yaklaşabilirdi.</p>

      <p class="calibre2">Burada kalan tutsaklar arasından birden fazlası ayağından pençeyle tutulup parçalara ayrılmak üzere kenara çekilmişti.</p>

      <p class="calibre2">Ve Dokuz Hücre'den sağ kurtulmayı başaranlar ise oradaki on altı parlak gözün aç bakışlarını bir daha asla unutmazlardı.</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none4">-14-</span></p>

      <p class="calibre2"><span class="none5">DANS</span> <span class="none5">EDE</span><span class="none5">N YALANLAR</span></p>
    </div>

    <div class="s1">
      <p class="calibre2">Şans, Su Perisi ve ele geçirilmiş korsan gemisinden yanaydı. Zira deniz sakindi ve rüzgar muntazam ama hafif bir şekilde esiyordu. Yine de, Tethyr Yarımadası'nın etrafından yapılan yolculuk dört dost için bezdirici ve çok yavaş geçiyordu. Çünkü iki gemi her ne zaman sıkı bir ilerleme kaydedecek olsa, içlerinden birisi yeni bir sorun çıkartmakta gecikmiyordu. Yarımadanın güneyine geçince Deudermont, iki gemisini Yarış adındaki geniş bir açık alana çıkardı. Burası ismini sık sık yaşanan bir olay sebebiyle, yani tüccar gemilerinin korsan takibinden kaçması sebebiyle almıştı. Fakat Deudermont ve mürettebatını başka hiçbir korsan rahatsız etmedi. Hatta Pinochet'nin üçüncü gemisi dahi bir kez daha boy göstermedi.</p>

      <p class="calibre2">"Yolculuğumuzun sonuna yaklaşıyoruz," dedi Deudermont dört arkadaşa, üçüncü günün erken saatlerinde Mor Tepeler'in yüksek kıyı şeridi görünür olduğunda. "Tepelerin bittiği yerde Calimshan başlar."</p>

      <p class="calibre2">Drizzt parmaklığa dayanarak ileri doğru eğildi ve güney denizinin donuk mavi sularına baktı. Regis'in yardımına zamanında yetişip yetişemeyeceklerini bir kez daha merak etti.</p>

      <p class="calibre2">"Çok iç kesimlerde senin halkının bir kolonisi var," dedi Deudermont drowa, onu düşüncelerinden sıyırarak, "Mir adındaki karanlık bir koruda yaşıyorlar." Kaptanın içini istem dışı bir ürperti sardı. "Drowlar bu yörede hiç sevilmez; maskeni takmanı tavsiye ederim."</p>

      <p class="calibre2">Drizzt hiç düşünmeden büyülü maskeyi yüzüne taktı ve çabucak bir yüzey elfinin özelliklerine sahip oldu. Bu hareketi, kendisine hoşnutsuzlukla bakan üç dostunu sarstığından çok daha az rahatsız etmişti onu. Drizzt'in sadece yapması gerekeni yaptığını kendilerine hatırlattılar. Drow, halkını reddettiği günden beri hayatını tayin eden o şikayetsiz çilekeşliği sürdürüyordu.</p>

      <p class="calibre2">Wulfgar ve Cattibrie'ın gözleri Drowun yeni kimliğini bir türlü alışamıyordu. Kitabı kapağıyla yargılayan ve içini okumayacak kadar kör olan bu dünyadan tiksinen Bruenor denize tükürdü. Öğle vaktinde güney ufkunu yüzlerce yelken beneklendirdi ve sahil boyunca geniş bir rıhtımlar dizesi belirdi Bodur, kilden kulübeler ve parlak renkli çadırlarla dolu geniş bir şehir önlerinde uzanıyordu. Ama Memnon'un rıhtımları ne kadar geniş olursa olsun, balıkçı tekneleri, tüccar gemileri ve gitgide gelişen Calimshan donanmasının savaş gemilerinin sayıları daha da fazlaydı. Su Perisi ve beraberindeki gemi kıyıdan uzakta demir atmak ve kendilerine tahsis edilecek yerlerin açılmasını beklemek zorunda kaldılar -liman reisinin! kısa süre sonra Deudermont'a bildirdiği üzere, bunun bir haftalık bir bekleyiş olması muhtemeldi.</p>

      <p class="calibre2">"Sırada Calimshan deniz kuvvetlerinin bizi ziyaret etmesi var," diye açıkladı Deudermont, liman reisinin teknesi uzaklaşırken. "Korsan gemisini incelemeye ve Pinochet'yi sorguya çekmeye gelecekler."</p>

      <p class="calibre2">"O köpeğin icabına bakarlar mı?" diye sordu Bruenor. Deudermont kafasını sağa sola salladı. "Pek sanmam. Pinochet ve adamları benim esirlerim ve bu sebeple benim sorunum. Calimshan, korsan faaliyetlerinin bir son bulmasını istiyor ve bu amaç uğruna cesur adımlar atıyor ama henüz Pinochet gibi ensesi kalın birine bulaşmaya cüret edeceklerini sanmıyorum."</p>

      <p class="calibre2">"Ona ne olacak öyleyse?" diye homurdandı Bruenor, bu politik oyun içinde bir parça olsun cesaret görmeye çalışarak.</p>

      <p class="calibre2">"Bir başka gün, bir başka gemiyi rahatsız etmek üzere yeniden denize yelken açacak," diye yanıtladı Deudermont.</p>

      <p class="calibre2">"Ve paçayı sıyırdığımız konusunda o sıçan suratlı Entreri'yi uyarmak üzere," diye söylendi Bruenor.</p>

      <p class="calibre2">Deudermont'un içinde bulunduğu narin durumu anlayan Drizzt, makul bir istekte bulundu. "Bize ne kadar zaman verebilirsin?"</p>

      <p class="calibre2">"Pinochet gemisini bir haftaya kadar geri alamayacak.Ayrıca," diye ekledi kaptan sinsi bir şekilde göz kırparak, "gemisinin suya çıkamayacak duruma gelmesi işiyle de çoktan ilgilendim. Bu bir haftayı ikiye çıkartabilirim sanırım. O korsan herif, gemisinin dümenini geri alana kadar kaçtığınızı tntreri'ye kendiniz söylemiş olursunuz zaten."</p>

      <p class="calibre2">Wulfgar hâlâ anlamıyordu. "Ne kazandın ki?" diye sordu Deudermont'a. "Korsanları mağlup ettin ama yine serbestçe gemi yüzdürecekler ve senden intikam almak isteyecekler. Bir sonraki yolculuğunuzda Su Perisi'ne saldıracaklar. Eğer bir sonraki çatışmayı onlar kazanırsa size karşı bu denli merhametli olurlar mı acaba?"</p>

      <p class="calibre2">"Şu oynadığımız garip bir oyun," diye hemfikir oldu Deudermont, çaresiz bir gülümsemeyle. "Ama aslında, Pinochet ve adamlarının canını bağışlayarak denizlerdeki mevkiimi güçlendirmiş olacağım. Özgürlüğüne karşılık olarak, korsan kaptanı intikam almayacağına dair yemin edecek. Pinochet'nin ortaklarının hiçbiri bir daha Su Perisi'ni rahatsız etmeyecek, ki bu grup Asavir Kanalı'nda gemi yüzdüren korsanların büyük bir bölümünü oluşturuyor!"</p>

      <p class="calibre2">"O itin sözüne güvenecek misin yani?" diye şaşırıp kaldı Bruenor.</p>

      <p class="calibre2">"Yeterince şereflilerdir," diye yanıtladı Deudermont, "tabii kendi usullerince. Korsanlar arasında da düsturlar vardır ve onlara uyulur; kuralları bozmak demek güney krallıklarıyla açıktan açığa savaşa tutuşmak demektir."</p>

      <p class="calibre2">Bruenor tekrar denize tükürdü. Her şehirde, her krallıkta ve hatta açık sularda bile hep aynıydı: hırsız örgütleri belirli davranış sınırları içerisinde müsamaha görüyordu. Bruenor'un fikir yapısı farklıydı. Onun klanının törelere göre Mithril Salonu'nda, bilhassa ait olmadıkları ceplere giren kesilmiş ellerin raflar üzerinde saklandığı özel bir depo odası bulunurdu. "Mesele halledildi öyleyse," diye belirtti Drizzt, konuyu değiştirme zamanının geldiğini görerek. "Denizdeki yolculuğumuzun sonuna yaklaşıyoruz."</p>

      <p class="calibre2">Bu bildiriyi zaten beklemekte olan Deudermont ona bir altın kesesi fırlattı. "Akıllı bir seçim," dedi kaptan. "Calimport'a bir hafta içinde ulaşırsınız, bu da Su Perisi'nin limana girmesinden bile önce demektir. Ama işinizi bitirdiğinizde gelip bizi bulun. Kış mevsiminin son karları da Kuzey Diyarı'nda erimeden önce Derinsu'ya doğru tekrar yelken açacağız. Bütün bu yaşadıklarımızı hesaba katarsam, yolculuk ücretini ödemiş oldunuz bile."</p>

      <p class="calibre2">"Çok daha önce yola çıkacağız," diye yanıtladı Brueno "ama teklifin için teşekkürler!" Wulfgar bir adım öne çıktı ve kaptanın bileğini kavradı. "Senin yanında çalışmak ve savaşmak çok hoştu," dedi. "Bir sonraki karşılaşmamızı iple çekeceğim."</p>

      <p class="calibre2">"Hepimiz öyle," diye ekledi Drizzt. Altın kesesini havaya doğru kaldırdı. "Ve bunu sana geri ödeyeceğiz."</p>

      <p class="calibre2">Deudermont elini sallayarak bu konuyu geçiştirdi vJ mırıldandı, "Bu sizin için oldukça düşük bir ödül." Dostların hızlı olmak istediklerini bilen kaptan, adamlarından ikisine suya bir kayık indirmelerini ş aret etti.</p>

      <p class="calibre2">"Hoşça kalın!" diye seslendi, dostlar kürek çekerek Su Perisi'nden uzaklaşırken. "Calimport'ta beni arayın!"</p>

      <p class="calibre2">Yol arkadaşlarının ziyaret ettikleri bütün mekanlar arasında, gezinip savaştıkları bütün yerler arasında hiçbiri onlara Memnon Şehri ve Calimshan krallığı kadar yabancı gelmemişti. Drow elflerinin garip dünyasından gelen Drizzt bile şehrin açık caddeleri ve pazar yerleri arasında dolaşırken etrafına hayretle bakıyordu. Etraflarını garip, tiz ve hüzünlü -kulağa çoğunlukla acı içinde ama ahenk dolu feryatlar gibi gelen— bir müzik sarmıştı ve onlara eşlik ediyordu. Her yerde sürüyle insan vardı. Çoğu kum renginde cüppe giyiyordu ama bazılarının elbiseleri parlaktı ve hepsinin başı bir şekilde örtülüydü: ya sarıkları ya da yaşmaklı şapkaları vardı. Dostlar, sanki sonsuza kadar uzanıp gidecekmiş gibi görünen şehrin nüfusunu tahmin edemiyorlardı ve herhangi birinin sayma zahmetine girdiğinden de şüphelilerdi. Ama Drizzt ile yol arkadaşları, Kılıç Sahili'nin kuzey kesimindeki bütün şehirlerin -Derinsu dahil—halkları devasa bir mülteci kampında toplansa Memnon'a benzeyeceklerini tahmin edebiliyordu. Memnon'un sıcak havasına garip koku karışımları yayılıyordu: bir parfüm pazarının esansları, sürekli olarak tıkış tepiş dolaşan kalabalığın keskin ter ve nefes kokusuyla karışıyordu. Gelişigüzel serpiştirilmiş gibi görünen kulübeler, Memnon'a bir tasarı ve planlamadan yoksunluk havası veriyordu. Evler tarafından yolu kesilmemiş olan her yer sokaklarla çeviliyordu fakat dört arkadaş sokakların bir sürü kimse için ev olduğunu biliyordu.</p>

      <p class="calibre2">Bütün bu koşuşturmacanın merkezindeki kimseler ise tacirlerdi. Her sokakta sıra sıra tüccar vardı. Silah, yemek, egzotik pipo otları -hatta köleler— satıyor, kalabalığın ilgisini çekmek için her türlü yolu deneyerek mallarını utanmaksızın sergiliyorlardı. Bir köşede, muhtemel müşteriler kısa mesafe atış yaparak ve canlı köle hedefler kullanarak koca bir arbalet yayını deniyorlardı. Bir diğer köşede, elbiselerinden çok vücudu görünen bir kadın -ki elbisesi de yarı saydam bir tül parçasından ibaretti— devasa bir yılanla uyumlu bir şekilde kıvrılıp dönerek göbek dansı yapıyor, yılanın kıvrak boğumlarını vücuduna doluyor ve tahrik edici bir şekilde boğumların içinden geri çıkıyordu.</p>

      <p class="calibre2">Gözleri fal taşı gibi, ağzı bir karış açık kalan Wulfgar, büyülenmiş bir şekilde durup bu garip ve tahrik edici dansı izledi. Bu sebeple Cattibrie'dan ensesine bir şaplak yedi ve diğer iki yol arkadaşının kıkır kıkır gülmesini sağladı.</p>

      <p class="calibre2">"Hayatımda yurdumu hiç bu kadar özlememiştim," diye iç geçirdi barbar, tamamen hayrete düşmüş bir halde.</p>

      <p class="calibre2">"Bu yaşadığımız bir diğer macera sadece," diye hatırlattı Drizzt ona. "Dünyada, kendi yurduna benzemeyen bir ülkede olduğu kadar yeni şeyler öğrenebileceğin bir yer daha yoktur."</p>

      <p class="calibre2">"Yeterince doğru," dedi Cattibrie. "Fakat gördüğüm kadarıyla bu insanlar toplumlarını rezillik üzerine kurmuşlar."</p>

      <p class="calibre2">"Değişik kurallara göre yaşıyorlar," diye yanıtladı Drizzt. "Muhtemelen onlar da Kuzey'in adetlerinden eşit derecede rahatsız olurlar."</p>

      <p class="calibre2">Diğerlerinin buna verebilecekleri bir cevap yoktu. Ve insanların değişik adetlerine hiç aldırmayan ama hep hayret duyan Bruenor ise sadece kızıl sakalını sallamakla yetindi. Macera için donanıp kuşanmış olan yol arkadaşları, ticaret şehrinde gezerken pek de sıra dışı görünmüyorlardı. Fakat yabancı oldukları için etraflarına bir kalabalık üşüşüyordu. Bu kalabalığın çoğu bozuk para ve incik boncuk dilen yarı çıplak, kara derili çocuklardı. Tüccarlar da maceracılar göz gezdiriyordu -yabancılar genellikle kâr getirirdi— ve içlerinden oldukça aç gözlü olan bir tanesi bakışlarını sertçe onlara kenetlemişti.</p>

      <p class="calibre2">"Neymiş, neymiş?" diye sordu kurnaz tüccar, yanında" kambur yol arkadaşına. "Büyü, dört bir yanları büyüyle kaplı efendim," diye peltekçe konuştu küçük, iki büklüm goblin, büyül değneğinin ona verdiği duyumları adeta emerek. Değne kemerine taktı. "En fazla büyü silahlarında: elfin kılıçla -ikisi birden; cücenin baltası; kızın yayı ve özellikle de o koca herifin çekici!" Değneğin ona elfin yüzü hakkında bildirdi garip duyumlardan da bahsetmeyi düşündü ama çabuk heye canlanan efendisinin sinirlerini gereğinden fazla germemeye karar verdi.</p>

      <p class="calibre2">"Ha ha ha ha ha," diye gıdakladı tüccar, parmakları oynatarak. Yabancıların önünü kesmek için harekete geçti.</p>

      <p class="calibre2">Başı çeken Bruenor, sarı-kırmızı çizgili kaftan giyen ve kafasında büyük bir elmasla süslenmiş çingene pembesi bir sarığı olan sıska adamı görünce durdu.</p>

      <p class="calibre2">"Ha ha ha ha ha. Selam ola!" diye heyecanla onl karşıladı adam. Parmakları göğsüne hafifçe vuruyor ve neredeyse bir kulağından diğerine kadar uzanan gülümsemesi, ortadaki dişlerinin fildişinden ve geri kalanının ise altından olduğunu açıkça gösteriyordu. "Ben Sali Dalib, ben oyum, evet oyum! Siz alırsınız, ben satarım. Küssel iş, küssel iş!" O kadar hızlı konuşuyordu ki dedikleri hemen anlaşılmıyordu. Dostlar birbirilerine bakıp omuz silktiler ve yollarına devam etmeye davrandılar.</p>

      <p class="calibre2">"Ha ha ha ha ha," diye gülerek üsteledi tüccar, tekrar önlerini keserek. "Her neye ihtiyacınız varsa, Sali Dalib'te bulunur. Hemi de çeşit çeşit, bol bol. Afyon, fanfinifinfon, okumasyon."</p>

      <p class="calibre2">"Esrar otu, kadınlar ve dünyada bilinen her dilde kitaplar," diye tercüme etti, peltek goblin.</p>

      <p class="calibre2">"Efendim aklınıza gelebilecek her şeyi, ama her şeyi satan bir tüccardır!"</p>

      <p class="calibre2">"En küsselin en küsseli!" diye iddia etti Sali Dalib. "Her neye ihtiyacınız varsa—"</p>

      <p class="calibre2">"Sali Dalib'te bulunur," diye tamamladı Bruenor. Cüce, Drizzt'e baktı, ikisinin de aynı şeyi düşündüğünden emindi; Memnon'dan ne kadar çabuk çıkarlarsa o kadar iyi olurdu. Garip bir tüccar yeter de artardı bile. "At," dedi cüce, tüccara.</p>

      <p class="calibre2">"Calimport'a gitmek istiyoruz," diye açıkladı Drizzt.</p>

      <p class="calibre2">"At mı, at mı? Ha ha ha ha ha," diye yanıtladı Sali Dalib, bir an bile duraksamadan. "Uzun yolculuk için olmaz, olmaz tabii canım. Çok sıcak, çok kuru. Develer iş görür!"</p>

      <p class="calibre2">"Develer... çöl atları," diye açıkladı goblin, dördünün afallamış bakışlarını görerek. Sokağın öbür tarafında ten rengi cüppeli sahibi tarafından çekiştirilmekte olan bir iki hörgüçlü deveyi işaret etti. "Çölde gitmek için çok daha iyilerdir."</p>

      <p class="calibre2">"Deve olsun o zaman," diye homurdandı Bruenor, koca hayvana kuşkuyla bakarak. "Ya da işimizi ne görecekse o!"</p>

      <p class="calibre2">Sali Dalib hevesle ellerini ovuşturdu. "Her neye ihtiyacınız varsa—" Bruenor, heyecanlı tüccarın sözünü kesmek için elini kaldırdı. "Biliyoruz, biliyoruz."</p>

      <p class="calibre2">Sali Dalib bazı özel talimatlarla birlikte yardımcısını yolladı ve dostları Memnon sokaklarında müthiş bir hızla götürmeye başladı. Fakat hızla süzülüp giderken ayağını sanki yerden hiç kaldırmıyormuş gibi görünüyordu. Bu sırada tüccar, devamlı oynayıp hareket eden parmaklarını göğsünde kavuşturmuştu. Ama bu adam oldukça zararsız görünüyordu ve dostlar kaygı duymuyor, bilhassa eğleniyorlardı.</p>

      <p class="calibre2">Sali Dalib, şehrin fakir kesiminin standartlarına göre bile epey varoş sayılabilecek batı ucundaki genişçe bir çadırın önünde durdu. Tüccar, aradığı şeyi çadırın arka kısmında buldu. "Develer!" diye ilan etti gururla.</p>

      <p class="calibre2">"Dördü için ne istersin?" diye pufladı Bruenor, şu işi halledip tekrar yola koyulmaya istekli bir şekilde. Sali Dalib anlamamış gibiydi. "Fiyatı ne?" diye sordu cüce. "Fiyatı ne?" dedi tüccar.</p>

      <p class="calibre2">"Pazarlık yapmak istiyor," diye gözlemledi Cattibrie.</p>

      <p class="calibre2">Drizzt de bunu anlamıştı. Drow şehri Menzoberranzan'daki tüccarlar da aynı yöntemi kullanırdı. İlk olarak müşterinin -özellikle de satın alınan mala pek aşina olmayan müşterinin— bir fiyat söylemesini beklerlerdi. Sık sık mallarının fiyatının on katını alırlardı. Ayrıca müşteri çol düşük bir rakam söylerse, tüccarın daima malı esas piyasa fiyatına çekme şansı olurdu.</p>

      <p class="calibre2">"Dördü için beş yüz altın sikke," diye teklif etti Drizzt, hayvanların bu fiyattan en az iki kat pahalı olması gerektiğini düşünerek.</p>

      <p class="calibre2">Sali Dalib'in parmakları tekrar hafifçe birbirilerin vurmaya başladı ve kurşun renkli gözlerinde bir kıvılcım, belirdi. Drizzt, tüccarın biraz laf kalabalığı ettikten sonra: oldukça yüksek bir fiyat söyleyeceğini sandı. Ama Sali Dalib aniden sakinleşip altın ve fildişinden gülümsemesini takındı.!</p>

      <p class="calibre2">"Kabul!" diye yanıtladı.</p>

      <p class="calibre2">Fiyatı arttırmaya niyetlenmiş olan Drizzt söyleyeceği sözü yuttu ve anlamsız bir mırıltı halinde çıkmasını sağladı. Tüccara tuhaf bir bakış attıktan sonra Deudermont'un ona verdiği kesedeki paraları saymak için arkasını döndü.</p>

      <p class="calibre2">"Eğer bizi Calimport'a giden bir kervana dahil edebilirsen sana helalinden elli altın daha," diye önerdi Bruenor.</p>

      <p class="calibre2">Sali Dalib, parmaklarını çenesindeki koyu renkli sakallara hafifçe vurarak düşünüp taşınıyormuş gibi bir tavır takındı. "Ama hemen şu anda birisi yola çıktı bile," diye yanıtladı. "Kervanı pek kolay yakalayabilirsiniz. Yakalasanız iyi olur. Zira bu hafta Calimport'a giden son kervan bu."</p>

      <p class="calibre2">"Güneye doğru!" diye dostlarına haykırdı cüce neşeyle. "Güneye mi? Ha ha ha ha ha!" diye güldü Sali Dalib. "Güneye değil! Güney yolu hırsızlara yem olmak demek!"</p>

      <p class="calibre2">"Ama Calimport güneyde," diye yapıştırdı cevabı Bruenor şüpheyle. "Ve tahminimce, yol da güneye doğru olmalı."</p>

      <p class="calibre2">"Calimport'a giden yol güneye doğru elbet de," diye kabul etti Sali Dalib, "ama akıllı olanlar önce batıya doğru gider, yani en küssel yoldan."</p>

      <p class="calibre2">Drizzt, tüccara bir altın kesesi uzattı. "Kervanı nasıl yakalayacağız?"</p>

      <p class="calibre2">"Batıya doğru," diye yanıtladı Sali Dalib, içindekilere şöyle bir göz dahi atmadan keseyi derin ceplerinden birine tıkıştırırken. "Sadece bir saat önce yola çıktı. Kolayca yakalarsınız. Ufuktaki tabelaları takip edin. Sorun çıkmaz."</p>

      <p class="calibre2">"Erzağa ihtiyacımız olacak," diye belirtti Cattibrie.</p>

      <p class="calibre2">"Kervan gayet iyi tedariklidir," diye yanıtladı Sali Dalib. "Alış veriş için en küssel yer. Şimdi yola çıkın. Güneye, yani Ticaret Yolu'na dönmeden evvel onları yakalayın!" Bineklerini seçme işinde onlara yardım etmek için ilerledi: Wulfgar için kocaman bir hecin devesi, Drizzt için iki hörgüçlü bir deve ve Bruenor ile Cattibrie için ise daha küçük develer seçti. "Unutmayın, sevgili dostlarım," dedi tüccar, onlar bineklerinin sırtına oturdukları vakit. "Her neye ihtiyacınız varsa—"</p>

      <p class="calibre2">"Sali Dalib'te bulunur!" diye hepsi birden koro halinde yanıtladı. Tüccar, o altın ve fildişinden gülümsemesini son bir kez daha sergiledikten sonra hızla çadırın içine daldı. "Tahminimce biraz daha pazarlık edebilirdi," diye belirtti Cattibrie, kazık bacaklı develerin üzerine ürkekçe oturmuş bir halde ilk yol tabelasına doğru giderlerken. "Hayvanlar için daha fazla para alabilirdi."</p>

      <p class="calibre2">"Çalıntılar elbette!" diyerek güldü Bruenor, gün gibi aşikar olduğunu düşündüğü şeyi dile getirerek.</p>

      <p class="calibre2">Ama Drizzt o kadar da emin değildi. "Onun gibi bir tüccar çalıntı mallar için bile alabileceği en yüksek fiyatı düşünür," diye yanıtladı, "ve pazarlık konusunda bildiğim bütün kurallara göre, parayı kesinlikle sayması gerekirdi."</p>

      <p class="calibre2">"Pöh!" diye homurdandı Bruenor, bineğinin düz gitmesi için debelenerek. "Muhtemelen ona bu şeylerin fiyatından daha fazlasını vermişsindir."</p>

      <p class="calibre2">"Öyleyse, ne?" diye sordu Cattibrie Drizzt'e, cüceninkinden çok Drowun düşüncesini doğru bularak.</p>

      <p class="calibre2">"Nereye?" diye hem yanıtladı hem de soru sordu Wulfgar. "O goblini bir yerlere bir mesaj götürmesi için gizlice yolladı."</p>

      <p class="calibre2">"Pusu," dedi Cattibrie.</p>

      <p class="calibre2">Drizzt ve Wulfgar başlarıyla onayladılar. "Öyle görünüyor," dedi barbar.</p>

      <p class="calibre2">Bruenor bu ihtimali düşündü. "Pöh!" diye söylendi. "O herifin kafasının içinde böyle bir plan kuracak kadar akıl yoktu be."</p>

      <p class="calibre2">"Yaptığın bu gözlem onu daha da tehlikeli biri yapar," diye belirtti Drizzt, Memnon'a doğru son bir bakış atarak.</p>

      <p class="calibre2">"Geri dönelim mi?" diye sordu cüce. Drowun görünüş! göre ciddi olan endişesini öyle kolayca bir kenara atamazdı.</p>

      <p class="calibre2">"Eğer şüphelerimiz yersizse ve kervanı kaçırırsak..! diye hatırlattı Wulfgar uğursuz bir sesle.</p>

      <p class="calibre2">"Regis bekleyebilir mi?" diye sordu Cattibrie. Bruenor ve Drizzt birbirilerine baktılar.</p>

      <p class="calibre2">"İlerleyelim," dedi Drizzt sonunda. "Başımıza ne gelecek öğrenelim bakalım."</p>

      <p class="calibre2">"Dünyada, kendi yurduna benzemeyen bir ülkede olduğu kadar yeni şeyler öğrenebileceğin bir yer daha yoktur diye belirtti Wulfgar, Drizzt'in o sabahki düşüncesini tekrar ederek. İlk yol tabelasını geçtiklerinde şüpheleri hiç de kaybolmadı. Direğe asılı olan geniş bir tabelanın üzerinde yolu yirmi ayrı dilde isimlendiren bir yazı vardı ve her biri aynı şekilde okunuyordu: "En küssel yol." Dostlar bir kez daha seçeneklerini düşünüp tarttılar ve kendilerini bir kez daha zaman darlığı sorunuyla baş başa buldular. Yola bir saat daha devam etmeye karar verdiler. Eğer o zamana kadar kervandan bir ize rastlayamazlarsa Memnon'a geri dönecek ve bu sorunu Sali Dalib ile "tartışacaklardı."</p>

      <p class="calibre2">İkinci tabelada ve ondan sonrakinde de aynı yazı vardı. Zamanla beşinci tabelayı geçtiklerinde elbiseleri terden sırılsıklam olmuştu ve gözleri yanıyordu. Artık şehir görüş menzilinden çıkmış ve yükselen kum tepeciklerinin tozlu sıcağı arasında bir yerde kaybolmuştu. Bineklerin de bu yolculuğu daha kolaylaştırdığı söylenemezdi. Develer huysuz yaratıklardı ve deneyimsiz biniciler tarafından yönetildiklerinde daha da huysuzlaşırlardı. Özellikle Wulfgar'ın devesi, sürücüsünden hiç hoşlanmamıştı. Zira develer kendi yollarını kendileri seçmeyi severler fakat barbar güçlü kolları ve bacaklarıyla deveyi kendi istediği hareketleri yaptırmak için zorluyordu. Deve iki kez kafasını döndürmüş ve Wulfgar'ın yüzüne tükürükler fışkırtmıştı.</p>

      <p class="calibre2">Wulfgar bunları alttan aldı fakat çekiciyle devenin hörgücünü dümdüz etme hayalleri kurarak epey vakit geçirmedi değil.</p>

      <p class="calibre2">"Durun!" diye talimat verdi Drizzt, iki kum tepeciği arasındaki bir çukura doğru giderlerken. Drow kolunu havaya doğru kaldırdı ve onların şaşkın bakışlarını göğe doğru çevirmelerini sağladı. Birkaç akbaba tembelce, daireler çizerek uçuyordu.</p>

      <p class="calibre2">"Etrafta bir leş var," diye belirtti Bruenor.</p>

      <p class="calibre2">"Ya da yakında olacak," diye yanıtladı Drizzt meşum bir sesle.</p>

      <p class="calibre2">Daha o konuşurken, az önce dümdüz, puslu ve kahverengi olan kum tepeciklerinin üst kısımlarında atlı adamların meşum suretleri belirdi. Adamların havaya doğru kaldırdığı kıvrımlı kılıçları parlak güneş altında ışıldıyordu. "Pusu," diye belirtti Wulfgar sıkkınlıkla.</p>

      <p class="calibre2">Pek de şaşırmayan Bruenor sayılarını hızlıca ölçmek için çabucak etrafına bakındı. "Beşe bir," diye fısıldadı Drizzt'e.</p>

      <p class="calibre2">"Hep öyleymiş gibi görünür," diye yanıtladı Drizzt. Yavaşça yayını omzundan çekip aldı ve gerdi.</p>

      <p class="calibre2">Atlı adamlar kurbanlarını inceleyerek uzun bir süre yerlerini korudular.</p>

      <p class="calibre2">"Sizce konuşmak istiyor olabilirler mi?" diye sordu Bruenor, bu nahoş durum için bir espri yapmaya çalışarak.</p>

      <p class="calibre2">"Hayır," diye kendi sorusunu yanıtladı cüce, diğerlerinin hafifçe bile gülümsemediğini görerek. Atlıların lideri bir emir verdi ve adamlar gök gürültüsü gibi hücuma geçtiler.</p>

      <p class="calibre2">"Bütün dünyanın canı cehenneme," diye homurdandı Cattibrie, bineğinden aşağı atlarken omzundan Taulmaril'i alarak. "Herkes dövüşmek istiyor.</p>

      <p class="calibre2">"Gelin bakalım öyleyse!" diye haykırdı atlı adamlara. "Ama şu savaşı biraz daha adil kılmalıyız!" Büyülü yayıyla harekete geçti. Kum tepecikleri arasındaki güruhun üzerine gümüş</p>

      <p class="calibre2">ok üzerine gümüş ok yolladı ve atlıların birçoğunu semerlerinden aşağı uçurdu.</p>

      <p class="calibre2">Bruenor, yüzü aniden sertleşip zalimleşen kızına ağzı bir karış açık baktı. "Kız doğrusunu yaptı vallahi!" diye belirtti, devesinden aşağı inerken. "Bu şeylerin üzerinde savaşacak halimiz yok!"</p>

      <p class="calibre2">Cüce yere iner inmez çantasına elini attı ve iki tane zeytinyağı şişesi çıkarttı.</p>

      <p class="calibre2">Wulfgar, devesinin böğür kısmını siper niyetine kullanarak akıl hocasını takip etti. Ama barbar, ilk düşmanının kendi bineği olduğunu kısa süre içinde öğrendi. Zira huysuz hayvan kafasını çevirdi ve dişlerini barbarın önkoluna geçiriverdi. Drizzt'in yayı, Taulmaril'in ölüm şarkısına katıldı. Fakat atlı adamlar yaklaştığında, drow farklı bir saldırı yöntemini uygulamaya karar verdi. Halkının kötü şöhretine güvenen Drizzt maskesini çıkarttı ve pelerininin kapüşonunu geriye attı. Devenin sırtında iki ayağı üzerine doğruldu ve hayvanın her bir hörgücüne bir ayağını koyarak dengesini sağladı. Drizzt'e doğru yaklaşan atlılar, bir drow elfinin cesaret kırıcı bir şekilde ortaya çıkışı karşısında donakaldılar.</p>

      <p class="calibre2">Fakat diğer üç yönden ilerleyen adamlar hızla mesafeyi kapadılar ve hâlâ dostlara karşı sayı üstünlüklerini koruyorlardı.</p>

      <p class="calibre2">Wulfgar devesine gördüklerine inanamayarak baktı, sonra koca yumruğunu sefil yaratığın gözlerinin tam ortasına geçiriverdi. Afallayan deve çabucak barbarı bıraktı ve sersem sersem kafasını çevirdi.</p>

      <p class="calibre2">Ama Wulfgar'ın bu hain yaratıkla henüz işi bitmemişti. Üzerine doğru üç atlının geldiğini gördü ve bir düşmanını diğer düşmanına karşı kullanmaya karar verdi. Devenin böğrünün altına doğru eğildi ve hayvanı tamamıyla yerden kaldırdı. Koca yaratığı, hücum eden atlıların üzerine doğru fırlatırken kasları gerilip şişti. Atlar, sürücüler, toz toprak ve bir deveden oluşan kargaşa dolu yığının arasından son anda kaçıp kurtulmayı başardı.</p>

      <p class="calibre2">Sonra Aegis-fang'i sırtından aldı ve karmaşanın arasına sıçrayarak, haydutları daha kendilerine neyin çarptığını anlayamadan darmadağın etti.</p>

      <p class="calibre2">İki atlı, üzerlerinde binicileri olmayan develerin arasından geçerek Bruenor'a doğru açık bir yol buldular. Ama ilk darbeyi indiren kişi, orada tek başına duran Drizzt oldu. Büyü yeteneğini kullanan drow, saldıran haydutların tam önünde bir karanlık küresi meydana getirdi. Atları durdurup küreden sakınmak istedilerse de dosdoğru karanlığın içine daldılar. Bu, Bruenor'a ihtiyacı olan bütün zamanı kazandırmıştı. Kav kutusuyla bir kibrit çaktı, paçavraları ateşe verip şişelerin içine tıkıştırdı ve sonra yanan şişeleri karanlık küresinin içine fırlattı.</p>

      <p class="calibre2">Oluşan patlamaların ışıkları Drizzt'in büyüsü sebebiyle görünmüyor olsa da Bruenor, yükselen feryatlar sayesinde hedefi vurduğunu anladı.</p>

      <p class="calibre2">"Teşekkürler elf!" diye haykırdı cüce. "Seninle yeniden beraber olmak çok hoş!"</p>

      <p class="calibre2">"Arkanda!" Drizzt'in verdiği tek cevaptı, zira daha Bruenor konuşurken karanlık küresinin etrafından dolaşan üçüncü bir atlı, cüceye doğru dört nala ilerlemekteydi. Bruenor içgüdüsel olarak kendisini yere atıp bir top şeklinde kıvrıldı ve altın kalkanını üzerine siper etti. At, Bruenor'un üzerine basıp geçti ve yumuşak kuma basınca tökezleyerek binicisini üzerinden düşürdü.</p>

      <p class="calibre2">Sert cüce ayağa fırladı ve kulaklarına dolan kumları silkeledi. Üzerinden geçerken atın bıraktığı ezik, savaş adrenalini geçip gidince kesinlikle ona acı verecekti. Ama şimdi, Bruenor'un tek hissettiği hiddetti. Mithril baltasını kafasının üzerine kaldırarak -o anda ayağa kalkmakta olan— biniciye hücum etti.</p>

      <p class="calibre2">Tam Bruenor kafayı ikiye bölme darbesini indirecekti ki gümüşi bir ışık huzmesi omzunun yanından hızla geçerek haydudu öldürüp yere serdi. Hızını kesemeyecek durumda olan cüce, yüzükoyun yere serilmiş cesede takıldı ve yüzüstü kumun içine gömüldü.</p>

      <p class="calibre2">"Bir dahaki sefere bana haber ver, olur mu kızım!" diye Cattibrie'a gürledi Bruenor, sarf ettiği her bir sözle birlikte kum tükürerek.</p>

      <p class="calibre2">Cattibrie'ın ayrı bir derdi vardı. Oku fırlattığı sırada, arkasından hızla gelen bir at sesi duyarak yere doğru eğildi. Kıvrımlı bir kılıç ıslık çalarak ve kulağını çenterek kafasının yanından sıyırdı. Atlı ise geçip gitti.</p>

      <p class="calibre2">Cattibrie, adamın arkasından bir ok atmaya niyetliydi. Ama öne doğru eğildiğinde, arkadan kendisine yaklaşan başka bir haydut daha görmüştü. Hem de bu seferkinin elinde ileri doğru uzatılmış bir mızrak ve öbür tarafında ise bir kalkan vardı.</p>

      <p class="calibre2">Cattibrie ile Taulmaril daha hızlı çıktı. Göz açıp kapayıncaya kadar, büyülü yayın kirişinde başka bir ok belirmiş ve uçuşa geçmişti. Ok, haydudun ağır kalkanında patladı kalkanı deşip geçti ve bahtsız adamı atından düşürüp ölüler diyarına yolladı.</p>

      <p class="calibre2">Binicisini yitiren at yavaşladı. Cattibrie, yanından geçen atın dizginleri yakaladı ve kendisini kılıcıyla sıyırafl adamın peşinden gitmek üzere semere sıçradı.</p>

      <p class="calibre2">Hâlâ devesinin üzerinde duran Drizzt, düşmanlarının önünde bir kule gibi yükseliyor ve yanından hızla geçen atlıların darbelerinden ustaca kaçıyordu. Bu sırada iki büyülü palasıyla büyüleyici bir ölüm dansı sergilemekteydi. Haydutlar her seferinde ayakta duran elfi kolayca haklayacaklarını düşünüyor fakat kılıçları veya mızraklarıyla havadan başka bir şeye vuramıyorlardı. Sonra, yanından dört nala uzaklaşırken parıltı'nın ya da diğer büyülü palanın boğazlarında temiz bir kesik açmış olduğunu fark ediyorlardı.</p>

      <p class="calibre2">Derken devenin yan tarafından, yani Drizzt'in arkasından iki haydut birlikte saldırdı. Çevik Drow havaya sıçradı ve tekrar rahatça dengesini sağladı. Sadece birkafl saniye içinde, iki düşmanını da savunmaya çekilmek zorunda bıraktı.</p>

      <p class="calibre2">Wulfgar yere düşürdüğü üç haydudun sonuncusunu dfl hallettikten sonra karmaşa yığınının içinden dışarı çıktı. İnatçı devesinin tekrar ayağa kalkmakta olduğunu gördü. Pis hayvana yeniden -bu sefer Aegis-fang ile— vurdu ve deve, haydutların yanına yere yığıldı. Tartışma kabul etmez bir şekilde sona ermiş o savaşın ardından barbarın gözüne ilişen ilk şey Drizzt oldu. Drowun, kıvrımlı bir kılıcı savuşturmak ve iki rakibinden birinin dengesini bozmak için aşağı doğru hamle yapan kılıçlarının muhteşem dansına hayran kaldı. Drizzt'in iki düşmanından! kurtulması an meselesiydi.</p>

      <p class="calibre2">Sonra Wulfgar'ın gözü Drowun gerisinden sessizce yaklaşan atlıya takıldı. Atlı haydut, mızrağının ucunu Drizzt'i arkadan vurmak için kaldırmıştı.</p>

      <p class="calibre2">"Drizzt!" diye haykırdı barbar, Aegis-fang'i dostunun üzerine doğru fırlatırken.</p>

      <p class="calibre2">Sesi duyan Drizzt Wulfgar'ın başının dertte olduğunu düşündü ama arkasını dönüp de savaş çekicinin diz kapaklarına doğru hızla geldiğini görünce ne olduğunu derhal anladı. Hiç tereddüt etmeden havaya sıçradı ve düşmanlarının üzerinden takla attı. Hücum eden mızraklı adam, düşmanı kaçtı diye üzülecek zaman bulamadı. Zira barbarın çekici, devenin hörgüç-lerinin arasından dönerek geçti ve adamın yüzünü dümdüz etti. Drizzt'in taklası, kendisini bekleyen dövüş için de faydalı olmuştu, çünkü kılıçlı iki haydudu da gafil avlamıştı. Adamların kısacık süren tereddüdü sırasında, Drizzt havada baş aşağı bir şekilde dönmekte olsa bile kılıçlarını aşağı doğru sertçe savurdu.</p>

      <p class="calibre2">Parıltı, adamların birinin göğsüne sertçe battı. Diğer haydut öbür palanın yolundan eğilerek kaçmayı başardı. Ama Drizzt'in palası, kabzasını adamın kolunun altına geçirebileceği kadar hedefe yaklaşmıştı. Sonuçta iki atlı da, Drow ile beraber yere yuvarlandı ve ayaklarının üzerine konan tek kişi de Drizzt oldu. Kılıçları iki kez daha savrulup dalışa geçti ve bu sefer mücadelenin sonucunu belirledi.</p>

      <p class="calibre2">Koca barbarın silahsız kaldığını gören bir diğer atlı, Wulfgar'a doğru hücuma geçti. Wulfgar, adamın yaklaştığını gördü ve umutsuz bir saldırı denemesi için kendisini hazırladı. At hızla üzerine çullandığında barbar sağa doğru sıçradı. Tam da atlının beklediği gibi, adamın kılıç tutan kolundan uzağa sıçramıştı. Sonra Wulfgar yön değiştirdi ve kendisini atın tam önüne fırlattı.</p>

      <p class="calibre2">Wulfgar sersemletici çarpışmayı kabul ederek kollarını atın boynuna, bacaklarını ise hayvanın ön bacaklarına doladı. Aldığı hızla geriye doğru kendisini savurdu ve atın tökezlemesini sağladı. Sonra kudretli barbar bütün gücüyle asıldı ve at ile sürücüsünü kendi üzerine yıktı. Şoka uğrayan haydut buna bir tepki veremedi fakat atı kendisini yere düşürürken çığlık atmayı başardı. At en sonunda yuvarlanarak uzaklaşınca, haydut baş aşağı yarı beline kadar kuma batmış, ayakları iki yanda sallanır bir şekilde öylece kaldı.</p>

      <p class="calibre2">Çizmeleri ve sakalı kumla dolmuş olan Bruenor, dövüşebileceği birilerini hevesle arıyordu. Uzun boylu binekler arasında gezen bodur cüce çoğu haydudun gözünden kaçmıştı. Artık haydutların çoğu ölmüştü bile!</p>

      <p class="calibre2">Bruenor kendisine siper ettiği binicisiz develerin arasından fırladı ve üzerine dikkat çekebilmek için baltasifl kalkanına vurdu. Atlılardan birisinin bu felaket sahnesinden kaçmak için atını döndürdüğünü gördü.</p>

      <p class="calibre2">"Baksana!" diye havladı Bruenor ona. "Anan ork sevmiş bir kaltakmış!" Yerde duran cüce karşısında avantajın kendi elindi olduğunu düşünen haydut, bu hakarete cevap verme fırsatını tepemedi. Bruenor'a doğru hücum etti ve kılıcını aşağı savurdu. Bruenor, darbeyi önlemek için altın kalkanını kaldırdıktan sonra atın etrafından dolaştı. Atlı haydut, cüceyi diğer tarafta karşılamak için arkasını döndü ama Bruenor kısa boyunu kendi yararına kullandı. Cüce neredeyse hiç eğilmeden atın göbeğinin altına daldı, öbür tarafa geri geçti ve baltasını yukarı doğru savurarak şaşkına dönmüş adamı kalçasından vurdu. Haydut acıyla iki büklüm olduğunda, Bruenor kalkan tutan kolunu kaldırdı, boğumlu parmaklarıyla adamın sarığını ve saçlarını kavradı ve adamı semerinden1 aşağı çekip devirdi. Cüce, tatmin olmuş bir hırıltıyla haydudun kellesini uçurdu.</p>

      <p class="calibre2">"Çok kolay!" diye homurdandı cüce, adamın cesedini yere fırlatarak. Başka bir kurban bulabilmek için etrafına bakındı ama savaş sona ermişti. Çukur arazide hiç haydut kalmamıştı. Aegis-fang Wulfgar'in ellerine geri dönmüştü ve Drizzt ile barbar rahatlamış bir halde duruyorlardı.</p>

      <p class="calibre2">"Kızım nerede?" diye haykırdı Bruenor.</p>

      <p class="calibre2">Drizzt kafasıyla ve parmağıyla işaret ederek cüceyi sakinleştirdi.</p>

      <p class="calibre2">Yan taraftaki bir kum tepeciğinin üstünde, Cattibrie el koyduğu atın sırtında oturuyordu. Kız çöle doğru bakarken Taulmaril gerilmiş bir şekilde ellerinde duruyordu. Birkaç atlı dört nala kaçmıştı ve bir tanesi kum tepeciğinin öbür tarafında ölü yatıyordu. Cattibrie haydutlardan birine nişan aldı ve tam o sırada arkasında yaşanan savaşın son bulduğunu fark etti.</p>

      <p class="calibre2">"Bu kadar yeter," diye fısıldadı, yayını bir milim yana kaydırdı ve okun haydudun koluna saplanışını izledi.</p>

      <p class="calibre2">'Bu gün yeterince can alındı,' diye düşündü. Cattibrie savaş alanındaki katliam görüntüsüne ve sabırla gökte daireler çLen akbabalara baktı. Taulmaril, aşağı indirdi. Yüzündeki sert ifade uçup gitti.</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none4">-15-</span></p>

      <p class="calibre2"><span class="none5">KILAVUZU KARGA OLANIN...</span></p>
    </div>

    <div class="s1">
      <p class="calibre2">"Sana vereceği hazları bir düşün," diye alay etti lonca başkanı, odadaki küçük masanın tam ortasında, ahşap bir suntadan dışarı çıkmış olan, ucu tırtıklı büyük bir demir çiviyi hafifçe okşayarak.</p>

      <p class="calibre2">Regis kasıtlı olarak dudaklarını kıvırıp aptal bir gülümseme takındı. Pook'un sözlerindeki mantık payını fark etmiş gibi davrandı.</p>

      <p class="calibre2">"Sadece avucunu onun üzerine batıracaksın," diye ikna etmeye çalıştı Pook, "işte o zaman haz duyacaksın ve yeniden ailemizin bir parçası olacaksın."</p>

      <p class="calibre2">Regis bu tuzaktan paçayı sıyırmanın bir yolunu düşündü. Daha evvel bu numarayı, yani yalan içinde yalan numarasını bir kez kullanmış, büyü etkisi altında kalmış gibi davranmıştı. O zaman mükemmel rol kesmişti ve ona sadık olduğuna dair şeytani büyücüyü inandırmıştı. Sonra da, dostlarına yardım etmek için en kritik zamanda taraf değiştirmişti. Bu sefer Regis, yakut süsün ısrarcı, hipnotize edici çekiminden kurtularak kendisini dahi şaşırttı. Ama şimdi köşeye sıkışmış kalmıştı: zira yakut süs tarafından gerçekten hipnotize edilmiş birisi, memnuniyetle avucunu demir çiviye batırırdı.</p>

      <p class="calibre2">Regis elini kafasının üzerine doğru kaldırdı ve rolünü inanılır kılmaya yetecek kadar boş bir ifade takınma çabasıyla gözlerini kapadı. Pook'un tavsiyesine uymaya niyetlenerek kolunu aşağı doğru savurdu.</p>

      <p class="calibre2">En son anda, elini yana doğru kaydırdı ve hiçbir zarar görmeden masaya vurdu.</p>

      <p class="calibre2">Regis'in bir şekilde yakutun etkisinden kurtulmuş olduğundan en başından beri şüphelenen Pook hiddetle gürledi. Buçukluğu bileğinden kavradı ve küçük elini çiviye batırdı ve çivi onun derisine batarken de sağa sola salladı. Pook, buçukluğun elini tırtıklı çividen çekip alırken</p>

      <p class="calibre2">Regis'in çığlığı on kat daha yüksek çıktı.</p>

      <p class="calibre2">Sonra Pook onu bırakıp yüzüne tokadı bastı. Regis yaralı elini göğsüne bastırdı.</p>

      <p class="calibre2">"Hilekar köpek!" diye haykırdı lonca başkanı. Regis'in yaptığı üçkağıttan çok yakut süsünün başarısız olmasına kızmıştı. Bir tokat daha atmak için elini kaldırdı fakat kendisini yatıştırarak buçukluğun inatçı iradesini ona karşı kullanmaya karar verdi.</p>

      <p class="calibre2">"Ne yazık," diye alay etti, "zira eğer yakut süs seni benim kontrolüme soksaydı sana lonca içinde bir yer bulabilirdim. Kesinlikle ölmeyi hakkediyorsun, küçük hırsız. Ama bana geçmişte verdiğin hizmetleri unutmuş değilim. Calimport'taki en iyi hırsızdın, sana bir kez daha önerebileceğim bir mevkiiydi bu."</p>

      <p class="calibre2">"Öyleyse mücevher iyi ki işe yaramamış," diye cevap vermeye cüret etti Regis, Pook'un oynadığı aşağılayıcı oyunu tahmin ederek., "zira Pook Paşa'nın yardakçısı olduğum zaman hissedeceğim tiksinti, şimdi çektiğim acıdan bin kat beterdir."</p>

      <p class="calibre2">Pook'un cevabı, Regis'i sandalyesinden fırlatıp yere düşürecek kadar sert bir yumruk oldu. Buçukluk kıvrılmış bir halde yerde yattı ve hem elinden hem de burnundan akan kanı durdurmaya çalıştı.</p>

      <p class="calibre2">Pook arkasına yaslandı ve ellerini kafasının arkasında kavuşturdu. Önünde, masanın üzerinde duran yakut süse baktı. Daha evvel sadece bir kez, ele geçirilemeyecek bir irade üzerinde denediği zaman başarısız olmuştu. Şansına, Artemis Entreri onun bu girişimini o gün anlamamıştı ve Pook da yakut süsü kiralık katil üzerinde bir kez daha denemeye kalkmayacak kadar akıllıydı.</p>

      <p class="calibre2">Pook bakışlarını, şimdi acısından dolayı kendisinden geçmiş olan Regis'e doğru çevirdi. Küçük buçukluğa saygı duymalıydı. Regis'in yakutu biliyor olması kendisine bir avantaj sağlıyor olsa da, mücevherin baştan çıkarıcı büyüsüne sadece demirden bir irade karşı koyabilirdi. "Ama sana yardımı dokunmayacak," diye fısıldadı Pook, yerde yatan, bilincini yitirmiş buçukluğa. Tekrar arkasına yaslandı ve gözlerini kapadı. Regis'e yapacağı bir başka işkenceyi tasarlamaya koyuldu.</p>

      <p class="calibre2">Ten rengi kaftan giymiş bir kol, çadırın cebinden içen uzandı ve kızıl saçlı cücenin gevşek vücudunu baş aşağı tuttuJ Sali Dalib'in parmakları alışılmış bir şekilde kıpırdamaya başladı ve yüzünde sanki kulaklarına kadar yayılmış gibi görünen altın ve fildişinden bir gülümseme belirdi. Tüccarın küçük goblin yardımcısı hoplayıp zıplamaya ve "Büyü, büyü, büyü!" diye viyaklamaya başladı.</p>

      <p class="calibre2">Bruenor tek gözünü açtı ve yüzüne düşen uzun sakalını tek kolunu kaldırarak kenara çekti. "Gördüğün şeyi beğendin! mi bari?" diye sordu cüce şeytanca. Sali Dalib'in gülümsemesi kayboldu ve parmakları birbirine dolaştı.</p>

      <p class="calibre2">Bruenor'u havada tutan kişi -yani haydutlardan birinin kaftanını giymiş olan Wulfgar— çadırın içine daldı. Ardından da Cattibrie içeri girdi.</p>

      <p class="calibre2">"Demek haydutları üzerimize salan sendin," diye hırladı kadın.</p>

      <p class="calibre2">Sali Dalib'in şok tepkisi abuk sabuk bir saçmalama halinde çıktı. Kurnaz tüccar tabanları yağlamak için hızla döndü ve... Çadırın arka kısmına muntazam bir yarık açılmış olduğunu ve Drizzt Do'Urden'in orada durduğunu gördü. Drow bir palasının üzerine yaslanmıştı ve diğer kılıcı ise rahatça omzunda duruyordu. Tüccarın dehşetini arttırmak için Drizzt yine büyülü maskeyi çıkartmıştı.</p>

      <p class="calibre2">"Ah... şey, en küssel yola n'ooldu?" diye kekeledi tüccar.</p>

      <p class="calibre2">"Sen ve senin dostların için en güzel!" diye hırladı Bruenor. "Yani onlar öyle düşünmüştü," diye çabucak ekledi Cattibrie. Sali Dalib sıkılgan bir şekilde, zorla gülümsedi. Ama bundan önce başı yüzlerce kez feci belalara girmişti ve hepsinden de kurtulmayı başarmıştı. "Beni yakaladınız," diyerek ellerini havaya kaldırdı fakat sonra çok hızlı bir manevra yaparak kaftanının ceplerinden birinden birkaç tane seramik kürecik çıkarttı. Kürecikleri hızla yere fırlattı. Çok renkli ışıklarla dolu bir patlama oldu ve ardında yoğun, kör edici bir duman bulutu bıraktı. Bu sırada tüccar, çadırın yan tarafına doğru hızla fırladı.</p>

      <p class="calibre2">Wulfgar içgüdüsel olarak Bruenor'u yere bıraktı ve dosdoğru ileri atılarak sadece havayı yakalamayı başarabildi. Cüce kafa üstü yere çakıldı, yerde yuvarlandı ve tek boynuzlu .niğferi kafasının yanına doğru kaymış bir halde oturdu. Duman dağıldığında, utancından kızarmış barbar kafasını çevirip cüceye baktı. Cüce ise sadece olanlara inanamayarak kafasını sallayıp söylendi, "Kesinlikle uzun bir macera olacak."</p>

      <p class="calibre2">Sadece, her zaman için tetikte olan Drizzt gafil avlan-mamıştı. Drow, ışık patlamalarından korunmak için gözlerini koluyla kapamış, sonra da tüccarın dumanlar içindeki siluetinin sola doğru fırladığını görmüştü. Daha çadırdan akamadan önce Drizzt onu yakalayabilirdi ama Sali Dalib'in goblin yardımcısı, drowun önüne çıktı ve ayağına dolaştı. Drizzt hiç yavaşlamadan Parıltı'nın kabzasını goblinin alnına geçiriverdi ve yaratığın bayılarak yere devrilmesini sağladı. Sonra maskesini geri takan Drow Memnon'un sokaklarına çıktı.</p>

      <p class="calibre2">Cattibrie Drizzt'i takip etmek için aceleyle koşturdu ve Bruenor da sıçrayarak ayağa kalktı. "Peşine takıl evlat!" diye haykırdı Wulfgar'a. Takip başlamıştı.</p>

      <p class="calibre2">Drizzt, tüccarın sokaklardaki kalabalığın arasına karışmakta olduğunu gördü. Sali Dalib'in cafcaflı kaftanı bile sokakların sayısız rengine karışıp giderdi. Bu sebeple Drizzt adamın kıyafetine kendine özel bir ekleme yaptı. Tıpkı korsan gemisinin güvertesindeki görünmez olmuş büyücüye yaptığı gibi, tüccarın etrafını parlak, mor alevlerle kapladı. Drizzt hızla takibe geçti. Kalabalığın arasından inanılmaz bir rahatlıkla yolunu açıyor ve ileride yükselip alçalan mor sureti gözden kaçırmıyordu.</p>

      <p class="calibre2">Bruenor o kadar da zarif değildi. Cüce, Cattibrie'a yetişti ve kalabalığın arasına balıklama daldı. İnsanların ayak parmaklarını ezerek ve önüne çıkanları bir kanara savurmak için kalkanını kullanarak yolunu açıyordu. Hemen ardından giden Wulfgar, kendisine daha da büyük bir yol açıyordu ve Cattibrie onları takip etmekte pek güçlük çekmiyordu.</p>

      <p class="calibre2">Bir düzine dar sokak geçtikten sonra açık bir pazar yerine çıktılar. Wulfgar kazayla kocaman bir kavun arabasını devirdi. Onlar geçerken arkalarından itiraz çığlıkları yükseldi ama dostlar gözlerini hep ileri odakladılar. Bu ana baba günü karmaşasında kaybolmamak için hepsi kendi önündeki dostunu gözden kaçırmamaya dikkat ediyordu. Sali Dalib, etrafını kaplayan alevler yüzünden açık sokaklarda izini kaybettiremeyecek kadar çok göze battığını hemen anladı. Ayrıca dezavantajını arttırıcı bir şekilde, yüzlerce meraklı izleyicinin işaret parmakları ve gözleri, döndüğü her köşe başında onu karşılıyordu. Bu da kendisini takip edenler için bir yol tabelası oluyordu. Önüne çıkan telfl şansa tutunan tüccar, dar sokağın birine saptı ve büyük bir tam binanın kapılarından içeri daldı. Drizzt, dostlarının hâlâ takip edip etmediğini kontrol etmek için arkasını dönüp baktıktan sonra kapılardan içeri koşturdu ve kendisini bir halk hamamının buharla kaygan-laşmış mermeri üzerinde kayarken buldu. İki kocaman harem-ağası, üzerinde giysi olan elfin önünü kesmek için harekete* geçti. Ama, tıpkı az önce içeri dalan tüccarın da yaptığı gibi çevik Drizzt, adamların engelleyemeyeceği bir süratle tekrar hızını kazandı. Kısa giriş koridoru boyunca kayarak ilerledi ve ana odaya girdi. Bu oda, yoğun bir dumanla kaplı, ter ve esanslı sabun kokularıyla dolu geniş bir hamamdı. Attığı her adımda önüne çıplak vücutlar çıkıyordu ve Drizzt, ayağı kaydığı zamanlarda tutunmak için elini attığı yerlere dikkat etmek zorunda kalıyordu.</p>

      <p class="calibre2">Bruenor, kaygan hamam odasına girdiğinde yere kapaklanacak gibi oldu. Yerlerini çoktan terk etmiş olan haremağaları onun önüne çıkıp yolunu kestiler.</p>

      <p class="calibre2">"Giysiyle girmek yasak!" diye belirtti bir tanesi fakat Bruenor'un boş tartışmalarla kaybedecek vakti yoktu. Devlerden birinin çıplak ayağını ağır çizmesiyle ezdi, sonra simetrik olsun diye diğer ayağını da çiğnedi. O sırada Wulfgar geldi ve öteki haremağasını bir kenara fırlattı. Hız kazanmak için ileri doğru eğilmiş olan barbar, kaygan zemine çıktığında durma ya da yolunu değiştirme imkanı bulamadı. Ve Bruenor hamamın öteki tarafına doğru ilerlemek için döndüğünde Wulfgar ona bindirdi. İkisi de yere devrilip engelleyemeyecekleri bir şekilde kaymaya başladılar.</p>

      <p class="calibre2">Havuzun kenarından sekerek suyun içine gömüldüler. Wulfgar ayağa kalkıp yarı beline kadar suyun içinde durdu.</p>

      <p class="calibre2">Şehvetli, çıplak ve kıkır kıkır gülmekte olan iki kadının arasına düşmüştü.</p>

      <p class="calibre2">Wulfgar kekeleyerek özür dilemeye çalıştı fakat dili dolandı. Ensesine yediği bir şaplakla kendisine geldi.</p>

      <p class="calibre2">"Tüccarı arıyordun, unuttun mu?" diye hatırlattı Cattibrie.</p>

      <p class="calibre2">"Arıyorum!" diye kızı temin etti Wulfgar.</p>

      <p class="calibre2">"Öyleyse mor alevler içinde olanı araşan iyi olur!" diye azarladı Cattibrie.</p>

      <p class="calibre2">Wulfgar, kızdan gelecek başka bir şaplağın daha beklentisi içinde gözlerini devirdi ve hemen yanında suyun üstüne çıkmış bir şekilde duran tek boynuzlu miğferi gördü. Elini çılgınlar gibi suyun içine daldırıp Bruenor'u ensesinden yakaladı ve sudan dışarı çıkarttı. Pek de mutlu olmayan cüce, kollarını göğsünde kavuşturmuş, kafasını bir kez daha hayretle sallar bir şekilde sudan çıktı.</p>

      <p class="calibre2">Drizzt, hamamın arka kapısından dışarı çıktı ve kendisini boş bir sokakta buldu. Memnon'a geldiği andan beri içinde insan bulunmayan tek yer burasıydı. Etrafa daha iyi bakabilecek bir yer arayan drow, hamam binasının yan duvarına tırmanıp çatıya çıktı. Onları atlattığını düşünen Sali Dalib, adımlarını yavaşlattı. Drowun mor alevleri sönmüş ve tüccarın kendisini daha fazla güvende hissetmesini sağlamıştı. Arka sokaklardan oluşan bir labirent içinde tekrar ilerlemeye başladı. Her zaman sorun çıkaran ayyaşlar bile onu ele verecek herhangi bir hareket yapmıyordu. Dolana dolana yüz metre ilerledi, sonra bir yüz metre daha gitti ve en sonunda Memnon'un en büyük pazar yerine, yani insanın göz açıp kapayıncaya kadar görünmez olabileceği bir yere açılan sokağa saptı. Fakat Sali Dalib o sokağın sonuna doğru yaklaşırken, karşısına bir elf sureti çıkıverdi. İki pala kınlarından dışarı çıkarak birbirilerine çapraz bir şekilde tüccarın köprücük kemiklerine dayandı ve boğazının iki yanına küçük kesikler oluşturdu.</p>

      <p class="calibre2">Dört arkadaş esirleriyle birlikte tüccarın çadırına geri döndüklerinde, küçük goblinin hâlâ Drizzt'in yere serdiği gibi baygın yatmakta olduğunu görüp rahatladılar. Bruenor, hiç de kibar sayılmayacak bir tavırla bahtsız yaratığı yerden kaldırıp Sali Dalib ile sırt sırta dayadı ve ikisini birbirine bağlama koyuldu. Wulfgar yardım etmeye geldi ve ipi dolarke yanlışlıkla Bruenor'un ön kolunu da bağladı. Cüce deb lenerek kolunu kurtardı ve barbarı iterek uzaklaştırdı.</p>

      <p class="calibre2">"Mithril Salonu'nda kalmalıydım," diye söylend Bruenor. "Gri cücelerle kalsaydım, sen ve kızın yanınd olduğumdan daha güvende olurdum!"</p>

      <p class="calibre2">Wulfgar ve Cattibrie destek bulabilmek için Drizzt' baktılar ama Drow sadece gülümsedi ve çadırın yan tarafın doğru ilerledi.</p>

      <p class="calibre2">"Ha ha ha ha ha," diye gerginlikle güldü Sali Dalib. "Tamam, sorun yok. Anlaşalım mı? Bende mal mülk çoktur. Her neye ihtiyacınız varsa—"</p>

      <p class="calibre2">"Kapa çeneni be!" diye çıkıştı Bruenor. Cüce, bu işte kötü adam rolünü üsteleneceğini belirtmek için Drizzt'e göz kırptı.</p>

      <p class="calibre2">"Beni dolandıran birinin malına mülküne ihtiyacım yoktur," diye hırladı Bruenor. "Ben intikam almak isterim!" Dostlarına baktı. "Öldüğümü sandığı zaman yüzünün takındığı ifadeyi hepiniz gördünüz. O haydutları üzerimize salan da kesinlikle bu heriftir ."</p>

      <p class="calibre2">"Sali Dalib asla—" diye kekeledi tüccar. "Sana, 'kapa çeneni!' dedim!" diye gürledi Bruenor, tüccarın yüzüne doğru eğilip adamın gözünü korkutarak. Cüce baltasını kaldırıp omzuna koydu.</p>

      <p class="calibre2">Tüccar dönüp de Drizzt'e bakınca afalladı. Zira Drow tekrar maskeyi takmıştı ve yeniden bir yüzey elfi gibi görünüyordu. Kara bir ten renginin o ölümcül elfe daha çok uyduğuna karar veren Sali Dalib, Drizzt'in esas kimliğinin hangisi olduğunu tahmin edebiliyordu. Bu sebeple Drizzt'ten merhamet dilemeyi düşünmedi bile.</p>

      <p class="calibre2">"Bekle biraz," dedi Cattibrie aniden, Bruenor'un silahının kabzasını kavrayarak. "Bu köpeğin kellesini kurtarmak için yapabileceği bir şeyler olabilir."</p>

      <p class="calibre2">"Pöh! Ondan ne isteyebiliriz ki?" diye tartıştı Bruenor, kendi rolünü mükemmel bir şekilde oynadığı için Cattibrie'a göz kırparak.</p>

      <p class="calibre2">"Bizi Calimport'a götürür," diye cevapladı Cattibrie. Sali Dalib'e sert bir bakış atarak merhametin öyle kolayca elde edilemeyeceği konusunda onu uyardı. "Bu sefer bizi gerçek güzel yoldan götürecek."</p>

      <p class="calibre2">"Evet, evet, ha ha ha ha ha," diye saçmaladı Sali Dalib. "Sali Dalib size yolu göstercek!"</p>

      <p class="calibre2">"Göstermek mi?" diye şaşırdı Wulfgar, oyunun dışında kalmayarak. "Bizi Calimport'a kadar sen götüreceksin."</p>

      <p class="calibre2">"Çok uzun yol," diye sızlandı tüccar. "Beş günden fazla. Sali Dalib bunu yapam—" Bruenor baltasını kaldırdı.</p>

      <p class="calibre2">"Evet, evet, elbette yapar," diye hızla konuştu tüccar. "Sali Dalib sizi oraya götürcek. Sizi kapıya kadar götürcek... kapıdan içeri de sokacak," diye çabucak düzeltti. "Hatta Sali Dalib suyu bile alçak. Kervana yetişmeliyiz."</p>

      <p class="calibre2">"Kervan yok," diye sözünü kesti Drizzt, dostlarını bile şaşırtarak. "Yalnız başımıza yolculuk edeceğiz."</p>

      <p class="calibre2">"Tehlikeli," diye yanıtladı Sali Dalib. "Çok, hem de çok. Calim Çölü canavarlarla dolu. Ejderler ve haydutlar."</p>

      <p class="calibre2">"Kervan yok," dedi Drizzt bir kez daha, içlerinden hiçbirinin karşı gelmeye cesaret edemeyeceği ölümcül bir tonlamayla. "Onları çözün de eşyaları hazırlansınlar." Bruenor başıyla onayladıktan sonra yüzünü bir santim kalana dek Sali Dalib'inkine yaklaştırdı.</p>

      <p class="calibre2">"Onları kendi gözlerimle denetlemeye niyetliyim," dedi Drizzt'e fakat bu mesajı daha çok Sali Dalib ile küçük gobline gönderiyordu. "Tek bir yamuklarını görürsem onları ikiye bölerim!"</p>

      <p class="calibre2">Bir saatten az bir süre içinde, yan taraflarından seramik su testileri sarkan beş deve güney Memnon'dan Calim Çölü'ne çıkıp yola koyuldu. Ticaret Yolu'nun tabelalarını izleyen Drizzt ile Bruenor başı çekiyordu. Drow, maskesini takmış olmasına rağmen pelerininin kapüşonunu elinden geldiğince yüzüne örtüyordu. Zira beyaz kumlar üzerinden yansıyan güneş ışığı, bir zamanlar yaşadığı yeraltı dünyasının katıksız karanlığına alışkın olan gözlerini yakıyordu. Sali Dalib -yardımcısı aynı devede onun önünde oturuyordu— onlardan sonra geliyor, Wulfgar ile Cattibrie da artçılık ediyordu. Cattibrie, Taulmaril'i kucağına koymuştu ve sinsi tüccara sürekli olarak göz dağı vermek için gümüş bir ok hazırda bekliyordu.</p>

      <p class="calibre2">Hava, dostların şimdiye dek hiç görmediği kadar sıcaklaştı -tabii, dünyanın iç kesimlerinde yaşamış olan biri dışında. Güneşin acımasız ışınlarının önünü ne bir bul kesiyordu, ne de herhangi bir rüzgar esip de biraz ferahlı sağlıyordu. Isıya daha alışkın olan Sali Dalib, rüzgarı esmemesinin bir şans olduğunu biliyordu. Zira çölde esen rü gar demek uçuşan ve kör eden kum bulutları demekti, ya Calim'deki en tehlikeli katil.</p>

      <p class="calibre2">Gece daha iyiydi. Isı seviyesi rahatlatıcı bir şekil düşmüş, dolunay çıkmış ve sonsuz kum tepeciği sıraların okyanusun yükselip alçalan dalgalarına benzeyen bir rüya sah nesine dönüştürmüştü. Dostlar birkaç saatliğine kamp kurdular ve isteksiz kılavuzlarına göz kulak olmak için sırayla nöbet tuttular.</p>

      <p class="calibre2">Cattibrie gece yarısından belli bir süre sonra uyandı. Nöbet tutma sırasının kendisinde oluğunu düşünerek doğrulup oturdu ve gerindi. Kamp ateşinin yanında ayakta duran ve yıldızlarla dolu gök kubbeye bakan Drizzt'i gördü. 'Drizzt ilk nöbeti üstlenmemiş miydi?' diye düşündü.</p>

      <p class="calibre2">Cattibrie saatten emin olmak için ayın konumuna baktı. Hiç şüphe yoktu; gece ilerlemişti. "Bir sorun mu var?" diye sordu yavaşça, Drizzt'in yanına giderek. Bruenor'dan gelen yüksek bir horlama sesi bu soruyu Drizzt'in yerine cevapladı.</p>

      <p class="calibre2">"Öyleyse, nöbeti devralabilir miyim?" diye sordu. "Bir drow elfinin bile uykuya ihtiyacı vardır."</p>

      <p class="calibre2">"Ben pelerinimin kapüşonunun gölgesinde dinlenebilirim," diye yanıtladı Drizzt, kızın endişeli bakışlarına lavanta renkli gözleriyle cevap vermek için dönerken, "güneş gökte oluğu zaman da."</p>

      <p class="calibre2">"Öyleyse, sana katılabilir miyim?" diye sordu Cattibrie. "Kesinlikle muhteşem bir gece."</p>

      <p class="calibre2">Drizzt gülümsedi ve bakışlarını, en az bir yüzey elfinin hissedeceği kadar derin ve mistik bir özlemle gök kubbeye, gece göğünün cazibesine doğru çevirdi.</p>

      <p class="calibre2">Cattibrie, narin parmaklarını Drizzt'in parmakları arasına kaydırdı ve sessizce onun yanında durdu. Elfin dalıp gittiği tılsımı daha fazla bölmek istemedi. En yakın dostuyla sadece sözlerden çok daha fazlasını paylaşıyordu.</p>

      <p class="calibre2">Ertesi gün hava daha beter sıcaktı ve ondan sonraki ise cehennem gibiydi. Ama develer pek güç sarf etmeden ilerliyordu ve birçok zorluk aşmış olan dört dost, bu zorlayıcı yolculuğu sadece maceralarında aşmaları gereken bir başka engel olarak değerlendiriyorlardı.</p>

      <p class="calibre2">Başka hiçbir yaşam belirtisi görmediler ve bunun hayırlı olduğunu düşündüler, zira bu ıssız bölgede yaşayan her canlı saldırgan olurdu. Isı zaten yeterince zorlu bir düşmandı ve dostlar sanki derileri kuruyup büzüşecek ve çatlayıp dökülecekmiş gibi hissediyorlardı.</p>

      <p class="calibre2">Her ne zaman içlerinden birisi pes edecek gibi olsa, aman vermez güneşe, yanan kumlara ve sıcaklığa dayanamayacağını hissetse, sadece Regis'i düşünüyordu.</p>

      <p class="calibre2">Acaba şimdi buçukluk, eski patronunun ellerinden ne çeşit feci işkenceler görüyordu?</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none4">-</span><span class="none4">KİTAP 2 SON DEYİŞ</span><span class="none4">-</span></p>
    </div>

    <div class="s1">
      <p class="calibre2">Entreri, kapı eşiğinin gölgeleri içinden Pook Paşa'nın lonca binasının dışına giden merdivenleri tırmanışını izledi. Pook yakut süsünü geri alalı daha bir saat bile geçmemişti vt; şimdiden onu kullanmak için dışarı çıkıyordu. Entreri'nin lonca başkanına hak vermesi gerekliydi; adam akşamı yemeğine hiç gecikmezdi.</p>

      <p class="calibre2">Kiralık katil, Pook'un binayı tamamen terk etmesini bekledi. Sonra gizlice üst kata çıktı. Lonca bünyesinde daha evvel geçirdiği günlerden onları hiç tanımasa bile en son kapının dışında bekleyen muhafızlar onu durdurmak için hiçbir harekette bulunmadılar. Pook mantıklı bir harekette bulunup Entreri'nin lonca içindeki mevkiini herkese öğretmiş ve sahip olmayı sevdiği imtiyazları ona tanımış olmalıydı. Asla akşam yemeğine gecikmezdi.</p>

      <p class="calibre2">Entreri, şimdi LaValle'nin oturmakta olduğu eski odasının kapısına doğru yürüdü ve kapıyı hafifçe çaldı.</p>

      <p class="calibre2">"İçeri buyur, içeri buyur," diye selamladı büyücü, kiralık katilin yukarı geri çıktığını gördüğüne pek de şaşırmayarak.</p>

      <p class="calibre2">"Geri dönmek hoş bir şey," dedi Entreri.</p>

      <p class="calibre2">"Geri dönmüş olman hoş bir şey," diye yanıtladı büyücü samimiyetle. "Bizden ayrıldığından beri işler hep aynı kalmadı ve şu son birkaç aydır daha da kötüye gitti." Entreri, büyücünün ne demek istediğini anladı. "Rassiter mi?"</p>

      <p class="calibre2">LaValle yüzünü ekşitti. "O herif ortalıklardayken sırtını duvara dayalı tutmalısın." İçi ürperdi ama kendisini çabuk toparladı. "Ama şimdi sen Pook'un yanına geri döndüğüne göre Rassiter haddini bilmeyi öğrenecektir."</p>

      <p class="calibre2">"Belki de," diye yanıtladı Entreri, "fakat Pook'un beni gördüğüne pek de memnun olduğundan emin değilim."</p>

      <p class="calibre2">"Pook'u bilirsin," diye güldü LaValle. "Her zaman bir lonca başkanı olarak düşünür! Kendi otoritesini kanıtlamak için seninle olan görüşmenin kurallarını kendisi koymak istedi. Ama o olay çoktan geçmişte kaldı."</p>

      <p class="calibre2">Entreri'nin bakışı, büyücüye kiralık katilin aynı fikirde olmadığını gösterdi.</p>

      <p class="calibre2">"Pook bunu unutacaktır," diye temin etti onu LaValle.</p>

      <p class="calibre2">"Beni takip eden kimseler öyle kolay kolay unutulamaz," diye yanıtladı Entreri.</p>

      <p class="calibre2">"Pook bu işi halletsin diye Pinochet'yi görevlendirdi," dedi LaValle. "O korsan şimdiye kadar hiç başarısız olmamıştır."</p>

      <p class="calibre2">"O korsan şimdiye kadar böyle düşmanlar görmedi," diye yanıtladı Entreri. Masaya ve LaValle'nin kristal küresine baktı. "Emin olmamız gerek."</p>

      <p class="calibre2">LaValle bir anlığına durup düşündü, sonra başıyla onayladı. Zaten biraz gözlem yapmaya niyetlenmişti. "Küreye bak," diye talimat verdi Entreri'ye. "Bakalım Pinochet'nin görüntüsünü küreye çağırabilecek miyim."</p>

      <p class="calibre2">Kristal küre kısa bir süre karanlık kaldıktan sonra dumanla doldu. LaValle, Pinochet'yle pek sık görüşmezdi ama korsanı basit bir görme büyüsü yapabilecek kadar tanıyordu. Birkaç saniye sonra, limana demir atmış bir geminin görüntüsü meydana geldi -bir korsan gemisi değil, tüccar gemisiydi. Entreri bir şeylerin ters olduğunu derhal anladı. Sonra kristal küre daha da derinlere inerek geminin omurgasının ötesine baktı ve kiralık katilin tahmini doğrulandı. Zira gemi ambarının kapalı bir bölmesinin içinde gururlu korsan kaptanı oturuyordu. Adamın dirsekleri dizlerinde, kafası ise avuçlarının içindeydi ve gemi duvarına zincirle bağlanmıştı.</p>

      <p class="calibre2">Afallayan LaValle, Entreri'ye baktı ama kiralık katil bu sahneyle o kadar meşguldü ki herhangi bir açıklama sunmadı. Entreri'nin suratında o nadir gülümsemelerden birisi göründü.</p>

      <p class="calibre2">LaValle, kristal küreye bir tılsım büyüsü yaptı. "Pinochet," diye hafifçe seslendi.</p>

      <p class="calibre2">Korsan kafasını kaldırdı ve etrafına bakındı. "Neredesin?" diye sordu LaValle.</p>

      <p class="calibre2">"Oberon?" diye sordu Pinochet. "Bu sen misin, büyücü?"</p>

      <p class="calibre2">"Hayır, ben LaValle, Calimport'ta Pook'un büyücüsüyüm. Neredesin?"</p>

      <p class="calibre2">"Memnon," diye yanıtladı korsan. "Beni kurtarabilir misin?"</p>

      <p class="calibre2">"Elf ve barbara ne oldu?" diye LaValle'ye sordu Entrorl ama Pinochet de bu soruyu duydu.</p>

      <p class="calibre2">"Onları yakalamıştım!" diye tısladı korsan. "Kanal» içinde kaçacak hiçbir yerleri olmadan kıstırmıştım. Ama sonra bir cüce çıkageldi, havada uçan ve alevler içinde yanan bil savaş arabası sürüyordu ve beraberinde ise bir kadın okçu] vardı -ölümcül bir okçu." Duraksadı ve o karşılaşmaya hatırladığında hissettiği nefreti bastırmaya çabaladı.</p>

      <p class="calibre2">"Sonuç ne oldu?" diye sordu LaValle, gelişmeler karşısında hayrete düşerek.</p>

      <p class="calibre2">"Bir gemi kaçtı, bir gemi -benim gemim— battı ve üçüncüsü ise ele geçirildi," diye inledi Pinochet. Yüzünü yeniden ekşitti ve tekrar, bu sefer daha vurgulu bir şekilde sordu. "Beni kurtarabilir misin?"</p>

      <p class="calibre2">LaValle, şimdi kristal kürenin gerisinde dimdik duran ve her sözü adeta emip kurutan Entreri'ye çaresice baktı.</p>

      <p class="calibre2">"Neredeler?" diye hırladı kiralık katil, sabrı taşarak.</p>

      <p class="calibre2">"Gittiler," diye yanıtladı Pinochet. "Kız ve cüceyle birlikte Memnon'a gittiler."</p>

      <p class="calibre2">"Ne kadar oldu?"</p>

      <p class="calibre2">"Üç gün."</p>

      <p class="calibre2">Entreri, LaValle'ye yeterince duyduğunu işaret etti.</p>

      <p class="calibre2">"Pook Paşa'nın derhal Memnon'a haber ulaştırmasını sağlayacağım," diye korsanı temin etti LaValle. "Serbest bırakılacaksın."</p>

      <p class="calibre2">Pinochet ilk baştaki, melankolik pozunu yeniden takındı. Tabii ki de serbest bırakılacaktı; bu iş zaten halledilmişti. LaValle'nin onu büyüsel bir yolla Su Perisi'nden çıkartabileceğini ummuştu. Böylece onu serbest bıraktığında Deudermont'a vereceği şeref sözünü vermek zorunda kalmayacaktı.</p>

      <p class="calibre2">"Üç gün," dedi LaValle, kristal küre kararırken. "Şimdi yarı yolu kat etmiş olabilirler." Entreri bu fikirden hoşlanmışa benziyordu. "Pook Paşa bu konuda hiçbir şey bilmeyecek," dedi aniden.</p>

      <p class="calibre2">LaValle sandalyesine gömüldü. "Bilmesi gerek."</p>

      <p class="calibre2">"Hayır!" diye hırladı Entreri. "Bu onun meselesi değil."</p>

      <p class="calibre2">"Lonca tehlikeye girebilir," diye yanıtladı LaValle.</p>

      <p class="calibre2">"Bu işi halledebilecek kadar yetenekli olmadığımı mı düşünüyorsun?" diye sordu Entreri, sakin ve sert bir tonlamayla. LaValle, kiralık katilin duygusuz gözlerinin kendisini deşip geçtiğini hissetti, sanki aniden onun için aşması gereken bir başka engel olup çıkmış gibiydi.</p>

      <p class="calibre2">Ama Entreri'nin bakışları yumuşadı ve kiralık katil sırıttı. "Pook Paşa'nın avcı kedilere olan zaafını bilirsin," dedi, elini kesesinin içine atarak. "Ona bunu ver. Bunu onun için yaptığını söyle." Masanın üzerinden büyücüye küçük, kara bir nesne fırlattı.</p>

      <p class="calibre2">LaValle onu yakaladı ve onun ne olduğunu anladığı anda gözleri fal taşı gibi açıldı. Bu Guenhwyvar idi.</p>

      <p class="calibre2">Uzak bir düzlemde, büyücünün heykelciğe dokunmasıyla birlikte, büyük kedi kıpırdandı ve sahibinin en sonunda onu yanına çağırıp çağırmayacağını merak etti. Ama birkaç saniye sonra bu his uçup gitti ve kedi dinlenmek için tekrar kafasını yere koydu. Çok uzun zaman geçmişti.</p>

      <p class="calibre2">"İçinde bir varlık barındırıyor," derken büyücünün nefesi kesildi. Oniks heykelcikteki gücü hissediyordu.</p>

      <p class="calibre2">"Hem de kudretli bir varlık," diye temin etti Entreri. "Onu kontrol etmeyi öğrendiğinde, loncaya yeni bir müttefik kazandırmış olacaksın."</p>

      <p class="calibre2">"Sana nasıl teşekkür edebil—" diye başladı LaValle ama panterin karşılığında ne yapacağını çoktan duymuş olduğunu hatırladı. "Neden kendisini ilgilendirmeyen ayrıntılarla Pqok'un canını sıkalım ki?" diyerek güldü büyücü, kristal küresinin üzerini bir örtüyle kapatırken. 211</p>

      <p class="calibre2">Entreri, kapıya doğru giderken LaValle'nin omzu sıvazladı. Üç yıl, iki adamın arasındaki karşılıklı anla ilişkisini hiç değiştirmemişti.</p>

      <p class="calibre2">Ama Drizzt ve dostları hızla yaklaşırken, Entreri'n2 yapılacak daha acil işleri vardı. Dokuz Hücre'ye gidip Regi ziyaret etmesi gerekliydi. Kiralık katilin başka bir hediyeye daha ihtiyacı vardı.</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none4">Kitap 3</span></p>

      <p class="calibre2"><span class="none6">ÇÖL İMPARATORLARI</span></p>

      <p class="calibre2"><span class="none4">-16-</span></p>
    </div>

    <div class="s1">
      <p class="calibre2">Entreri, Calimport'un arka sokaklarının gölgeleri, arasında, şafak vaktinde bir baykuşun ormanda süzüleceği kadar sessizce ilerliyordu. Burası onun yuvasıydı, en iylj bildiği yerdi ve Artemis Entreri bir kez daha aralarında -ya da arkalarında— dolaşırken şehrin sokak halkı daha dikkatli olmalıydı.</p>

      <p class="calibre2">Entreri geçip giderken etrafta başlayan sessiz fısıldaşmaları duydukça gülümsemeden edemedi. Daha deneyimli olan serseriler, sokak çaylaklarına kralın geri döndüğünü haber veriyordu. Entreri -her ne kadar hakkıyla kazanılmış da olsa— efsanevi şöhretinin, yıllardır hayatta kalmasını sağlayan sürekli hazır olma durumuna gölge düşürmesine izin vermezdi. Sokaklarda kazanılan büyük bir ün, o şöhreti kendisi için isteyen diğer hırslı kimselere karşı o kişiyi boy hedefi haline getirirdi.</p>

      <p class="calibre2">Bu sebeple, Pook Paşa'ya karşı sorumluluklarının dışında Entreri'nin şehirdeki ilk işi, onun bu mevkie yerleşmesini sağlayan muhbir ve ortak şebekesini tekrar kurmaktı. Drizzt ve dostları hızla yaklaşırken, o ortaklardan birisi için çoktan bir iş çıkmıştı bile. Ve Entreri bu işi kime vereceğini biliyordu.</p>

      <p class="calibre2">"Geri döndüğünü duymuştum," diye öttü ufak tefek birisi, Entreri kafasını eğip onun odasına girdiğinde. Daha ergenlik çağına bile girmemiş bir insan çocuğu gibi görünüyordu. "Sanırım birçoğu duymuş."</p>

      <p class="calibre2">Entreri bu iltifatı kafasını şöyle bir sallayarak kabul etti. "Neler değişti anlat bakalım, benim buçukluk dostum."</p>

      <p class="calibre2">"Pek az şey," diye yanıtladı Dondon, "ve birçok şey." Kıvrılmış Yi'in adındaki ucuz bir hanın arka sokağa bakan kısmındaki küçük odasının en karanlık köşesinde duran masaya doğru ilerledi. "Sokak kuralları değişmez ama oyuncular değişir." Dondon, masada duran sönük gaz lambasının üzerinden kafasını kaldırarak Entreri'nin gözlerinin içine baktı.</p>

      <p class="calibre2">"Ne de olsa Artemis Entreri gitmişti," diye açıkladı buçukluk, az önce söylediği şeyi Entreri'nin tamamen anlamasını isteyerek. "Yani kral dairesi boşalmıştı."</p>

      <p class="calibre2">Entreri başıyla onayladı. Buçukluk rahatladı ve yüksek sesle nefesini koyverdi.</p>

      <p class="calibre2">"Pook hâlâ tüccarları ve limanları kontrol altında tutuyor," dedi Entreri. "Sokaklara kim hakim?"</p>

      <p class="calibre2">"Yine Pook," diye yanıtladı Dondon, "en azından kağıt üzerinde öyle. Senin yerine kendisine başka bir ajan buldu. Daha doğrusu bir ajan sürüsü." Dondon düşünmek için biraz durdu. Bir kez daha konuşmadan evvel her sözü ölçüp tartması gerekiyordu. "Aslına Pook Paşa sokakları kontrol ediyor demek yerine, sokakları kontrol ettiriyor demek daha doğru olur." Entreri, buçukluğun konuyu nereye getirdiğini daha soruyu sormadan evvel biliyordu. "Rassiter," dedi sertçe.</p>

      <p class="calibre2">"O ve onun çetesi hakkında söylenebilecek çok şey var." Hâlâ gaz fenerini yakmaya çalışmakta olan Dondon kıkırdadı.</p>

      <p class="calibre2">"Pook sıçanadamların dizginlerini gevşetiyor, böylece sokak serserileri loncaya bulaşmamaya dikkat ediyorlar," diye mantık yürüttü Entreri. "Rassiter ve adamları sert oynuyor."</p>

      <p class="calibre2">"Bu yüzden sert düşerler."</p>

      <p class="calibre2">Entreri'nin sesindeki buz gibi tını, Dondon'un bakışlarını gaz fenerinden kaldırmasını sağladı ve buçukluk ilk defa eski Artemis Entreri'yi, gölgeler içindeki imparatorluğunu tek başına kuran sokak dövüşçüsünü yeniden karşısında gördü. Dondon'un içinde istem dışı bir ürperti belirdi ve buçukluk rahatsızca kıpırdandı.</p>

      <p class="calibre2">Entreri yarattığı etkiyi fark etti ve çabucak konuyu değiştirdi. "Bu kadar yeter," dedi. "Bu konuda endişelenme, ufaklık. Yeteneklerine daha çok uyacak bir iş vereceğim sana." Dondon en sonunda fenerin fitilini yakmayı başardı ve eski patronuna hizmet etmeye hevesli bir şekilde kendisine bir sandalye çekip oturdu.</p>

      <p class="calibre2">Bir saatten uzun bir süre boyunca, gaz feneri gecenin ısrarcı karanlığına karşı tek ışık olana dek konuştular. Sonra Entreri, pencereden çıkıp arka sokağa karışarak odadan ayrıldı. Rassiter'in, kendisini iyice ölçüp tartmada düşmanının boyutlarını yeterince anlamadan saldıracak kad aptal biri olduğunu sanmıyordu.</p>

      <p class="calibre2">Fakat buna rağmen Entreri, Rassiter'in akıl terazisind pek ağır basacağını da düşünmüyordu. Belki de düşmanını gerçekten tanımayan, ya d Rassiter ve tebaasının şu son üç yılda sokaklara nasıl da haki olduğunu bilmeyen Entreri'ydi. Daha Entreri gideli beş dakik olmamıştı ki Dondon'un kapısı yeniden açıldı. Ve Rassiter içeri girdi.</p>

      <p class="calibre2">"Senden ne istedi?" diye sordu dövüşçü, kasıla kasıla yürüyüp masanın yanındaki bir sandalyeye kendisini fırlatıp rahatça kurularak.</p>

      <p class="calibre2">Rassiter'in yardakçılarından iki tanesinin koridorda nöbet tuttuğunu fark eden Dondon tedirginlikle geri çekildi. Bir yıldan fazla süre geçmiş olmasına rağmen, buçukluk hâlâ Rassiter'in yanındayken kendisini rahatsız hissediyordu.</p>

      <p class="calibre2">"Haydi, haydi ama," diye teşvik etti Rassiter. Sesini daha sertleştirerek bir kez daha sordu, "Senden ne istedi?"</p>

      <p class="calibre2">Sıçanadamlar ile Entreri'nin arasında çapraz ateşe düşmek Dondon'un isteyeceği en son şeydi ama Rassiter'e cevap vermekten başka bir seçeneği yoktu. Eğer Entreri onun bu iki taraflı oyununu öğrenirse, Dondon hayatının hızla sona ereceğini biliyordu.</p>

      <p class="calibre2">Ama eğer Rassiter'e ötmezse, sonu yine kesin olacaktı ve ölüm yöntemi de pek hızlı olmayacaktı.</p>

      <p class="calibre2">Seçeneklerinin azlığı karşısında iç geçirdi ve hikayesini tüm detaylarıyla Rassiter'e anlattı. Rassiter, Entreri'nin talimatlarına karşı herhangi bir eınir vermedi. Dondon'un senaryoyu harfi harfine Entreri'nin tasarladığı gibi oynamasına izin verecekti. Görünüşe göre, sıçanadam bu durumu kâra dönüştürebileceğini düşünüyordu. Uzun bir süre sessizce, sakalsız çenesini kaşıyarak, edineceği bütün kolay zaferlerin beklentisinin tadını çıkartarak oturdu. Kırık dişleri, kandilin ışığında daha da koyu bir sarı rengine bürünmüştü.</p>

      <p class="calibre2">"Bu gece bize katılacak mısın?" diye sordu buçukluğa, kiralık katil meselesinin halledilmiş olmasından dolayı tatmin kalarak. "Ay parlak olacak." Dondon'un çocuksu yanaklarından birini sıktı. "Kürkümüz kalın olacak, ha?"</p>

      <p class="calibre2">Dondon adamdan uzaklaştı. "Bu gece olmaz," diye yanıtladı, biraz fazla keskin bir sesle. Rassiter kafasını yana doğru yatırıp hayretle Dondon'a baktı. Buçukluğun yeni halinden pek hoşnut olmadığı konusunda hep şüphelenmişti zaten. Bu başkaldırının sebebi eski patronunun geri dönmesi olabilir mi acaba? diye merak etti Rassiter. "Ona bulaşırsan ölürsün," diye yanıtladı Dondon, sıçanadamın daha da fazla hayrete düşmesini sağlayarak.</p>

      <p class="calibre2">"Yüzleşmekte olduğun bu adamı hiç tanımıyorsun," diye devam etti Dondon, istifini bozmadan. "Artemis Entreri dalga geçilecek adam değildir -akıllı olanlar için tabii. O her şeyi bilir. Eğer sizin sürüyle birlikte ava çıkan yarım boylu bir sıçan görülürse, o zaman benim hayatım tehlikeye girer ve senin planların da suya düşer." Ona karşı duyduğu tiksintiye rağmen adamın tam önüne geldi ve Rassiter'in burnuna neredeyse bir santim kalana dek yaklaşıp ona ciddi bir bakış attı.</p>

      <p class="calibre2">"Hayatım tehlikeye girer," diye tekrarladı, "en iyi ihtimalle."</p>

      <p class="calibre2">Rassiter hışımla ayağa fırladı ve sandalyesinin odanın öbür tarafına yuvarlanmasına sebep oldu. Şu bir gün içinde Artemis Entreri hakkında haddinden fazla şey duymuştu. Kafasını çevirdiği her yerde, korkudan titreyen dudaklardan kiralık katilin adı dökülüyordu. 'Bilmiyorlar mı?' dedi kendi kendine, kapıya doğru hiddetle yürürken. 'Asıl korkmaları gereken kimse Rassiter'dir!'</p>

      <p class="calibre2">İlk önce çenesinde bir kaşıntı hissi, sonra bütün vücuduna bir karıncalanma hissi yayıldı. Şimdi yığın ve kümeler halinde derisinden çıkmakta olan kıllar görülebiliyordu. Sıtma vücudunu tamamen sararken sırtını duvara dayadı. Derisi, özellikle de yüzünün etrafı kabarıp şişti. Burnu uzarken çığlığını bastırdı. Fakat vücuduna yayılan acı dalgası, ilk değişim geçirdiği zaman hissettiğinden bu yana -belki de bininci defa— yoğunluk bakımından hiç azalmamıştı. Sonra Dondon'un karşısına, bir insan gibi iki ayağının üstünde durdu. Fakat bıyıklarıyla kürkü çıkmıştı ve pantolonunun arka tarafından bir sıçanınki gibi pembe bir kuyruİE sarkıyordu. "Bana katılır mısın?" diye sordu buçukluğa.</p>

      <p class="calibre2">Dondon, tiksintisini saklayarak çabucak teklifi reddet! ti. Sıçanadama bakan buçukluk, Rassiter'in kendisini ısırmasına ve ona likantropluk hastalığını bulaştırmasına nasıl olup da izin verebildiğine hayret etti. "Sana güç getirecek," diye söz verdi Rassiter. 'Ama bedeli ne olacak?' diye düşündü Dondon. 'Bir sıçan gibi görünüp leş gibi kokmak mı? Bu bir lütuf değil, biti hastalık.'</p>

      <p class="calibre2">Rassiter, buçukluğun hoşnutsuzluğunu anladı ve uzun burnunu geriye doğru kıvırıp tehditkar bir tıslama koyverdi. Sonra kapıya doğru döndü.</p>

      <p class="calibre2">Odadan çıkmadan önce aniden Dondon'a doğru döndü. "Bu işten uzak dur!" diye uyardı buçukluğu. "Sana emredileni yap ve gizlen!"</p>

      <p class="calibre2">"Buna hiç şüphen olmasın," diye fısıldadı Dondon, kapı çarparak kapandığında.</p>

      <p class="calibre2">Calimport'u bir çok Calimyalı için yuva yapan o hava, Kuzey'den gelen yabancılar için pis ve berbattı. Drizzt, Wulfgar, Bruenor ve Cattibrie, Calim Çölü'nde beş gün süren yolculuklarının sonunda oldukça bitap düşmüşlerdi ama Calimport şehrinin manzarası, arkalarını dönüp kumlara geri kaçmak istemelerini sağlıyordu.</p>

      <p class="calibre2">Burası, kokuşmuş Memnon'un büyük ölçekli haliydi. Calimport'un zenginlik dağılımı o kadar küstah bir şekilde ortadaydı ki, bu şehir dört yoldaş için son derece berbat görünüyordu. Şehrin üzerini aşırı derecede abartılı, akıl almaz bir zenginliğin ürünü olan şaşaalı evler ve büyük yapıtlar beneklendirmişti. Yine de, o mekanların hemen yanında kilden ya da pejmürde derilerden yapılma varoş kulübeler veya çadırlar sokak sokak uzanıyordu. Dostlar, burada kaç kişinin yaşadığını tahmin edemiyorlardı -fakat kesinlikle</p>

      <p class="calibre2">Derinsu ve Memnon'un birleşmiş halinden daha fazlaydı! Ve tıpkı Memnon'da olduğu gibi Calimport'taki kimsenin de tayma zahmetine girmediğini çabucak anladılar. Sali Dalib devesinden aşağı indi ve diğerlerine inmelerini söyledi. Sonra onları son bir tepenin üzerinden aşırıp etrafı surlarla çevrili olmayan koca şehre doğru götürdü. Dostlar, Calimport'u yakından gördükleri zaman da manzaradan pek hoşlanmadılar. Kölelerin çektiği yaldızlı arabalar sokaklarda hızla ilerlerken, mideleri açlıktan içeri çökmüş olan çıplak çocuklar ya kenara kaçışıyor ya da öylece ezilip kalıyordu. Daha da berbat olanı o caddelerin yan taraflarının çoğunlukla hendeklerle dolu olmasıydı. Bu hendekler şehrin en fakir bölümlerinde açık lağım çukurları olarak kullanılıyorlardı. Etrafta kendilerini yerlere fırlatmış yoksullar vardı. Sefillikle dolu günlerinin sonunda yol kenarına devrilip kalmışlardı.</p>

      <p class="calibre2">"Gümbürgöbek yurdundan söz ederken böyle manzaralardan kesinlikle bahsetmemişti," diye homurdandı Bruenor, leş gibi kokuya karşı korunmak için peleriniyle yüzünü örterken. "Neden bu yeri özlediğini kafam basmıyor bir türlü!"</p>

      <p class="calibre2">"Bu var ya bu, dünyanın en büyük şehridir!" diye heyecanla konuştu Sali Dalib, yaptığı yorumu süslemek için ellerini kaldırarak.</p>

      <p class="calibre2">Wulfgar, Bruenor ve Cattibrie ona gözlerine inanamayarak baktılar. Dilenen ve açlıktan ölmek üzere olan sürüyle insan, onların büyüklük anlayışına uymuyordu. Drizzt, tüccara hiç aldırış etmedi. Bildiği başka bir şehri, yani Menzoberranzan'ı, Calimport ile mukayese etmekle meşguldü. Gerçekten de benzer noktalar vardı ve ölüm Menzoberranzan'da da genel bir durumdu. Fakat Calimport, Drowların şehrinden bile daha berbat görünüyordu. Kara elflerin en zayıflarının bile, güçlü aile bağları ve ölümcül doğal yetenekler gibi kendilerini koruyacak bazı yöntemleri vardı. Fakat Calimport'un zavallı fukaraları ve tabii ki onların çocukları, hakikaten de çaresiz ve umutsuz görünüyordu.</p>

      <p class="calibre2">Menzoberranzan'da güç basamaklarının en altında olan kimseler bile yükselip daha iyi bir mevkiye ulaşabilirdi. Ama Calimport'un kalabalık halkının çoğu için sadece fakirlik vardı. Yol kenarındaki hendeklere yığılıp, akbabalar tarafından kemirilene dek yaşadıkları hayat, gün be gün pislik içinde geçiyordu.</p>

      <p class="calibre2">"Bizi Pook Paşa'nın loncasına götür," dedi Drizzt, işi bitirip Calimport'tan derhal ayrılmak istediği için bir an evvel konuya gelerek, "sonra serbest kalacaksın."</p>

      <p class="calibre2">Bu istek karşısında Sali Dalib'in beti benzi attı. "Poo"" Paşa mı dedin?" diye kekeledi. "Kimmiş o?"</p>

      <p class="calibre2">"Pöh!" diye burnundan soludu Bruenor, tüccara tehlikeli bir şekilde yaklaşarak. "Onu tanıyor." "Tabii ki tanıyor," diye gözlemledi Cattibrie, "ve ondan korkuyor da." "Sali Dalib bu adamı hiç—" diye başladı tüccar.</p>

      <p class="calibre2">Parıltı, kınının içinden fırladı ve tüccarın çenesinin altına gelip durarak adamı derhal susturdu. Drizzt maskesini biraz yana kaydırarak Sali Dalib'e kendisinin bir drow olduğunu hatırlattı. Aniden sertleşen tavrı bir kez daha dostlarını bile korkuttu. "Dostumu düşünüyorum," dedi Drizzt, sakin ve kısık bir sesle, lavanta renkli gözleriyle şehre dalgın dalgın bakarak, "biz geciktikçe işkence gören dostumu."</p>

      <p class="calibre2">Çatık kaşlı bakışlarını Sali Dalib'e doğru çevirdi. "Sen geciktirdikçe! Bizi Pook Paşa'nın loncasına götüreceksin," diye tekrarladı, bu sefer daha ısrarcı bir tavırla. "Sonra serbest kalacaksın."</p>

      <p class="calibre2">"Ha Pook mu? Ah, Pook tabii ya," diye heyecanla konuştu tüccar. "Sali Dalib bu adamı tanıyor. Herkes Pook'u tanır. Evet evet, sizi oraya götürcem sonra da gidicem." Drizzt maskesini geri taktı ama sert bakışlarını korudu. "Eğer sen ya da küçük arkadaşın kaçmaya çalışırsanız," diyerek o kadar sakin bir tavırla tehdit etmeye başladı ki ne tüccar ne de yardımcısı onun sözlerinden bir an bile şüphe etmedi, "peşinizden gelir ve sizi öldürürüm."</p>

      <p class="calibre2">Drowun üç dostu, şaşkınlıkla omuz silkerek birbiriler-ine endişeyle baktılar. Drizzt'i adları gibi bildiklerinden eminlerdi ama Drowun sesi o kadar sertti ki, onlar bile verdiği bu sözün ne derecede sahte bir tehdit olduğunu kestiremediler.</p>

      <p class="calibre2">Calimport adındaki labirentin kıvrılıp dönen sokakları arasında yollarını bulmaları bir saatten fazla zamanlarını aldı. Bu da, sokaklardan uzaklaşıp şu pis kokudan kurtulmaktan başka bir şey istemeyen dört yoldaş için kötü bir durumdu. En sonunda Sali Dalib son bir köşe başını döndü ve Haydutlar Bulvarı'na girdi.Bulvarın en sonunda duran, pek gösterişsiz ahşap binayı işaret etti: Pook Paşa'nın lonca binasını.</p>

      <p class="calibre2">"Pook orada," dedi Sali Dalib. "Şimdi Sali Dalib develerini de alıp Memnon'a geri döncek." Dostlar, bu kurnaz tüccarı pek çabuk salıverecek değillerdi. "Tahminimce Sali Dalib, dört dostun haberlerini satmak için dosdoğru Pook Paşa'nın yanına yollanacaktır," diye hırladı Bruenor.</p>

      <p class="calibre2">"Pekala bu sorunu çözecek başka bir yolumuz var," dedi Cattibrie. Drizzt'e kurnaz bir tavırla göz kırptıktan sonra şaşkın ve korkmuş tüccara doğru ilerledi. Bir yandan yürürken bir yandan da çantasına elini attı.</p>

      <p class="calibre2">Bakışları aniden sertleşti. Öyle yoğun bir sertlikle bakıyordu ki, kız elini kaldırıp adamın alnına koyunca Sali Dalib ürkerek geri sıçradı. "Durduğun yerde dur!" diye azarladı Cattibrie sertçe ve tüccarın bu ses tonuna karşı direnecek hali yoktu. Çantasında bir pudra, una benzer bir madde vardı. Büyülü bir tekerleme gibi duyulan bazı anlaşılmaz sözler tekrarlayan Cattibrie, Sali Dalib'in alnına bir yay çizdi. Tüccar itiraz etmeye çalıştı ama dehşetten dili damağına yapışmıştı.</p>

      <p class="calibre2">"Şimdi de sıra ufaklıkta," dedi Cattibrie, Sali Dalib'in goblin yanmasına doğru dönerek. Goblin viyakladı ve kaçmaya çalıştı ama Wulfgar onu tek eliyle yakaladı ve debelenmeyi bırakana kadar onu sıkarak Cattibrie'a sundu.</p>

      <p class="calibre2">Cattibrie ayini yeniden gerçekleştirdi ve Drizzt'e doğru döndü. "Artık senin ruhuna bağlandılar," dedi. "Onları hissediyor musun?"</p>

      <p class="calibre2">Kızın yaptığı blöfü anlayan Drizzt başıyla sertçe onayladı ve iki palasını çekip çıkarttı. Sali Dalib'in beti benzi attı ve tüccar neredeyse yere devriliyordu. Ama kızını oynadığı oyunu izlemek için yaklaşan Bruenor, ödü patlayan adamın düşmesini engelledi. "Ah, o zaman bırakın gitsinler. Benim cadı büyüm iş başında," dedi Cattibrie, hem Wulfgar'a hem de Bruenor'a.</p>

      <p class="calibre2">"Drow artık sizin varlığınızı hissedecek," diye tısladı Sali Dalib ile onun goblin yoldaşına. "Yakınlarda mı yoksa uzak mı olduğunuzu bilecek. Eğer şehirde kalırsanız ve Pook'u yanına gitmeyi falan düşünürseniz drow bunu bilecek ve sizi takip edip bulacak —sonra da sizi haklayacak." ikisinin de yü yüze olduğu dehşeti tamamen anlaması için biraz duraksadı. "Ve sizi yavaş yavaş öldürecek."</p>

      <p class="calibre2">"Öyleyse o yamuk yumuk atlarınızı alıp defolun!" diye kükredi Bruenor. "Eğer o leş kokulu suratlarınızı bir daha göre cek olursam, Drowun sıraya girmesi gerekecek!" Daha cüce sözünü bitirmeden önce, Sali Dalib ve goblin develerini bir araya toplamış ve yola çıkmıştı bile. Haydutlar Bulvarı'ndan uzağa, şehrin kuzey ucuna doğru hızla sıvıştılar. "O ikisini anca çöl paklar," diye güldü Bruenor, onlar uzaklaştığında.</p>

      <p class="calibre2">"Güzel numaraydı kızım." Drizzt, sokağın ortasında duran, Tüküren Deve adındaki bir hanın tabelasını işaret etti. "Siz gidip odaları ayarlayın," dedi dostlarına. "Ben şehri terk ettiklerinden emin olmak için onları takip edeceğim."</p>

      <p class="calibre2">"Zamanını boşa harcıyorsun," diye seslendi Bruenor. "Kız onların ödünü kopardı, yoksa ben de sakallı bir gnomum!"</p>

      <p class="calibre2">Ama Drizzt, Calimport'un labirente benzeyen sokaklarında sessizce ilerlemeye başlamıştı bile.</p>

      <p class="calibre2">Drizzt, Haydutlar Bulvarı'na geri dönmeden önce, güneş batı ufuk çizgisine yarı yarıya gömülmüştü. Drow, Sali Dalib ile yardımcısını Calim Çölü'nde epey takip etmişti. Fakat tüccarın tutturduğu çılgın tempoya bakılırsa, adamın Calimport'a geri dönmeye hiç niyeti yoktu. Drizzt işi şansa bırakmadı; Regis'i bulmaya çok yaklaşmışlardı, dahası Entreri çok yakınlardaydı.</p>

      <p class="calibre2">Maske sayesinde bir yüzey elf gibi görünen Drizzt -bu yeni kılığa nasıl da kolayca alıştığını fark ediyordu— Tüküren eve Hanı'na girdi ve hancının durduğu tezgaha doğru ilerle-i. Sırtını her zaman duvara dayayan, gözleri bir o yana bir bu ana fıldır fıldır dönen, inanılmaz derecede sıska ve kösele erili bir adam olan hancı onu karşıladı.</p>

      <p class="calibre2">"Üç yoldaş," dedi Drizzt sertçe. "Bir cüce, bir kadın ve İtin saçlı bir dev."</p>

      <p class="calibre2">"Üst katta," dedi adam. "Sol tarafta. Eğer geceyi burada geçireceksen iki altın vermelisin." Kemikli elini uzattı.</p>

      <p class="calibre2">"Cüce sana ödedi," dedi Drizzt sertçe, yürümeye başlayarak.</p>

      <p class="calibre2">"Kendisi, kız ve koca adam için ödemişti..." diye başladı hancı, Drizzt'i omzundan yakalayarak. Fakat Drizzt'in lavanta renkli gözlerindeki bakış, hancının donakalmasını sağladı.</p>

      <p class="calibre2">"Ödedi," diye kekeledi ödü kopan adam. "Şimdi hatırladım. Ödedi ya."</p>

      <p class="calibre2">Drizzt başka bir söz söylemeden uzaklaştı.</p>

      <p class="calibre2">Binanın en ucundaki koridorun sonunda karşılıklı duran iki odayı buldu. Dosdoğru Bruenor ile Wulfgar'ın yanına gitmeye ve Entreri'nin ortaya çıkma vakti olan gece tamamen çöktüğünde dışarı çıkabilmeyi umarak biraz dinlenmeye niyetliydi. Fakat Drizzt, Cattibrie'ı kapı eşiğinde durmuş, görünüşe göre kendisini bekler bir halde buldu. Kız eliyle onu odasına davet etti ve ardından kapıyı kapadı.</p>

      <p class="calibre2">Drizzt, odanın merkezindeki iki sandalyeden birisine oturdu. Ayakları gergince yere vuruyordu.</p>

      <p class="calibre2">Cattibrie diğer sandalyeye doğru yürürken onu inceledi. Drizzt'i yıllardır tanıyordu ama onu hiç bu kadar gergin görmemişti.</p>

      <p class="calibre2">"Sanki kendini parça parça etmek istiyor gibi görünüyorsun," dedi.</p>

      <p class="calibre2">Drizzt ona soğuk bir bakış attı ama Cattibrie gülerek bu bakışı savuşturdu. "Bana vurmak mı istiyorsun yani?"</p>

      <p class="calibre2">Bu söz, Drowun sandalyesinde arkasına yaslanmasını sağladı.</p>

      <p class="calibre2">"Ve o şapşal maskeyi de takayım deme," diye azarladı Cattibrie.</p>

      <p class="calibre2">Drizzt maskeye elini attı ama tereddüt etti.</p>

      <p class="calibre2">"Çıkar şunu!" diye emretti Cattibrie ve Drow, bir kez daha düşünecek zaman dahi bulamadan emre itaat etti.</p>

      <p class="calibre2">"Sokakta bizden ayrılmadan önce biraz sinirliydin," diye belirtti Cattibrie, sesini yumuşatarak.</p>

      <p class="calibre2">"Emin olmamız gerekiyordu," diye yanıtladı Drizzt’i soğukça. "Sali Dalib'e güvenmiyorum."</p>

      <p class="calibre2">"Ben de öyle," diye hemfikir oldu Cattibrie, "ama gördüğüm kadarıyla sen hâlâ sinirlisin."</p>

      <p class="calibre2">"Cadı büyüsü yapan sendin," diye yapıştırdı lafı Drizzt, savunmacı bir sesle. "Öyleyse kendisini sinirli göstereni Cattibrie idi."</p>

      <p class="calibre2">Cattibrie omuz silkti ve "Gerekli bir hareketti," dedi. "Tüccar gittiğinde takınmayı bıraktığım bir tavır. Ama sen," dedi vurgulu bir şekilde, ileri doğru eğilip Drizzt'in dizine elini koyarak. "Sen bela arıyorsun."</p>

      <p class="calibre2">Drizzt geri çekilmeye davrandı ama Cattibrie'ın gözlemlerindeki gerçeklik payını fark edince, kendisini kızın dostane temasına izin verip rahatlamaya zorladı. Bakışlarını çevirdi. Zira çehresindeki sert ifadeyi yumuşatamadığım anlamıştı.</p>

      <p class="calibre2">"Sorun ne?" diye fısıldadı Cattibrie. Drizzt kıza geri baktı ve Buzyeli Vadisi'nde beraber geçirdikleri bütün zamanları hatırladı. Şimdi kız onun için samimi bir şekilde endişelenirken, Drizzt ilk karşılaşmalarını hatırladı. O zaman, küçük bir kız çocuğunun gülümsemesi -zira o zaman sadece bir kız çocuğuydu— yurdundan ayrılmış ve umutsuzluğa düşmüş olan Drowa yüzey sakinleri arasındaki hayatı için yeni bir umut vermişti.</p>

      <p class="calibre2">Cattibrie, onu yaşayan herkesten çok daha iyi tanıyordu. Onun için önemli olan şeyleri, çilekeş hayatını dayanılır kılan unsurları biliyordu. Kara derisinin altında yatan korkuları, kılıç tutan koluyla gizlediği o güvensizlik duygusunu bir tek o anlıyordu.</p>

      <p class="calibre2">"Entreri," diye yanıtladı Drizzt yavaşça. "Onu öldürmeye mi niyetlisin?"</p>

      <p class="calibre2">"Öldürmek zorundayım."</p>

      <p class="calibre2">Cattibrie bu sözleri düşünüp tartmak için arkasına yasladı.</p>

      <p class="calibre2">"Eğer Entreri'yi Regis için öldüreceksen," dedi en sonunda, "ya da başka birilerine zarar vermesini engellemek için öldüreceksen, kalbim bana bunun iyi bir şey olduğunu söylüyor," Kız tekrar öne doğru eğildi ve yüzünü Drizzt'inkine yaklaştırdı, "ama bunu kendini kanıtlamak ya onun kişiliğini reddetmek için yapacaksan, kalbim hüzünle luyor."</p>

      <p class="calibre2">Drizzt'in yüzüne bir tokat indirseydi de aynı tepkiyi irdi. Drizzt doğrulup oturdu ve kafasını yana doğru eğdi. Yüz atları hiddetli bir itirazla kıvrıldı. Cattibrie'ın sözüne devam tmesine izin verdi, çünkü iyi gözlem yapan kadının düşüncelerinin önemini bir kenara atamazdı. "Bu dünya kesinlikle adil değil, dostum. Kalp gözüyle baktığında, sana hep haksızlık yapılıyor. Peki sen o kiralık katilin peşine kendi hiddetin yüzünden mi düştün? Entreri'yi öldürmek bu yanlışı düzeltecek mi?"</p>

      <p class="calibre2">Drizzt cevap vermedi ama bakışları inatçı bir şekilde yeniden sertleşmişti.</p>

      <p class="calibre2">"Aynaya bak Drizzt Do'Urden," dedi Cattibrie, "yüzünde maske olmadan. Entreri'yi öldürmek onun derisinin rengini değiştirmeyecek —tabii seninkini de."</p>

      <p class="calibre2">Drizzt bir tokat daha yemişti ve bu seferki darbe, beraberinde reddedilemez bir gerçeklik payı getirmişti. Drizzt sandalyesine geri yığıldı ve Cattibrie'a daha önce hiç bakmamış olduğu bir açıdan baktı. Bruenor'un minik kızı nereye gitmişti böyle? Şimdi önünde güzel, duyarlı ve Drizzt'in ruhunu birkaç kelimeyle çırılçıplak bırakan bir kadın oturuyordu. Birçok şey paylaşmışlardı, bu doğruydu ama kız nasıl ıluyor da onu bu kadar iyi tanıyordu? Ve bunu belli etmek için neden zaman geçmesini beklemişti?</p>

      <p class="calibre2">"Bilip bileceğinden de sıkı dostların var," dedi Cattibrie, "ve dostluklarının sebebi belindeki kılıçları güzel sallaman değil hani. Ayrıca sana biraz yaklaşmalarına izin verebilsen -ve bakmayı öğrenebilsen— sana dost diyebilecek bir çok kişi var."</p>

      <p class="calibre2">Drizzt bu sözleri düşünüp tarttı. Su Perisi'ni, Kaptan Deudermont'u ve mürettebatını hatırladı. Onlar, Drizzt'in hangi soydan geldiğini öğrendiklerinde dahi onun arkasında durmuşlardı. "Ve sevmeyi öğrenebilsen," diye devam etti Cattibrie, zar zor duyulan bir sesle. "Birçok şeyin geçip gitmesine izin verdiğin kesin, Drizzt Do'Urden."</p>

      <p class="calibre2">Drizzt kıza dikkatle baktı ve koyu, boncuk gibi gözlerindeki parıltıyı ölçüp tarttı. Kızın ne kastettiğini, ona gibi bir kişisel mesaj verdiğini anlamaya çalıştı.</p>

      <p class="calibre2">Kapı aniden açıldı ve Wulfgar içeri daldı. Yüzün boylu boyunca bir gülümseme ve donuk mavi gözlerind hevesli bir macera pırıltısı vardı. "Geri döndüğün iyi oldu dedi Drizzt'e. Cattibrie'ın arkasından dolaştı ve kızın om zlarına kolunu doladı. "Gece geldi ve ay doğu göğünde pırıl pırıl parlıyor. Av zamanı!"</p>

      <p class="calibre2">Cattibrie, Wulfgar'ın elini tuttu ve ona hayran hayr gülümsedi. Drizzt onların birbirilerini bulmuş olmalarınd mutluydu. Birlikte huzurlu ve neşe dolu bir hayat yaşayaca Kuzey Diyarı'ndaki her ana babanın gıpta edeceği çocukl yetiştireceklerdi. Cattibrie kafasını çevirip Drizzt'e baktı. "Sadece bir düşün, dostum," dedi sessiz ve sakince. "Dünyanın sana bakış açısı yüzünden mi sıkıntı çekiyorsun, yoksa dünyanın sana bakış aşısına senin bakış açın yüzünden mi?"</p>

      <p class="calibre2">Drizzt'in kaslarındaki gerginlik geçip gitti. Eğer Cattibrie gözlemlerinde haklıysa, Drowun düşünüp taşınacak çok&lt; şeyi vardı.</p>

      <p class="calibre2">"Av zamanı!" diye haykırdı Cattibrie, dostuna söylemek istediklerini anlatabildiği için memnun olarak. Wulfgar'ın yanına ayağa kalktı ve kapıya doğru ilerledi fakat Drizzt'e son bir kez bakmak için kafasını çevirdi. Drizzt'e öyle bir bakış attı ki, Buzyeli Vadisi'ndeyken Wulfgar kızın hayatına girmeden önce, Drowun ona daha farklı bir yaklaşım sergilemiş olması gerektiğini açıkça belirtti.</p>

      <p class="calibre2">Onlar giderken Drizzt iç çekti ve içgüdüsel olarak büyülü maskeye doğru uzandı. 'İçgüdüsel olarak mı?' diye düşündü.</p>

      <p class="calibre2">Drizzt maskeyi aniden yere bıraktı ve sandalyesine geri yaslanıp ellerini kafasının arkasında birleştirerek düşüncelere daldı. Umutla etrafına bakındı. Ama odada hiç ayna yoktu.</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none4">-17-</span></p>

      <p class="calibre2"><span class="none5">İMKANSIZ BİR SADAKAT</span></p>
    </div>

    <div class="s1">
      <p class="calibre2">LaValle, Pook'u heyecanlandırmak için elini uzun bir süre kesenin içinde tuttu. En üst katın merkezi salonunda, pek de adamdan sayılmayan harem ağaları dışında yalnızlardı. LaValle, efendisine yakut süsün geri dönüşünden bile daha büyük bir hediye sözü vermişti ve Pook, büyücünün boş yere böyle bir vaatte bulunmayacağını biliyordu. Zira lonca başkanını hayal kırıklığına uğratmak akıllıca bir iş değildi.</p>

      <p class="calibre2">LaValle vereceği hediyeye çok güveniyordu ve büyük iddiası konusunda hiçbir endişesi yoktu. Hediyeyi çantasından çıkarttı ve kocaman bir gülümsemeyle birlikte Pook'a sundu.</p>

      <p class="calibre2">Pook'un nefesi kesildi ve Oniks heykelciğe dokununca avuç içleri terledi. "Muhteşem," diye mırıldandı, kendisinden geçerek. "Hayatımda böyle bir işçilik, bu denli detaylı bir parça görmedim. İnsanın neredeyse okşayası geliyor!"</p>

      <p class="calibre2">"Okşayabilirsin," diye fısıldadı LaValle sessizce. Büyücü, bu hediyenin bütün özelliklerini bir anda açıklamak istemiyordu. "Memnun olduğuna memnun oldum," diye cevap verdi. "Bunu nereden buldun?"</p>

      <p class="calibre2">LaValle rahatsızca kıpırdandı. "Bu önemli değil," diye yanıtladı. "Hediye senin için, Efendim, bütün sadakatimle sana sundum." Pook'un bu soruyu üstelememesi için konuyu çabucak değiştirdi. "Heykelciğin işçiliği, değerinin yalnızca bir yönü," dedi, Pook'un merakla ona bakmasını sağlayarak.</p>

      <p class="calibre2">"Bunun gibi heykelcikler hakkında bir şeyler duymuştun," diye devam etti LaValle, bir kez daha lonca başkanını kendinden geçirme zamanı geldiği için memnuniyet duyarak. "Sahipleri için büyülü yoldaşlar olabilirler."</p>

      <p class="calibre2">Pook'un elleri bu düşünceyle birlikte titremeye başladı. "Bu," diye kekeledi heyecanla, "bu heykelcik bir panter mi çağırıyor yani?"</p>

      <p class="calibre2">Soruyu LaValle'nin gülümsemesi yanıtladı.</p>

      <p class="calibre2">"Nasıl? Onu ne zaman—"</p>

      <p class="calibre2">"İstediğin zaman çağırabilirsin," diye yanıtladı LaValle.</p>

      <p class="calibre2">"Bir kafes hazırlasak mı?" diye sordu Pook. "Gereği yok."</p>

      <p class="calibre2">"Ama en azından panter sahibinin kim olduğun anlayana kadar—"</p>

      <p class="calibre2">"Heykelcik senin elinde," diye sözünü kesti LaValle. "Çağırdığın yaratık tamamen sana ait olacak. Senin her emrini, tam emrettiğin gibi yerine getirecek."</p>

      <p class="calibre2">Pook heykelciği göğsüne bastırdı. Talihine inanamıyordu. Büyük kediler onun ilk ve en önemli aşkıydı. Ve bu denli itaatkar bir kediye, yani onun iradesiyle hareket eden bir kediye sahip olma düşüncesi, onu şimdiye kadar hiç heyecanlanmadığı kadar heyecanlandırıyordu. "Şimdi," dedi. "Kediyi hemen şimdi çağırmak istiyorum. Sözleri söyle." LaValle heykelciği aldı ve yere koydu. Sonra, yanlışlıkla Guenhwyvar'ı çağırıp da lonca başkanının heyecan dolu anını mahvetmemek için Pook'un kulağına kedinin adını fısıldadı. "Guenhwyvar," diye seslendi Pook yavaşça. İlk başta hiçbir şey olmadı ama uzak diyarlardaki varlık ile bu boyut arasında bir bağ kurulduğunu Pook da LaValle de hissetti. "Bana gel Guenhwyvar!" diye emretti Pook.</p>

      <p class="calibre2">Sesi Varoluş Boyutları'na yayıldı ve Astral Düzleme, yani panterin yuvasına açılan karanlık koridorda yankılandı. Guenhwyvar çağrıyı duyunca uyandı. Kedi ihtiyatla yolunu buldu.</p>

      <p class="calibre2">"Guenhwyvar," diye geldi ses tekrar ama kedi bu sesi tanımıyordu. Sahibi onu Ana Madde Düzlem'e çağırmayah haftalar olmuştu. Panter, epey hakkedilmiş ve çok ihtiyacı olduğu bir dinlence yaşamıştı ama bu dinlence beraberinde ihtiyat ve kaygı da getirmişti. Şimdi, kendisini tanıdık olmayan bir ses çağırırken, Guenhwyvar bir şeylerin kesinlikle değişmiş olduğunu anladı.</p>

      <p class="calibre2">Büyük kedi, çağrıya direnecek durumda olmamasına rağmen karanlık koridor boyunca isteksizce ilerledi.</p>

      <p class="calibre2">Pook ve LaValle, boz renkli bir dumanın belirmesini ve hem zemini hem de heykelciği kaplamasını hayran kalarak izlediler. Duman, birkaç saniye tembelce salınıp durduktan sonra katılaşıp belirgin bir şekil almaya başladı ve Guenhwyvar belirdi. Kedi kıpırtısız durdu ve etrafındaki şeyleri algılamaya çalıştı.</p>

      <p class="calibre2">"Şimdi ne yapacağım?" diye sordu Pook. Kedi bu sesi -efendisinin sesini— duyunca gerginleşti.</p>

      <p class="calibre2">"Her ne istiyorsan," diye cevapladı LaValle. "Kedi dizinin dibinde oturur, senin için avlanır, yanında yürür -senin için öldürür."</p>

      <p class="calibre2">Bu son cümleyle birlikte lonca başkanının aklına bazı fikirler geldi. "Sınırları nedir?"</p>

      <p class="calibre2">LaValle omuz silkti. "Bunun gibi büyülerin çoğu belli bir zaman sonra tükenir," dedi ve Pook'un hayal kırıklığıyla dolu bakışını görünce, "ama dinlendiği zaman kediyi yeniden çağırabilirsin," diye çabucak ekledi. "Öldürülemez; onu öldürmek demek sadece kendi düzlemine geri yollamak demek fakat heykelcik kırılabilir."</p>

      <p class="calibre2">Pook'un yüzü yeniden ekşidi. Bu nesne daha şimdiden, kaybetmeyi düşünemeyeceği kadar kıymetli olmuştu onun için.</p>

      <p class="calibre2">"Heykelciği yok etmenin kolay olmadığı konusunda seni temin ederim," diye devam etti LaValle. "Büyüsü oldukça güçlü. Diyarlar'daki en güçlü demirci, en ağır çekiciyle bile vursa heykelciğin üzerinde bir çizik bile oluşturamaz!"</p>

      <p class="calibre2">Pook tatmin olmuştu. "Yanıma gel," diye emretti kediye, elini uzatarak.</p>

      <p class="calibre2">Guenhwyvar emre itaat etti ve Pook onun yumuşak, siyah kürkünü okşarken kulaklarını yatırdı.</p>

      <p class="calibre2">"Verilecek bir görevim var," diye bildirdi Pook aniden, heyecan içinde LaValle'ye bakarak, "Hep hatırlanacak muhteşem bir görev! Guenhwyvar'ın ilk görevi!" Pook'un yüzünde hasıl olan katıksız haz duygusunu görünce LaValle'nin gözleri parıldadı.</p>

      <p class="calibre2">"Bana Regis'i getir," dedi Pook, LaValle'ye. "Guenhwyvar'ın ilk avı, benim en çok nefret ettiğim buçukluk olsun bakalım!"</p>

      <p class="calibre2">Dokuz Hücre'de yaşadığı zorlu saatler ve Pook'un ond uyguladığı çeşitli işkenceler yüzünden bitap düşmüş olaıj Regis, Pook'un tahtının önüne kolayca sürüklenip yüz üstü yere fırlatıldı. Buçukluk, sıradaki işkenceyi -ölüm demek bile olsa— vakarla kabul etmek için debelenerek ayağa kalktı.</p>

      <p class="calibre2">Pook muhafızlara odadan çıkmalarını işaret ettfl "Bizimle geçirdiğin günlerden hoşnut kaldın mı?" diye dalga geçti Regis ile.</p>

      <p class="calibre2">Regis yüzüne yapışmış dağınık saçını geriye doğnf taradı. "İdare eder," diye yanıtladı. "Fakat komşularım çok gürültücü, bütün gece boyunca hırlayıp duruyorlar da."</p>

      <p class="calibre2">"Sessizlik!" diye hırladı Pook. Büyük makam koltuğunun yanında duran LaValle'ye baktı.</p>

      <p class="calibre2">"Birazdan pek espri yapamayacak," dedi lonca başkanı, zehir dolu bir sesle sırıtarak.</p>

      <p class="calibre2">Fakat her şeyi kabullenmiş olan Regis artık korku duymuyordu. "Sen kazandın," dedi sakince,</p>

      <p class="calibre2">Pook'un neşesini biraz olsun kaçırmayı umarak. "Senin yakut süsünü çaldım ve yakalandım.</p>

      <p class="calibre2">Eğer bu suçun cezasının ölüm olduğunu' düşünüyorsan, beni öldürsene."</p>

      <p class="calibre2">"Ah, öldüreceğim zaten!" diye tısladı Pook. "Buna daha en başından karar vermiştim fakat uygun yöntemi bulamamıştım."</p>

      <p class="calibre2">Regis'in başı döndü. Galiba umduğu kadar da sakin değildi.</p>

      <p class="calibre2">"Guenhwyvar," diye seslendi Pook. "Guenhwyvar?" diye sessizce tekrarladı Regis. "Bana gel, kediciğim benim."</p>

      <p class="calibre2">Büyülü kedi, LaValle'nin odasının yarı açık kapısından dışarı çıktığında Regis'in ağzı bir karış açık kaldı.</p>

      <p class="calibre2">"O—onu nereden buldun?" diye kekeledi Regis.</p>

      <p class="calibre2">"Muhteşem, değil mi?" diye yanıtladı Pook. "Ama endişelenme küçük hırsız. Daha yakından bakma şansın olacak." Kediye doğru döndü.</p>

      <p class="calibre2">"Guenhwyvar, canım Guenhwyvar'ım benim," diye tatlı tatlı konuştu, "bu küçük hırsız, efendine kötülük etti. Öldür onu, benim evcil kedim, ama onu yavaşça öldür. Çığlıklarını duymak istiyorum."</p>

      <p class="calibre2">Regis, panterin kocaman gözlerine baktı. "Sakin ol Guenhwyvar," dedi, panter ona doğru yavaş ve çekingen Utı adım atarken. Öylesine muhteşem bir panterin, Pook kadar pislik bir herifin emri altında olması Regis'e gerçekten acı veriyordu. Guenhwyvar ile Drizzt birbirilerine aitti.</p>

      <p class="calibre2">Ama Regis'in, kedinin bir anda ortaya çıkışının ne manalara gelebileceğini düşünecek kadar vakti yoktu. Şu anda ilk endişesi kendi geleceğiydi. "Kötü olan o," diye haykırdı Regis Guenhwyvar'a, Pook'u işaret ederek. "Bizi senin gerçek sahibinden kaçıran şeytani adamın efendisi o, hani sahibinin peşine düştüğü o şeytani adam!"</p>

      <p class="calibre2">"Mükemmel!" diye güldü Pook, hayvanın kafasını karıştırmak için Regis'in çaresizce bir yalana sarıldığını düşünerek. "Bu gösteri, senin yüzünden çektiğim ıstıraba değecek galiba, hırsız Regis!"</p>

      <p class="calibre2">Regis'in sözlerindeki gerçeği anlayan LaValle rahatsızca kıpırdandı.</p>

      <p class="calibre2">"Şimdi, evcil kedim!" diye emretti Pook. "Ona acı çektir!" Guenhwyvar alçak sesle hırladı, gözleri kısıldı.</p>

      <p class="calibre2">"Guenhwyvar," dedi Regis bir kez daha, bir adım gerileyerek. "Guenhwyvar, beni tanıyorsun."</p>

      <p class="calibre2">Kedi, buçukluğunu tanıdığına dair hiçbir emare göstermedi. Efendisinin sesi tarafından zorlanarak yere sindi ve Regis'e doğru milim milim yaklaşmaya başladı.</p>

      <p class="calibre2">"Guenhwyvar!" diye haykırdı Regis, bir kaçış yolu arayışı içinde, sırtını dayadığı duvarı eliyle yoklayarak.</p>

      <p class="calibre2">"Evet, kedinin ismi bu," diye güldü Pook. Buçukluğun bu hayvanı gerçekten de tanıdığını hâlâ anlamamıştı. "Hoşça kal Regis. Bu anı hayatımın sonuna kadar hatırlayacağımı bil ve bu yüzden rahat ol!"</p>

      <p class="calibre2">Panter kulaklarını geriye yatırdı ve daha da fazla yere sindi, dengesini pekleştirmek için arka patilerini yere sabitledi. Regis kilitli olduğundan hiç şüphesi olmasa bile kapıya doğru koşturdu ve Guenhwyvar imkansız bir hız ve kesinlikle sıçradı. Kedinin üzerine çullanmış olduğunu Regis pek fark edemedi.</p>

      <p class="calibre2">Fakat Pook Paşa'nın heyecan fırtınası kısa ömürlü oldu. Guenhwyvar, Regis'i vücudu altına gömerken, lonca başkanı gösteriyi daha iyi bir açıdan izleyebilmek için koltuğundan ayağa fırladı. Sonra kedi yavaşça silinip giderek ortadan kayboldu. Buçukluk da gitmişti.</p>

      <p class="calibre2">"Ne?" diye haykırdı Pook. "Bu mu yani? Kan falan yok mu?" LaValle'ye doğru hışımla döndü. "Bu yaratık böyle mi öldürüyor?"</p>

      <p class="calibre2">Büyücünün dehşet dolu yüz ifadesi Pook'a gerçeğin farklı olduğunu söylüyordu. Lonca başkanı aniden Regis'in kediyle arasındaki samimiyetin gerçek olduğunu anladı. "Onu alıp götürdü!" diye gürledi Pook. Sandalyenin yanından ileri atıldı ve yüzünü LaValle'nin yüzüne bastırdı. "Nereye götürdü? Söyle bana!"</p>

      <p class="calibre2">LaValle neredeyse titremekten düşüp bayılacaktı. "İmkansız." derken boğulur gibi oldu. "Kedi sahibine, yani heykelciğin sahibine itaat etmeli." "Regis kediyi tanıyordu!" diye haykırdı Pook.</p>

      <p class="calibre2">"İmkansız bir sadakat," diye yanıtladı LaValle, hakikaten sersemlemiş bir halde. Pook kendisini toparladı ve sandalyesinde arkasına yaslandı.</p>

      <p class="calibre2">"Onu nereden buldun?" diye sordu LaValle'ye. "Entreri'den aldım," diye yanıtladı büyücü anında, tereddüt etmeye dahi cüret edemeden.</p>

      <p class="calibre2">Pook çenesini kaşıdı. "Entreri," diye tekrarladı. Parçalar şimdi yerine oturmaya başlamıştı. Pook Entreri'yi, karşılığında bir şeyler almadan bu denli değerli bir nesneyi kimseye vermeyeceğini bilecek kadar iyi tanıyordu.</p>

      <p class="calibre2">"Buçukluğun dostlarından birine aitti," diye mantık yürüttü Pook, Regis'in kediye 'gerçek sahibi' hakkında söylediği sözleri hatırlayarak.</p>

      <p class="calibre2">"Sormadım," diye yanıtladı LaValle.</p>

      <p class="calibre2">"Sorman da gerekmiyordu zaten!" diye azarladı Pook. "Buçukluğun dostlarından birine aitti -muhtemelen Oberon'un sözünü ettiği kişilerden birine. Evet öyle. Ve Entreri senden bunun karşılığına... "</p>

      <p class="calibre2">LaValle'ye şeytanca baktı. "Korsan Pinochet'nin nerede olduğunu öğrenmeni istedi değil mi?" diye sordu kurnazca. LaValle neredeyse bayılacaktı, ne tarafa dönse ölüm vaat eden bir örümcek ağına yakalanmıştı.</p>

      <p class="calibre2">"Yeterince konuşuldu," dedi Pook, büyücünün beti benzi atmış yüzünden her şeyi anlayarak. 'Ah, Entreri,' diye düşüncelere daldı, 'bana ne kadar iyi hizmet etsen de, her zaman bir sorun çıkarıyorsun.' "Ve sen," diye fısıldadı LaValle'ye.</p>

      <p class="calibre2">"Hangi cehenneme kayboldular?"</p>

      <p class="calibre2">LaValle kafasını salladı. "Kedinin alemine," dedi hızla, "tek ihtimal bu."</p>

      <p class="calibre2">"Peki kedi bu dünyaya geri dönebilir mi?" "Sadece heykelciğin sahibi tarafından çağrılırsa."</p>

      <p class="calibre2">Pook kapının önünde yerde duran heykelciği işaret etti. "O kediyi geri getir," diye emretti. LaValle heykelciğe doğru koşturdu.</p>

      <p class="calibre2">"Dur, bekle." Pook yeniden düşünüp taşınmıştı. "Önce ona bir kafes hazırlatayım. Guenhwyvar zamanla bana ait olacak. Disiplinli olmayı öğrenecek."</p>

      <p class="calibre2">LaValle ilerledi ve heykelciği yerden kaldırdı. Nereden başlayacağını bilmiyordu. Büyücü tahtın yanından geçerken Pook onu yakasından kavradı.</p>

      <p class="calibre2">"Ama buçukluk," diye hırladı Pook, burnunu LaValle'nin burnuna bastırarak. "Canını seviyorsan büyücü, o buçukluğu bana geri getir!"</p>

      <p class="calibre2">Pook, LaValle'yi itti ve aşağı katlara açılan kapıya doğru ilerledi. Sokaklardaki bazı gözleri açık tutmak, Artemis Entreri'nin neyin peşinde olduğunu bulmak ve buçukluğun arkadaşları hakkında daha fazla bilgi edinmek -Asavir Kanalı'nda ölüp ölmediklerini öğrenmek— zorundaydı.</p>

      <p class="calibre2">Eğer söz konusu kimse Entreri olmasaydı, Pook yakut süsü kullanırdı. Ama o tehlikeli katil karşısında bu seçenek pek de makul değildi.</p>

      <p class="calibre2">Pook odayı terk ederken kendi kendine homurdandı. Entreri döndüğünden beri bu yola bir daha hiç başvurmak zorunda kalmayacağını ummuştu. Ama LaValle de kiralık katilin oyunlarına dahil olduğuna göre, Pook'un tek seçeneği Rassiter idi.</p>

      <p class="calibre2">"Onun ortadan kaldırılmasını mı istiyorsun?" diye sordu sıçanadam, bu işten, daha evvel Pook'un ona verdiği hiçbir görevden hoşlanmadığı kadar hoşlanarak.</p>

      <p class="calibre2">"Havalara girme bakalım," diye kızdı Pook. "Entreri senin meselen değil, Rassiter. Ayrıca senin gücünün ötesinde."</p>

      <p class="calibre2">"Benim loncamın gücünü hafife alıyorsun."</p>

      <p class="calibre2">"Asıl sen kiralık katilin örgütünü hafife alıyorsun -daha evvel yoldaş diye tanımlayıp da yanıldığın bir sürm kimse de bu örgüte dahildir," diye uyardı Pook. "Lonca içinde savaş istemiyorum."</p>

      <p class="calibre2">"Öyleyse ne?" diye hırladı sıçanadam, bariz bir hayal kırıklığıyla.</p>

      <p class="calibre2">Rassiter'in kin dolu sesini duyan Pook, elini boynunda asılı duran yakut süse attı. Rassiter'i büyüsü altında yakalayabileceğini biliyordu ama bunu yapmamayı tercih ediyordu. Büyülenen kimseler, hiçbir zaman kendi istekleriyle hareket edenler kadar iyi iş çıkaramazdı ve eğer Regis'in dostları gerçekten de Pinochet'nin elinden kurtulmuşsa, Rassiter ile adamları onları yenmek için ellerinden gelenin en iyisini yapmak zorundaydı.</p>

      <p class="calibre2">"Entreri'yi Calimport'a kadar takip eden birileri var," diye açıkladı Pook. "Sanırım buçukluğun dostları. Loncamız için tehlike arz ediyorlar."</p>

      <p class="calibre2">Rassiter şaşırmış numarası yaparak öne doğru eğildi. Sıçanadam, Kuzeylilerin gelişini Dondon'dan duymuştu tabii ki.</p>

      <p class="calibre2">"Yakında şehre gelecekler," diye devam etti Pook. "Pek zamanın yok."</p>

      <p class="calibre2">'Çoktan geldiler bile,' diye cevapladı Rassiter sessizce, gülümsemesini saklayarak.</p>

      <p class="calibre2">"Yakalanmalarını mı istiyorsun?"</p>

      <p class="calibre2">"Ortadan kaldırılmalarını," diye düzeltti Pook. "Bu grup çok güçlü. İşi şansa bırakamam." "Ortadan kaldırmak," diye tekrarladı Rassiter. "Her zaman için benim tercihim olmuştur." Pook içinde yayılan ürpertiyi engelleyemedi. "Görev sonuçlandığında bana bilgi ver," dedi ve kapıya doğru ilerledi.</p>

      <p class="calibre2">Rassiter onun ardından sessizce güldü. "Ah Pook," diye fısıldadı, lonca başkanı ayrıldığında, "sokaklardaki nüfuzum hakkında çok az şey biliyorsun." Sıçanadam beklenti içinde ellerini ovuşturdu. Gece ilerliyordu ve Kuzeyliler yakında sokaklarda olacaktı. Yani Dondon'un onları bulacağı yerde.</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none4">-18-</span></p>

      <p class="calibre2"><span class="none5">İKİ YÜZLÜ</span></p>
    </div>

    <div class="s1">
      <p class="calibre2">Haydutlar Bulvarı'nda, Tüküren Deve Hanı'nın yanındaki en gözde köşe başına gizlenmiş olan Dondon, elfin dostlarına katılmak için hana girişini izledi. Buçukluk, büründüğü çocuk kılığının düzgün durup durmadığına bakmak için küçük bir cep aynası çıkarttı. Bütün lekeler ve toz toprak yerli yerinde gibi görünüyordu; elbiseleri, sanki evsiz barksız bir çocuğun arka sokakta sızıp gitmiş bir sarhoştan çaldığı paçavralar gibi üzerine büyük geliyordu; saçı da sanki yıllardır taranmamış gibi -gayet uygun bir şekilde- birbirine dolanmış ve karışmıştı. Dondon aya hasretle baktı ve parmaklarıyla çenesini yokladı. 'Hâlâ kılsız ama gıdıklanıyor,' diye düşündü. Buçukluk üst üste derin nefesler aldı ve likantropik güdüleriyle savaştı. Rassiter'in çetesine katıldığı yıldan beri, içindeki o yaratık güdülerini bastırmayı gayet iyi öğrenmişti. Fakat bu gece işini çabucak bitirebilmeyi umuyordu. Zira ay, bu gece oldukça parlaktı.</p>

      <p class="calibre2">Mahalli sokak insanları, buçukluğun yanından geçerken ona takdir dolu bakışlarla göz kırptılar. Usta üçkağıtçının bir kez daha av peşinde olduğunu biliyorlardı. Şöhreti sebebiyle Dondon, Calimport'un yerlilerine karşı olan avantajını uzun süre önce kaybetmişti fakat o yerliler, yabancılara buçukluk hakkında bir şeyler söylemeyecek kadar akıllıydılar. Dondon her zaman etrafını şehrin en sert haydut-larıyla çevirmeyi başarırdı ve onun gözüne kestirdiği ava buçukluğun kimliğini açık etmek gerçekten de ciddi bir suç sayılırdı. Buçukluk, kısa süre sonra Tüküren Deve Hanı'ndan dışarı çıkan dört arkadaşı şöyle bir gözlemlemek için bir binanın köşesine yaslandı.</p>

      <p class="calibre2">Drizzt ve yol arkadaşları için Calimport'un gecesi, en az gündüz tanık oldukları kadar alışılmadık görüntülerle doluydu. Gece vakti etkinliklerinin tavernalarda yapıldığı Kuzey şehirlerinin aksine, Calimport sokaklarındaki koşuşturmaca güneş batınca daha da atmıştı. Hatta aşağı sınıflan köylüler bile değişik bir havaya bürünmüş, aniden gizemli v» tehditkar bir tavır takınmıştı.</p>

      <p class="calibre2">Sokağın kalabalık tarafından darmadağın edilmeyiB tek bölümü, bulvarın arka tarafında kalan gösterişsiz binanın ön kısmıydı: yani lonca binasının. Tıpkı gündüz vaktimle olduğu gibi, büyük kapının iki tarafındaki duvarların önünde serseriler duruyordu fakat şimdi öteki iki tarafta iki muhafız daha vardı.</p>

      <p class="calibre2">"Eğer Regis o binanın içindeyse, içeri girmenin bir yolunu bulmalıyız," diye gözlemledi Cattibrie.</p>

      <p class="calibre2">"Regis'in orada olduğuna hiç şüphe yok," diye* yanıtladı Drizzt. "Avımız Entreri ile başlamalı."</p>

      <p class="calibre2">"Buraya Regis'i bulmaya geldik," diye hatırlattı Cattibrie, ona hayal kırıklığıyla dolu bir bakış atarak. Drizzt kızı memnun etmek için verdiği cevabı çabucak netleştirdi. "Regis'e giden yol kiralık katilden geçiyor," dedi. "Entreri bu işi kesin ayarlamıştır. Garumn Geçidi'ndeki uçurumda söylediklerini duydunuz. Entreri, onunla yüzleşmeden önce Regis'i bulmamıza izin vermeyecektir."</p>

      <p class="calibre2">Cattibrie, Drowun mantığını çürütemezdi. Mithril Salonu'nda, Entreri, Regis'i onlardan kaçırdığında Drizzt'in onu takip etmesi için büyük zahmetlere katlanmıştı. Sanki Regis'i yakalaması sadece Drizzt'e karşı oynadığı oyunun bir parçasıymış gibi.</p>

      <p class="calibre2">"Nereden başlasak?" diye pufladı Bruenor sinir bozuk-luğuyla. Sokağın daha sessiz sakin olacağını ve önlerinde bekleyen görevi yapabilmeleri için onlara daha iyi fırsatlar sunacağını düşünmüştü. Hatta işlerini hemen bu gece halledebileceklerini umuyordu.</p>

      <p class="calibre2">"Tam durduğumuz yerden," diye yanıtladı Drizzt, Bruenor'u hayretler içinde bırakarak.</p>

      <p class="calibre2">"Sokağın kokusuna alışın," diye açıkladı Drow. "Etraftaki insanların hareketlerini izleyin ve seslerini dinleyin. Zihninizi yaklaşmakta olan şeye hazırlayın."</p>

      <p class="calibre2">"Zaman, elf!" diye kızdı Bruenor. "Kalbim bana, biz bu leş kokulu sokağı koklarken Gümbürgöbek'in sırtına bir kamçı daha yediğini söylüyor!"</p>

      <p class="calibre2">"Entreri'yi aramamız gerekmiyor," diye araya girdi Wulfgar, Drizzt'in düşündüğü şeyi düşünerek. "Kiralık katil bizi bulacaktır."</p>

      <p class="calibre2">Sanki Wulfgar'ın dediği şey onlara çevrelerindeki tehlikeleri bir anda hatırlatmışçasına, dördü birden içlerine kapanık muhabbetlerinden sıyrılıp etraflarına bakındı ve sokaktaki kalabalığı izledi. Her bir köşeden onlara sinsice bakan karanlık gözler vardı; yanlarından ağır adımlarla yürüyüp geçen herkes onlara yan gözle bakışlar fırlatıyordu. Calimport yabancılara alışıktı -ne de olsa bir ticaret limanıydı— ama bu dört maceracı, Diyarlar'daki her şehirde açıkça göze batardı. Tehlikeye açık olduklarını fark eden Drizzt grubun hareket etmesine karar verdi. Haydutlar Bulvarı boyunca yürümeye başladı ve diğerlerine de peşinden gelmelerini işaret etti.</p>

      <p class="calibre2">Fakat, oluşturdukları sıranın en gerisinde duran Wulfgar daha bir adım atamadan önce Tüküren Deve Hanı'nın gölgelerinden çocuksu bir ses onlara seslendi. "Hey," diyerek eliyle onlara işaret etti, "ipucu mu arıyorsunuz?"</p>

      <p class="calibre2">Hiçbir şey anlamayan Wulfgar, gölgelere biraz daha yaklaştı ve karanlığın içine baktı. Dondon oradaydı. Genç ve bakımsız bir erkek insan çocuğu gibi görünüyordu. "Ne var?" diye sordu Bruenor, Wulfgar'ın yanına gelerek. Wulfgar köşe başını işaret etti.</p>

      <p class="calibre2">"Ne var?" diye sordu yine Bruenor, bu sefer gölgeler içindeki minik surete hitap ederek. "İpucu mu arıyorsunuz?" diye tekrarladı Dondon, karanlıktan ışığa çıkarak.</p>

      <p class="calibre2">"Pöh!" diye homurdandı Bruenor, elini sallayarak. "Sadece bir çocukmuş. Haydi kaybol bakalım, ufaklık. Oyun oynayacak zamanımız yok!" Wulfgar'ın kolunu tuttu ve arkasını döndü.</p>

      <p class="calibre2">"Size bir şeyler ayarlayabilirim," diye seslendi Dondon onların ardından.</p>

      <p class="calibre2">Bruenor, yanında Wulfgar ile birlikte dosdoğru yürümeye devam etti. Ama şimdi de, yol arkadaşlarının geride kaldığını fark eden ve küçük çocuğun son sözlerini işiten Drizzt durmuştu.</p>

      <p class="calibre2">"Sadece bir çocuk!" diye açıkladı Bruenor, drowa doğru yaklaşırken.</p>

      <p class="calibre2">"Bir sokak çocuğu," diye düzeltti Drizzt, Bruenor Wulfgar'ın yanından dolaşıp çocuğa doğru geri giderken, "pek az şeyi kaçıran gözler ve kulaklara sahip bir çocuk."</p>

      <p class="calibre2">"Bize nasıl bir şeyler ayarlayabilirsin?" diye fısılda Drizzt, Dondon'a, binaya doğru yaklaşıp meraklı kalabalığı orta yerinden uzaklaşırken.</p>

      <p class="calibre2">Dondon omuz silkti. "Çalınacak çok şey var; bug~ şehre bir sürü tüccar rreldi. Siz ne arıyorsunuz ki?"</p>

      <p class="calibre2">Bruenor, Wulfgar ve Cattibrie, Drizzt ile çocuğu etrafında bir koruma kalkanı oluşturdular. Gözleriyle dışarıy sokakları izliyorlardı ama kulaklarını aniden epey ilginçleşen muhabbete çevirmişlerdi.</p>

      <p class="calibre2">Drizzt yere çömeldi ve bulvarın sonuna doğru bakarak çocuğun da gözlerini oraya çevirmesini sağladı.</p>

      <p class="calibre2">"Pook'un evi," diye belirtti Dondon kayıtsızca''</p>

      <p class="calibre2">"Calimport'taki en sağlam binadır."</p>

      <p class="calibre2">"Ama zayıf yönleri de vardır," diyerek çocuğu konuşmaya teşvik etti Drizzt.</p>

      <p class="calibre2">"Hepsinin vardır," diye yanıtladı Dondon sakince, sokaklarda hayatta kalmayı başaran ukala bir çocuk rolünü mükemmel bir şekilde sergileyerek.</p>

      <p class="calibre2">"Hiç orada bulundun mu?"</p>

      <p class="calibre2">"Belki de bulunmuşumdur."</p>

      <p class="calibre2">"Hiç yüz altın sikkeyi bir arada gördün mü?"</p>

      <p class="calibre2">Dondon gözleri parlamış gibi yaptı ve vücudunun ağrıdığını kasten, manalı bir şekilde bir ayağından diğerine verdi. "Onu odaya çıkaralım," dedi Cattibrie. "Burada çok fazla ilgi çekiyoruz." Dondon bunu hemen kabul etti fakat Drizzt'e buz gibi bir uyarı bakışı fırlatarak şöyle bildirdi, "Yüze kadar sayabilirim!"</p>

      <p class="calibre2">Odaya geri döndüklerinde, buçukluk lonca binasına arka taraftan açılan gizli yolu anlatırken Drizzt ile Bruenor buçukluğa sikkeler verip durdular. "Hatta hırsızlar bile," diye ilan etti Dondon, "bu yolu bilmiyor!"</p>

      <p class="calibre2">Dostlar detayları duymaya hevesli bir şekilde bir araya toplandılar.</p>

      <p class="calibre2">Dondon bütün bu operasyonun çok kolaymış gibi görünmesini sağladı. Aşırı kolay.</p>

      <p class="calibre2">Drizzt ayağa kalktı ve arkasını dönerek gülümsemesini muhbirden sakladı. Daha biraz önce Entreri'nin irtibata geçeceği konusunda konuşmuyorlar mıydı? Bu bilgi küpü çocuğun onlara yol göstermek için gelişinden henüz birkaç dakika önce hem de.</p>

      <p class="calibre2">"Wulfgar, onun pabuç'arını çıkart," dedi Drizzt. Uç dostu merak içinde ona doğru döndü.</p>

      <p class="calibre2">Fakat Dondon sandalyesinde kıpırdandı.</p>

      <p class="calibre2">"Pabuçları," dedi Drizzt yeniden, arkasını dönüp Dondon'un ayaklarını işaret ederek. Uzun süredir bir buçukluğun dostu olan Bruenor, Drowun aklındakini anladı ve Wulfgar'ı beklemeden harekete geçti. Cüce, Dondon'un sol çizmesini yakaladı ve çekerek çıkarttı. Ayağın üzerinde duran gür bir kıl yumağını gözler önüne serdi -bu bir buçukluk ayağıydı. Dondon çaresizce omuz silkti ve sandalyesine geri gömüldü. Bu buluşma, tam da Entreri'nin önceden tahmin ettiği gibi gidiyordu.</p>

      <p class="calibre2">"Bize bir şeyler ayarlayabileceğini söylemişti," diye belirtti Cattibrie iğneleyici bir sesle, Dondon'un önceki sözlerini çarpıtıp kötü bir mana çıkartarak.</p>

      <p class="calibre2">"Seni kim yolladı?" diye sordu Bruenor. "Entreri," diye yanıtladı Wulfgar, Dondon'un yerine. "Entreri için çalışıyor ve bizi bir tuzağın içine sürüklemek için gönderildi." Wulfgar, Dondon'un üzerine doğru eğildi ve koca cüssesiyle mum ışığını kararttı. Bruenor barbarı bir kenara itti ve onun yerine geçti. Çocuksu bakışlarıyla Wulfgar, sivri bir burna, kızıl sakallara, ateşten gözlere ve ezilmiş bir miğfere sahip olan cüce savaşçı kadar etkileyici olamazdı. "Bak bakalım, seni gidi küçük üçkağıtçı," diye Dondon'un yüzüne doğru hırladı Bruenor. "Şimdi söz konusu olan senin o kokuşmuş dilin! Eğer yalan konuşursan dilini kesip çıkartacağım!"</p>

      <p class="calibre2">Dondon'un beti benzi attı -bu konuda pek rol yaptığı söylenemezdi— ve buçukluk gözle görülür bir şekilde titremeye başladı.</p>

      <p class="calibre2">"Sakin ol," dedi Cattibrie, Bruenor'a, bu sefer daha ılımlı bir rol oynayarak. "Ufaklığı yeterince korkuttun zaten."</p>

      <p class="calibre2">Bruenor kızı geriye doğru itti ve Dondon görmeden ona göz kırpabilecek kadar arkasını döndü. "Korkuttum mu?" diye şaşırmış gibi yaptı cüce. Baltasını kaldırıp omzuna koydu. "Aklımda onu korkutmaktan daha başka planlar var!"</p>

      <p class="calibre2">"Bekle! Bekle!" diye yalvardı Dondon, sadece bir buçukluğun yapabileceği şekilde sızlanarak. "Ben sadece kiralık katilin bana yapmamı söylediği ve yapmam için para verdiği işi yapıyordum."</p>

      <p class="calibre2">"Entreri'yi tanıyorsun yani?" diye sordu Wulfgar. "Entreri'yi herkes tanır," diye yanıtladı Dondon. "Ve Calimport'ta, herkes Entreri'nin emirlerine itaat eder!" "Entreri'yi boş ver şimdi!" diye hırladı Bruenor, bir kez daha buçukluğun yüzüne doğru eğilerek. "Baltam onun sana zarar vermesini engeller."</p>

      <p class="calibre2">"Entreri'yi öldürebileceğini mi düşünüyorsun yani?" diye yapıştırdı cevabı Dondon, Bruenor'un iddiasındaki gerçeklik payını bildiği halde.</p>

      <p class="calibre2">"Entreri bir cesedi bile incitemez," diye yanıtladı Bruenor sertçe. "Baltam onun kafasını kopartacak!"</p>

      <p class="calibre2">"Onun istediği sensin," dedi Dondon, Drizzt'e, ortamı sakinleştirmeye çalışarak.</p>

      <p class="calibre2">Drizzt başıyla onayladı ama sessiz kaldı. Onun bu davranışı, en az bu garip görüşme kadar garipti.</p>

      <p class="calibre2">"Ben taraf tutmam," diye Bruenor'a yalvardı Dondon, Drizzt'ten pek bir şey çıkmadığını görünce. "Sadece hayatta kalabilmek için yapmam gerekeni yapıyorum."</p>

      <p class="calibre2">"Ve hayatta kalabilmek için, bize içeri giden yolu söyleyeceksin," dedi Bruenor. "Güvenli yolu."</p>

      <p class="calibre2">"O bina bir kale mübarek," diyerek omuz silkti Dondon. "Hiçbir yol güvenli değil ki." Bruenor çatık kaşları daha da çatılarak ona yaklaşmaya başladı.</p>

      <p class="calibre2">"Ama eğer deneyecek olsaydım," diye hızla konuştu buçukluk, "lağım yolundan girmeyi denerdim."</p>

      <p class="calibre2">Bruenor dostlarına baktı.</p>

      <p class="calibre2">"Doğru gibi görünüyor," diye belirtti Wulfgar. Drizzt bir süre daha buçukluğu inceledi ve Dondon'un fıldır fıldır dönen gözlerinde bir ipucu aradı. "Doğru söylüyor," dedi drow en sonunda. "Demek kellesini kurtardı," dedi Cattibrie, "Peki onu ne yapacağız? Yanımızda mı götüreceğiz?"</p>

      <p class="calibre2">"Evet," dedi Bruenor, şeytani bir bakış atarak. "Başı o çekecek!"</p>

      <p class="calibre2">"Hayır," diye yanıtladı Drizzt, dostlarını hayretler içinde bırakarak. "Buçukluk istediğimizi yaptı. Bırakın gitsin." "Dosdoğru gidip Entreri'ye neler olduğunu anlatıversin diye mi?" dedi Wulfgar.</p>

      <p class="calibre2">"Entreri anlamaz," diye yanıtladı Drizzt. Dondon'un gözlerine baktı ve onun sergilediği oyun içinde oyun hilesini anladığına dair hiçbir ipucu vermedi. "Ayrıca affetmez de."</p>

      <p class="calibre2">"İçimden bir ses onu yanımıza alalım diyor," diye belirtti Bruenor. "Bırakın gitsin," dedi Drizzt sakince. "Bana güvenin."</p>

      <p class="calibre2">Bruenor homurdandı, baltasını omzundan indirdi ve kapıyı açmak için ilerlerken söylenip durdu. Wulfgar ile Cattibrie birbirilerine endişe dolu bakışlar fırlattılar ama yoldan çekildiler.</p>

      <p class="calibre2">Dondon hiç tereddüt etmedi fakat buçukluk kapıya vardığında Bruenor yolunu kesti. "Eğer yüzünü bir kez daha görürsem," diye tehdit etmeye başladı cüce, "ya da yüzüne taktığın herhangi bir maskeyi, seni ikiye bölerim!"</p>

      <p class="calibre2">Dondon hızla yanından geçti, gözlerini tehlikeli cüceden hiç ayırmadan geri geri dışarı çıktı sonra hızla koridor boyunca koşturdu. Bu arada Entreri'nin bu karşılaşmayı nasıl da iyi tarif ettiğine ve kiralık katilin bu dostları, özellikle de drowu nasıl da iyi tanıdığına hayret ederek kafasını sallıyordu.</p>

      <p class="calibre2">Bu görüşmenin altında yatan gerçekleri tahmin eden Drizzt, Bruenor'un son tehdidinin o kurnaz buçukluk üzerinde pek etkisi olmadığını biliyordu. Dondon onlara iki yalanı da tek bir açık bile vermeden söylemiş ve yutturmuştu.</p>

      <p class="calibre2">Ama hâlâ kaşları çatık duran Bruenor odaya geri döndüğünde Drizzt onu tebrik ederek başını salladı. Çünkü drow biliyordu ki bu tehdit, başka hiçbir işe yaramasa bile, Bruenor'un kendisini daha güvende hissetmesini sağlamıştı.</p>

      <p class="calibre2">Drizzt'in tavsiyesine uydular ve biraz uyumak için yataklarına çekildiler. Sokaklarda bunca kalabalık varken göze çarpmadan lağım ızgaralarının birinden aşağı inmeleri imkansızdı. Ama gece sona erince bu kalabalık muhtemelen azalacaktı ve kapıdaki muhafızlar da gecenin tehlikeli haydutları değil sıcak gündüz vaktinin sıradan köylüleri olacaktı.</p>

      <p class="calibre2">Sadece Drizzt uyumadı. Sırtını odanın kapısına yaslayıp oturdu. Herhangi biri odaya yaklaşıyor mu diye dışarıyı dinledi ve dostlarının ritmik nefes alış verişlerini kullanarak meditasyon yaptı. Boynunda asılı duran maskeye baktı. Ne kadar basit bir yalandı. Ve onu kullanarak bütün" dünyada serbestçe dolaşabilirdi.</p>

      <p class="calibre2">Ama o zaman kendisini kandırmış olmaz mıydı? Kendisi hakkındaki gerçeği reddederek nasıl özgür olabilirdi ki?</p>

      <p class="calibre2">Odadaki tek yatağa yığılıp kalmış, huzur içinde uyumakta olan Cattibrie'a baktı ve gülümsedi. Hakikaten de masumiyette bilgelik; lekelenmemiş, idealist dünya görüşlerinde gerçeklik payı vardı.</p>

      <p class="calibre2">Onu hayal kırıklığına uğratamazdı. Drizzt dışarıdaki karanlığın daha da koyulaştığını hissetti. Ay batmıştı. Odanın penceresine doğru ilerledi ve gizlice sokağa baktı. Hâlâ gecenin sakinleri sokakta dolaşıyordu ama şimdi sayıları azalmıştı ve gecenin sonu yaklaşmaktaydı. Drizzt yol arkadaşlarını uyandırdı; daha fazla gecikemezlerdi. Gerinerek yorgunluklarını bir kenara attılar, eşyalarını kontrol ettiler ve tekrar sokağa çıktılar.</p>

      <p class="calibre2">Haydutlar Bulvarında birkaç demir lağım ızgarası vardı. Izgaralar, şehri nadir ama şiddetli yağmur fırtınalarının ani sel sularından korumaktan çok, pis şeyleri aşağıdaki lağımların içinde tutmak için tasarlanmış gibiydi. Dostlar kaldıkları hanın yanındaki ara sokakta duran bir lağım ızgarasını seçtiler. Burası ana sokağın dışındaydı ama muhtemelen fazla sorun yaşamadan yer altında yollarını bulabilecek kadar lonca binasına yakındı.</p>

      <p class="calibre2">"Oğlan bunu kaldırabilir," diye belirtti Bruenor, Wulfgar'a mazgalı işaret ederek. Wulfgar yere eğildi ve demir ızgarayı yakaladı.</p>

      <p class="calibre2">"Henüz değil," diye fısıldadı Drizzt, etrafta şüpheli gözler var mı yok mu kontrol ederken. Cattibrie'a sokağın sonuna, Haydutlar Bulvarı tarafına doğru gitmesini işaret etti ve kendisi de sokağın daha karanlık olan kısmına ilerledi. Her şeyin güvenli olduğu konusunda tatmin olunca Bruenor'a işaret verdi. Cüce Cattibrie'a baktı, kız da başıyla onayladı.</p>

      <p class="calibre2">"Kaldır bakalım, evlat," dedi Bruenor, "ve sessiz ol!"</p>

      <p class="calibre2">Wulfgar demiri sıkıca kavradı ve dengesini korumak için derin bir nefes aldı. Demire asılınca kan hücumuna uğrayan geniş kolları kıpkırmızı kesildi ve ağzından bir homurtu çıktı. Yine de lağım ızgarası onun gücüne direniyordu.</p>

      <p class="calibre2">Wulfgar gözlerine inanamayarak Bruenor'a baktı. Sonra daha da güçlü asıldı, bu sefer yüzü kıpkırmızı oldu. Lağım ızgarası itiraz içinde inledi ama yerden sadece birkaç santim yükseldi.</p>

      <p class="calibre2">"Kesinlikle bir şey onu yerinde tutuyor," dedi Bruenor, incelemek için yere doğru eğilerek.</p>

      <p class="calibre2">Kırılan zincirden çıkan bir çınlama sesi, ızgara serbest kalır ve Wulfgar'ı geriye doğru devirirken cücenin duyabildiği tek uyarı sinyaliydi. Demir ızgara Bruenor'un alnına çarptı, miğferini başından düşürdü ve kıç üstü yere oturmasını sağladı. Hâlâ ızgarayı tutmakta olan Wulfgar, hanın duvarına yüksek bir ses çıkartarak çarptı.</p>

      <p class="calibre2">"Seni lanet, ahmak beyinli... " diye homurdanmaya başladı Bruenor ama yardımına koşan</p>

      <p class="calibre2">Drizzt ve Cattibrie, görevlerinin gizlilik içerdiğini çabucak ona hatırlattılar.</p>

      <p class="calibre2">"Neden lağım ızgarasını zincirlemişler ki?" diye sordu Cattibrie.</p>

      <p class="calibre2">Wulfgar üzerindeki toz toprağı silkeledi.</p>

      <p class="calibre2">"Hem de içeriden," diye ekledi. "Görünüşe göre aşağıdaki bazı kimseler şehri dışarıda tutmak istiyor."</p>

      <p class="calibre2">"Pek yakında öğreneceğiz," diye belirtti Drizzt. Açık deliğin yanına çömeldi ve bacaklarını aşağı sarkıttı. "Bir meşale hazırlayın," dedi. "Eğer her şey yolundaysa size sesleneceğim."</p>

      <p class="calibre2">Cattibrie, Drowun gözlerindeki heves dolu parıltıyı gördü ve ona endişeyle baktı.</p>

      <p class="calibre2">"Regis için," diye temin etti onu Drizzt, "ve sadece Regis için." Sonra karanlığın içinde kaybolup gitti. Anayurdunun ışıksız tünellerindeki gibi karanlığın içindeydi yine.</p>

      <p class="calibre2">Diğer üçü, o yere indiğinde su sıçrama sesi duydular. Sonra etraf sessizleşti. Endişe içinde epey bir süre geçti. "Meşaleyi yak," diye fısıldadı Bruenor, Wulfgar'a. Cattibrie onu durdurmak için Wulfgar'ın kolunu kavradı. "Ona güvenin," dedi Bruenor'a. "Çok zaman geçti," diye mırıldandı cüce. "Her yer çok sessiz."</p>

      <p class="calibre2">Cattibrie bir anlığına daha Wulfgar'ın kolunu tuttu, tam o sırada Drizzt'in hafif sesi kulaklarına geldi. "Temiz," dedi Drow. "Çabucak aşağı gelin."</p>

      <p class="calibre2">Bruenor meşaleyi Wulfgar'ın elinden aldı. "Sen en son in," dedi, "ve ızgarayı ardından kapat. Nereye gittiğimizi bütün dünyaya haber vermenin alemi yok!"</p>

      <p class="calibre2">Meşale ışığı lağım kanalını aydınlattığında yol arkadaşlarının fark ettikleri ilk şey ızgarayı yerinde tutan zincir oldu. Hiç şüphe götürmez bir şekilde yeniydi ve duvarın üzerine konuşlandırılmış olan bir kilit kutusuna takılmıştı. "Sanırım yalnız değiliz," diye fısıldadı Bruenor. Cücenin rahatsızlığını paylaşan Drizzt etrafına bakındı. Maskeyi yüzünden çıkarttı ve bir Drowa uygun olan bu karanlık ortamda tekrar kendisi oldu. "Başı ben çekeceğim," dedi, "Işığın dışında olacağım. Siz de hazır olun." Tünelin merkezinden yavaşça akan pis suyun kenarından sessizce yürüyerek hızla ilerledi.</p>

      <p class="calibre2">Onun ardından elinde meşale olan Bruenor, arkasından da sırasıyla Cattibrie ile Wulfgar geliyordu. Kafasını yapış yapış lağım tavanından korumak için barbarın eğilmesi gerekiyordu. Garip ışığı gören sıçanlar viyaklıyor ve dostların yollarından kaçıyor, daha karanlık yaratıklar ise sessizce suyun altına gizleniyordu. Tünel bir o yana bir bu yana kıvrılıyor ve birkaç metrede bir önlerine çıkan yan geçitler bir labirent oluşturuyordu. Damlayan su sesi sadece bu kargaşayı daha da kötü kılmaya yarıyordu. Dostlar ilerledikçe su sesi daha yüksek duyulmaya ve sonra yolun öteki tarafından daha da yüksek gelmeye başladı. Bruenor bu oyalayıcı şeyleri silkeleyip zihninden attı, pisliği görmezden ve leş kokuyu duymazdan geldi. Sadece meşale ışığının aydınlatmadığı mesafeden gidip bir o yana bir bu yana hızla geçerek ilerleyen karanlık sureti takip etmeye yoğunlaştı. Epey kafa karıştırıcı, çok köşeli bir kesişim yerini geçti ve o karanlık sureti aniden yan tarafında gördü. Takip etmek için dönerken Drizzt'in hâlâ önde bir yerde olması gerektiğini anladı. "Hazır olun!" diye seslendi Bruenor, meşaleyi kuru bir yere fırlatıp baltasını ve kalkanını eline alırken. Onun tetikte oluşu hepsinin hayatını kurtardı. Zira sadece bir saniye sonra yan tünelden bir değil, iki tane pelerinli suret çıkıverdi. Suretler kılıçlarını kaldırmışlardı ve keskin dişleri, fare bıyıklarının altında parıldıyordu.</p>

      <p class="calibre2">İnsan boyundaydılar. İnsan elbiseleri giyiyor ve kılıç tutuyorlardı. Şekil değiştirmedikleri zamanlarda gerçekten de insanlardı ve her zaman bu denli berbat değillerdi. Ama ayın gökte parlak olduğu gecelerde bu karanlık şekli alır ve likantropik kimliklerine bürünürlerdi. İnsan gibi hareket ediyorlardı ama lağım farelerinin bazı özelliklerine sahiplerdi -uzamış bir burna, kahverengi, diken diken bir kürke ve pembe bir kuyruğa.</p>

      <p class="calibre2">İlk atışı, Bruenor'un miğferinin üzerinden nişan alan Cattibrie yaptı. Ölümcül okunun gümüş parıltısı yan tüneli bir yıldırım gibi aydınlattı ve dostlara doğru yaklaşmakta olan daha birçok tehditkar sureti gözler önüne serdi.</p>

      <p class="calibre2">Arkasında duyduğu şapırtılar Wulfgar'ın hızla dönmesini ve kendisini üzerine doğru hücum eden bir sıçanadam güruhuyla yüz yüze bulmasını sağladı. Ayaklarını elinden geldiğince çamura sapladı ve Aegis-fang'i dövüş için hazırladı. "Bize pusu kurmuşlardı, elf!" diye haykırdı Bruenor. Drizzt de çoktan bu sonuca varmıştı zaten. Cücenin ilk haykırışını duyduğunda, karanlığı kendi avantajına kullanabilmek için meşale ışığından daha uzağa sıvışmıştı. Bir dönemeci döndüğünde karşısına iki suret çıkıverdi. Ve daha Parıltı'nın ışığı onların kürklü alınlarını aydınlatmadan önce bu suretlerin berbat doğalarını anladı.</p>

      <p class="calibre2">Fakat sıçanadamlar, karşılarında hazır duran şeyi kesinlikle görmeyi beklemiyorlardı. Belki de şaşırmalarının sebebi düşmanlarının hepsinin meşale ışığının olduğu yerde bulunduğunu düşünmeleriydi. Ama gafil avlanmalarını sağlayan şeyin bir drow elfinin kara derisi olması daha muhtemeldi.</p>

      <p class="calibre2">Drizzt bu fırsatı kaçırmadı, daha onlar şoku atlatamadan önce ikisini de hızlı hamlelerle kesip biçti. Drow sonra yeniden karanlığa karıştı ve pusucuları pusuya düşürmek için geri gitmenin bir yolunu aradı.</p>

      <p class="calibre2">Wulfgar, Aegis-fang'i bir o yana bir bu yana savurarak düşmanlarını kontrol altında tutuyordu. Çekiç çok fazla yaklaşmaya cüret eden her sıçanadamı bir kenara savuruyor ve çizdiği her bir yayı tamamladığında lağım duvarlarındaki pislik tabakalarını kırıp döküyordu. Ama sıçanadamlar kudretli barbarın gücünü anlamış ve ona daha az hevesle saldırmaya başlamış olsa bile, Wulfgar'ın başarabileceği en iyi şey bir beraberlik durumu, koca kollarında enerji kaldığı sürece sürdürebileceği bir eşitlik idi.</p>

      <p class="calibre2">Wulfgar'ın gerisinde savaşan Bruenor ile Cattibrie'ın şansı daha iyiydi. Cattibrie'ın büyülü yayı -cücenin kafasının üzerinden oklar yağdırarak— yaklaşan sıçanadam saflarını büyük bir kısmını yok ediyordu. Ve Bruenor'a yaklaşabilen az sayıda düşman ise, cücenin ardındaki kadından gelen ölümcül oklardan kaçmak için dengelerini yitirmiş bir şekilde koşturuyor ve cüce için kolay lokma oluyorlardı.</p>

      <p class="calibre2">Ama düşmanın sayısı dostlar için kesinlikle çok fazlaydı ve tek bir hatanın bile onlara pahalıya patlayacağını biliyorlardı.</p>

      <p class="calibre2">Tıslayan ve etrafa tükürükler saçan sıçanadamlar Wulfgar'ın önünden kaçtılar. Daha iyi neticeli bir dövüş çıkarması gerektiğini fark eden barbar ilerlemeye başladı.</p>

      <p class="calibre2">Sıçanadamlar aniden saflarını ayırdılar. Ve Wulfgar, tünelin içinde, meşale ışığının hemen ötesinde duran bir tanesinin ağır bir arbalet yayını kaldırıp ateş ettiğini gördü.</p>

      <p class="calibre2">İri adam içgüdüsel olarak sırtını duvara yapıştırdı ve büyük okun yolundan kaçmayı başarabilecek kadar çevik davrandı. Ama onun ardında duran ve yüzü öbür tarafa dönük olan Cattibrie yaklaşan oku göremedi.</p>

      <p class="calibre2">Cattibrie ani, iç kavuran bir acı patlaması yaşadı, sonra kafasının yan tarafından aşağı doğru akan kanın sıcaklığını hissetti. Gözleri hızla karardı ve Cattibrie devrilerek duvara çarptı.</p>

      <p class="calibre2">Drizzt, karanlık tüneller arasında ölüm kadar sessiz bir şekilde dolaşıyordu. Parlak ışığından kaçınmak için Parıltı'yı kınının içinde tutuyordu ve diğer büyülü palası elindeydi. Bir labirentin içindeydi fakat yolunu dostlarıyla yeniden bir araya gelebilecek kadar iyi bulabileceğini düşünüyordu. Ama seçtiği her tünelin diğer ucu, dövüşe katılmak için ilerleyen diğer bir sürü sıçanadamın meşale ışıklarıyla aydınlanıyordu.</p>

      <p class="calibre2">Karanlık, gizlenmeyi iyi bilen Drowun kendisini saklamasına kesinlikle yetiyordu. Fakat Drizzt, hareketlerinin izlendiği, hatta tahmin edildiği gibi rahatsız edici bir hisse kapılmıştı. Etrafında düzinelerce tünel geçidi vardı ama döndüğü her köşe başında sıçanadamlar belirdiği için seçenekleri git gide azalıyordu. Attığı her adımla birlikte dostlarına doğru çizdiği dairenin çapı genişliyordu fakat Drizzt ilerlemekten başka hiçbir seçeneğinin olmadığını çabucak anlamıştı.</p>

      <p class="calibre2">Drow'u takip eden sıçanadamlar, onun ardında kalan ana tüneli doldurmuşlardı.</p>

      <p class="calibre2">Drizzt karanlık bir oyuğun gölgeleri içinde durdu, kat ettiği mesafeyi gözden geçirerek ve şimdi arkasındaki geçitlerin meşale ışığıyla aydınlandığını görerek etrafındaki alanı inceledi.</p>

      <p class="calibre2">Görünüşe göre, ilk başta tahmin ettiği kadar fazla sıçanadam yoktu; her dönemeçte belirenler ise önceki tünellerden gelen grupların aynısıydı. Drowa paralel olarak ilerliyor ve Drizzt her bir tünelin ucuna geldiğinde köşeyi dönüp karşısına çıkıyorlardı.</p>

      <p class="calibre2">Ama sıçanadam sayılarının ne kadar olduğunu anlaması Drizzt'in içini pek rahatlatmadı.</p>

      <p class="calibre2">Çünkü artık şüpheleri doğrulanmıştı. Bir yere doğru kasten sürülüyordu.</p>

      <p class="calibre2">Wulfgar arkasını döndü ve yere yığılan aşkına, biricik Cattibrie'ına baktı. Ama sıçanadamlar anında üzerine saldırdılar. Şimdi kudretli barbarı harekete geçiren şey hiddetti. Düşmanlarının safları arasına hışımla daldı. Savaş çekiciyle kemik kıracak güçte darbeler savurarak rakiplerinin kafalarını ezip parçaladı. Bazen de ondan sıyrılıp yanına kadar gelenleri kolunu uzatıp çıplak eliyle boyunlarını kırmak suretiyle öldürdü. Sıçanadamlar karşılık olarak birkaç kılıç darbesi vurmayı başardı ama küçük kesikler ve hafif yaralar hiddetten küplere binmiş barbarı yavaşlatamazdı.</p>

      <p class="calibre2">Hücum ederken yere düşenleri çiğneyerek, ölmekte olan düşmanlarını çizmeli topuklarıyla ezerek geçti. Diğer sıçanadamlar yolundan kaçabilmek için dehşet içinde koşturdular. Düşman safının sonunda, arbaleti kullanan kişi silahını yeniden doldurdu -ki bu iş, yaklaşmakta olan barbardan gözlerini ayıramadığı için zorlaşmış, hatta kudretli adamın o andaki hedefinin kendisi olduğunu bildiği için bir kat daha güçleşmişti. Önündeki sıçanadam safları epey azalmış olan Bruenor'un, Cattibrie ile ilgilenmeye daha fazla zamanı vardı. Genç kadının üzerine doğru eğildi. Kızın kestane rengi gür saçını -ki şimdi kanla ıslandığı için daha da katılaşmıştı— onun solgun yüzünden yana doğru tararken cücenin suratı kül gibiydi.</p>

      <p class="calibre2">Fakat Cattibrie, kafasını kaldırdı ve afallamış gözlerle ona baktı. "Bir santim daha yana gelseydi hayatım sona ermişti," dedi göz kırpıp gülümseyerek.</p>

      <p class="calibre2">Bruenor yarayı incelemek için debelendi ve kızının doğru söylediğini fark edip rahatladı.</p>

      <p class="calibre2">Büyük ok kafasının yanını fena halde kesmiş ama sadece sıyırıp geçmişti.</p>

      <p class="calibre2">"Ben iyiyim," diye ısrar etti Cattibrie, ayağa kalkmak için davranarak.</p>

      <p class="calibre2">Bruenor onu geri yatırdı. "Henüz değil," diye fısıldadı. "Dövüş daha bitmedi," diye yanıtladı Cattibrie, hâlâ ayaklarını yere basıp kalkmaya çalışarak. Bruenor kıza tünelin sonuna, yani Wulfgar'a ve etrafında yığınlar haline gelen cesetlere bakmasını işaret etti.</p>

      <p class="calibre2">"Bu bizim tek şansımız," diye kıkırdadı. "Bırak da oğlan senin öldüğünü düşünsün."</p>

      <p class="calibre2">Cattibrie gördüğü sahne karşısında hayretler içinde dudağını ısırdı. Bir düzine sıçanadam yere serilmişti ve Wulfgar hâlâ yolunu darmadağın ederek açıyor, önünden kaçamayacak kadar bahtsız olanları çekiciyle sağa sola fırlatıyordu.</p>

      <p class="calibre2">Sonra diğer yönden gelen bir ses Cattibrie'ın ilgisini çekti. Kızın yayı çalışmadığı için ön taraftaki sıçanadamlar geri dönmüştü.</p>

      <p class="calibre2">"Onlar benim," dedi Bruenor kıza. "Sen yerde kal!"</p>

      <p class="calibre2">"Eğer başın derde girerse—"</p>

      <p class="calibre2">"Eğer sana ihtiyacım olursa yanımda ol," diye onunla hemfikir oldu Bruenor, "ama şimdilik yerde kal! Çocuğa uğrunda dövüşeceği bir şeyler ver!"</p>

      <p class="calibre2">Drizzt geldiği yere doğru geri gitmeye çalıştı ama sıçanadamlar diğer bütün tünelleri çabucak kapattılar. Kısa süre sonra tek seçeneği kaldı; gitmeyi umduğu yolun tam aksi yönünde ilerleyen geniş ve kuru bir geçit tünel.</p>

      <p class="calibre2">Sıçanadamlar hızla ona yaklaşıyordu ve ana tünele çıkınca onlarla birkaç ayrı yönden savaşmak zorunda kalacaktı. Geçit tünele daldı ve sırtını duvara dayadı.</p>

      <p class="calibre2">İki tane sıçanadam tünel girişine geldi ve karanlığın içine baktı. Sonra da, elinde meşale tutan üçüncü bir sıçanadamı yanlarına çağırdılar. Karşılarında buldukları ışık, bir meşaleden yayılan sarımsı aydınlık değil, kınından çıkan Parıltı'nın mavi ışığıydı. Savunma amacıyla silahlarını kaldıramadan önce Drizzt enselerine bindi. Kılıçlarından birini sıçanadamlardan birinin göğsüne sapladı ve diğer palasını başka bir düşmanın boyuna doğru savurdu.</p>

      <p class="calibre2">Onlar düşerken, arkadan gelen meşale ışığı etrafı aydınlattı ve iki kılıcından da kan damlayan Drow'u gözler önüne serdi. En yakındaki sıçanadamlar feryat ettiler; hatta bazıları silahlarını yere fırlatıp kaçtı. Ama çok daha fazlası gelip civardaki bütün tünel girişlerini kestiler ve bariz olan sayı avantajı, kısa süre içinde sıçanadamlara cesaret verdi. Yavaşça, attıkları her adımda birbirilerinden destek bekleyerek Drizzt'e yaklaştılar. Drizzt belli bir grup seçip onlara hücum etmeyi, saflarını yararak açmayı ve bu daire şeklindeki tuzağın dışına çıkmayı düşündü. Ama sıçanadamlar her tünelde en az iki, bazılarında üç, hatta dört sıra halindeydi. Becerisi ve çevikliğine rağmen Drizzt, safları arkasından gelecek saldırılardan kaçabilecek kadar çabuk yaramazdı. Çabucak ara geçide geri gitti ve tünel girişine bir karanlık küresi yerleştirdi, sonra kürenin ötesine doğru koşup savaşa hazır bir şekilde bekledi.</p>

      <p class="calibre2">Drizzt tünelin içine geri girdiğinde daha da hızlı ilerlemeye başlayan sıçanadamlar, ötesini göremedikleri bir karanlıkla karartılmış olan alana geldiklerinde kalakaldılar. İlk başta meşalelerinin söndüğünü düşündüler ama karanlık o kadar yoğundu ki bunun Drowun yaptığı bir büyü olduğunu kısa sürede anladılar. Ana tünele çıkıp yeniden saf oluşturdular ve ihtiyatla ara geçide geri girdiler.</p>

      <p class="calibre2">Geceye alışkın gözlerine rağmen Drizzt bile, kendi katran karası büyüsünün ardını göremiyordu. Ama diğer tarafta hazır bir şekilde bekleyen Drow, karanlığın içinden iki ayrı kılıç ucunun çıkmakta olduğunu gördü ve onların ardından sıçanadamların geleceğini anladı. Drow saldırdığında sıçanadamlar daha karanlık küresinin içinden çıkmamıştı. Drizzt düşmanlarının kılıçlarını iki yana savuşturduktan sonra darbelerinin açısını ters döndürerek palalarını kolları uzandığınca savurdu ve sıçanadamların vücutlarına isabet ettirdi. Kopan ıstırap dolu feryatlar diğer sıçanadamların ana koridora doğru hızla geri kaçışmasını sağladı ve Drizzt'e durumunun ne olduğunu düşünüp taşınmak için biraz daha zaman kazandırdı.</p>

      <p class="calibre2">Hiddetli dev adamdan çılgınlar gibi kaçan son iki yoldaşı da onu bir kenara ittiği zaman arbalet okçusu zamanının dolduğunu anlayıverdi. En sonunda büyük oku yerine takmış ve yayını da havaya kaldırmıştı.</p>

      <p class="calibre2">Ama Wulfgar çok yakındaydı. Barbar arbalet yayını kavradı ve çekerek sıçanadamın ellerinden öyle bir hızla aldı ki silah duvara çarptığı zaman kırılıverdi. Sıçanadam kaçmaya çalıştı ama Wulfgar'ın delip geçen bakışlarının yoğunluğu onun olduğu yerde donakalmasına sebep oldu. Wulfgar'ın Aegis-fang'i iki eliyle birden sıkıca kavrayışını dehşetle izledi. Wulfgar'ın darbesi inanılmaz derecede hızlıydı. Sıçanadam, öldürücü darbenin inip inmediğini anlayamadı bile. Sadece kafasının üzerinde ani bir patlama hissetti. Yer hızla onu kucakladı; daha pisliğin içine yığılmadan önce ölmüştü. Gözleri yaşlarla dolu olan Wulfgar, tanımlanamaz bir et yığını haline gelene dek sefil yaratığın vücuduna vahşi darbeler indirmeye devam etti.</p>

      <p class="calibre2">Kan, pislik ve kirli suyla kaplanmış olan Wulfgar en sonunda bitkinlikle duvara sırtını dayadı. Gözünü döndüren hiddetten kendisini sıyırırken, arkasından gelen dövüş seslerini duydu ve dönüp baktığında Bruenor'un iki sıçanadamla yüzleşmekte olduğunu gördü. Onların ardında ise birkaç tane daha düşman sıralanmıştı.</p>
    </div>
  </div>
</body>
</html>
