<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx861"></a><a id="a27"></a><span class="t2"><b>Arkada</b></span><span class="t2"><b>ş</b></span><span class="t2"><b>ı</b></span><span class="t2"><b>m</b></span><span class="t2"><b>ı</b></span><span class="t2"><b>n A</b></span><span class="t2"><b>ş</b></span><span class="t2"><b>k</b></span><span class="t2"><b>ı</b></span></p>

  <p class="p9"><span class="t7">&nbsp;</span></p>

  <p>Katil yirmi iki yaşında bir üniversite öğrencisiydi. Adı Ekrem'di, İzmirliydi, İstanbul'da Hukuk Fakültesi'nde okuyordu. Öldürdüğü kişi de aynı okuldandı, onun adı da Haldun'du. Fındıkzade'de bir dairede beraber yaşıyorlardı. Paylaştıkları dairede Ekrem elleriyle boğarak öldürmüştü arkadaşını. Cinayeti işlerken zorlandığım da hiç sanmıyorum, çünkü Haldun'dan daha iriydi, üstelik fırıncı küreğini andıran geniş elleri vardı. Tarifime bakıp da çocuğu çam yarması biri sanmayın. Ortadan biraz uzundu, kısa kesilmiş siyah saçları, yüzünün sert hatlarını açığa çıkarıyordu. Yüzünün sert hatlarıyla çelişirmiş gibi duran, kahverengi gözleri tuhaf bir kederle bakıyordu insana.</p>

  <p>"Ben utangaç biriyim" diye başlamıştı sorguda anlatmaya. "Nefret etmeme rağmen hiçbir zaman kurtulamadım bu duygudan. Söke'de doğmuşum, İzmir'e ortaokula giderken taşındık. Söke'de geniş arazilerimiz var. Dedem hâlâ orada oturur. Otoriter bir adamdır, ama beni çok sever. Ailenin tek erkek çocuğuyum. El bebek, gül bebek büyümüşüm. Bu yüzden olacak insanlarla birebir ilişkilere pek girmedim. Remzi Ağa'nın torunu olduğum için saygı gördüm, benimsendim, el üstünde tutuldum. İstediğim önümde, istemediğim ardımdaydı. Bu yüzden İzmir'e okula gidince çok zorlandım. Kimse takmıyordu beni. Ama ben 'Remzi Ağa'nın torunu' olmaya alışmıştım. Öğrencilerle, onlardan biri olarak ilişki kuramıyordum. Denemedim değil, çok uğraştım başaramadım. Başaramayınca dert etmemeye başladım. Ne yapayım demek ki ben de böyle bir insanım dedim. Durumu kabullendim, ama utangaçlığım yakamı hiç rahat bırakmadı, günlerimi çekilmez hale getirdi, sonunda da gördüğünüz gibi beni katil etti.</p>

  <p>Evet, ben utangaçlığım yüzünden katil oldum. Haldun'a gelince, o da utanmazlığı yüzünden öldü... Arkadaş olmamızı isteyen oydu Şivemden anlamıştı Egeli olduğumu. 'İzmirliyim' diyerek yaklaştı, benim de bir arkadaşa ihtiyacım vardı, kaynaştık, dost olduk.</p>

  <p>Yoksul bir ailede dünyaya gelmişti. Babası kapıcıymış; zar zor okutmuş oğlunu. Haldun hem okula gider hem de çalışırmış. Yan madiği iş kalmamış. Yarım gün okula gitmek zorunda olduğundan hiçbir işte dikiş tutturamamış, ama insanları tanımış, emek harcamadan geçinmenin yollarını öğrenmiş. Aslına bakarsanız benimle olan ilişkisi de öyleydi. Arkadaşlığımız ona yalnızca bir dost kazandırmamış, aynı zamanda gelir de sağlamıştı. Cebinde hiçbir zaman yeterli parası olmazdı, arada bir anketörlük, gazete dağıtıcılığı gibi işlerde çalışırdı. Sürekli bir işte çalıştığını hiç görmedim. Onu evime alınca, ihtiyaçlarını da karşılamaya başladım. Acıdığımdan ya da yardımsever olduğumdan değil, hiç arkadaşım yoktu, onun yanında iyi vakit geçiriyordum. Haldun da hayatından memnun görünüyordu. Sizin anlayacağınız alan da satan da razıydı. Ta ki Pelin ve Bensu'yla karşılaşıncaya kadar.</p>

  <p>Pelin ve Bensu da tıpkı Haldun'la benim gibi birbirine ters yapıda insanlardı. Pelin ne kadar ince, ne kadar güzel, ne kadar soylu bir görünüme sahip ise, Bensu o kadar kaba, o kadar çirkin, o kadar bayağı görünüyordu. Üstelik aralarındaki fark yalnızca dış görünüşle de sınırlı değildi; Pelin iyi bir eğitim almıştı, zevkliydi, espriliydi, Bensu'nun ise aklı fikri televizyon dizilerindeydi, bir olayı kavraması için defalarca açıklanması gerekirdi, esprileri anlamaz, bunu yüzüne vurunca da küserdi.</p>

  <p>Onlarla karşılaşmam Haldun'un sayesinde oldu. Evde oturduğumuz günlerden birinde, Haldun'un ısrarıyla bir kahvehaneye nargile içmeye gittik. Kahvehane Salı Pazarı'nda Nusretiye Camii'nin arkasında yer alıyordu. Kızlı erkekli öğrencilerin, İstanbul'un her yerinden kopup gelmiş tiryakilerin arasına karışıp, masalardan birine yerleştik. Daha oturur oturmaz dikkatimi çekti Pelin. Hemen yan masamızda bir erkekle tavla oynuyordu. Kıvırcık, sarı saçları bir taç gibi başını süslüyordu, ince kaşlarının altındaki koyu ela gözleri, yuvarlak yüzüne çocuksu bir şaşkınlık yüklüyordu. Hareketleri öyle zarif, öyle uyumluydu ki, sanki tavla oynamıyor da dans ediyor gibiydi. Sürekli ona bakmak istiyordum, ama Haldun fark edecek diye korktuğumdan arada bir bakışlarımı öteki müşterilere de çeviriyordum. Aslına bakarsanız Haldun'un fark edecek hali yoktu. Nargileleri nasıl içeceğimizi anlatıp duruyordu, oysa benim kulağım yan masadaydı. Böylece kızın adının Pelin olduğunu, sinema okuduğunu öğrendim. Haldun'nun ısrarıyla evden çıktığım o gün ilk kez nargile içmiş ve köydeki kâhyanın kızını saymazsak ilk kez âşık olmuştum.</p>

  <p>Ertesi gün Haldun'a aynı kahvehaneye gitmeyi önerdim. Nargilenin tadını alan Haldun dünden razıydı. Ama ne yazık ki Pelin kahvehanede yoktu. İki saat kadar oturduk, tam kalkmak üzereyken, Pelin ve tombul arkadaşı göründüler. Nargilelerimizi yeni bitirmiştik.</p>

  <p>'Birer nargileye daha var mısın?' diye atıldım.</p>

  <p>'Ulen sen beni de geçtin be!' dedi Haldun, ama önerimi de geri çevirmedi. Aslında Pelin'den hoşlandığımı Haldun'a anlatabilirdim. Belki de buna sevinir, bana yardım bile edebilirdi, ama söylediğim gibi ben utangaç biriydim ve duygularımı paylaşmaya alışkın değildim.</p>

  <p>İki ay boyunca aynı kahvehaneye takıldık. Nargilelerimizi söyleyip, sohbet ediyor ya da öteki müşteriler gibi tavla oynuyorduk. Tahmin edeceğiniz gibi oyunu hep ben kaybediyordum, çünkü aklım Pelin'deydi. Bu arada Pelin ve arkadaşı Bensu'yla tanışmıştık; tabiî Haldun'un sayesinde. Haldun'un sayesinde diyorum, çünkü ben ne zaman Pelin'le konuşacak olsam yüzüm kıpkırmızı kesiliyor, dilim damağım kuruyor, elim ayağım birbirine dolaşıyordu. Halimi gören Haldun bir şeyler döndüğünün farkına varmıştı, ama âşık olduğumu, Pelin'e deli gibi bağlandığımı henüz kavrayamamıştı. Kahvehaneden eve döndüğümüz bir akşam:</p>

  <p>'Şu iki karıyı götürelim mi?' diye söylendi. Önce kimleri kastettiğini anlayamadım. Benim doğaüstü bir varlık gibi gördüğüm Pelin'e, karı diyebileceğini düşünemiyordum.</p>

  <p>'Hangi iki karıyı?'</p>

  <p>'Hadi canım bilmezden gelme' dedi dudaklarında yılışık bir gülümsemeyle. 'O sarışın karıya nasıl baktığını gördüm.'</p>

  <p>Bu sözler üzerine kan beynime sıçradı, herif, Pelin'i kastediyordu. Üzerine atılıp tokatlamak geçti içimden ya da yakasından tutup evden kovmak, ama yapmadım. Yapmadım, çünkü Haldun, çoğu sokakta geçen hayatı boyunca kim bilir kaç kez sopa yemiş, kaç kez evden atılmıştı. Yani bu türden davranışlara alışkındı. una hiç unutamayacağı bir ders vermeliydim. Belki böylece Pelin'den bahsederken nasıl konuşması gerektiğini öğrenirdi. Alacağı dersten sonra, kuşkusuz dayak ve evden kovma faslına da sıra gelecekti.</p>

  <p>'Sen utangaçsın, kızlara yanaşamazsın' diye konuşmasını sürüdü Haldun. 'Ama merak etme ben o işi hallederim. Ben istesem güzel olanını anında yatağa atarım, ama biliyorum ondan sen hoşlandın. Ziyanı yok, tombul olanı bana kalsın. Arkadaşlık öldü mü?'</p>

  <p>Konuştukça öfkem artıyordu. Hani kızlar tarafından sevilen biri olsa gam yemeyeceğim. Cılızdı, çirkindi, kötü giyinirdi... Barlarda, içki artığı kadınlarla yaşadığı bir gecelik serüvenler dışın da bu konuda deneyimli olduğu da söylenemezdi. Daha fazla saçmalamasına dayanamadım.</p>

  <p>'Seninle bir iddiaya girelim mi?' dedim gözlerimi yüzüne dikerek. 'Sen bir ay içinde Pelin'i tavla, ben de sana, çoktan beri istediğin Levi's pantolonu alayım.'</p>

  <p>Gözbebeklerinde hınzır bir ışık yandı, söndü. 'Tamam' dedi.</p>

  <p>Kendinden o kadar emindi ki ben kaybedersem ne olacak, diye sormadı bile. İşin tuhafı ben de onun kaybedeceğinden adım gibi emindim. Derin sohbetlerimiz olmasa bile bu iki ay boyunca Pelin'i tanıdığımı sanıyordum. Doktor bir baba ile avukat bir annenin kızıydı. Hangi tür filmler izlediğini, hangi tür kitaplar okuduğunu, hangi tür müzikten hoşlandığım biliyordum. Ben bile kendimi ona layık görmezken Haldun gibi çulsuzun, tipsizin, cahilin teki onunla nasıl arkadaş olacaktı? Bırakın arkadaş olmayı, birlikte yatağa nasıl girecekti?</p>

  <p>İddiaya girdiğimiz o geceden sonra keyifle Haldun'un nasıl başarısız olacağını gözlemeye başladım. Ama tuhaf, ertesi gün Haldun, Pelin'le hiç ilgilenmedi, kahveye girer girmez Bensu'ya yaklaştı. Pelin sanki orada yokmuş gibi, her fırsatta Bensu'ya iltifatlar yağdırdı. Varsa Bensu, yoksa Bensu. Acaba beni yanlış mı anlamıştı? Kızların kahvede olmadığı bir anda:</p>

  <p>'Haldun, biz Pelin için iddiaya girmiştik, Bensu için değil' diyecek oldum.</p>

  <p>'Sen hiç canını sıkma' dedi pis pis sırıtarak. 'Ben ne yaptığımı çok iyi biliyorum.'</p>

  <p>Ve Bensu'yla ilgilenmeyi sürdürdü. Bu arada birkaç kez Pelin'i gözlerinde tutkuya benzer bir ifadeyle Haldun'a bakarken yakaladım. Kuşkusuz yanılıyordum. Aklımdan kötü düşünceleri kovdum. Sevdiğim kıza haksızlık ettiğim için kendime kızdım. Haldun bir gece Bensu'yu eve getirdi. İşin garip tarafı, Bensu bizdeyken Pelin'in üst üste evi aramasıydı. Bensu telefonlardan rahatsız olmuş, sonunda biz uyuyacağız, demek zorunda kalmıştı. Haldun ile Bensu o gece birlikte oldular.</p>

  <p>Haldun'un iyice karıştırdığını düşünmeye başlamıştım. Pelin'den yüz bulmayınca Bensu'yu elde ederek yıkılan erkeklik gururunu bir parça olsun kurtarmak istiyordu. Belki de bak ben Bensuyla birlikteyim, sen de Pelin'le ol da, bu işten vazgeçelim, ve çalışıyordu. Ama yağma yoktu, burnunu sürtmeden vazgeçmeyecektim. Ertesi sabah Bensu gidince:</p>

  <p>'Yanlış kızla iş bitirdin' diye Haldun'a takıldım.</p>

  <p>Küçümseyen gözlerle süzdü beni:</p>

  <p>'Hiçbir şey anlamıyorsun' dedi.</p>

  <p>'Neyi anlayacağım, her şey ortada' diyecek oldum.</p>

  <p>'Çok toysun oğlum' dedi başını sallayarak. 'Kadınları hiç tanımıyorsun. Şu anda Pelin benimle birlikte olmak için can atıyor.' Kahkahalarla gülmeye başladım.</p>

  <p>'Sen kafayı yemişsin. Pelin seninle birlikte olmak için can atıyor ha!'</p>

  <p>Hiçbir şey söylemeden kalktı, telefona yöneldi, tuşları çevirdi.</p>

  <p>'Alo Pelin' dedi. 'Bensu'yu merak ediyordum da sabah erken çıktı.' Bir süre Pelin'i dinledi. 'Neden öyle söylüyorsun, Bensu'dan hoşlanıyorum' dedi. Kısa bir suskunluktan sonra 'Telefonda olmaz kahvede buluşup konuşalım' dedi.</p>

  <p>'Neler oluyor?' diye sordum merakla.</p>

  <p>'Parayı hazırla oğlum' dedi. 'İki gün sonra Levi's'i almaya gidiyoruz.'</p>

  <p>Güya beni kızdıracaktı.</p>

  <p>'Göreceğiz' dedim.</p>

  <p>Kendinden emin başını salladı.</p>

  <p>'Çok yakında' dedi.</p>

  <p>Fakülteden çıkınca soluğu kahvede aldım. Bizimkilerden kimse yoktu. Bir saat kadar bekledim gelen olmadı. Evin yolunu tuttum. Kapıyı açıp girdim. İçeride birileri vardı; Haldun'un odasından karyola gıcırtıları, hızlı hızlı solumalar geliyordu. 'Herif yine Bensu'yu yatağa atmış' diye düşündüm. Ses çıkarmamaya dikkat ederek odama geçtim. Az sonra yan odadaki sesler kesildi. Kapı açıldı. Başımı kaldırınca büyük bir mutlulukla bana bakan Haldun'u gördüm.</p>

  <p>Çay demleyeceğim içer misin?' diye sordu. Ama yüzündeki yılışık ifade çok daha fazlasını anlatıyordu. Yüreğimin sıkıştığım hissettim.</p>

  <p>'Sağol içmem' dedim.</p>

  <p>'Konuğumuzla ben içeceğiz, sen de içseydin.'</p>

  <p>'Sağol istemem' diyerek odama yöneldim. Ama Haldun bırakmadı yakamı. "Hiç değilse konuğumuza bir merhaba de.'</p>

  <p>Artık kaçamazdım. Doğruldum, odadan çıktım. Benim bakmaya kıyamadığım, biricik aşkım Pelin, kanepenin üzerine oturmuş kendine çekidüzen veriyordu. Yüzü al al olmuştu, gözlerine tatil bir yorgunluk yerleşmişti. İmkânsız sandığım, olamaz dediğim olmuştu. Haldun, tek aşkımı, taptığım kızı yatağa atmıştı. Hem de aradan iki hafta bile geçmeden. Pelin'in yüzüne nasıl baktım, nasıl merhaba, dedim, bilemiyorum. Kıskançlık, utanç, düş kırıklık içinde kendimi güçlükle odama attım. Yine de Haldun'u öldürmeyi aklımın ucundan bile geçirmiyordum. Ama Pelin gittikten sonra odama gelip:</p>

  <p>'Eee gördüğün gibi çatır çatır götürdüm karıyı' diye konuşmaya başlayınca kendimi kaybettim. Zafer sarhoşluğu içinde anlatıyordu Haldun. 'Sana söyledim, bu karıların alayı salaktır. Bir de sevişiyor karı, değme orospu eline su dökemez.'</p>

  <p>Yataktaki halleri canlandı gözlerimin önünde. Ellerim titremeye, kulaklarım çınlamaya başlamıştı. Haldun durumumdan habersiz anlatmayı sürdürüyordu. Pelin'in diri göğüslerinden, uzun bacaklarından söz ediyordu. Sonunda dayanamayıp:</p>

  <p>"Sus" dedim.</p>

  <p>Ama beni duymuyor gibiydi. Pelin'in dudaklarındaki lezzeti anlatıyordu. "Sus" diye tekrarladım.</p>

  <p>Aldırmadı. Ayağa kalkıp, üzerine yürüdüm, tınmadı, Şimdi Pelin'in dizkapaklarına dokunulmasından çok hoşlandığına geçmişti. Onu susturmak için başka çarem kalmamıştı. Boğazına sarıldım. Ama bunu onu öldürmek için yapmadım. İnanın bana amacım yalnızca onu susturmaktı. Fakat o hâlâ konuşmayı sürdürünce, sesi kesilene kadar sıktım gırtlağını. Bıraktığımda ölmüştü."</p>

  <p>&nbsp;</p>
</body>
</html>
