<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx1714"></a><a id="a34"></a><span class="t2"><b>Vampirler</b></span></p>

  <p class="p7"><span class="t7">&nbsp;</span></p>

  <p>Cinayetin işlendiği resim atölyesi bir korku filmi setini andırıyordu. Yüksek bir tavan, ölü yüzü gibi bembeyaz duvarlar, bordo renkli kadife perdelerle kaplanmış, üç dar pencere. Pencerelerin hemen önünde duran cevizden yapılma tabutun içinde uzun saçlı, ilk bakışta kız mı erkek mi olduğu anlaşılmayan bir ceset yatıyordu. Bütün bedenini kaplayan siyah pelerinin kalp hizasında kol saatinin kadranı büyüklüğünde bir delik vardı. Tuhaftır deliğin etrafında fazla kan lekesi yoktu. Cesedin kalbinden çıkartıldığını sandığımız, heykeltıraşların kullandığı türden, ucu kanlı, yirmi santim uzunluğundaki bir keski, tabut ile üzerinde tamamlanmamış bir resmin bulunduğu şövalenin arasında yerde duruyordu. Tabutun başında saçı sakalı birbirine karışmış bir adam, ağzını her açtığında alkol kokuları yayarak:</p>

  <p>"Karanlıklar Prensi öldü... Karanlıklar Prensi öldü" diye dövünüp duruyordu.</p>

  <p>Ona sorgulamayı denedim, ama adam sanki başka sözcük bilmiyormuş gibi:</p>

  <p>"Karanlıklar Prensi öldü... Karanlıklar Prensi öldü... " demeyi sürdürdü.</p>

  <p>Yardımcım Ali'ye dönerek onu buradan çıkarmasını söyledim.</p>

  <p>Ali, gözyaşları sakallarının arasından süzülen adama yaklaşarak kibarca dışarı çıkma önerisinde bulundu. Ama adam, yardımcımı iki eliyle kabaca iterek:</p>

  <p>"Beni efendimin başucundan ayıramazsınız" diye uludu.</p>

  <p>Bunun üzerine Ali, iki resmî polisi de yanına alıp adamı kargatulumba odadan çıkardı.</p>

  <p>"Ona böyle davranmaya hakkınız yok" dedi soğuk, tehdit dolu bir ses. "Görmüyor musunuz çok sarhoş."</p>

  <p>Başımı çevirince, otuz beş yaşlarında bir kadınla karşılaştım "Siz kimsiniz?" dedim soğukkanlı bir tavırla.</p>

  <p>"Biz bu atölyenin sahibiyiz" dedi kadının hemen arkasında duran uzun boylu adam. "Neler oluyor burada?"</p>

  <p>"Ben Başkomiser Nevzat" dedim. "Atölyenizde bir cinayet işlenmiş."</p>

  <p>Kadın ile erkek önce birbirlerine, sonra bana bakarak, şaşkınlıkla:</p>

  <p>"Cinayet mi?" diye yinelediler.</p>

  <p>Elimle tabutu gösterdim.</p>

  <p>"Evet, onun içinde bir ceset var."</p>

  <p>"Aman Tanrım!" dedi kadın sağ eliyle ağzım kapatarak. "Ferzan olmalı."</p>

  <p>Şaşkın gibi görünüyordu, ama nedense davranışları yapmacıkmış gibi geldi bana. Kadın cesede bakmak istemedi, adam tabuta yaklaştı. Cesedi görünce yüzünü buruşturdu.</p>

  <p>"Evet bu o" diye mırıldandı üzüntüyle. "Bu Ferzan."</p>

  <p>Ertesi sabah atölyedeki herkesi Emniyet Amirliği'ne toplamıştık, ilk sorguladığımız kişi adının Erol olduğunu öğrendiğimiz sarhoş adamdı. Ayılmıştı. Korku edebiyatı üzerine incelemeler yapan bir yazar olarak tanıttı kendini. Resim atölyesinin bulunduğu apartmanda alt dairede kalıyordu. Atölyenin sahibi olan ressam Rahmi ile karısı heykeltıraş Sevim'in yakın arkadaşıydı. Geceyarısı içkisi bitince belki onları atölyede bulurum diye yukarı çıktığım, kapıyı açık bulunca içeri girdiğini, Ferzan'ın tabutta yatan cesediyle karşılaştığını söylüyordu. Kalbine bir keski çakılan Ferzan'ı görünce sarhoş kafayla onu vampirlerin efsanevî önderi Drakula sanmış, göğsündeki keskiyi çıkarıp, yere atmıştı. Ama vampir yaşama dönmeyince bağırmaya, ağlamaya başlamıştı. Sesini duyan kapıcı Rüstem daireye gelmiş, cesedi görünce de bize haber vermişti.</p>

  <p>Erol'un anlattıkları karşısında benim kadar Ali de şaşkınlığa düştü.</p>

  <p>"Yani sen" diyerek araya girdi. "Bu Drakula saçmalığına inanmamızı mı istiyorsun?"</p>

  <p>Erol sanki çok tuhaf bir soruyla karşılaşmış gibi küçümseyen gözlerle bizi süzdü.</p>

  <p>"Drakula bir saçmalık değil, o bir gerçek. Mezarı da İstanbul'da Bankalar Caddesi'nde."</p>

  <p>Baktım herif lafı uzatacak:</p>

  <p>"Neyse Erol Bey" dedim, "Biz olaya dönelim. Neden Ferzan'ın göğsündeki keskiyi çıkardınız?"</p>

  <p>"Söylediğim gibi, onu Drakula sanmıştım. Birilerinin Drakula'yı öldürmeye çalıştığını düşündüm. Vampirler kalplerine çakılan bir kazıkla öldürülebilirler ancak. Ölmesine engel olmak için keskiyi çıkardım."</p>

  <p>Anlaşılan bu Erol kafadan çatlağın biriydi.</p>

  <p>"Keskiyi çıkardığınızda yaşıyor muydu bari?" diye sordum.</p>

  <p>"Hatırlamıyorum" dedi. "Çok sarhoştum. Zaten ölen de Drakula değil, Ferzan'mış."</p>

  <p>Adamın mantıklı konuşmaya başlamasını fırsat bilen Ali: "Kimdi bu Ferzan?" diye sordu.</p>

  <p>"Çıplak model" diye açıkladı Erol, "Rahmi ile Sevim'e poz veriyordu." "Neden vampir giysileri içinde olduğunu biliyor musun?" "Çünkü Rahmi vampirleri izlek alan bir resim sergisi açacaktı." "Peki kadın? Heykeltıraş demiştin değil mi?"</p>

  <p>"Sevim mi? Evet heykeltıraştı. O da Ferzan'ı model olarak kullanıyordu. Altı aydır birlikte çalışıyorlardı. Ferzan aileden biri gibi olmuştu."</p>

  <p>"Cesedin parmağında alyans vardı" diyerek yeniden katıldım sorguya. "Evli miydi?"</p>

  <p>"Evliydi" dedi Erol yüzünü buruşturarak. "Nurhayat'la. Tuttuğunu koparan bir kadındır. Acımasız, kararlı, önüne çıkanı ezip geçen biri. Galerici, resim sergileri düzenler... "</p>

  <p>"Pek hoşlanmıyorsun galiba ondan" dedim.</p>

  <p>"Kimse hoşlanmaz. Ferzan güzel, ama cahil bir çocuktu. Düşmüş kadının eline. Ayrılmayı istedi, ama kadın bırakır mı. Bulmuş Apollon gibi çocuğu." "Apollon gibi mi?" diye mırıldandım.</p>

  <p>"Güzel çocuktu Allah için. Yalnızca kadınlar değil erkekler de hayrandı ona. Pek de çapkındı. Hoşlandığı biri oldu mu, karşılıksız bırakmazdı bu hayranlığı."</p>

  <p>"Kadınlardan söz ediyorsunuz herhalde" dedi Ali.</p>

  <p>"Kadın ya da erkek Ferzan için fark etmezdi. Sevişmek onun için bir tapınma gibiydi partnerinin cinsiyeti hiç önemli değildi." Yüzünü buruşturan Ali:</p>

  <p>"Yani homo muydu?" diye açıkça sorarak olayı anlamak istedi. Erol soruyu yanıtlayacakken sorgu odasının kapısı gıcırdayarak açıldı:</p>

  <p>"Bir saniye görüşebilir miyiz Amirim" diyen Numan'ın başı uzandı aralıktan.</p>

  <p>Sorguyu Ali'ye bırakıp çıktım dışarı. Koridorun ucundaki uzun bankta yan yana oturan ressam Rahmi, karısı Sevim ve apartman kapıcısı Rüstem birbirleriyle konuşmadan sorgu sıralarının gelmesini bekliyorlardı.</p>

  <p>Rahatça konuşabileceğimiz boş bir oda bulunca Numan elindeki kâğıtları sallayarak:</p>

  <p>"Otopsi raporları geldi" dedi yüzünde tuhaf bir ifadeyle, "ilginç bulgular var."</p>

  <p>"Özetleyecek misin, yoksa okumam mı gerekiyor?" dedim onun böyle gizemli havalara girmesinden hoşlanmadığımı belli ederek.</p>

  <p>"Mesele şu Amirim" diyerek özetlemeye başladı. "Maktul üç kez öldürülmek istenmiş."</p>

  <p>Gözlerimin iri iri açıldığını fark eden Numan açıkladı.</p>

  <p>"Önce zehirlenmiş; fare zehiriyle. Ama sonra biri boğazını sıkmış. Belki Ferzan zehrin etkisiyle kendinden geçmişken olmuştur bu iş. Ve daha sonra da kalbine keski saplanmış."</p>

  <p>"Vay canına!" diye söylendim. "Peki ölüm nedeni bunlardan hangisi?"</p>

  <p>"Zehirlenme olduğunu sanıyoruz. Kesin sonuç için biraz daha çalışmamız gerek."</p>

  <p>"Parmak izi filan" diyecek oldum.</p>

  <p>"Keskide Erol ile Sevim Hanım'ın parmak izleri var. Bu da doğal Sevim o aletle çalışıyormuş, Erol ise cesetten çıkarırken tutmuş. Ferzan'ın gırtlağını sıkan kişi eldiven kullanıyormuş, parmak izi yok. Ama önemli başka bir şey var. Ferzan'ın üzerinde sperm bulundu."</p>

  <p>"Yani çocuk ölmeden önce biriyle sevişmiş."</p>

  <p>Numan hınzırca gülümsedi.</p>

  <p>"Evet, ama bir kadınla değil. Spermler başka bir erkeğe ait."</p>

  <p>"Şaşırtıcı değil" dedim elimle çenemi kaşıyarak. "Oğlan hem erkeklerden hem de kadınlardan hoşlanıyormuş... Peki cinayet saatini saptayabildiniz mi?"</p>

  <p>"Ferzan öğleden sonra 14:00 ile 14:30 arasında zehirlenmiş. Gırtlağının ne zaman sıkıldığını, kalbine ne zaman keski çakıldığını saptamak ise çok zor."</p>

  <p>Numan'la yararlı sohbetimize son verip yeniden sorgu odasına dönerken koridorda beklemekte olan Sevim Hanım ayağa kalktı</p>

  <p>"Önce beni sorguya almalısınız" diye karşıma dikildi. "Size anlatacağım önemli şeyler var."</p>

  <p>"Sakin olun" dedim, sonra bakışlarımı kocasına kaydırarak ekledim. "Eminim Rahmi Bey'in de anlatacağı çok önemli şeyler vardır."</p>

  <p>Tedirgin bakışlarla beni süzen ressam:</p>

  <p>"Benim anlatacaklarım o kadar önemli değil, sıramı eşime verebilirim" demekle yetindi.</p>

  <p>Kadın kocasına düşmanca bir bakış attıktan sonra: "Beni dinlemelisiniz" diye yineledi.</p>

  <p>"Hiç merak etmeyin" dedim. "Sizi de dinleyeceğiz. Ama öncelikle Rüstem Efendi'yle konuşmamız gerekiyor."</p>

  <p>Adını duyar duymaz doğruldu kapıcı Rüstem. "Buyurun, gidelim" dedim. Hemen uydu emrime.</p>

  <p>Odaya girdiğimizde, Erol'un sorgusunu tamamlamak üzere olan Ali, sizin diyeceğiniz bir şey var mı, gibilerden yüzüme baktı. "Ferzan'ın Rahmi'yle ilişkisi neydi" diye sordum. Sorgu boyunca açık yanıtlar veren Erol bakışlarını kaçırarak. "Söyledim ya, Ferzan onun modeliydi."</p>

  <p>"Yalnızca model olarak mı kaldı?" diye başka bir biçimde yineledim sorumu. "Sanıyorum öyle kalmıştır. Bu konuda bir şey bilmiyorum... " Bildiği belliydi. Ama kararlıydı söylemeyecekti. Erol'u yollayıp kapıcı Rüstem'i sorgulamaya başladık.</p>

  <p>"Geceyarısı Erol Bey'in feryatlarını duyunca yukarı fırladım" diyerek anlatmaya başladı Rüstem. "Atölyenin kapısı açıktı. İçeri girdim ki ne göreyim. Erol Bey elinde bir keskiyle yere çökmüş ağlıyor. Bir şeyler söylüyordu, ama o kadar sarhoştu ki ne söylediği anlaşılmıyordu. Sonra tabutta ölüyü gördüm ve hemen polise haber verdim."</p>

  <p>"O sırada saat kaçtı?"</p>

  <p>"Tam bilemeyeceğim" dedi biraz düşündükten sonra. "Gece on bir filan</p>

  <p>olmalı."</p>

  <p>"Peki, o gün Rahmi Bey ile Sevim Hanım'ın apartmana ne zaman geldiklerim, ne zaman ayrıldıklarım gördün mü?"</p>

  <p>"Rahmi Bey ile Ferzan her zamanki gibi erken geldiler. Saat 8.30'da beni çağırarak, kahvaltılık aldırdılar. Sevim Hanım'ın ne zaman geldiğini görmedim. Ama saat 12:00 gibi kapıdan çıkarken Sordum, o beni fark etmedi. Rahmi Bey öğleden sonra ayrıldı. Ben merdivenleri siliyordum."</p>

  <p>"Tam saatini söyleyebilir misin?" diye sordum.</p>

  <p>"Tam saatini bilemeyeceğim sanırım 14:00 gibiydi. Her zaman O saatlerde çıkar zaten. Öğleden sonra da Sevim Hanım gelir." "O öğleden sonra da geldi mi Sevim Hanım?"</p>

  <p>"Hayır, bir saat sonra Rahmi Bey geri döndü. Ben merdivenleri silmeyi bitirmiştim. Elimde kovalarla aşağıya iniyordum, öfkeyle yukarı çıktı." "Sonra" diye sordum merakla.</p>

  <p>"Sonra Rahmi Bey'i görmedim. Ama akşama doğru Nurhayat Hanım geldi." "Ferzan'ın karısı mı?"</p>

  <p>"Evet, o. Tıpkı Rahmi Bey gibi Nurhayat Hanım da öfkeyle çıktı merdivenleri. Evden ne zaman ayrıldığını görmedim. Geceyarısına doğru da Erol Bey'in feryatlarım duydum."</p>

  <p>Kapıcı Rüstem'i gönderdikten sonra Ali'ye dönerek:</p>

  <p>"Sen gidip şu Nurhayat'ı getir" dedim. "Anlaşılan onun da parmağı var bu</p>

  <p>işte."</p>

  <p>"Emredersiniz Amirim" diyerek ayaklandı yardımcım. Ali dışarı çıkarken seslendim.</p>

  <p>"Sevim Hanım'ı da içeri al. Sorgulanmak için sabırsızlanıyordu."</p>

  <p>Birkaç dakika sonra Sevim Hanım içeri girdi. Gözlerim ellerine kaydı, yüzünün narinliğiyle tam bir tezat oluşturan iri, güçlü parmaklarını şaşkınlıkla seyrettikten sonra:</p>

  <p>"Buyurun, şöyle oturun" dedim, az önce Rüstem'in kalktığı iskemleyi göstererek. Kadın teşekkür ederek oturdu.</p>

  <p>"Ferzan sizin de modelinizmiş öyle mi?"</p>

  <p>"Sadece modelim değildi" dedi Sevim içten bir tavırla. "Aynı zamanda sevgilimdi."</p>

  <p>"Öyle mi?" dedim fazla şaşılmamış görünerek. "İlişkiniz ne zamandır sürüyordu?"</p>

  <p>"Üç aydır. Kocamla anlaşamıyorduk. Ferzan çok hoş bir insandı. Ona âşık oldum."</p>

  <p>Kadın bunu söyledikten sonra elinden eksik etmediği mendiliyle gözlerini kurular gibi yaptı. Oysa ağladığını fark etmemiştim bile. "Kocanız ilişkinizi biliyor muydu?" diye sordum. "Yazdığım mektuptan öğrenmiş." "Mektup mu yazdınız."</p>

  <p>"Ferzan'la kaçmaya karar vermiştik. O karısıyla konuştu, ben ise Rahmi'ye bir veda mektubu yazdım. Ama bir terslik oldu. Kocam mektubu bir gün önce buldu. Ve kıskançlığa kapılıp Ferzan'ı öldürdü. Suçu benim üzerime yıkmak için de keskimi kullandı</p>

  <p>"Bundan emin misiniz?"</p>

  <p>"Eminim. Ferzan'ı başka kim öldürmek ister ki? Melek gibi çocuktu." "Dün atölyeye uğradınız mı?" diye sordum, önemsiz bir konudan bahsediyormuş gibi.</p>

  <p>"Uğradım. Cinayetten sonra. Siz de oradaydınız."</p>

  <p>"Ben gündüzden bahsediyorum" dedim. "Atölyeye gündüz uğradınız mı?" "Hayır uğramadım. Ama keşke uğrasaymışım. Belki de Ferzan'ı kurtarırdım." Kadın gözlerimin içine baka baka yalan söylüyordu.</p>

  <p>"Uğramadığınıza emin misiniz?" diye sordum.</p>

  <p>Kadının yüzünde kuşku bulutları belirdi. Neler oluyordu? Dikkatle beni süzmeye başladı. Hiç oralı olmadım. Boş atıp dolu tutmak istediğim kanısına varmış olacak ki:</p>

  <p>"Eminim" dedi. "Gündüz atölyeye hiç uğramadım."</p>

  <p>"Sizde atölyenin anahtarı var mı?"</p>

  <p>"Tabiî var. Orası benim de atölyem. İstediğim zaman girer çalışırım."</p>

  <p>"Peki" dedim.</p>

  <p>Kadın kalkmak üzereydi ki:</p>

  <p>"Acele etmeyin" dedim. "Sizi Ferzan'ı öldürmek suçundan gözaltına alıyorum."</p>

  <p>Sevim Hanım'ın itirazlarına aldırmadan görevlileri çağırarak onu nezarethaneye yolladıktan sonra Rahmi Bey'i içeri çağırdım.</p>

  <p>"Karımı nereye götürüyorlar?" diye sordu Rahmi. Sesinde kaygıdan çok merak vardı.</p>

  <p>"Nezarethaneye" dedim. "Karınızı Ferzan'ı öldürmek suçuyla gözaltına alıyorum."</p>

  <p>"Demek o öldürmüş" dedi yüzüne masum bir ifade takınarak. "Ama neden?" "Şimdi karınızı bırakalım da sizden konuşalım" dedim. "Ferzan'la ilişkiniz varmış."</p>

  <p>"Hayır" diye inkâra kalkıştı Rahmi.</p>

  <p>"Bakın" dedim. "Ferzan'ın bacaklarında sperm bulundu. Kısa bir araştırma sonunda bunların size ait olduğunu kanıtlarız. Beni uğraştırmayın." Rahmi pişkin pişkin gülümsedi.</p>

  <p>"Tamam tamam" dedi. "Kabul ediyorum. Ferzan'la ilişkimiz vardı. Aslında ben o tiplerden değilim, ama bu çocukta öyle bir şey vardı ki... "</p>

  <p>"Cinsel tercihiniz beni ilgilendirmez" diyerek asıl konuya girdim. "Seviştikten sonra Ferzan bir şey yedi ya da içti mi?"</p>

  <p>Rahmi rahat görünmeye çalışıyordu, ama bu soruların onu utandırdığı kulaklarına kadar kızarmasından belliydi.</p>

  <p>"Seviştikten sonra değil, ama ben atölyeden ayrılırken o da buzlu çay içmek için mutfağa geçti. Bu onun alışkanlığıydı buzlu çay içmeden yapamazdı."</p>

  <p>"Dün öğle üzeri atölyeden ayrılmış, ancak iki saat sonra geri dönmüşsünüz."</p>

  <p>"Evet, vampir eskizleri vardı. Onları almak için geri döndüm."</p>

  <p>"Siz döndüğünüzde Ferzan orada mıydı?"</p>

  <p>"Evet, oradaydı. Karımı bekliyordu. Öğleden sonra birlikte çalışırlardı." "O sırada saatin kaç olduğunu söyleyebilir misiniz?" "Emin değilim, ama 15:00 falan olmalı. Çok mu önemli."</p>

  <p>"Çok önemli" dedim adamın gözlerinin içine bakarak. "Çünkü bu sizin katil olduğunuzu kanıtlıyor."</p>

  <p>Rahmi panik içinde ayağa kalkmaya çalıştı, omuzlarından tutarak iskemleye oturttum.</p>

  <p>"Hiçbir yere gidemezsiniz" dedim. "Siz de karınız gibi cinayete teşebbüsten zanlısınız."</p>

  <p>Bir saat sonra Ali şaşkın bir suratla yanıma geldi.</p>

  <p>"Amirim" dedi, "katilleri yakalamışsınız. Ferzan'ın karısını boşuna mı getirdik?"</p>

  <p>"Boşuna getirmedin" dedim yardımcıma dönerek. "İçeri al da onu da sorgulayalım."</p>

  <p>Nurhayat tıpkı Erol'un tarif ettiği gibiydi. Erkeksileşmiş bir surat, sigara içmekten kartlaşmış bir ses, en küçük şefkat pırıltısı olmayan kurnaz bakışlar. İçeri girer girmez:</p>

  <p>"Biraz bekleyemez miydiniz?" diye çıkıştı. "Hiç değilse kocamı toprağa verseydim."</p>

  <p>"Adalet beklemez Hanımefendi" diye payladıktan sonra sorguya başladım. "Kocanız sizden ayrılacakmış."</p>

  <p>Nurhayat birden sakinleşiverdi. Yüzüne buruk bir ifade takınarak:</p>

  <p>"Ferzan çocuk gibiydi" dedi. "Defalarca ayrılmak istediğini söylemişti bana. Ama hiçbir zaman beni bırakıp gitmedi. Gidemedi."</p>

  <p>"Dün öğleden sonra atölyeye gelmişsiniz."</p>

  <p>"Evet geldim. Ama atölyenin kapısı kapalıydı. Çaldım kimse açmayınca geri döndüm."</p>

  <p>"Atölyeye niye gitmiştiniz?"</p>

  <p>"Ferzan'la konuşmak, yanlış yaptığını söylemek istiyordum Çünkü o bensiz yapamazdı. Ben onun hem karısı hem arkadaşı hem de annesiydim." "Anneler çocuklarını öldürmeye kalkışmaz."</p>

  <p>"Ne öldürmesi, ne diyorsunuz siz?" diye edepsizleşmeye kalktı. Ama çabası boşunaydı, onu da nezarethaneye, ötekilerin yanına yolladım.</p>

  <p>Baş başa kalınca, şaşkınlığından hâlâ kurtulamayan Ali karşımdaki koltuğa çökerek:</p>

  <p>"Olanlardan hiçbir şey anlamıyorum Amirim" dedi. "Üçünü de katil zanlısı olarak tutukladınız. Gerçek suçluyu açığa çıkarmak için oyun mu oynuyorsunuz?"</p>

  <p>"Hayır Aliciğim oyun oynamıyorum" diyerek anlatmaya başladım. "Üçü de cinayete teşebbüs etti, ama içlerinden sadece biri başardı."</p>

  <p>Ali'nin iri iri açılan gözlerindeki sorular büyürken açıklamayı sürdürdüm.</p>

  <p>"Ferzan bu üçünün oyuncağı. Seks dahil istedikleri her şey için kullanıyorlar çocuğu. Fakat sonunda Ferzan bu ilişkilerden bıkıyor. Üçüyle birlikte olmak yerine, ona daha çok şefkat gösteren Sevim Hanım'la birlikte kaçmayı seçiyor. Kaçış tarihleri de dün öğleden sonra. Ferzan karısına durumu anlatıyor, Sevim ise Rahmi'ye bir veda mektubu yazıyor. Ama peş peşe iki terslik oluyor. İlki Ferzan, belki son defa diye düşünerek dün sabah Rahmi'yle yatağa giriyor. O anda Sevim'in atölyeye geleceği tutuyor. Kadın atölyenin kapısını anahtarla açıp içeri giriyor, bakıyor ki kocası ve sevgilisi yatakta. Çok öfkeleniyor, onlara görünmeden mutfağa geçiyor. Ferzan'ın mutlaka buzlu çay içeceğini bildiğinden, çayın içine fare zehiri koyuyor. Sonra atölyeden ayrılıyor. Fare zehiri etkisini göstermeden Rahmi atölyeden ayrılıp evine gidiyor. Evde ikinci terslik oluyor. Rahmi, panik içinde eve gelmiş olan Sevim'in düşüncesizce ortalığa bıraktığı mektubu buluyor. O da karısı gibi Ferzan'a kızıyor. Öfkeyle atölyeye dönüyor. Ölmüş ya da ölmek üzere olan Ferzan'ın üzerine atlayarak gırtlağını sıkmaya başlıyor. Çocuğun öldüğünü görünce kapıyı da açık bırakarak hızla oradan ayrılıyor. Ama Ferzan'ın öldürülme serüveni henüz bitmiyor. Akşam üzeri Nurhayat damlıyor atölyeye. Kapıyı açık bularak içeri giriyor. Yerde yatmakta olan Ferzan'ı görünce aklına parlak bir fikir geliyor. Sevim'in keskisini alarak, Uyuduğunu sandığı Ferzan'ın kalbine çakıyor. Sonra çocuğu tabutun içine yatırıyor. Böylece suçu Sevim'in üzerine yıkmayı başaracaktı.</p>

  <p>"Vay canına!" diye söylendi Ali. "Çocuğu üç kez öldürmüşler desene." "Numan ölüm nedeninin fare zehiri olduğunu söylüyor. Biz üç kişinin cinayete teşebbüs ettiğini biliyoruz. Bakalım mahkeme kime ceza verecek?"</p>

  <p>&nbsp;</p>
</body>
</html>
