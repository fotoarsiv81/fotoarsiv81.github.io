<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx1206"></a><a id="a30"></a><span class="t2"><b>Dilin Kemi</b></span><span class="t2"><b>ğ</b></span><span class="t2"><b>i</b></span></p>

  <p class="p2">&nbsp;</p>

  <p>Evde koltuğuma uzanmış izin günümün tadını çıkarıyordum. Pişirdiğim bol köpüklü kahveyi içerken, sabahtan beri açık olan televizyona kaydı gözlerim. Yarı çıplak VJ kızlardan biri memelerini, bacaklarını sergileyerek, her türlü maymunluğu, şaklabanlığı yaparak ilgi çekmeye çalışıyordu. Hiç sevmem bu tipleri. Tam değiştirecektim ki kız:</p>

  <p>"Bugün önemli bir konuğumuz var" diyerek, yanındaki konuğa döndü. Konuğa döner dönmez kamera genişledi ve eski sunuculardan Tahir Tahtacı o kalender gülümseyişiyle ekranda göründü. Tahir Tahtacı'yı görür görmez çocukluk anılarım canlandı gözümün önünde. Yılbaşı gecelerinin radyodan sunulan tombala çekilişleri, tek bir sözcüğünü bile kaçırmadan dinlemeye çalıştığımız bilgi yarışmaları, ünlü sanatçılarla sohbetler... Ne keyifli gecelerdi onlar.</p>

  <p>VJ kız ne kadar şaklabanca sorular sorarsa sorsun, Tahir Tahtacı o beyefendi tavrım hiç yitirmeden, arada bir genç meslektaşını iğnelemeyi de ihmal etmeyerek, birbiri peşine ustaca sıralıyordu yanıtları, işi sulandıramayacağını anlayan kız, önündeki kahveden bir yudum aldıktan sonra konuğuna karşı sertleşmeye başladı. Günümüzdeki DJ'lerin, VJ'lerin işinin daha güç olduğunu söyleyerek eski sunucuları küçük görmeye kadar vardırdı işi. Tabir Tahtacı dudaklarında o aşina olduğumuz kalender gülümseyişiyle dinliyordu kızı. Konuğunu tahrik edemediğini fark eden kız iyice azıttı.</p>

  <p>"Eskilerin yaptığı da sunuculuk muydu canım" dedi yarıdan çoğu alınmış kaşlarını kaldırarak. "Tek bir radyo ya da televizyon kanalında halk sizi dinlemeye mahkûmken konuşmaktan kolay ne var?"</p>

  <p>Bunu söyledikten sonra sustu, ne tepki vereceğini merak ederek konuğuna baktı. Tahir Tahtacı'nın yüzündeki ifade değişti.</p>

  <p>"Öyle değil mi Tahir Bey?" diyerek üstelemek zorunda kaldı kız.</p>

  <p>"Sizin şartlarınızı bilmiyorum Küçükhanım" dedi Tahir en ufak kızgınlık belirtisi sezilmeyen bir ses tonuyla. "Ama bizim çalışma şartlarımız da oldukça ağırdı. Öncelikle sunucu olmak çok zordu Bir sürü adayın içinden seçilirdiniz. Buyurduğunuz gibi radyo kanalı fazla olmadığı için fazla sunucuya da gerek yoktu. Bu işi en iyi yapabilecekler işe alınırdı. Türkçe'yi düzgün konuşmak önemliydi mesela. Genel kültüre de çok önem verilirdi. Teknik imkânsızlıklar içinde yayın yapmaya çalışırdık. Yayınların sık sık kesildiği olurdu. Böyle bir ortamda konsantrasyonumuzu korumak oldukça güçtü." Sustu, gözlerinde alaycı bir ifade belirmişti. "Yani sizinki kadar olmasa bile, bizim işimiz de zor sayılırdı."</p>

  <p>Kız dikkatle yaşlı sunucunun yüzüne baktı. Sağ elinin işaret parmağını Tahir'in yüzüne uzatarak şımarıkça söylendi... "Siz benimle alay ediyorsunuz?"</p>

  <p>Tahir Bey, hayır demeye hazırlanıyordu ki, genç kız birden titremeye başladı. Eliyle boğazını tutarak önündeki masanın üzerine yığıldı. Tahir Tahtacı ne yapacağını bilemeden kıza baktı sonra panik içinde stüdyodakilere dönerek bağırmaya başladı.</p>

  <p>"Rahatsızlık geçiriyor, yardım edin... Yardım edin... "</p>

  <p>Daha ne olup bittiğini anlayamadan ekran karardı ardından da bir küp yayınlanmaya başlandı. Alttan geçen bantta, VJ Sermin'in rahatsızlandığı yazıyor, izleyicilerden özür dileniyordu.</p>

  <p>Ertesi sabah merkezde VJ Sermin'in öldüğünü öğrendim. Dün stüdyoda bulunan herkesi getirmişlerdi merkeze. Uzun saçlı genç bir erkek sunucu, iriyarı iki kameraman, yakışıklı, genç bir asistan, yüzü çiçekbozuğu bir yönetmen ve sıranın en sonunda sıkıntılı bir yüzle bekleyen bizim Tahir Tahtacı. Onu görünce dayanamadım, yanma yaklaştım.</p>

  <p>"Merhaba Tahir Bey" diyerek elimi uzattım. "Ben sizin eski bir hayranınızım."</p>

  <p>Dudaklarında sıkıntılı bir gülümsemeyle sıktı elimi.</p>

  <p>"İlginize teşekkür ederim. Ama hayranlarımla burada karşılaşmak istemezdim."</p>

  <p>"Merak etmeyin" dedim onu yatıştırmaya çalışarak. "Arkadaşlara söylerim, şimdi sizin işinizi hallederler."</p>

  <p>Gözlerim Ali'yi aradı. Az ilerde sorgu için getirilen VJ kızlardan biriyle sohbet ederken buldum onu. "Ali!" diye seslendim. Sesimi duyar duymaz toparlanarak yanıma geldi.</p>

  <p>"Tahir Bey" dedim yaşlı adamı göstererek. "Yabancı değil. Sorgusunu öne</p>

  <p>alalım."</p>

  <p>"Emredersiniz Amirim" dedi Ali. Sonra kibar bir tavırla Tahir Tahtacı'ya dönerek ekledi. "Buyurun rahat bir odaya geçelim."</p>

  <p>Tahir Bey'in yüzünde minnettar bir ifade belirdi. Sağ kolumu dirseğimden tutarak:</p>

  <p>"Bu iyiliğinizi unutmayacağım" dedi.</p>

  <p>"Rica ederim Tahir Bey" dedim. "Görevimiz."</p>

  <p>Ben de büroma geçip, üzerinde çalıştığım bir gasp cinayetinin dosyasını karıştırmaya başladım. Gaspçılıktan sabıkalı bir şahıs on gün önce parasını almak için bıçakla tehdit ettiği kişi tarafından öldürülmüştü. Olay nefsi müdafaa gibi görünüyordu. Ama katil ile kurbanının daha önce tanıştığına dair bir ifade her şeyi karıştırıyordu. Adamı yeniden sorgulamak gerek, diye düşünürken, bir bakışın ağırlığını üzerimde hissettim. Başımı kaldırınca, Ali'yi gördüm.</p>

  <p>"Tahir Bey'in sorgusu tamamlandı Amirim" dedi.</p>

  <p>"İyi o zaman bırakın gitsin" diyerek yeniden dosyama döndüm.</p>

  <p>"Yalnız bir şey var" diyerek kapıda dikilmeyi sürdürdü yardımcım. Dikkatimi dağıttığı için Ali'ye sinirlenmeye başlamıştım. Sıkıntıyla iç geçirerek dosyayı bıraktım.</p>

  <p>"Neymiş?" diye söylendim.</p>

  <p>"Emin değilim Amirim?" dedi Ali karşıma dikilerek. "Ama Tahir Bey'i bırakmak doğru olmaz gibi geliyor bana."</p>

  <p>"Nedenmiş o?" diye homurdandım sabırsızlıkla.</p>

  <p>"Parmak uçlarının, tırnaklarının kontrol edilmesi gerekiyor." Ali'nin sözleri üzerine bu olay hakkında hiçbir şey bilmediğimin farkına vardım.</p>

  <p>"Otur da anlat bakalım" dedim yardımcıma. "Neler oluyor?"</p>

  <p>"Kız zehirlenmiş Amirim" dedi Ali koltuğa çökerken. "Saç tellerinde ve idrarında arsenik bulundu. Kızın kahve kupasında da arseniğe rastlandı. Kahveleri hazırlayan Orhan adındaki asistan, fincanların dakikalarca ortadaki masanın üzerinde durduğunu, stüdyoda makyajcıdan, yaka mikrofonlarım takan görevliye, ışıkçıdan kameramanlara hatta yönetmene kadar herhangi birinin kolayca arsenik tabletini içine atabileceğini söyledi."</p>

  <p>"Peki ölen kızın düşmanı filan var mıymış?" Ali'nin dudaklarında alaycı bir gülümseme belirdi.</p>

  <p>"Dostu var mıymış, diye sorsaydınız daha yerinde olurdu Amirim. Kanaldaki herkesi bıktırmış. Ne mesai arkadaşları arasında ne de izleyicilerden bir tek seveni yokmuş. Hani herkesin nefret ettiği, ama yine de programını kaçırmadığı kişiler vardır ya bu da onlardan biriymiş işte. İzleyicilerden hakaret, tehdit dolu telefonlar, mektuplar geliyormuş, ama yine de programı reyting sıralamasında üstlerde yer almayı sürdürüyormuş."</p>

  <p>"Yani... " diyecek oldum.</p>

  <p>"Yanisi stüdyoda bulunan herkes kızı öldürmek isteyebilir. Orhan adındaki asistanla da duygusal bir ilişki varmış aralarında Ama kız geçen hafta hiçbir açıklama yapmadan bitirmiş ilişkiyi Orhan, Sermin'le konuşmak için çevresinde dolanıp durmuş Ama kız açıklama yapmak yerine çocuğu aşağılamakla yetinmiş Hakkında iyi konuşan hiç kimse yok. Belki Tahir Bey'i bunların dışında tutabiliriz. Ama emin olmak için onun da kontrolden geçmesi lazım."</p>

  <p>"Saçma" diye söylendim. "Tahir Bey, onu niçin öldürmek istesin?"</p>

  <p>"Aslına bakarsanız ben de Tahir Bey'den kuşkulanmıyorum Amirim" diyen Ali'nin sesiyle dağıldı düşüncelerim. Çünkü kameramanlardan biri, Tahir Bey ile kızın kahve fincanlarım değiştirdiğini söyledi. Bunu Tahir Bey de doğruluyor. Kız şekersiz kahve içermiş. Ama yanlışlıkla şekerli gelmiş. Bağırıp çağırmaya başlamış, Tahir Bey de şekersiz kahveyi sevmesine rağmen, kız sesini kessin diye kendi kahvesini ona verip, şekerli kahveyi almış."</p>

  <p>"Yani sen" dedim anlamaya çalışarak. "Aslında katilin Tahir Bey'i öldürmek istediğini, ama fincanların değişmesi sonucu yanlışlıkla kızın öldüğünü mü söylüyorsun?"</p>

  <p>"Eğer zehir, fincana masanın üzerine konulmadan önce atıldıysa böyle bir varsayımda bulunabiliriz. Ama zehir, fincanlar masanın üzerindeyken konulduysa bu varsayım geçersiz olur."</p>

  <p>"İyi de katil neden Tahir Bey'i öldürmek istesin?"</p>

  <p>"Sermin'in programına gölge düşürmek için" diye açıkladı Ali.</p>

  <p>"Gölge düşürmek mi?" diye söylendim. "Tahir Tahtacı ölseydi programa gölge mi düşerdi, yoksa reytingi tavana mı vururdu?"</p>

  <p>Ali yanıt vermekte acele etmedi.</p>

  <p>"Diyelim ki sizin söylediğiniz doğru, o zaman neden Tahir Bey'i öldürmek istediler?"</p>

  <p>"Bilmiyorum, belki de zehir, fincanların değiştirilmesinden sonra konulmuştur."</p>

  <p>Ali de dalgınlaşmıştı. Bir süre ikimiz de konuşmadan öylece durduk.</p>

  <p>"Neyse" dedim, suskunluğu bozarak. "Tahir Bey yaşlı bir adanı onu daha fazla bekletmeden gerekli işlemlere başlayalım o zaman."</p>

  <p>Yardımcım kapıdan çıkarken VJ'yi kıskançlığı tutan eski sevgilisinin öldürmüş olabileceği en akla yakın olasılık gibi görünüyordu bana.</p>

  <p>Birkaç saat kadar sonra Ali yanında Tahir Tahtacı olduğu halde yeniden odaya geldi. İkisinin de yüzünde neşeli bir ifade vardı.</p>

  <p>"Beyefendinin işi bitti Amirim" dedi Ali.</p>

  <p>"Çok sevindim" dedim ayağa kalkarak. "Buyurun oturun, bir çayımızı içmez miydiniz?"</p>

  <p>"Teşekkür ederim" dedi sağ elimi yakalayıp dostça sıkarak. "Daha fazla zamanınızı almayayım. Yaptıklarınız için müteşekkirim Siz olmasaydınız kim bilir kaç saat kalırdım burada?"</p>

  <p>"Rica ederim ne demek? Biz sizin radyo programlarınızla büyüdük. Yardımcı olabildiysem ne mutlu bana?"</p>

  <p>"İnanın" diye mırıldandı. "Sizin gibi vefalı izleyicilerim olduğunu bilmiyordum."</p>

  <p>Gözlerinin dolduğunu fark etmiştim. Dokunsam ağlayacak gibiydi. Yaşlı adamın bu hali bana da dokundu.</p>

  <p>"Siz ne diyorsunuz efendim" dedim şaşkınlıkla. "Benim gibi sizi unutmayan binlerce izleyiciniz olduğuna eminim."</p>

  <p>"Çok sağolun" dedi yanaklarından süzülmeye başlayan gözyaşlarını gizlemek için başını öne eğerek. "Bu yaptığınızı nasıl ödeyeceğim bilemiyorum?"</p>

  <p>"Sunuculuğa yeniden dönerek" diye yanıtladım sorusunu. "Sizi çok özledik."</p>

  <p>"Ah efendim ah" diyerek, dertli dertli söylendi. "Artık bizi kim ister? Sunucu denince açık saçık giyinen kızlar geliyor akla ya da izleyiciye hakaret eden, onlarla dalga geçen zıpır delikanlılar. Nerede o ince bir espriyle kurulmuş zekâ oyunları... Her sözcüğünden zarafet akan sanatçılarla sohbetler... Dinleyiciyi, izleyiciyi radyosuna televizyonuna bağlayan soluk soluğa bilgi yarışmaları... "</p>

  <p>Tahir Tahtacı konuşurken bizim Ali'ye dikkat ettim, alaycı bir tavırla bakıyordu. İçimden kızmak geldi yardımcıma, ama sonra her kuşağın kendi zevki, kendi anlayışı olduğunu düşünerek vazgeçtim. Zaten Tahir Bey de çok kalmadı yanımızda, bu ayaküstü yapılan sohbetten sonra ayrıldı merkezden. Ben de gaspçı cinayetine döndüm yeniden. Gaspçıyı öldüren zanlıyı sorgulamaya gitmeden önce de Ali'ye VJ cinayetiyle ilgili soruşturma tutanaklarından birer tane istediğimi söyledim. Akşam evde sakin kafayla olaya bir göz atmak istiyordum.</p>

  <p>Gaspçıyı öldüren zanlı masum görünüyordu. Evet gasp yapan kişiyi mahalleden tanıyordu. Zaten gaspçı kendisini tanıdığı için yolunu kesmişti. Çünkü marketçilik yaptığını, kasada toplanan parayı cuma günleri bankaya götürdüğünü biliyordu. Söyledikleri mantıklıydı, görgü tanıklarının anlattıklarıyla da çelişmiyordu. Ama ortalıkta bir ölü vardı, eğer serbest bırakılacaksa buna adlî makamlar karar vermeliydi. Soruşturmasını tamamlayıp onu savcılığa yolladım.</p>

  <p>Odama döndüğümde Ali hâlâ VJ cinayeti üzerinde çalışıyordu "Bir sonuç var mı?" diye sordum.</p>

  <p>"Pek ilerleme sağlayamadık Amirim" dedi iki elini umutsuzca yana açarak. "Kahveleri masaya getiren Orhan dışındakileri salıverdik. Aslına bakarsanız Orhan'ı suçlayabilecek somut kanıtlarımız da yok."</p>

  <p>"Bir de ben göz atayım şu belgelere" dedim Ali'ye. "Bana vereceğin dosya hazır mı?"</p>

  <p>"Hazır Amirim. Orada, sumeninizin üstünde."</p>

  <p>Ali'nin işaret ettiği kırmızı dosyayı alıp, deri çantamın içine yerleştirdim.</p>

  <p>Dışarıda hava çoktan kararmıştı. Çıkmak üzereydim ki telefonun zili ardı ardına tatlı bir telaşla çaldı. Ali, benden önce atılarak ahizeyi kaldırdı. "Alo, buyrun... Nevzat mı? Başkomiser Nevzat mı? Bir saniye lütfen." Ali eliyle ahizeyi kapatarak, bana döndü. "Sami, diye bir adam sizi arıyor Amirim." "Almancı Sami" diye söylendim neşeyle. "Ver şunu bana." Ali'nin elinden ahizeyi alıp: "Sami sen misin?" diye heyecanla sordum. "Benim. Ne haber Nevzat, nasılsın?" "İyiyim, iyiyim, sen nasılsın? Ne zaman geldin?"</p>

  <p>"İki gün oldu. Bu akşam ne yapıyorsun? Bir yerde kafa çekelim mi." "İyi olur" dedim hiç düşünmeden. "Özledik yahu!"</p>

  <p>Sami çocukluk arkadaşımdı. Polisliğe birlikte başlamıştık. Üç çocuğu vardı, bir de yatalak annesi. Geçinemiyordu, mesleği bırakıp Almanya'ya işçi olarak gitti. Ailesini de aldırdı yanma. Yılda bir gelir. Gelir gelmez de arar beni. Buluşur, kafa çeker, eski günlerden konuşuruz.</p>

  <p>Her zamanki yerimizde, Kurtuluş'ta Despina adındaki Rum meyhanesinde buluştuk. İçeri girince Sami'nin köşedeki masada yerini almış olduğunu gördüm, tatlı tatlı parıldayan gözlerinden çıkardığım kadarıyla epeydir demleniyordu. Rakının süt beyaz inciliğine daha fazla karşı koyamamıştı anlaşılan. Sarılıp öpüştük. Biraz daha şişmanlamıştı.</p>

  <p>"Patlayacaksın, az iç ulan şu biraları" diye takılınca,</p>

  <p>"Sen birama karışacağına, kendine namuslu bir kadın bul da evlen. Kabında kumdun be oğlum" diye karşı saldırıya geçti.</p>

  <p>Sonunda, her seferinde olduğu gibi birbirimize karışmamaya söz vererek noktaladık tartışmayı. Çocuklarından söz etti Sami. Kızı nişanlamış, büyük oğlan bir otomobil fabrikasında teknisyenlik yapıyormuş, küçük oğlan ise üniversitede okuyormuş. Bir ara sözümüz tükenir gibi oldu. Ona Tahir Tahtacı'nın Emniyet'e geldiğini söyledim.</p>

  <p>"Niye?" diye sordu merakla.</p>

  <p>Olayı anlattım, ilgiyle dinledi beni.</p>

  <p>"Çok tuhaf" diye söylendi düşünceli bir tavırla. "Neymiş o tuhaf olan?"</p>

  <p>"Hatırlar mısın?" dedi dalgınlığından sıyrılmaya çalışarak. "Tahir Tahtacı'nın 'Katil Kim?' diye bir radyo programı vardı."</p>

  <p>Hayal meyal bir şeyler geçti gözlerimin önünden, ama tam hatırlayamadım.</p>

  <p>"Ulan iyice bunamışsın sen" dedi Sami. "Haftada bir, perşembe günleri yayınlanırdı. Herkes perşembe günlerini iple çekerdi. Hatta ben o radyo programı yüzünden polis olmuştum."</p>

  <p>"İyi de bunun konumuzla ne ilgisi var?"</p>

  <p>"Aslında bir ilgisi yok" dedi yeniden dalgınlaşarak. "Ama anlattığına benzer bir olay, o programın birinde kullanılmıştı. Yaşlı bir sunucu yerini almaya çalışan genç spikerin çayına fare zehiri koyarak öldürmüştü. Odada altı kişi vardı, sonunda Tahir Tahtacı bize katil kim, diye sormuştu... "</p>

  <p>Sami rakısına uzanırken, benim sarhoşluğum aniden yok olmuştu. Bu, gerçekten de bir rastlantı mıydı, yoksa Tahir Tahtacı'nın planladığı bir cinayet mi? Onu artık istemediklerini anlatırken yüzünde beliren ezik, çaresiz ifade geldi gözlerimin önüne. Yok canım, o yumuşak başlı, efendi insan kimseyi öldüremezdi. Ama rastlantının bu kadarı da biraz tuhaftı.</p>

  <p>"Radyodaki programın söylediğin gibi olduğuna emin misin?" diye sordum Sami'ye.</p>

  <p>"Evet" dedi Sami. "Adım gibi eminim. Çünkü yarışmanın sonucunu bilip Safiye Ayla konserine iki kişilik bilet kazanmıştım."</p>

  <p>Bu konuşmadan sonra istesem de muhabbete ayak uyduramaman. Bendeki tatsızlık onu da etkiledi. Çok oturmadan kalktık. Sami'yi kaldığı yere bırakıp, evin yolunu tuttum.</p>

  <p>Eve varır varmaz VJ dosyasını açtım hemen. Bütün tutanakları sorguları tekrar tekrar okudum. Herkes gibi Tahir Bey'in de zehri fincana atmak için bol bol zamanı vardı. Ama bunu neden yan sındı? Hem sonra kahveye atılan arseniğin tablet olduğu saptanmıştı. Tahir Bey bu tableti nereden bulacaktı.</p>

  <p>Ertesi sabah ilk iş olarak radyoevine gittim. Yıllar önce yayımlanan "Katil Kim?" adlı programdan söz ettim.</p>

  <p>"Tahir Tahtacı'nın hazırladığı şu ünlü program mı?" diye sordu arşivdeki adam.</p>

  <p>Sami yanılmamıştı. Böyle bir program ve söylediği gibi bir konu vardı. Olaylar tıpkı iki gün önce yaşanan cinayetteki gibi gelişiyordu. Tahir Bey'i severdim, ama bu kadar benzerlik gerçekten de tuhaftı. Arşivdeki adama,</p>

  <p>"Şu anda radyoda Tahir Bey'i tanıyan kimse var mı?" diye sordum.</p>

  <p>Adam biraz düşündükten sonra müdürün Tahir Bey'in eski dostu olduğunu söyledi. Az sonra müdürün yanındaydım. Konunun ne olduğunu gizleyerek, Tahir Tahtacı hakkında sorular sordum. Açık yürekli yanıtlar verdi müdür. Söylediği şeyler arasında en ilginci Tahir Bey'in oğlu Tolga'nın Taksim'de eczacılık yaptığıydı. Müdürü daha fazla meşgul etmeyerek ayrıldım radyoevinden.</p>

  <p>Emniyet binasının basamaklarım tırmanırken, henüz elimde hiçbir kesin kanıt olmamasına rağmen bu cinayeti Tahir Tahtacı'nın işlediğinden artık emindim. Nasıl emin olduğumu ben de bilmiyorum. Meslekte geçen uzun yılların sonunda edinilen bir duygu olsa gerek. Ama son beş yıldır bu duygunun beni hiç yanıltmadığını söylemeliyim.</p>

  <p>Odama girer girmez Ali'ye, Tahir Tahtacı'yı buraya getirmesini söyledim. Ben de numarasını radyoevinin müdüründen aldığım Tahir Bey'in oğlu Tolga'nın telefonunu çevirdim. Şişli Etfal Hastanesi'nden aradığımı, babasının yanımızda olduğunu, bir zehirlenme vakasından kuşkulandığımızı söyledim. Acaba Tahir Bey son zamanlarda kendilerinden arsenik benzeri bir zehir almış mıydı? Bu bilginin tedavi için bize gerekli olduğunu da eklemeyi unutmadım. Tolga çok korkmuştu. Öncelikle babasının iyi olup olmadığını sordu. İyi olduğunu, ama durumundan emin olmak için zehrin türünü bilmemiz gerektiğini belirttim. Bunun üzerine, babasının evi saran böceklerle daha etkili mücadele edebilmek için tablet halinde arsenik aldığım doğruladı. Hiç şaşırmamıştım, ama haklı çıktığıma üzüldüğümü söylemeliyim.</p>

  <p>Bir saat sonra Tahir Tahtacı'yla karşı karşıya oturmuş konuşuyorduk Yüzünde boş vermiş bir ifade vardı. Sanki o da Emniyet'in merdivenlerini çıkarken artık her şeyi bildiğimizin farkına varmış gibiydi.</p>

  <p>"Size ne ikram edebilirim?" diye sordum. "Lütfen açık bir çay" dedi. Ali çaya koştururken,</p>

  <p>"Sizi buraya niçin çağırdığımızı tahmin ediyorsunuz" dedim. "Cinayeti sizin işlediğinizi biliyoruz. Oğlunuzdan aldığınız bir arsenik tabletiyle yaptınız bunu. Stüdyoda herkes telaş içindeyken. Belki kızın şekerli kahve istemeyişi de işinizi kolaylaştırdı."</p>

  <p>Utangaç bir gülümseme belirdi buruşmuş dudaklarında. Konuşmasına fırsat vermeyerek sürdürdüm.</p>

  <p>"Her şeyi biliyoruz, ama merak ettiğimiz o kızı neden öldürdüğünüz?"</p>

  <p>"İnanır mısınız? Arkadaşınız beni almaya gelmeseydi, ben gelecektim" dedi Tahir Tahtacı.</p>

  <p>Şimdi karşımda rol yapan bir sunucu değil, itiraf eden bir katil, acı çeken bir insan duruyordu.</p>

  <p>"Vicdan azabı korkunç bir duygu. Beklemek ondan daha korkunç. Ama tuhaftır işlediğim cinayet için pişman da değilim. Bazı insanlar mesleklerini çok severler. Hele bir de yaptıkları iş sıradan bir meslek değilse adeta onunla özdeşleşirler. Ben de onlardan biriydim işte. Elli küsur yıllık sunuculuk hayatımda ne yaptımsa sevgiyle, saygıyla, inançla yaptım. İşime kendi kişiliğimi, dünyaya bakış açımı kattım. O kız ve onun gibi yeniyetmeler ise giyinişleri, davranışları, konuşmalarıyla her dakika, her saat benim bu mesleğe kazandırdığım saygınlığı, sevgiyi öldürüyorlardı. Televizyonu her açışımda onları karşımda görmek çıldırtıyordu beni."</p>

  <p>"Bunun için genç bir kızı öldürmeniz gerekmezdi" diyecek oldum.</p>

  <p>Acı dolu gözlerini yüzüme dikerek söylendi.</p>

  <p>"Başka seçeneğim yoktu. Gözlerimin önünde bütün hayatımı adadığım değerler yok olup gidiyordu. Buna daha fazla katlanamazdım. Sunuculuk mesleğinin ayaklar altına alınmasına göz yumamazdım. Beni çoktan unutan vefasız kamuoyuna, ölmeden önce bu konudaki görüşümü etkili bir şekilde duyurmalıydım. Ve bu toplumu etkileyebilecek yol cinayetti. Çaresizlik içinde bu cinayeti işledim. Daha iyi bir yolu olsaydı inanın onu denerdim."</p>

  <p>&nbsp;</p>
</body>
</html>
