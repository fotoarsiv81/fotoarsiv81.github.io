<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx1982"></a><a id="a36"></a><span class="t2"><b>Faylar K</b></span><span class="t2"><b>ı</b></span><span class="t2"><b>r</b></span><span class="t2"><b>ı</b></span><span class="t2"><b>lmadan</b></span></p>

  <p class="p2">&nbsp;</p>

  <p>Gazeteler, televizyonlar deprem uzmanı Profesör Dr. Kemal Kermani'nin ani ölüm haberini veriyordu. Aslında ölümünün tartışılacak bir yanı yok gibi görünüyordu. Adam elli dört yaşındaydı, kiloluydu, sigara içiyordu, masa başında çalışıyordu; yani kalp krizi geçirmeye adaydı. Zaten habercilerin tartıştığı da adamın ölümü değil, deprem hakkında söyledikleriydi. Yaşanılan iki büyük depremin ardından insanları en çok korkutan adamdı Kemal Bey. Haber programlarında çıkıp, sevinç içinde ışıyan gözlerini iri iri açarak, biraz heyecanlı, ama kesin bir ifadeyle:</p>

  <p>"İstanbul'da 8 şiddetinde belki de daha büyük bir deprem olacak. Binlerce insan ölecek" derdi. Eliyle kırçıl keçi sakalını çekiştirerek, mutlu bir haber veriyormuş gibi tekrarlardı. "Bu olağanüstü bir doğa olayıdır. Büyük depremde burada yoktum. Umarım bunu kaçırmam."</p>

  <p>Ben de tüm İstanbullular gibi korkuya, dehşete kapılarak dinlerdim söylediklerini. Depremde binlerce insan yaşamım yitirmişken, on binlerce insan çadırlarda yaşarken, milyonlarca insan korku içinde olası felaketi beklerken, o saygısızca, "Ölenler beni ilgilendirmez, beni bu güzel deprem ilgilendirir, yüzyılda bir gerçekleşen bu olay benim için her şeyden önemlidir" diye konuşuyordu. Onun bu saygısız konuşmaları tüm İstanbullular gibi beni de çok kızdırıyordu. Haberciler de biraz bu nedenle, alttan alta oh olsun, o çok beklediğin depremi göremeden gittin dercesine adamın ölümünü yazıp çiziyorlardı.</p>

  <p>Doğrusunu söylemek gerekirse ben de pek üzülmemiştim adamın öldüğüne. Hatta içimden artık mezarında hissedersin o muhteşem sarsıntıyı, diye geçirdiğimi bile anımsıyorum. Yani sizin anlayacağınız rahmetli deprem uzmanına karşı derin bir önyargı taşıyordum. Bu yüzden karısı Şükran Hanım, "Kocam ölmedi, öldürüldü" diye konuşmaya başladığında, bunlar ailece bir tuhaf demekten kendimi alamadım. Ama Emniyet Müdürü İsmet Bey, benim gibi düşünmüyordu. Deprem uzmanının ölümünün üçüncü günü beni çağırdı. Şükran Hanım'la konuşmamı, kuşkularını araştırmamı istedi. İtiraz edecek oldum:</p>

  <p>"Ben de bir şey çıkacağını sanmıyorum, ama olay kamuoyuna yansıdı, bu konuyu araştırmaktan kaçınanlayız" dedi.</p>

  <p>Kararlı olduğunu görünce ısrar etmedim. Bizim Ali'yle birlikte Profesör Dr. Kemal Kermani'nin Bostancı'daki evinin yolunu tuttuk.</p>

  <p>Doğuştan varlıklıydı Kemal Bey. Deniz gören iki katlı ahşap yalıdan içeri adımımızı atar atmaz daha iyi anladık bunu. İnce bir zevkle döşenmişti yalının her yanı. Karısı Şükran Hanım düşündüğümün tersine son derece kibar ve mantıklı bir kadındı. Kocası için derin bir üzüntü duyduğu yüzünden belli oluyordu. Ama metin görünmeye çalışıyordu. Kahvelerimizi içerken, arada bir gözlerinin yaşarmasına engel olamasa da sakin sakin anlatmaya başladı.</p>

  <p>"Kuşku duymamın iki neden var Nevzat Bey. İlki, Kemal'in yeğeni Barışla olan anlaşmazlığı. İkincisi ise ölümünden iki gün önce kalbinde duyduğu bir sızı nedeniyle eşimin bir sağlık kontrolünden geçmiş olması. Kontrolün sonunda kocamın kalbi sapasağlam çıkmıştı. Doktor, 'Eğer öteki organların da dayanırsa bu kalp seni yüz yıl sonraki depreme kadar götürür' demişti."</p>

  <p>"Ama" dedim, "doktorlar ölüm nedeninin kalp krizi olduğunu söylüyorlar."</p>

  <p>"Yüzeysel muayene ettiler" dedi Şükran Hanım. "Otopsi yapmadılar."</p>

  <p>"Otopsi yapılmasını mı istiyorsunuz?"</p>

  <p>"Evet, aramızda anlaşmazlık olan yeğeni eczacıdır. Kocam öldüğü gün onun yanma gitmek için evden çıktı, sonra ölüm haberi geldi. Yeğeni ilaç vererek, kalbinin durmasına yol açmış olabilir."</p>

  <p>Durum ilginç bir hal alıyordu.</p>

  <p>"Peki yeğeniyle arasındaki anlaşmazlık nedir?" diye sordum.</p>

  <p>"Bir miras meselesi. Ama anlaşmazlık çok daha öncelere uzanıyor. Yeğenimizin babası, kayınbiraderim Fethi, Allah rahmet eylesin, dünyalar iyisi bir adamdı. Türkiye'nin yetiştirdiği en iyi jeologlardan biriydi."</p>

  <p>Konuşmanın başından beri sessizliğini koruyan Ali şaşkınlıkla sordu:</p>

  <p>"Yani Kemal Bey'in kardeşi de mi jeologdu?"</p>

  <p>"Evet, ailenin kökleri Erzincan'daki Kirmani Aşireti'ne uzanıyor. 1939'daki Erzincan depreminden sonra İstanbul'a göçmüşler."</p>

  <p>Şükran Hanım sustu. Dudaklarında buruk bir gülümseme belirmişti.</p>

  <p>"Hatta" diye sürdürdü sözlerini. "Kemal, depremden kurtulmak için İstanbul'a göçen dedesinin cahilliğiyle alay eder. 'Kuzey Anadolu Fay Hattı'ndan haberi olmayan dedem, yağmurdan kaçayım derken doluya tutulacağı yere göçmüş' derdi. Ama Erzincan'daki felaketi yaşayan aile uzun yıllar depremin etkisinden kurtulamamıştı. Deprem öyküleriyle büyüyen kayınbiraderim Fethi sonunda kendini bu alanda yetiştirmek istemiş, jeolog olmuştu. Her konuda abisini örnek alan Kemal durur mu, o da aynı mesleği seçmiş. Aslına bakarsanız Kemal biraz da kıskanırdı abisini. Fethi daha sıcak bir insandı, herkesle çabucak kaynaşırdı. Kemal ise içekapanıktı, konuşmayı sevmezdi, yalnızlıktan hoşlanırdı. Aile de Fethi'yi daha çok severmiş zaten. Kendini göstermek isteyen Kemal ise abisinden daha iyi olduğunu kanıtlamak için uğraşıp durmuş yaşamı boyunca. Ama ne yazık ki bu tatlı yarış Fethi'nin ve eşinin bir kaza sonucu ölmesiyle yarıda kaldı. Abisinin ölümünden sonra Kemal, onun çocuğuyla ilgilenmeye başladı. Bizim çocuğumuz olmadığı için sanırım Barış'ı kendi oğlu gibi görmeye başladı. Buna ben de çok sevinmiştim. Çünkü Kemal ilk kez mesleğinin dışında bir konuya ilgi gösteriyordu. Mesleği Kemal için yaşamdaki en önemli şeydi. Bu duyguyu abisiyle yarışırken edinmişti ve terk edeceğe hiç mi hiç benzemiyordu. Kemal, küçük Barış'la ilgilenmeye başlayınca onun normal yaşama dönmeye başladığım düşünmüştüm. Gerçekten de artık evde yerkabuğunun hareketleri, Kuzey Anadolu Fay Hattı'nın alışkanlıkları dışında basit konular konuşulmaya başlanmıştı. Fakat Barış, Kemal'e yakın davranmadı. Böyle olmasında eltimin kız kardeşi Aysel'in Barış'ı bizden uzak tutma çabalarının etkili olduğunu söylemeliyim. Bizim Kemal gururludur hatta kincidir. Barış'tan soğuk bir tavır görünce, uzaklaştı. Kendini yeniden mesleğine verdi. Bizim evde deprem yine gündemin ilk sırasına yerleşti."</p>

  <p>"Demek şık deprem, olağanüstü bir yer hareketi derken kocanız abartmıyormuş" diye mırıldandı Ali. "Demek deprem gerçekten de hayatının anlamıymış."</p>

  <p>"Öyle, son iki deprem onu heyecanlandırdı, hayatına büyük renk kattı."</p>

  <p>"Bizimkini ise kararttı" diye serzenişte bulundu Ali.</p>

  <p>"Biliyorum" dedi kadıncağız mahcup bir tavırla, "Bir sürü insan konuşmaları yüzünden kocama kızıyor. Ama onun kötü bir niyeti yoktu. İnanmadığı hiçbir şeyi söylemedi. O insanları korkutmayı değil, depreme karşı önlem alınmasını istiyordu."</p>

  <p>Baktım konu dağılıyor:</p>

  <p>"Neyse Şükran Hanım" dedim, "biz konuşmanıza dönelim. Yeğeniyle arasındaki davayı anlatıyordunuz."</p>

  <p>"Evet, Barış'la aramız bozulmuştu. Barış üniversiteyi bitirdi, daha önceden de söylediğim gibi eczacı oldu. Ama hırslı bir çocuktu, özel hastane açmayı hedefliyordu. Erzincan'da kayınpederimden kalan geniş bir arazi var. Bu araziyi satıp, kendi payına düşeni hastane işinde kullanmak istiyordu. Ama hisseli olduğu için amcasının onayını almadan satamıyordu. Kemal de inat olsun diye, sattırmıyordu. Kemal'i mahkemeye verdi. Geçen hafta mahkeme sonrası aralarında büyük tartışma çıktı, Kemal kendini kaybedip, Barış'a tokat attı. Barış da bunun hesabım soracağım söyledi. Eve gelince ben Kemal'in ağzından girip burnundan çıktım, yaptığının ayıp olduğunu söyledim, sonunda yeğeniyle konuşmaya ikna ettim."</p>

  <p>Şükran Hanım'ın yeniden gözleri yaşarmıştı.</p>

  <p>"Keşke etmeseymişim" diyerek ağlamaya başladı. "Kemal onun eczanesine gitti ve ardından ölüm haberi geldi."</p>

  <p>Biraz sakinleşmesini bekledikten sonra sordum:</p>

  <p>"Kocanızın cesedi Levent'te arabasının içinde bulunmuş. Barış'ın eczanesi Levent'te mi?"</p>

  <p>"Hayır. Küçükbakkalköy'de. Biraz da bu yüzden Barış'tan kuşkulandım. Onu öldürüp Levent'e bırakmıştır."</p>

  <p>"Kuşkularınızı Barış'a söylediniz mi?"</p>

  <p>"O benimle konuşmak istedi, ama ben kabul etmedim."</p>

  <p>Kadının evinden ayrılırken Kemal'in ölümünün cinayet olabileceğinden ben de kuşkulanmaya başlamıştım. Ama Eczacı Barışla konuşmadan bir kanıya varmak erken olurdu. Ali de benim gibi düşünüyordu ki yol boyunca hiç sesini çıkarmadı.</p>

  <p>Günümüzün kısa sürede köşeyi dönmeyi hedefleyen, hırslı gençlerinden biriydi Barış. Tümüyle kelleşmiş başı geniş bir alın kemiğiyle taçlanmıştı, kalın kaşlarının altındaki küçük siyah gözlerinde kendine güven okunuyordu. Eczaneden içeri girdiğimizi görünce, küçümser bakışlarla süzdü bizi. Polis olduğumuzu duyduğunda bile suratındaki o küçük dağlan ben yarattım havası değişmedi.</p>

  <p>"Size nasıl yardımcı olabilirim?" dedi soğuk bir tavırla.</p>

  <p>Ali hoşlanmamıştı adamdan.</p>

  <p>"Amcanız ölmeden önce sizin yanınızdaymış, öyle mi?" diye sordu. "Evet" dedi Barış, "daha önce aramızda bir tartışma çıkmıştı. Benden özür dilemeye, sorunu konuşarak çözmeye gelmişti." "Çözdünüz mü bari?"</p>

  <p>Ali'nin sorusu manidar, açıkçası kuşku yüklüydü. Ama Barış anlamazlıktan geldi.</p>

  <p>"Hayır, öyle bir konuşmayla çözülecek meselelerden değildi. İki gün sonra oturup etraflıca tartışmaya karar verdik."</p>

  <p>"Ama konuşmaya gerek kalmadı. Amcanız ölünce sorun kendiliğinden çözüldü."</p>

  <p>Ali'nin üstü kapalı da olsa suçlayıcı konuşmasına daha fazla kayıtsız kalamadı Barış.</p>

  <p>"Ne demek istiyorsunuz?" diyerek sesini yükseltti.</p>

  <p>"Lütfen sakin olun" diye araya girdim. "Amcanız geldiğinde hasta gibi miydi?"</p>

  <p>"Hayır, iyi görünüyordu. Kalbinden rahatsız olduğunu filan da söylemedi." Barış'ın verdiği yanıt dikkatimi çekti.</p>

  <p>"Kalbinden rahatsız değildi, dediniz. Başka bir yerinden mi rahatsızdı?" Bakışlarım kaçırdı,</p>

  <p>"Biraz başı ağrıyordu" dedi sıkıntıyla.</p>

  <p>"Ve sen ona ilaç verdin" diye atıldı Ali. Yüzü gerginleşmişti, gözleri seni kıstırdım dercesine parıldıyordu.</p>

  <p>"Bakın" dedi Barış. Kendine güvenini yitirmeye başlamıştı. "Ben amcamı öldürmedim. Ben ona sadece iki tane Sedergine verdim."</p>

  <p>"O Sedergine kutusu burada mı?" diye sordu Ali.</p>

  <p>"Burada." Kasanın çekmecesini açarak kutuyu uzattı. Ah' kutuyu alıp kapağını açtı, sonra bana gösterdi, içinden üç dört tablet kullanılmış gibiydi. "Bunu incelettireceğiz" dedi Ali kutuyu cebine atarken.</p>

  <p>Barış hiçbir şey söylemeden ona bakıyordu. Soruşturmayı ben sürdürdüm.</p>

  <p>"Amcanızın cesedi Levent'te arabasının içinde bulunmuş. Orada ne arıyordu bir fikriniz var mı?"</p>

  <p>"Amcam buradayken cep telefonu çaldı. Onu bir televizyon programına çağırdılar. Yanımdan ayrılarak oraya gitti."</p>

  <p>"Hangi televizyon kanalı olduğunu söyledi mi?"</p>

  <p>"Sanırım, 'Kanal D'den arıyorlar' dedi, ama hangi semte gittiğini söylemedi."</p>

  <p>Barış'a İstanbul'dan ayrılmamasını söyleyerek merkeze döndük. Sedergine kutusunu incelemesi için laboratuvarda Galip'e bıraktık. Biz de ofise çıkıp, Kanal D'yi aradık. Profesörü çağırmadıklarını söylediler. Barış yanlış anımsıyor olabilir, diyerek öteki kanaları da aradık. En küçüğünden en büyüğüne hiçbir kanal o gün deprem uzmanını konuk olarak çağırmamıştı. Bu durumda ya Barış yalan söylüyordu ya da işin içinde başka bir iş vardı.</p>

  <p>"Öğrenmek kolay Amirim" dedi Ali. "Profesörün cep telefonunda numara kayıtlıdır."</p>

  <p>"Haklısın" diyerek telefona sarıldım.</p>

  <p>"Alo" dedi Şükran Hanım'ın kederli sesi.</p>

  <p>Durumu kısaca anlatıp, Kemal Bey'in cep telefonunda cevaplanan numaralan bana söylemesini rica ettim. İsteğimi hemen yerine getirdi kadıncağız. Profesörü arayan numaraları sıraladı. Bunların içinde tanımadığı bir tek numara vardı. Eğer şansımız varsa ve Barış da yalan söylememişse profesörü konuk etmek isteyen kanalın numarası bu olabilirdi. Heyecanla numarayı tuşladım.</p>

  <p>"Alo, buyurun" dedi genç bir ses.</p>

  <p>"Alo kiminle görüşüyorum" dedim.</p>

  <p>"Kimi aradınız kardeşim" dedi ukalalaşarak.</p>

  <p>"Ben Başkomiser Nevzat" dedim ciddi bir sesle. "Bu numaranın sahibiyle konuşmak istiyorum."</p>

  <p>Kısa bir sessizlik oldu. "Buyurun ben Şafak Anman" dedi.</p>

  <p>"Bir hafta önce Profesör Kemal Kermani'yi aradınız mı?" diye sordum. Yine kısa bir sessizlik ardından aceleyle bir "Hayır" geldi.</p>

  <p>"Ama profesörün cep telefonu öyle söylemiyor. Aramışsınız ve konuşmuşsunuz." Yanıt vermekte zorluk çekiyordu.</p>

  <p>"Telefonunuzu sizden habersiz başka biri kullanmış olabilir mi?" diye onu rahatlattım.</p>

  <p>"Olabilir. Burası bir film stüdyosu." "Film stüdyosu mu?"</p>

  <p>"Evet, Günışığı Stüdyosu. Dizi film çekiyoruz." "Yeriniz nerede?"</p>

  <p>"Levent'te."</p>

  <p>Bu kez sessizliğin nedeni benim duraksamamdı. Ama uzatmadım.</p>

  <p>"Peki" dedim, "oradan ayrılmayın gelip sizinle konuşacağız."</p>

  <p>"Olur" dedi, ama sanki bir şey daha söyleyecekmiş gibi geldi bana. Yanılmamıştım. "Şey Başkomiserim" diye ekledi, "şimdi hatırladım. Arkadaşlar, deprem hakkında bir uzmanla konuşacaklardı. Herhalde sözünü ettiğiniz profesörle konuşmuş olmalılar."</p>

  <p>"Neden bir deprem uzmanıyla konuşmaya gerek duydunuz?"</p>

  <p>"Çektiğimiz dizi depremle ilgili."</p>

  <p>"Anladım, yine de adresinizi verin bana."</p>

  <p>Profesörün arabasında ölü bulunduğu yer Günışığı Stüdyosu'na beş yüz metre mesafede, boş bir arsanın kenarıydı. Kimse profesörün nasıl, ne zaman öldüğünü görmemişti. Ölümünden birkaç saat sonra yoldan geçen yaşlı bir kadın bulmuştu cesedini.</p>

  <p>Günışığı Stüdyosu'nun kapısına gelince orta yaşlı bir bekçi durdurdu bizi. Kim olduğumuzu söyleyince, yana çekilerek:</p>

  <p>"Buyurun" dedi. Bir adım atmıştım ki durdum. Bekçiye dönerek sordum. "Depremle aran nasıl?"</p>

  <p>Önce anlamadı bekçi, sonra başını yana eğerek yanıtladı sorumu. "Nasıl olsun Beyim, herkes gibi bekliyoruz. Profesörler de kötü kötü konuşuyor."</p>

  <p>"Sen boşver o televizyonlarda konuşanlara" dedim.</p>

  <p>"Televizyonda değil" dedi masum bir ifadeyle, "bizzat ben konuştum onlardan biriyle."</p>

  <p>"Deprem uzmanıyla mı?"</p>

  <p>"He canım, adını bilmiyorum da, şu keçi sakallı profesör var ya. Hani geçen hafta öldü."</p>

  <p>"Profesör Kemal Kermani mi?"</p>

  <p>"Hah işte o. Yine açtı mübarek ağzım. Yok İstanbul yıkılacakmış da, taş taş üstünde kalmayacakmış da... " "Nerede söyledi bunları?"</p>

  <p>"Burada, işte sizin durduğunuz yerde. Geçen hafta Şafak Beyle görüşmeye gelmişti. Benim de vardiya bitimi. Tam gidecektim ki kapıda onu gördüm. Depremciler her gün artist gibi televizyonda. Hemen tanıdım adamı. Sordum, ne olacak bu deprem durumları diye... "</p>

  <p>Bekçinin çenesi açılmış anlattıkça anlatıyordu, ama biz alacağımızı almıştık. Ali'yle bakışıp, Şafak Bey'i görmek için stüdyoya daldık. Bekçinin tarif ettiği gibi dar bir koridordan geçip, üç kamerayla çevrelenmiş geniş bir salona çıktık. Biri kadın, üç kişi salonun ortasındaki oda dekorunun koltuklarına oturmuş, kara kara düşünüyorlardı. Bizi görünce adeta panikleyerek ayağa kalktılar. Saçlarını at kuyruğu yapmış, uzun boylu olanı, yaklaşarak elini uzattı.</p>

  <p>"Ben Şafak" dedi, başıyla ötekileri göstererek ekledi, "bunlar da çalışma arkadaşlarım Betül ile Salim."</p>

  <p>"Evet Şafak" dedim gözlerimi üzerine dikerek, "nedir bu işin aslı anlat bakalım."</p>

  <p>"Neyin aslı?" demeye kalktı. Ama sesi o kadar cılızdı ki, belli ki kendi de söylediğine inanmıyordu.</p>

  <p>"Eczacı Barış'tan para alıp, Profesör Kemal'i öldürmenin aslı" diye gürledi Ali. Sesi boş salonda uğursuzca yankılandı.</p>

  <p>"Ben size söylemiştim" diye mırıldandı Salim adındaki genç. "Bu işe hiç girişmeyelim demiştim. Bakın başımıza ne işler açtınız."</p>

  <p>"Kes sesini" diye bağırdı Şafak arkadaşına, sonra Ali'ye dönerek sürdürdü sözlerini. "Eczacı Barış'ı tanımıyoruz. Profesör Kemal'in ölümüne gelince böyle olmasını istememiştik."</p>

  <p>Ali tiksinti dolu bakışlarla süzdü at kuyruklu adamı.</p>

  <p>"İstemezsiniz tabiî... Yakayı ele veren katillerin ortak nakaratıdır bu." "Biz katil değiliz" dedi Şafak. "Profesörün ölmesini istemezdik." İçten görünüyordu, sesi pişmanlık yüklüydü.</p>

  <p>Ali suçlamalarını sürdürmeye hazırlanıyordu ki koluna dokunarak onu susturdum.</p>

  <p>"Peki anlatın bakalım nasıl öldü profesör?" dedim. Minnettar bakışlarını yüzüme dikerek anlatmaya başladı.</p>

  <p>"Biliyorsunuz Başkomiserim, depremler yaşamımızı altüst etti. Hepimiz kendi evimize, işyerimize giremez hale geldik. Kulağımız deprem uzmanlarının yapacakları açıklamalarda haber bültenlerini bekler olduk. Deprem uzmanlarına gelince sonunda anladık ki onlar da fazla bir şey bilmiyorlar. Bazıları iyi niyetli, insanlara yardımcı olmaya çalışıyor, bazıları yıllardır önem verilmemenin ezikliği altında toplumdan öç almak istercesine çıkıp felaket tellallığı yapıyor, bazıları fırsat bu fırsat deyip olur olmaz televizyon programlarında sanatçılarla boy gösteriyor. Ama sizin de bildiğiniz gibi bunların içinde bizi en çok korkutanı, en çok aşağılayanı Kemal Kermani'ydi. Gelecekte büyük bir deprem öngördüğü için değil. Bunu anlamamız mümkün. Adam bilim adamı, bir varsayımda bulunuyor. Bu varsayımı olumsuz diye onu suçlamak, son derece yanlış. Ama depremlerde otuz bine yakın insan ölmüşken, 'çok şık bir depremdi, o depremde bulunamamam büyük şanssızlık' diye konuşması, ne bilimle ne ahlakla bağdaşmıyordu. Bağdaşmaması bir yana bizi de korkuya düşürüyor, toplumun büyük çoğunluğu gibi psikolojimizi bozuyordu. Aklımıza bu kendini bilmez profesöre bir oyun oynamak geldi. Biz deprem olacak mı korkusuyla yaşarken, mademki o, 'Ben 8 şiddetindeki depremden korkmam' diyordu. Ona bunu yaşatalım, bakalım korkuyor mu, korkmuyor mu görelim, dedik."</p>

  <p>Şafak'ın söyledikleri düşüncelerimi kaplayan sisi dağıtıyordu, ama 8 şiddetindeki sarsıntıyı nasıl yapacaklarını hâlâ aklım almıyordu. Sanki kafamdaki soruyu anlamış gibi</p>

  <p>"Biliyorsunuz burada depremle ilgili bir dizi çekiyoruz. Üzerinde durduğumuz bu oda hareketlidir. Altında bütün dekoru doksan derece sağa sola eğecek bir düzenek var. Sahnelerin sahici olması açısından bu sistemi kurmuştuk. Yani küçük oyunumuz için her türlü donanıma sahiptik. Profesörü, Kanal D'den arıyoruz, diyerek stüdyomuza konuk olarak çağırdık. Hiç kuşkulanmadan kabul etti teklifimizi. Niyetimiz o konuşurken güçlü bir sarsıntı yaratıp, kameraya almak, gece haberlerinde korktuğunu herkese göstermekti.</p>

  <p>Profesöre ilk soruyu sorduk. O yanıtlarken hafif bir sarsıntı meydana getirdik. Umduğumuz gibi olmamıştı, profesör sakindi, bir an dikkat kesildikten sonra,</p>

  <p>'Bu 4,5 şiddetinde bir sarsıntı, yıkıma yol açmaz korkmayın" dedi. Bunun üzerine sarsıntıyı iyice artırdık. Profesör hâlâ sakin sakin açıklıyordu.</p>

  <p>'Bu 5,5 önemli değil. 6 bir şey olmaz.'</p>

  <p>Ama sarsıntı artınca bizimkinin de yüzü çarpılmaya başladı. O korku belirtileri gösterince biz keyiflenmeye başladık. Sarsıntıyı artırdık. Profesör en son:</p>

  <p>'Bu 6,5 şiddetinde' dedi.</p>

  <p>Ondan sonra yüzü sarardı, kalbini tutarak oturduğu koltuğa yığıldı. Biz için için gülerek, onu kameraya alıyorduk. Sarsıntıyı durdurduk. Profesörün yanma gittik. Gördüğümüz manzara kanımızı dondurdu. Adamın gözleri dehşet içinde donup kalmıştı. Nabzına baktık, ölmüştü. Çok korktuk. Onu bir beze sarıp, arabasına götürüp bıraktık, inanın niyetimiz onu öldürmek değildi, biz yalnızca hepimizi korkutan bir insanı biraz korkutmak istemiştik."</p>

  <p>&nbsp;</p>
</body>
</html>
