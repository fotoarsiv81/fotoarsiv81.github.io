<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx914"></a><a id="a28"></a><span class="t2"><b>Taksici Cinayetleri</b></span></p>

  <p class="p2">&nbsp;</p>

  <p>Her geçen gün biraz daha büyüyen İstanbul'u asfalt bir ırmak gibi boydan boya geçen TEM'den ayrılıp, toprak yolda beş dakika kadar sarsılarak ilerledikten sonra bir polis minibüsü ile bizim teknik ekibin aracının arasında yer alan san renkli piyasa taksisini görüyoruz.</p>

  <p>"Geçen ay da aynı yerde bir taksici öldürülmüştü" diye mırıldanıyor Ali.</p>

  <p>"Aynı katilin işi mi?"</p>

  <p>"Sanmam Amirim" diyor. "Bu, aptalca olurdu. Belki ona öykünen başka bir katil... "</p>

  <p>"Anlayacağız" diyorum bizim emektarı, minibüsün arkasına park ederken.</p>

  <p>Her zamanki aceleciliğiyle Ali, benden önce ulaşıyor maktulün bulunduğu taksiye. Cinayet mahallinde parmak izlerinden iplik parçalarına, saç tellerinden çamur kalıntılarına kadar işe yarayacak ne varsa büyük bir titizlikle toplamakta olan teknik ekibin acar elemanlarından Ekrem, bizimkini görünce dönüp zoraki gülümsüyor. Uzakta olduğum için ne konuştuklarını anlayamıyorum. Taksinin yakınlarında ayakta dikilen genç bir adam dikkatimi çekiyor. Polis olmadığı her halinden belli olan adam şaşkın gözlerle çevresine bakmıyor. Taksiye yaklaşınca, şoförün kapıya yığılıp kalmış cesedine kayıyor gözlerim. Ensesi kurumuş kan lekeleriyle kaplı. Birkaç adım daha attıktan sonra adamın bej rengi gömleğinin de kan içinde olduğunu görüyorum.</p>

  <p>"Demek ensesinden ve göğsünden vurulmuş."</p>

  <p>Ekrem'e bakarak söylenen Ali'yi artık işitebiliyorum.</p>

  <p>"Önceki cinayette maktule göğsünden yalnızca bir el ateş edilmişti... "</p>

  <p>"Ne çıkar bundan?" diye mırıldanan Ekrem paspasa eğilerek büyük bir dikkatle yerdeki çamuru incelemeye başlıyor.</p>

  <p>"Kolay gelsin" diyerek bu defa da ben dağıtıyorum Ekrem'in dikkatini. Ama beni görünce sinirlenmiyor.</p>

  <p>"Merhaba Başkomiserim" diyor gülümseyerek. "Cinayetler de olmasa görüşemeyeceğiz."</p>

  <p>"Hafta sonlan Çorlulu Ali Paşa'dayım. Gel diyeceğim, ama nargile sevmezsin ki."</p>

  <p>"Sevmesek de deneriz Amirim" diyor yüzünde kalender bir ifadeyle. "Tavsiye etmem" diyor Ali. "Ben denedim, az kalsın boğuluyordum." "Beni niye kendinle kıyaslıyorsun. Biz Osmanlı torunuyuz oğlum." "Aman marifet, biz de Cumhuriyet çocuğuyuz."</p>

  <p>"Neyse" diyorum tartışmayı noktalayarak. "İşimize bakalım. Maktul soyulmuş mu?"</p>

  <p>Bir an duraksadıktan sonra yanıtlıyor sorumu Ekrem:</p>

  <p>"Katil, adamın cebindeki bütün parayı almış, ama ya acemiliğinden ya da korktuğundan torpido gözüne bakmayı unutmuş. Ve asıl voliyi kaçırmış. Orada elli milyon var."</p>

  <p>"Tuhaf" diye mırıldanıyor Ali eski dalgınlığına bürünerek. "On-on beş milyon lira için adam öldürecek kadar cani ruhlu biri nasıl soğukkanlılığını yitirir." "Madde bağımlısı filandır. İlk bulduğu parayı alıp kaçmıştır."</p>

  <p>"Öyle olsa bunu arabaya biner binmez yapardı" diyor Ali. İçimden ona hak veriyorum. Ama yardımcımın tam olarak neyi kastettiğini anlamayan Ekrem tuhaf tuhaf bakınırken:</p>

  <p>"Şurada dikilen çocuk kim?" diyerek ilerde tek basma duran delikanlıyı gösteriyorum.</p>

  <p>"Adı Bünyamin, maktulün yakınıymış." "Olayı nasıl haber almış?"</p>

  <p>"Bizim çocuklar, şoförün çalıştığı durağı aramışlar. Duraktakiler de evine haber vermiş."</p>

  <p>Bünyamin, ince, uzun, kumral, temiz yüzlü bir genç.</p>

  <p>"Maktulü nereden tanıyorsun?" diye soruyorum yanma yaklaşarak.</p>

  <p>"Hem patronum, hem eniştem olur" diyor yüzündeki üzgün ifadeyi bozmadan. Anlayamadığımı fark edince açıklıyor: "Şakir Abi, amcamın kızının kocası. Ben de taksisinde gece şoförü olarak çalışıyorum.</p>

  <p>"Hangi durağa kayıtlı Şakir'in arabası?"</p>

  <p>"As Taksi durağı, Merter'de. Her akşam sekiz gibi arabayı bana verirdi. Dün getirmedi."</p>

  <p>"Düşmanı, kavgalısı var mıydı?"</p>

  <p>"Yoktu, sessizdi, kimseye bulaşmazdı. Durakta herkes onu severdi" "Durak dışında, mahallede?" Biraz düşündükten sonra:</p>

  <p>"Eskiden kan davaları varmış, ama yıllar önce bitmiş, barışmışlar" diyor, sonra merakla soruyor. "Para için kıymamışlar mı Şakir Abi'ye? Arabadaki polis öyle demişti de."</p>

  <p>"Bir şey söylemek için erken, araştırıyoruz."</p>

  <p>Cinayet yerindeki incelememiz uzun sürmüyor. Adlî Tıp'ın ambulansı cesedi almaya gelirken biz de ayrılıyoruz oradan.</p>

  <p>As Taksi durağının önü sandığımın tersine oldukça sakin. Durakta yalnızca ak saçlı, orta yaşlı bir adam var. içeri girdiğimizi görünce meraklı gözlerle bizi süzüyor.</p>

  <p>"Durak niye bu kadar sakin" diye soruyorum adama yaklaşırken.</p>

  <p>"Bir arkadaşımız öldürüldü. Arkadaşlar Emniyet'e gittiler. Protesto için."</p>

  <p>Sonra bunu söylediği için pişman olmuş gibi gergin bir ifade takınıyor.</p>

  <p>"Birine mi bakmıştınız?"</p>

  <p>"Sizinle konuşmak istiyoruz" diyorum.</p>

  <p>"Benimle mi?" diye soruyor adam şaşkınlık içerisinde. "Siz de kimsiniz?"</p>

  <p>"Ben, Cinayet Masası'ndan Başkomiser Nevzat, bu da yardımcım Ali."</p>

  <p>Polis olduğumuzu öğrenen adamın suratı iyice asılıyor.</p>

  <p>"Arkadaşınızın katilinin peşindeyiz... " diye açıklamaya çalışırken:</p>

  <p>"Peşinde misiniz?" diyerek kesiyor adam sözümü. "Peşindelermiş. Üç ayda dokuz arkadaşımız öldürüldü, kimi yakaladınız? Bir de karşıma geçmiş peşindeyiz diye konuşuyorsunuz."</p>

  <p>"Sen ne diyorsun be!" diye patlıyor Ali. "Katilleri yakalayamadığımız için bizim mutlu olduğumuzu mu düşünüyorsun?"</p>

  <p>Adam hiç beklemediği bu tepki karşısında bocalıyor.</p>

  <p>"Bu yüzden kaç polisin işinden olduğunu biliyor musun?" diye üsteliyor Ali. Bıraksam adamı dövecek. Ama yöntemi işe yarıyor.</p>

  <p>"Ben öyle demek istemedim" diye tırsıyor adam.</p>

  <p>"Bize yardım etmelisin" diyor Ali kendinden emin bir tavırla, "Yoksa katili hiç yakalayamayız. Siz de ölen arkadaşlarınızın ardından protesto gösterileri yapar durursunuz."</p>

  <p>"İyi de" diyor adam. "Bugüne kadar size hep yardım ettik. hiçbir sonuç çıkmadı."</p>

  <p>"Yanlış" diyor Ali kesin bir ifadeyle. "Sonuç çıktı, elimizde katile ya da katillere ilişkin bir sürü ipucu var. Araştırma sürüyor Her gün biraz daha yaklaşıyoruz onlara. Eğer bize yardımcı olmayı sürdürürseniz, mutlaka yakalarız onları."</p>

  <p>Adamın bakışlarının yumuşadığını fark ediyorum.</p>

  <p>"Peki size yardım edeceğim" diyor adam. "Ama artık bulun katilleri." "Şu ölen arkadaşınız, Şakir, dün saat kaçta ayrıldı duraktan?" diye soruyorum.</p>

  <p>"Akşam... tam çıkaramayacağım, sekiz ya da biraz daha geç. Yenge telefon etmişti."</p>

  <p>"Yenge?"</p>

  <p>"Karısı Nurhayat. Herhalde eve çağırıyordu. Telefondan sonra çıktı." Adam iç geçirdikten sonra sürdürüyor sözlerini. "Soysuz herif yolda çevirmiştir. Son müşteri diye almıştır Şakir, ne bilsin, adamın katili çıkacağım."</p>

  <p>"Düşmanları varmış?" diyerek Ali yeniden katılıyor sorguya.</p>

  <p>"O dava yıllar önce kapanmış. Düşmanı falan yoktu. Üç kuruş için öldürdüler zavallıyı."</p>

  <p>"Duraktan ayrılırken çok para var mıydı üzerinde?"</p>

  <p>"Çok para olup da ne olacak, beş on milyon... " diyor. Duraksadığını fark ediyorum.</p>

  <p>"Ne oldu, bir şey mi hatırladın?"</p>

  <p>"Bir turist kadın sahte mark vermişti rahmetliye. Kadını Yeşilköy'e havaalanına götürmüş. Kadın da elli mark vermiş. Üstünü de almamış. Bizimki sevinmiş. Kadını havaalanına bıraktıktan sonra parayı bozdurmak için bir dövizciye girmiş. Oradakiler paranın sahte olduğunu söylemişler. Yine de ağzından bir tek küfür çıkmadı. Böyle temiz bir adamdı."</p>

  <p>"Sahte markı ne yaptı?"</p>

  <p>"Durağa geldiğinde para elindeydi, yanında götürmüştür herhalde." "Evi nerede Şakir'in?"</p>

  <p>"Güngören'de. Şirin Sokak. 44 numara." Duraktan ayrılıp, arabaya yürürken:</p>

  <p>"Şu elli mark bizi katile götürebilir" diyorum Ali'ye. "Katil paranın sahte olduğunu bilmiyor. Parayı bozduracak. Döviz büfelerine verelim. Böyle biri geldiğinde en yakın polis ekibine bildirsinler."</p>

  <p>"Telsizle bütün ekiplere emir geçelim hemen" demesine gerek adan merkezden bizi arıyorlar. Taksici cinayetlerinin zanlısı olarak iki kişinin yakalandığını acil olarak merkeze gelmemizi söylüyorlar.</p>

  <p>"Bu defa işimiz başlamadan bitiyor galiba Amirim" diyor Ali iyimser bir tavırla.</p>

  <p>"Acele etme, daha ne olduğunu bilmiyoruz" diyorum.</p>

  <p>Ali bir şey söylemiyor, ama içinden ne kadar kötümser bir adamsın, diye geçirdiğine eminim.</p>

  <p>Merkezde zanlıları iki ayrı odada sorguluyorlar. On sekiz yaşlarında biri esmer, biri kumral iki gecekondu çocuğu. Aileleri on yıl önce gelmiş İstanbul'a. Ne okulda ne de bir işte dikiş tutturamayınca kumral olanı babasının ruhsatsız silahını çalmış, böylece iki kafadar gaspçılığa başlamışlar. Kendilerini geleceğin mafya babaları olarak görüyorlar.</p>

  <p>Biraz sıkıştırınca esmer olanı korkmaya başlıyor, henüz çözülmese de ürkek bakışlarla süzüyor çevreyi. Silahın arkadaşına ait olduğunu söylüyor. Kumral olanın ise gözlerinde korkunun zerresi yok. Sorulara dik dik yanıtlar veriyor, bu yüzden de bizim çocuklar iyice tozunu silkeliyorlar oğlanın. Ama kimin umurunda. Oturduğu yerde yalan üstüne yalan söylüyor. Böyle iki saat kadar oyalıyor bizi. Ama balistikten sonuçlar gelmeye başlayınca üç taksici cinayetinin sorumlusu oldukları kanıtlanıyor. Üç cinayette de cesetlerden çıkan kurşunlar, bunların Berettası'ndan atılmış. Ayrıca üç takside bulunan parmak izleri de bu iki serserininkiyle uyuyor. Ama bu üç cinayete bizim Şakir'inki dahil değil. Ne parmak izleri ne de kurşunlar birbirine uyuyor.</p>

  <p>Kanıtları açıklayınca esmer olanı konuşmaya başlıyor. Öteki ise arkadaşının konuştuğunu öğreninceye kadar sürdürüyor inadını ama ikisini yüzleştirince o da çözülüyor. Üç cinayeti de en iyice ayrıntılarına kadar bir güzel anlatıyorlar.</p>

  <p>'Soyduğunuz taksilerde torpido gözüne bakar mıydınız?" diye soruyorum.</p>

  <p>"Değil torpido gözü, şoförün donunun içine bile bakardık" diyor kumral olanı. "Gasptan korkan şoförler paralarını saklamaya çalışırlardı. Ama biz kompetanı olmuştuk işin. Paranın kokusunu alır, hemen bulurduk sakladıkları yeri."</p>

  <p>Sorgudan çıkıp arabaya yürürken:</p>

  <p>"Haklıymışsınız Amirim" diyor Ali. "Acele etmemek lazımımmış." Bunu tartışmak istemiyorum.</p>

  <p>"Bakalım otopsi sonucundan ne çıkacak?" diyerek konuyu değiştiriyorum. "Gidip maktulün ailesiyle görüşelim. Şu kan davasını merak etmeye başladım."</p>

  <p>Güngören'de dört katlı bir binanın giriş katında oturuyor Şakir'in ailesi. Dairenin kapısı açık, üzüntülü insanlar girip çıkıyor. Kapının önünde cinayet mahallinde gördüğümüz Bünyamin karşılıyor bizi. Şakir'in karısıyla görüşmek istediğimizi söylüyoruz.</p>

  <p>"Perişan durumda Başkomiserim. Şu anda sizinle konuşamaz" diyor.</p>

  <p>"Onunla sonra konuşuruz, ama şu kan davası hakkında bilgi verecek birini bul bize."</p>

  <p>"Mustafa Amca'yı getireyim. Eskiden olanları o çok iyi bilir." Açık kapıdan içeri dalan Bünyamin az sonra Mustafa Amca diye hitap ettiği uzun boylu, kel bir adamla çıkıyor dışarı.</p>

  <p>"Şu kan davası" diyorum Mustafa'ya. "Onu öğrenmek istiyoruz." Adam, niye bu davayla ilgileniyorsunuz diyen gözlerle bizi süzerek: "Eski mesele" diye söyleniyor. "Eski meski sen yine de anlat" diyor Ali.</p>

  <p>"Dava, tarla sının yüzünden çıktı. Karşı taraf, Zeyrek ailesi tarlasını gasp ettiği için Şakir'in babasını vurdu. Bir yıl sonra da Zeyreklerin en büyük oğlu öldürüldü. Suçu o zamanlar henüz on dört yaşında olan Şakir üstlendi."</p>

  <p>"Üstlendi ne demek? Yani bir başkası mı vurdu adamı?"</p>

  <p>"Yoo öylesine söyledim. Şakir vurmuş. Sonra araya köyün ileri gelenleri girdi. Şakir'in ailesi kan parası verdi, barıştılar. Zaten beş on yıl sonra da bütün köy İstanbul'a göçtü."</p>

  <p>"Bu Zeyrekler İstanbul'da mı oturuyor."</p>

  <p>"Evet. Bahçelievler'de, 'Bizim Köy' adında bir kahvehane çalıştırıyorlar. Ama boşuna yormayın kendinizi. Bu işin arkasında kan davası yok. Üç beş kuruş için öldürdüler Şakir'i."</p>

  <p>Kahvehanenin adresini alıp çıkıyoruz. "Bizim Köy" iki girişli oldukça büyük bir kahvehane. Kahvehanenin sahibini sorunca, Rüstem adında, kırk-kırk beş yaşlarında, kara yağız bir adama götürüyorlar bizi. Kendimizi tanıtıp, Şakir'in öldürüldüğünü söylüyoruz. Adamın yüzünü tedirgin bir ifade kaplıyor.</p>

  <p>"Bizim bu olayla bir ilgimiz yok" diyor hemen. "Onlarla davamız yıllar önce kapandı."</p>

  <p>"Biz de ilginiz var demedik" diyerek adamı tersliyor Ali. "Sadece soruşturuyoruz. Ailenizde adaletin yerini bulmadığını söyleyenler var mıydı?"</p>

  <p>"Yok canım, nereden çıkarıyorsunuz bunları. Hem zaten abimizi vuran Şakir değildi."</p>

  <p>"Değil miydi?"</p>

  <p>"Değildi tabiî. Amcası Mustafa vurdu."</p>

  <p>"Bu Mustafa şöyle uzun boylu, kel bir adam mı?"</p>

  <p>"Evet, ne oldu ki ona?"</p>

  <p>"Bir şey olmadı, sen anlatmaya devam et."</p>

  <p>"İşte dediğim gibi, yaşı küçük az ceza alır diye suçu Şakir'e üstlendirdiler. Ama üç yıl sonra ilahî adalet tecelli etti, Mustafa'nın karısı ile altı yaşındaki oğlu bir trafik kazasında öldü. Alma mazlumun ahini demişler. Biz de bu olaydan sonra Mustafa'yı Allah'a havale ettik. Bu dünyada olmazsa öteki dünyada Hak Teala cezasını verir nasıl olsa."</p>

  <p>"Aranızda kan davasını sürdürmek isteyen kimse var mı?"</p>

  <p>"Hayır kimse yok. Olamaz da. Hangi çağda yaşıyoruz."</p>

  <p>"Bizim Köy" adlı kahvehaneden elimiz boş dönüyoruz.</p>

  <p>Ertesi sabah teknik ekibin bilgileri de geliyor. Otopsi sonucuna göre Şakir ensesine sıkılan tek kurşunla öldürülmüş. Ama nedense katil yetinmeyip bir de önden ateş etmiş.</p>

  <p>"Bir ay önce işlenen cinayete benzetmeye çalışmış" diye açıklıyor Ali. "Bence bu cinayet para için işlenmedi."</p>

  <p>"Öyle görünüyor" diyorum. "Ama yine de kesin konuşmak için erken. Gidip Şakir'in karısıyla bir görüşelim, bakalım o ne anlatacak?"</p>

  <p>Cenaze evi hâlâ kalabalık. Allah'tan Bünyamin orada. Bizi görür görmez yanımıza geliyor.</p>

  <p>"Nasıl" diyorum. "Bugün konuşabilir miyiz amca kızınla?"</p>

  <p>"Olur Başkomiserim, buyurun, sizi içerde küçük bir oda var oraya alayım. Birazdan Nurhayat'ı da yanınıza getiririm."</p>

  <p>Küçük bir divan ile iki yüklüğün sığdırıldığı odada fazla beklemiyoruz. Az sonra önde Bünyamin, arkasında çekingen gözlerle bizi süzen genç bir kadın giriyor içeriye.</p>

  <p>"Başınız sağolsun" diyoruz kadım rahatlatmak için.</p>

  <p>"Siz sağolun" diyor kadın bakışlarım yerden kaldırmadan. Sanki ona bir kötülük yapacakmışız gibi Bünyamin'e yakın durmaya dikkat ediyor. "Kocanız, öldürüldüğü gece en son sizinle telefonda konuşmuş." "Eve gelirken ekmek ile yoğurt almasını söyledim" diyor titrek bir sesle. "Her zaman aynı saatte mi gelir eve?"</p>

  <p>"Evet, önce taksiyi Bünyamin'e bırakır, sekiz buçukta olur." "O akşam başka bir yere filan uğrayacağını söyledi mi?" "Yok söylemedi."</p>

  <p>Bir an durup kadına bakıyorum. Kocası kırk beş yaşındaymış kadın yirmi ikisinde ya var ya yok.</p>

  <p>"Nasıl evlendiniz?" diyorum.</p>

  <p>"Gelip istediler anam da verdi beni."</p>

  <p>"Başka isteyen kimse filan yok muydu seni?" diyor Ali.</p>

  <p>Kadının yüzü kıpkırmızı oluyor, başını iyice öne eğiyor. Onun yerine Bünyamin yanıtlıyor soruyu:</p>

  <p>"Talibi çoktu Nurhayat'ın. Hiç birine varmadı. Kısmet Şakir Abi'yeymiş..."</p>

  <p>Bünyamin konuşurken iki gencin birbirlerine ne kadar benzediğini fark ediyorum. Onların küçüklükleri geliyor gözlerimin önüne; dere boyunda, harman yerinde koşturan iki çocuk. Sonra büyüyorlar. Büyüyünce de...</p>

  <p>"Nurhayat'ı alamayanlardan ısrarcı olanlar çıkmadı mı hiç?" diyerek ben de katılıyorum sorguya. "Hani karasevdaya tutulup da kızdan vazgeçmeyecek biri."</p>

  <p>"Yok, öyle biri yoktu" diyor Bünyamin gerginleşerek. "Hem olsa da buna cesaret edemezdi. Biz yoksuluz, ama namusumuza düşkünüz. Öyle bir işe kalkanın gözünü oyarız."</p>

  <p>Yaptığımız sorgudan hiçbir sonuç çıkmıyor, ama merkeze döndüğümüzde sahte elli marklık banknotun bu sabah Bakırköy'de bir döviz büfesinde bozdurulmak istendiğini öğreniyoruz. Döviz büfesinde çalışan adam paranın sahte olduğunu tespit edip el koymuş. Polise haber verecekken parayı getiren genç adam banknotu orada bırakıp kaçmış büfeden.</p>

  <p>İki saat sonra paranın üzerindeki parmak izlerini tespit eden raporu getiriyor Ekrem.</p>

  <p>"Aynı parmak izleri taksinin her yaranda var" diyor elindeki raporu uzatırken. "Maktulün parmak izi kadar yaygın. Bagajda, kapı tokmaklarında, kasetçalarda, torpido gözünün içinde bile var.</p>

  <p>"İşte bu imkânsız" diyorum. "Katil torpido gözünü açmış olsaydı, elli milyon lirayı görürdü."</p>

  <p>Ekrem'in suratı düşünceli bir hal alıyor.</p>

  <p>"Belki almak istememiştir. Sen demiyor musun katilin amacı hırsızlık değildi diye?"</p>

  <p>"Hırsızlık değildi, ama bunun anlaşılmasını da istemezdi. Yani parayı görseydi mutlaka alırdı."</p>

  <p>"O zaman katil daha önceden de taksiye binmiş biri" diyor Ali.</p>

  <p>"Her gün getirip götürdüğü bir yolcu mu?" diye yüksek sesle düşünüyor Ekrem.</p>

  <p>"İyice salaklaştın ha" diye takılıyor Ekrem'e Ali. "Yolcu torpido gözünü niye açsın?"</p>

  <p>Onların tartışmalarını dinlerken, bir şimşek çakıyor kafamda. Bünyamin'in sessiz, sakin görüntüsü beliriyor gözlerimin önünde. Şakir'den sonra takside en fazla vakit geçiren kişi Bünyamin. Şakir taksiyi ona teslim etmek için geldiğinde... Olabilir mi? Ona iş veren, yardım eden eniştesini öldürebilir mi? Nurhayat'ı sevgiyle süzüşünü anımsıyorum, amca kızının da ona hülyalı mahcup bakışlarla karşılık verişini.</p>

  <p>"Hadi cenaze evine gidiyoruz" diyerek ayaklanıyorum. "Düşündüğüm doğruysa katili bulduk."</p>

  <p>Beni yanlış anlayan Ekrem sıkıntıyla söyleniyor:</p>

  <p>"Cenaze evindekilerin parmak izini alalım diyorsan, biraz uzun sürer Başkomiserim."</p>

  <p>"O kadar yorulmana gerek yok, Bünyamin'in parmak izini alman yeterli olacak."</p>

  <p>Şaşkın şaşkın yüzüme bakıyorlar, ama beni izlememezlik de edemiyorlar.</p>

  <p>Bünyamin'i merkeze alıyoruz. Çocuk sağlam çıkıyor, bağırma, çağırma, sille tokat, bana mısın demiyor. Her şeyi inkâr ediyor. Ama parmak izlerinin kendisine ait olduğu anlaşılınca, üstelik döviz büfesindeki adam da görür görmez onu teşhis edince itiraf etmekten başka çaresi kalmıyor.</p>

  <p>Küçüklükten beri aşıkmış amca kızı Nurhayat'a. Anladığım kadarıyla kız da onu seviyor. Köylerde akraba evliliği görülmemiş iş değil, ama Bünyamin yoksul. Kızcağız gün görsün, diye kendisinden yaşlı, ama İstanbul'da bir evi, arabası olan Şakir'e vermişler. Köyden İstanbul'a gelin gitmiş Nurhayat. Gözü görmeyince gönlü katlanmış Bünyamin'in, ama birkaç yıl sonra, o da İstanbul'a gelip de amca kızıyla yeniden karşılaşınca alevlenmiş sevdaları. Tek engel de yaşlı koca. Üstelik onu öldürdüklerinde taksi de ev de genç sevgililere kalacak.</p>

  <p>"Her şeyi tek başıma yaptım" diyor Bünyamin, "Nurhayat'ın şeyden haberi yok." bana kalırsa kız da işin içinde.</p>

  <p>&nbsp;</p>
</body>
</html>
