<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx315"></a><a id="a22"></a><span class="t2"><b>Çin</b></span> <span class="t2"><b>İ</b></span><span class="t2"><b>ş</b></span><span class="t2"><b>kencesi</b></span></p>

  <p class="p2">&nbsp;</p>

  <p>Garip bir durumdu. Tarık, Ozan ve Engin adlı üç genç, silahlı saldırıya uğramıştı. Tarık ile Ozan ölmüştü, Engin komadaydı. Üçü de zengin aile çocuklarıydı, çok iyi eğitim görmüşlerdi. Robert Kolej'den sonra Boğaziçi Üniversitesi'ni bitirmiş sonra da Yale'de üçer yıl master yapmışlar, ülkeye de bir yıl önce dönmüşlerdi. Bütün bu yıllar boyunca birbirlerinden hiç ayrılmamışlardı. Bu yüzden olacak okulda arkadaşları, onları "Üç Silahşörler" diye çağırır olmuştu, ama Dumas'nın kahramanlarının tersine üçü de şiddete başvurmayan, son derece barışçı çocuklardı. Ne bir sabıkaları vardı ne de kötü bir sicilleri. Hatta okuldayken en basit bir protesto eylemine bile katıldıkları görülmemişti. Derin bir üzüntü içinde olan aileleri de olanlara anlam veremiyor, saldırganların kimler olabileceği hakkında hiçbir tahminde bulunamıyorlardı.</p>

  <p>Komadaki Engin'in yaşama dönerek, olanları bize anlatmasını ümit ederken, hiç beklenmedik bir durumla karşılaştık. Saldırganlar silahlarıyla birlikte gelip teslim oldu. Ancak durum biraz karışıktı. Teslim olan iki kişi eski sabıkalılardan Güleç Necmi ile Saka Erkan'dı. Bu iki zibidi, iyi eğitim görmüş o zengin aile çocuklarıyla ne gibi bir anlaşmazlığa düşmüş olabilirdi? Daha ilginci, bu iki kafadar, eski türkücü, yeni arabeskçi, milyonların sevgilisi Şeco'nun korumasıydı. Ama Şeco onlara koruması gibi değil, öz kardeşi gibi davranıyordu. Bir dediklerini iki etmiyor, elinden gelen yardımı esirgemiyordu.</p>

  <p>Güleç Necmi ile Saka Erkan ifadelerinde, yanlarında bayan arkadaşları olduğu halde arabalarında giderken, cipleriyle yaklaşan bu üç gencin kendilerine laf attığını sonra da kaçtıklarını söylüyorlardı. Nereden bakarsan, tutarsız bir ifadeydi. Sonra da güya Güleç ile Saka onları izleyerek evlerini öğrenmiş, özür dilemeleri için kapıyı çalınca da gençlerin tokatlı küfürlü saldırısına uğramış, bunun üzerine kendilerini korumak için çaresiz silahlarına sarılmışlardı. Rakiplerini etkisiz hale getirince de olay yerinden uzaklaşmışlardı. Ancak gazetelerde çocuklardan ikisinin öldüğünü öğrenince vicdanları sızlamış gelip polise teslim olmuşlardı. Şu vicdan sızlama kısmım dinlerken kendimi tutmasam kahkahayla gülecektim. İkisi de gözlerimizin içine baka baka yalan söylüyorlardı. Dikkatimi çeken bir başka önemli nokta ise ifadelerinde patronları Şeco'nun adının geçmemesiydi. Şeco'dan habersiz bunların bir işe kalkışması imkânsızdı.</p>

  <p>"Şeco ne yapıyor?" diye sordum.</p>

  <p>"Biz Şecaattin Abi'den ayrıldık" dediler. "Aylardır görüşmüyoruz."</p>

  <p>Oysa daha geçen gün bir gazetede fotoğraflarını görmüştüm; ünlü bir mafya babasının oğlunun sünnet düğününde Şeco'nun iki yanında sırıtıyorlardı. Orada ne işiniz var diye sormadım. Bunu Şeco'ya sormak daha doğru olacaktı. Ali'yle birlikte Şeco'nun evinde aldık soluğu.</p>

  <p>Geleceğimizi öğrenen Şeco iki avukatıyla bizi bekliyordu. Daha önce bir cinayet olayı nedeniyle ifadesine başvurduğum için görür görmez tanıdı beni.</p>

  <p>"Buyurun Başkomiserim, hoş gelmişsiniz, sefalar getirmişsiniz" diye yalakalandı.</p>

  <p>"Pek hoş gelmedik Şeco" dedim.</p>

  <p>Anlamazlığa vurdu.</p>

  <p>"Geçen geldiğinizde de böyle demiştiniz, ama şükür bir şey çıkmadı" dedi pişkinliğini sürdürerek.</p>

  <p>"Bu kez iş ciddi Şeco, adamların üç genci vurmuşlar."</p>

  <p>"Onlar Şecaattin Bey'in adamları değil" diye atıldı avukatların uzun boylu olanı, "iki ay önce işten ayrılmışlardı."</p>

  <p>"Ayrılmışlar ama" dedim, "gazetelerin magazin eklerinde hâlâ birlikte fotoğraf çektirmeye devam ediyorlar."</p>

  <p>"Öyle deme Nevzat Başkomiserim" diye yeniden söz aldı Şeco. "Siz yol yordam görmüş bir büyüğümüzsünüz. Masamıza gelen adamı nasıl kovalım. Hele bu adamlar daha önce ekmeğimizi yemişse... "</p>

  <p>"Peki bu sizin korumalar neden işten ayrıldılar?" diyerek Ali de katıldı konuşmaya.</p>

  <p>"Paraları az geliyormuş" dedi avukatların şişman olanı. Açıklamasını sürdürecekti ki:</p>

  <p>"Size sormadım" dedi Ali. "Şecaattin Bey, lütfen siz yanıtlar mısınız?" Lütfedip yanıtladı Şecaattin.</p>

  <p>"Avukatımın söylediği gibi zam istediler, vermeyince de ayrıldılar." "Peki bu öldürülen gençleri tanır mıydınız?" diyerek yeniden ben girdim devreye.</p>

  <p>"Yook valla" dedi Şeco. "Nereden tanıyayım Başkomiserim. Biz kim, üniversitedeki çocuklar kim?"</p>

  <p>"Yani onlarla hiçbir ilişkin olmadı." "Kuran Musaf çarpsın olmadı."</p>

  <p>Yalan söylediğini hissediyordum, ama yapabileceğim hiçbir şey yoktu. Türkiye'nin sevgilisi haline gelmiş bir sanatçıyı nişlerimizden yola çıkarak tutuklayamazdık. Üstelik ben de aralarındaki ilişkiyi hâlâ çözebilmiş değildim.</p>

  <p>Şeco'dan çıkınca gençlerin öldürüldüğü Sarıyer'deki villanın yolunu tuttuk. Villa, Engin'in babası Mimar Müteahhit Recep'e aitti. Üç kafadar Amerika'dan dönünce boş olan villaya yerleşmek istemişler, Recep de çok sevdiği oğlunun isteğim kıramamıştı. Villanın etrafı üçer metrelik duvarlarla çevrilmişti. İki kanatlı demir kapı da öyle kolay kolay aşılabilecek cinsten değildi. Ayrıca kapıya kameralar da konmuştu. Bahçeye girince villayı çevreleyen duvarların iç yüzünde birer metrelik demir korkuluklar, korkulukların üzerinde de "Dikkat yüksek voltaj" yazılı tabelalar gördük.</p>

  <p>"Neden bu kadar güvenlik önlemi almışlar ki?" diye söylendim. "İçerde ne saklıyormuş bu çocuklar?"</p>

  <p>Umutsuzca başını salladı Ali.</p>

  <p>"Bilmiyorum, ama gördüğünüz gibi hiçbir işe yaramamış Amirim. Adamlar üçünü de vurmuş."</p>

  <p>"Evet" diye mırıldandım. "O da tuhaf. Kavgalı oldukları adamlara, kapıları neden açsınlar ki?"</p>

  <p>"Bu da bir kez daha gösteriyor ki, Güleç Necmi ile Saka Erkan yalan söylüyorlar. Evdekiler onları tanımıyordu. Kendilerini satıcı ya da telefon tamircisi gibi göstererek kolayca açtırmışlardır kapıyı."</p>

  <p>Doğru mantık yürütüyordu.</p>

  <p>"Belki de asıl tanıdıkları ya da korktukları kişi Şeco'ydu" diye tamamladım varsayımını.</p>

  <p>"Olabilir. Şeco'yu görmeyince rahatlıkla açtılar kapılarını."</p>

  <p>"Peki, şu elektrik verilmiş demir korkuluklara ne diyorsun?</p>

  <p>Dışarıdan gelecek bir saldırıyı önlemekten çok içeriden birinin kaçmasına engel olmak için yapılmış gibi."</p>

  <p>Haklıydı, ama Recep Bey'in bizi karşılanmasıyla yanda kaldı konuşmamız. Binaya yürürken:</p>

  <p>"Anlayamıyorum" diye söylendi acılı baba, "katiller, sevgililerine laf attıkları için onları öldürdüklerini söylemişler. Bu çocukların öyle bir şey yapması imkânsız. Dünyanın en terbiyeli insanlarıydı onlar."</p>

  <p>"Sarhoş filan olabilirler mi ya da uyuşturucu... " diyecek oldu Ali.</p>

  <p>Recep kan çanağına dönmüş gözlerini yardımcıma çevirdi.</p>

  <p>"Siz ne diyorsunuz Beyefendi, sigara bile içmezlerdi."</p>

  <p>"Onları iyi tanıdığınız anlaşılıyor" diyerek adamı yatıştırmaya çalıştım. "Bu Şeco'yla aralarında bir anlaşmazlık filan olmasın?"</p>

  <p>"Mümkün değil" diye başını salladı Recep. "Onların Şeco gibilerle ne işi olabilir. Kafayı mesleklerine takmışlardı. Yurtdışında okudular. Öğrendiklerini uygulamak için ülkelerine döndüler. Ülkelerinin ileri gitmesi için ne yapabilirler, gece gündüz bunu düşünüyorlardı."</p>

  <p>"Ama" dedim, binanın kapışma yaklaşırken, "ülkeye döndükten sonra mesleklerini yapmamışlar. Ne bir üniversiteye girmişler ne de başka bir yerde çalışmışlar."</p>

  <p>"'Üniversitede öğreneceklerimizi öğrendik, artık biz kendi kendimizi eğiteceğiz' diyorlardı. Öteki kuruluşlara da fazla güvenmiyorlardı. Bu villayı da daha rahat çalışabilmek için istediler benden. Siz de göreceksiniz, içeride sosyal bir laboratuvar kurdular."</p>

  <p>Adamın neden bahsettiğim anlamayan Ali:</p>

  <p>"Sosyal laboratuvar" diye söylendi kendi kendine. Açıkçası sosyal laboratuvar denilen şeyin ne olduğunu ben de bilmiyordum, ama içeri gireceğimize göre yakında öğrenecektik.</p>

  <p>Gerçekten içerisi bir eğitim kurumu gibi düzenlenmişti. Kapıdan küçük bir hole giriliyordu. Holde üç kapı ve biri üst kata, öteki alt kata inen iki merdiven karşılıyordu sizi. Üç kapının arkasında birbirine benzeyen üç çalışma odası yer alıyordu. Odaların üçü de sade bir biçimde döşenmişti. Üçünde de ilk göze çarpan bir masa ve gelişmiş bilgisayar donanımıydı. Merdivenlerden yukarı çıkanı yatak odalarına götürüyordu, aşağı ineni ise dört ayrı odanın yer aldığı bir kata indiriyordu bizi. Odalardan birinde müzik ve video dinleniyor, biri dersane, biri kütüphane, diğeri ise dinlenme mekânı olarak kullanılıyordu.</p>

  <p>Kütüphanede ilk gözümüze çarpan kitaplar biyografilerdi. Sezar'dan Hitler'e, Lenin'den Churchill'e kadar tarihte önemli rol liderlerin yanı sıra Greta Garbo'dan John Wayne'e, Maradonadan Madonna'ya kadar dünyanın gelmiş geçmiş en ünlü kişilerinin yaşamöyküleri de kütüphanenin raflarını doldurmuştu, ilgilendiğimizi gören Recep:</p>

  <p>"Dünya liderlerinin, başarılı insanların yaşamöykülerini okur, ülkemizin kötü talihini nasıl değiştirebileceklerini tartışırlardı" diye açıkladı.</p>

  <p>Buraya kadar her şey normaldi. Müzik-video odasına girince, tuhaf bir şeyler hissettim. Bu imkânsızdı, ama sanki daha önce bu odaya gelmiştim. Odada üç koltuk vardı. Koltukların yaranda dijital birer kontrol tablosu, kulaklıklar, siber başlıklar yer alıyordu. Üç koltuğun tam karşısında duvarı boydan boya kaplayan bir ayna yer alıyordu. Odada tanıdık gelen şeyin ne olduğunu bulmaya çalışırken, Ali sağdaki duvarı boydan boya kaplayan yekpare aynayı işaret ederek:</p>

  <p>"Sorgu odalarımıza ne kadar benziyor değil mi Amirim?" dedi. Jeton düşmüştü. Aynaya yaklaştım. Elimi yanlarına sürmeye başladım. Sağ alt köşede bir düğmeye dokundu elim. Bastım. Ayna içeri doğru açıldı.</p>

  <p>"Ben yaptığımda böyle bir şey yoktu" diye mırıldandı olanları şaşkınlık içinde izleyen Recep. "Odayı ikiye bölmüşler anlaşılan."</p>

  <p>Haklıydı, bu ayna odayı ikiye ayırarak, gizli bir bölme yaratmıştı. Gizli bölmede oturan kişi içerde oturanları istediği gibi izleyebiliyordu. Gizli bölme bilgisayar, video ve müzik donanımına sahipti. Duvardaki raflarda "Üstinsana Geçiş Çalışması" yazılı on beşe yakın kasetlerden ilkini videoya taktım. Tarık, Ozan ve Engin belirdi ekranda. Bu odada oturmuşlardı. Üzerlerinde günlük giysileri vardı, ama yüzleri son derece ciddiydi. Engin bize dönerek başladı konuşmaya.</p>

  <p>"Uzun zamandır liderlerin, halk kitleleri üzerindeki etkilerim inceliyoruz. İlk vardığımız sonuç; toplumsal ilerleme sürecinde halk kitlelerine verilen rolün abartılı ve gerçekdışı olduğudur. İnsan topluluklarında liderler, sosyologların, sosyal psikologların ve siyasetbilimcilerin sandığından çok daha fazla etkiye sahiptir. Ancak yüzyılımızın son çeyreğinde dünya ölçeğinde uygulanan depolitizasyon nedeniyle farklı bir tablo ortaya çıktı. Siyasî liderler değil, ünlü kişiler, yani başarılı futbolcular, tanınmış şarkıcılar, yardımsever işadamları, vb. toplumu derinden etkilemeye başladı. Bu durum, bizi alışılmadık bir deney yapma zorunluluğuyla karşı karşıya getirdi. Eğer deneyimiz başarılı olursa, bu yaldızca ülkemizin kalkınması için değil tüm dünyada toplumsal ilerleme için önemli bir kaldıraç görevi görecektir.</p>

  <p>Deneyimiz, son derece basit. Ülkemizin, halk tarafından en çok sevilen üç kişisini alıp, özel bir eğitimden geçirmek. Sonra bu bilgiyi onlar aracılığıyla dalga dalga halk kitlelerine yaymak. Ancak küçük bir sorunumuz var. Deneklerimiz, yapılan deneyin önemini kavrayamadıklarından, çalışmamızda kendilerine verilen rolleri yapmak istemeyeceklerdir. Bu yüzden, ne yazık ki zora başvurmak durumunda kalacağız. Gerekli eğitimi alan deneklerimizin çalışmalarımızın sonunda bize teşekkür edeceklerini biliyor olmamız, bu güç görevi başarmamızda bize destek oluyor. Saptadığımız üç kişiden, ilki ünlü ses sanatçısı Şeco."</p>

  <p>Kaset burada sona eriyordu. Merakla ikinci kaseti taktım. Titreyen bir görüntü belirdi ekranda. Anlaşılan el kamerası kullanmışlardı. Az sonra Şeco'nun arabasını gördük. Şeco yalnızdı. Çocuklar sıkı plan yapmışlardı anlaşılan. Tarık yolun üzerinde yatıyordu. Şeco onu fark ederek, frene basıyor, arabadan çıkıyordu. O anda elinde eterli olduğunu sandığım mendille Ozan yaklaşıp Şeco'yu bayıltıyordu.</p>

  <p>Başka bir kasete geçtik. Bir telefon kulübesi, Ozan Şeco'nun ailesine şunları söylüyordu:</p>

  <p>"Şeco elimizde, biz onun hayranıyız. Ona kötülüğümüz dokunmaz. Yalnızca bir ay konuk edeceğiz. Sizden tek istediğimiz polise haber vermemeniz, haber verirseniz onu bir daha göremezsiniz."</p>

  <p>Başka bir kaset daha. Şeco'yu içerdeki odada görüyorduk. Gözleri bağlı, ona klasik müzik dinletiyorlardı. Engin, başını kameraya uzatıp açıklama yapıyordu:</p>

  <p>"Liderlik duygusunun pekişmesi için ona Wagner dinletiyoruz."</p>

  <p>Ama Şeco'nun acıyla buruşmuş yüzünden hiç de liderlik duygusu okunmuyordu.</p>

  <p>Başka bir kasette, Şeco ölü bir suratla Tarkovski'nin Ayna adlı filmini izliyordu, üç genç de ilgiyle ona bakıyordu.</p>

  <p>Başka bir kasette, Şeco, Schopenhauer felsefesi öğreniyordu, işin tuhaf yanı suratındaki o bıkkın ifade gitmiş, sanki konuyla ilgili gibiydi. Gerçekten de ilginç, bizim Şeco değişiyordu... Bergman'ın Yaban Çileklerini keyifle izliyor,</p>

  <p>Kant'ın Mutlak Aklın Eleştirisi adlı yapıtını okuyor, Mozart dinliyor, Pasolini izliyor, Kafka okuyor, Frankfurt Okulu'nu öğreniyordu.</p>

  <p>Şeco artık üç gençle birlikte konuşmalara katılıyor, Machiavelli'nin Prens'ini okuyordu. Gençler pek umutlu görünmüyordu, ama Şeco inadına istekliydi.</p>

  <p>Sonunda gençler ona inanmaya başladılar. Şeco evde daha özgür dolaşma hakkını elde etti. Şeco gençlerle şakalaşıyor, onlara çiğ köfte yoğurmak istiyordu. Ozan vejetaryen olduğu için çiğ köfteye karşı çıkıyor, oylama yapılıyor, çoğunluğun isteğiyle çiğ köfte yoğurulmasına karar veriliyordu.</p>

  <p>Ve nihayet son kaset: Şeco ortalıkta görünmüyordu. Düşündüğüm gibi Şeco kaçmıştı. Oyuna getirildiklerini anlayan üç genç kara kara ne yapacağını düşünürken, kapı çalınıyordu. Kasetin ondan sonrası yoktu. Bu kanıtları bıraktığına göre Şeco'nun da bu odadan ve bu kasetlerden haberi yoktu.</p>

  <p>Kasetleri çantamıza atıp, soluğu Şeco'nun ofisinde aldık. İki avukatı yine yanında. Hiçbir şey söylemeden kaseti videoya koyduk. Gözlerine inanamayan avukatlar:</p>

  <p>"Montaj, bilgisayar oyunu" dediler.</p>

  <p>Şeco dudaklarında yenilmiş bir gülümsemeyle başını sallayarak avukatlarına seslendi.</p>

  <p>"Boşuna nefesinizi tüketmeyin! Biz bu işten kurtulamayız. Artık belli oldu. Orospu çocukları marifetlerini bir de kasete almışlar." Sonra bana dönerek açıkladı. "Evet, onları ben vurdurttum. Ama hiç pişman değilim. O piçler bir ay boyunca ağzıma sıçtılar benim. Günlerce gıy gıy dinlettiler bana. Sıkıntılı filmler izlemekten anam ağladı. Yok Bergmak'mış, yok Passolinima'ymış, yok Tarkovs'muş, yok Kafkas'mış. Çin işkencesinden beterdi be!" Derin bir soluk alıp, konuşmasını şu sözlerle tamamladı. "Hiç pişman değilim Başkomiserim. İnanın o zulmü size yapsalardı, siz de gözünüzü kırpmadan öldürtürdünüz onları."</p>

  <p>&nbsp;</p>
</body>
</html>
