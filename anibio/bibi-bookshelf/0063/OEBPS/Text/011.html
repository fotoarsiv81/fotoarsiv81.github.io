<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx743"></a><a id="a26"></a><span class="t2"><b>Eski Dostlar</b></span></p>

  <p class="p2">&nbsp;</p>

  <p>Başkalarının işine burnumu sokmayı pek sevmem. Bunca yıllık polislik hayatımda benimsediğim az sayıdaki doğru kuraldan biridir bu.</p>

  <p>Emniyet Müdürlüğü'ndeki odamda, eski polis Emir panik içinde arkadaşı Hassan'ın bir hafta önce öldürüldüğünü, Mehdi'nin ise kayıplara karıştığını anlatırken, bu altın kuralı anımsadım. Sana ne Nevzat, dedim kendi kendime; Emir'i istihbaratçılara yolla, komşu ülkenin sabık polisleri arasında geçen bu belaya da hiç bulaşma. Ama yapamadım. Emir'e can borçluydum. Böyle sıkıştığı bir anda onu başımdan atamazdım.</p>

  <p>"Önce sakin ol" dedim Emir'e. "Sen eski polissin, böyle olaylara alışık olmalısın."</p>

  <p>"Haklısın" dedi Emir neredeyse aksansız bir Türkçe'yle. "Ama yabancı bir ülkedeyiz. Üstelik en yakın arkadaşlarımdan biri öldürüldü, öteki kayboldu."</p>

  <p>Hassan'ın nasıl öldürüldüğünü biliyordum. İşinden çıkarken kaçırıp, ormanlık arazide kafasına bir kurşun sıkmışlardı. Ortalıkta ne bir parmak izi bırakmışlardı ne de bir kanıt. Anlayacağınız profesyonel işiydi.</p>

  <p>"Mehdi'nin de öldürülmüş olmasından korkuyorum" diyerek sürdürdü sözlerini Emir.</p>

  <p>"Dur bakalım" diyerek kestim sözünü. "Kötü şeyler düşünme hemen." Karamsar bir ifadeyle yüzüme baktı. "Ölmediyse bile işkencededir." "Nereden biliyorsun?"</p>

  <p>"Öldürmeden önce Hassan'a da işkence yapmışlar."</p>

  <p>"Katillerin öğrenmek istedikleri bir şey var o halde" diye mırıldandım kuşkuyla. "Ne istiyor olabilirler?"</p>

  <p>"Rejime muhalif olanların listesini..."</p>

  <p>"Ne yani, katiller yeni rejimin ajanları mı?"</p>

  <p>"Başka kim olabilir?" dedi Emir kendinden emin bir ifadeyle "Yanı başlarındaki ülkede güçlü bir muhalefet grubunun bulunması çok korkutuyor yönetimdekileri."</p>

  <p>"Yanılıyorsam beni düzelt" dedim gözlerimi eski arkadaşıma dikerek. "Bildiğim kadarıyla, eski rejimin polisleri olmanız dışında politikayla ilginiz yoktu sizin."</p>

  <p>"Ülkeden kaçmadan önce öyleydi. İktidara gelenler, suçlu suçsuz demeden, eski polis teşkilatındakileri yargılamaya kalkmasalardı kaçmayacaktık bile. Ama hiçbir suçumuz olmadığı halde bizi cezalandırmaya kalktılar. Türkiye'de bile rahat bırakmadılar. Baskı, tehdit, şantaj... Kendi elleriyle muhalif yaptılar... " Bir süre sustu Emir. Sonra kaim dudaklarım yalayarak yeniden konuşmaya başladı. "Aslında Hassan ile Mehdi'nin politikayla hiçbir ilgisi yoktu. Türkiye'ye gelince ortak bir halı mağazası açıp, ticarete atılmışlardı. İyi de para kazandılar. Politikayla uğraşan bendim. Ülkeden Mehdi ve Hassan'la birlikte kaçtığımız için onları da işin içinde sandılar. Bu yüzden vicdan azabı duyuyorum. Arkadaşlarımın başı benim yüzümden belaya girdi."</p>

  <p>Emir'in anlattıkları ilginçti. Ama karanlıkta kalan bir nokta vardı. Emir'in ülkesindeki ajanlar Türkiye'de geçmiş yıllarda bir seri infaz gerçekleştirmişlerdi. O kadar çok rejim muhalifi öldürmüşlerdi ki bu durum diplomatik bir krize yol açmış, dışişleri yetkilileri oturup konuşmuş, komşu ülke artık Türkiye'de operasyon düzenlemeyeceğine söz vermişti. Emir'e bu durumu anlatarak, sordum:</p>

  <p>"Bu işin arkasında başkaları olmasın?"</p>

  <p>"Sanmam, bizi ortadan kaldırmayı düşünecek ne bir düşmanımız ne de rakibimiz var."</p>

  <p>"Mehdi ile Hassan ortakmış. Sakın halı ticareti altında uyuşturucu... " diyecek oldum.</p>

  <p>"Bu imkânsız" diyerek sözümü kesti. "Onları iyi tanırım. Hassan ile Mehdi asla uyuşturucu işine girmezler..." Yeniden dalgınlaştı Emir. Sonra yüzüme bakarak, "Belki çek-senet mafyası olabilir. Ama işleri kötü değildi ki onlara niye bulaşsınlar?"</p>

  <p>"Bilemiyorum" dedim. "Ama yakında öğreniriz. Gelelim şu Mehdi'ye. Ailesi yok mu?"</p>

  <p>"Yok, Fındıkzade'deki evinde tek başına yaşardı." "Gece hayatı var mıydı? Çapkınlık falan yapar mıydı?"</p>

  <p>"Gece hayatı yoktu, ama üç yıl önce bir şarkıcıya kaptırmıştı kendini Epeyce para yedirdi kadına, sonra gönül fırtınası dindi, aklını başına topladı."</p>

  <p>"Ya Hassan?"</p>

  <p>"Hassan'ın gece hayatı filan yoktu. Karısının dizinin dibinden ayrılmazdı." "Karısı nerede oturuyor?"</p>

  <p>"Üsküdar'da, ama seninle konuşacağını sanmam. Kocası ölünce bütün dünyası yıkıldı. Herkesi düşman olarak görüyor. Benimle bile konuşmadı."</p>

  <p>"Bir de biz deneyelim" diyerek kadının adresini aldıktan sonra sordum Emir'e. "Peki sen kendini nasıl koruyacaksın?"</p>

  <p>"Merak etme benim yerimi saptayamadılar. Sağlam bağlantılarım var. Değişik yerlerde kalıyorum. Sana cep telefonumun numarasını vereyim. Beni oradan ararsın."</p>

  <p>Emir çıkmak üzereyken Ali girdi içeri. İçerde yabancı biriyle konuştuğumu görünce, duraksadı.</p>

  <p>"Gel, gel... seni bir dostumla tanıştırayım. Emir, eski narkotikçilerden."</p>

  <p>Karşılıklı el sıkışıp, memnuniyet belirttiler. Emir ayrılınca durumu Ali'ye anlattım. Genellikle sağduyudan yoksun olan yardımcım bu defa büyük bir basiret örneği göstererek:</p>

  <p>"Bu iş İstihbarat Teşkilatı'nı ilgilendirmiyor mu Amirim?" diyerek serzenişte bulundu.</p>

  <p>Haklıydı, ama benim de Emir'e bir can borcum vardı. O zamanlar Doğu Anadolu'daki bir ilde kaçakçılık şubesinde görev yapıyordum. Komşu ülkeye birlikte gerçekleştirdiğimiz bir operasyonda kaçakçıların eline düşmüştüm. Sonum yüzde yüz ölümdü. Emir kendi canım tehlikeye atarak kurtarmıştı beni.</p>

  <p>"Niye İstihbarat Teşkilatı'nı ilgilendirsin" diyerek karşı çıktım Ali'ye. "Ortalıkta bir cinayet var. Ve cinayeti kimin, hangi nedenle işlediğini bilmiyoruz. Hem laf aramızda istihbaratçıların, ortalıkta dünyayı biz yarattık gibi dolaşmalarına çok sinir oluyorum."</p>

  <p>Yardımcımı en duyarlı yerinden yakalamıştım, gıcık oluyordu istihbaratçılara.</p>

  <p>"Haklısınız Amirim'' diye söylendi Ah. "Bir sürü soruşturmaya el koydular."</p>

  <p>Ama ben ne yaptığımızdan emin olmak istiyordum. Ali'yi komşu ülkede devrim yapıldığı günlerde bizim üç eski ahbabın bu olaylara karışıp karışmadığını tespit etmesi için araştırma yapmaya yolladım. Ben de Hassan'ın Üsküdar'daki evinin yolunu tuttum.</p>

  <p>Kapıyı Hassan'ın siyahlara bürünmüş karısı Samira açtı. dimi tanıtınca, beni ilk gördüğünde yüzünde beliren çekingenlik tedirginliğe dönüştü. Konuşmak istemediğini söyledi. Anlaşılan o da kocası gibi öldürülmekten korkuyordu. Epeyce dil döktükten sonra konuşmaya ikna edebildim. Kendinden sürmeli iri kara gözlerinin yaşını silerek:</p>

  <p>"Başımıza bunlar Emir'in yüzünden geldi" diye söylendi. "Türkiye'ye geleli on beş yılı geçti o hâlâ rejim muhalifi gruplarla görüşmeyi sürdürüyordu. Hassan kaç kere uyardı onu, bu adamlarla görüşme diye."</p>

  <p>"Görüştüğü adamların kim olduklarını biliyor musun? diye sordum.</p>

  <p>"İsimlerini bilmem. Hassan, eski subaylar, polisler olduğunu söylemişti."</p>

  <p>"Peki Hassan şimdi yönetimde olanları sever miydi?"</p>

  <p>"Sevdiği söylenemezdi. Ama muhalefet yapmak istemiyordu. Hele Türkiye'ye geldikten sonra bu işlere hiç bulaşma yanlısı değildi."</p>

  <p>"Anlamadığım bir şey var?" dedim Samira'nın esmer, ama pürüzsüz yüzüne bakarak. "Kocanız rejime muhalif değilse neden ülkeden kaçtı?"</p>

  <p>"Onu ben de anlayamadım" dedi Samira kara gözlerini iri iri açarak. "İktidar değişince onu görevden bile almamışlardı. Ama bir gün eve geldi. 'Başım belada ülkeden kaçmamız gerek' dedi. Ertesi sabah apar topar ayrıldık. Daha sonra da bu konuda hiç konuşmadı benimle."</p>

  <p>"Şu halı mağazasını nasıl kurdular."</p>

  <p>"Kaçarken yanımıza bir miktar para almıştık. Onunla açtılar mağazayı." "Emir niye katılmadı bu ortaklığa?"</p>

  <p>"Ülkede kalan büyük bir paradan söz ediyorlardı. Her ne kadar Hassan, 'O paradan umudunu kes' dese de Emir ülkeye gidip o parayı almayı umuyordu. Hatta tehlikeyi göze alarak iki kez ülkeye girmeye kalkıştı. Ama ikisinde de Türkiye sınırını geçmeyerek geri döndü. Bir gün o parayı almayı umduğundan Hassan ve Mehdi'yle ortaklığa girmedi."</p>

  <p>"Ne parasıymış bu?" diye sordum merakla.</p>

  <p>"İnanın hiç bilmiyorum. Bir keresinde merak edip Hassan'a sordum. Polisler için ayrılmış gizli bir ödenekten söz etti. Ama ne demek istediğini tam anlayamadım."</p>

  <p>"Emir ile Hassan'ın arası nasıldı?"</p>

  <p>"Türkiye'ye geldiğimiz ilk yıllar iyiydi, ama Emir politikayla ilmeye başlayınca Hassan ile Mehdi ondan uzaklaştılar... " Kara gözleri dolmuştu, ağlayarak söylendi: "Keşke en başından uzaklaşsalarmış. Boş yere öldürdüler Hassanımı."</p>

  <p>"Mehdi'den bahsedelim" dedim konuyu dağıtmak için. "Biraz çapkınmış</p>

  <p>galiba?"</p>

  <p>Kadının yüzü kızardı.</p>

  <p>"Birkaç ay öncesine kadar öyleydi. Ama iki ay önce bir doktorla tanıştı: Füreyya Hanım. Birbirlerine âşık oldular." Mal bulmuş mağribî gibi atıldım. "Nerede doktorluk yapıyor bu Füreyya Hanım?"</p>

  <p>"Cerrahpaşa'da dahiliye servisinde çalışıyor. Aksaray'da bir de muayenehanesi var."</p>

  <p>Samira'nın evinden çıkınca Emir'i aradım. Yarım saat sonra bir pastanede oturmuş konuşuyorduk.</p>

  <p>"Bana eksik bilgi veriyorsun" dedim. "Şu ülkedeki para hikâyesi nedir?"</p>

  <p>"Konuyla ilgisi yoktu onun için anlatmadım. Uzun vadeli gizli bir uyuşturucu operasyonu için ödenek ayrılmıştı. Operasyonu Mehdi, Hassan ve ben gerçekleştirecektik. Ödenek bir bankaya yatırılmıştı. Ancak üçümüzden biri çekebilirdi. İşte o günlerde ülkede devrim oldu, operasyon gerçekleşmedi. Bankalardaki bütün hesaplara blokaj konulduğu için parayı alamadan ülkeden kaçtık."</p>

  <p>Suçlayan bakışlarımı yüzüne dikerek söylendim "Sonra sen de bu parayı alıp harcamak istedin."</p>

  <p>"Kendim için değil" diyerek başını salladı Emir. "Davamız için."</p>

  <p>Onun bir arkadaşının öldürülmesine, ötekinin kaybolmasına neden olan bu hayalciliği canımı sıkmaya başlamıştı.</p>

  <p>"Gerçekten de rejimi yıkabileceğinize inanıyor musun?" dedim, alaycı bir ifadeyle.</p>

  <p>Kararlılıkla gözlerimin içine baktı. "Halk bizi destekleyecek."</p>

  <p>"Benim bildiğim halk aç kalmadığı sürece, kılını kıpırdatmaz. Sizin ülkede de kimsenin aç kaldığı yok."</p>

  <p>"Önümüzdeki günlerde her şey değişecek. Haklı olduğumu sen de göreceksin." Yüzündeki kararlı ifade yumuşadı. "Mehdi'den bir haber var mı?" diye sordu. "Onun için çok kaygılanıyorum... "</p>

  <p>'Henüz bir şey yok. Cerrahpaşa'ya gidip, Füreyya'yla konuşacağım. Mehdi'nin şu doktor sevgilisiyle... "</p>

  <p>Emir tepkisiz bir yüzle beni dinlemeyi sürdürüyordu.</p>

  <p>"Mehdi'nin öyle bir sevgilisi olduğunu biliyorsun değil mi?" diye sormak zorunda kaldım.</p>

  <p>"Tabiî tanıyorum, Füreyya Hanım. Ama Mehdi'nin ona gideceğini sanmam." "Gitmese bile onunla bağlantısı vardır."</p>

  <p>Emir'den ayrılıp Cerrahpaşa Hastanesi'ne giderken araç telsizi cızırdamaya başladı. Açtım, bizim Ali:</p>

  <p>"Görüşmemiz gerek Amirim" dedi heyecanlı bir sesle. "İlginç şeyler buldum."</p>

  <p>Ben hastaneye uğradıktan sonra Bakırköy'de deniz kenarındaki bir çay bahçesinde buluşmak üzere sözleştik. Cerrahpaşa'da dahiliye servisini bulmak hiç de zor olmadı. Ama ne yazık ki Füreyya az önce çıkmıştı. Bir dizi sıkıcı açıklamalardan sonra hastanedekiler kadının adresini vermeyi kabul ettiler. Füreyya Hanım'ın dairesi Ataköy'deki toplu konutlardan birindeydi. Ama ona gitmeden önce Bakırköy'e uğrayıp Ali'yle konuşmalıydım.</p>

  <p>Ali her zamanki gibi tam saatinde buluşma yerindeydi. Masaya oturur oturmaz heyecanla anlatmaya başladı.</p>

  <p>"1982 yılında Emir'in ülkesinde, büyük bir suikast olmuş. Aralarında dinî yöneticilerin de bulunduğu on beş kişilik bir topluluk Emniyet Müdürlüğü'nü teftiş ederken bombayla havaya uçurulmuş. Yöneticiler olaydan ABD'yi sorumlu tutmuş, ama suikastçılar yakalanmamış. İlginç olan Emir, Hassan ve Mehdi'nin hemen bu olayın ertesinde Türkiye'ye kaçmaları."</p>

  <p>"Rastlantı olabilir."</p>

  <p>"Belki, ama suikast bizimkilerin bulunduğu kentte, rahatça girip çıktıkları emniyet binasında yapılmış."</p>

  <p>"İşte bu ilginç kılıyor olayı" diye mırıldandım. Emir'in gizli operasyon için ayrıldığını söylediği para yoksa bu suikastın karşılığı mıydı? Bu düşüncemi Ali'ye açmadım. Bize gereken tek şey zamandı. Amirlerimiz bizi durduracak fırsatı bulmadan katilleri yakalamalı, işi çözmeliydik. Çaylarımızı bitirir bitirmez Füreyya Hanım'ın dairesinin yolunu tuttuk.</p>

  <p>Füreyya'nın oturduğu apartmana yaklaştığımızda kapının önünde küçük bir kalabalığın toplandığını gördük. Arabayı kenara çekip, kalabalığa yaklaştık.</p>

  <p>"Ambulans nerede kaldı?" diye bağırıyordu genç bir kız.</p>

  <p>"Adam yangın merdivenlerinden kaçtı" diyerek olayı anlatıyordu yaşlı bir kadın.</p>

  <p>"Polise haber verin" diye söyleniyordu kısa boylu bir adam. Ali kimliğini çıkarıp:</p>

  <p>"Biz polisiz, burada ne oluyor anlatın bakalım" diyerek daldı kabalığı arasına. Genç kız anlatmaya başladı: "Yukarıda dördüncü katta... "</p>

  <p>Dördüncü kat lafını duyunca, eyvah dedim içimden. "Füreyya Hanım silahlı saldırıya uğradı... " diye sürdürdü kız konuşmasını.</p>

  <p>"Yanında başka kimse yok muydu?" diye atıldım.</p>

  <p>"Hayır kimse yoktu, sadece doktor hanım vardı" dedi kız şaşkınlıkla yüzüme bakarak.</p>

  <p>"Hemen yukarı çıkalım" dedim Ali'ye. Belki hâlâ ölmemiştir diye umut ediyordum. Asansör çalışmıyordu merdivenleri hızla tırmandık, ama ne yazık ki yukarıya çıktığımız da Füreyya Hanım çoktan ölmüştü. Sağ eli dikkatimi çekti, doğal görünmüyordu. Yakından baktım, elime aldım, parmaklarının kemikleri kırılmıştı. Katil, ondan bir şeyler öğrenmek istemişti. Füreyya'dan öğrenmek isteyecekleri Mehdi'yle ilgili olmalıydı. Yoksa Mehdi kaçırılmamış mıydı? Tehlikeyi sezince belki kendi olanaklarıyla gizlenmeyi seçmişti. Bu seçenek akla yalan geliyordu. Katil, Füreyya'dan Mehdi'nin gizlendiği yeri öğrenmek istemişti. Ve korkarım öğrenmişti. Füreyya için yapacak hiçbir şey yoktu. Kadının çantasını, çekmecelerini araştırmaya başladık, işimize yarayacak bir şey yok gibiydi. Ama Ali salondaki kütüphanenin alt çekmecesinde Yalova'daki bir daireye ait ödenmiş telefon faturaları buldu. Faturalar Füreyya Arısöz adına kesilmişti. Hemen telefona sarılıp faturadaki numarayı çevirdim. Aksanlı bir erkek sesi açtı telefonu.</p>

  <p>"Alo, buyurun kimi aramıştınız?"</p>

  <p>Mehdi'yi kaçırmamak için yalan söyledim.</p>

  <p>"Ben PTT'den arıyorum. Fatura ödemeleriyle ilgili olarak Füreyya Hanımla görüşecektim."</p>

  <p>"Füreyya Hanım İstanbul'da efendim. Hafta sonu gelecek." Teşekkür ederek kapattım. Sonra Ali'ye bakarak heyecanla söylendim: Mehdi'yi bulduk, ama Yalova'ya katilden önce ulaşamazsak bir işe yaramaz." "Helikopter" diye mırıldandı Ali.</p>

  <p>Emniyet Amirliği'nden izin almak gerekiyor. İnşallah engel çıkarmazlar."</p>

  <p>Korktuğum gibi olmadı. Katili yakalamak üzere olduğumuzu anlayan emniyet amiri zorluk çıkarmadan helikopteri emrimize erdi. Yarım saat sonra İstanbul'un muhteşem siluetini yukarıdan izleyerek Yalova'ya uçuyorduk.</p>

  <p>Ali helikopterden aşağıya bakarak, kendi semtim bulmaya çalışırken, benim aklım katilin Füreyya'yı nasıl bulduğundaydı. Samira'nın söylediğine göre Mehdi, Füreyya'yla iki aydır tanışıyordu. Bunların yakınlaşmaları olsa olsa on beş günlük bir şeydi. Füreyya'yı saptamaları oldukça zordu. Hassan'ı öldürmelerinin üzerinden bir hafta geçmesine karşın Mehdi'yi hâlâ bulamamış olmaları da bu varsayımı doğruluyordu. Peki Emir'in aklına niye gelmemişti Füreyya'yı aramak? Ben Füreyya'dan bahsederken Emir'in yüzünde beliren o tuhaf ifadeyi anımsadım. Yoksa Emir, Füreyya'yı bilmiyor muydu? Bilmeyebilirdi, çünkü üç ahbap çavuşun eski samimilikleri kalmamış. O zaman Emir neden tanıdığını söyledi? Yoksa? Hadi canım, neler düşünüyorum; Emir neden öldürmek istesin arkadaşlarını? Ne kadar kabul etmemeye çalışsam da Yalova'ya inene kadar bu olasılık kemirdi durdu beynimi.</p>

  <p>Aşağıya indiğimizde Yalova Emniyet Amirliği gerekli hazırlığı yapmış bizi bekliyordu. Ali'yle bir sivil araca binerek Mehdi'nin kaldığı siteye yöneldik. Destek için görevlendirilen başka bir sivil araç da bizi izliyordu.</p>

  <p>Kapıda bizi gören Mehdi, önce korkuya kapıldı. Kimliğimizi gösterip kendimizi tanıtınca rahatladı. Paniklemesin diye Füreyya'nın öldüğünü gizleyerek, bütün gerçekleri anlattık. Yardımcı olursa katili ya da katilleri yakalayacağımızı söyledik. Eski polis olan Mehdi durumu kavramakta zorlanmadı. Elinden geleni yapacağına söz verdi. Destek ekibindeki sivil polisler sitenin çevresine yayıldı. Ali'yle ben Mehdi'nin dairesinde beklemeye başladık.</p>

  <p>Akşam yemeğinden sonra kapının önünde birinin durduğunu fark ettik. Kapıya yaklaştık yanılmamıştık. Biri ahşap kapıya kulağım dayamış içeriyi dinliyordu. Ali'yle ben sessizce silahlarımızı çekip kapının sağma soluna mevzilendik. Az sonra zil çalındı. Mehdi'ye açmasını, ama kapının üzerindeki zinciri çıkarmamasını işaret ettik. Kapıyı açan Mehdi'nin yüzünde büyük bir şaşkınlık vardı:</p>

  <p>"Emir, burayı nasıl buldun?" diye söylendi kapıda.</p>

  <p>"Füreyya söyledi" dedi Emir. "Hepsini anlatacağım, beni içeri almayacak mısın?"</p>

  <p>Mehdi'ye Emir'i içeri almaşım işaret ettikten sonra Ali yandaki odaya geçti, ben salondaki dolabın içine yerleştim. Kapağın ince aralığından neler olup bittiğini görebiliyordum. Emir içeri girdi. Gergin bir hali vardı.</p>

  <p>"Neler oluyor Emir?" diye sordu Mehdi telaşla. "Hassan'ı kim öldürdü, niye bizim peşimizdeler?"</p>

  <p>Emir'in yüz ifadesi değişti.</p>

  <p>"Benim değil, senin peşindeler."</p>

  <p>"Ne demek oluyor bu?"</p>

  <p>Emir'in yüzünde pis bir gülümseme belirdi, silahım çıkarıp Mehdi'ye doğrulttu.</p>

  <p>"Sizi ihbar ettim demek oluyor" dedi. "Ülkedeki rejimin ajanlarına her şeyi anlattım. O suikastı para için bizim yaptığımızı söyledim"</p>

  <p>"Bunu neden yaptın?" diye sordu Mehdi. Sesinde düş kırıklığının yanı sıra büyük bir merak vardı.</p>

  <p>"Çünkü ülkede bıraktığımız parayı almam gerekiyordu. Ama yeni devletin ajanları, 'Bu söylediklerinin bizim için hiçbir değeri yok. Artık Türkiye'de suikast yapamıyoruz. Ama arkadaşlarım öldürürsen biz de ülkeye giriş vizesi veririz, sen de o parayı istediğin gibi kullanırsın' dediler."</p>

  <p>"Alçak herif" diye bağırdı Mehdi. "Hassan, seni kardeşi gibi severdi."</p>

  <p>"Kardeşim gibi severmiş. Son zamanlarda evine bile almıyordu beni. Beyefendinin rahatını kaçırıyordum. Hadi itiraf et, siz beni hiçbir zaman aranıza kabul etmediniz. Hep ikiniz ortak hareket ettiniz. Bense peşinizden sürüklenip durdum. Ama buraya kadar. Senin de hesabını görüp, kendi hayatımı yeniden kuracağım... "</p>

  <p>Duyduklarım bana yeterdi, dolabın kapışım açıp usulca dışarıya çıktım. Emir sırtı bana dönük olarak Mehdi'yle konuşmayı sürdürüyordu. Dikkatini dağıtmak için sol elimle cebimdeki anahtarı salonun öteki ucuna attım, Mehdi duyduğu sese dönünce silahımı ensesine dayayarak:</p>

  <p>"Buraya kadar eski dostum" diye söylendim. "Sakın kıpırdama."</p>

  <p>Aynı anda Ali de yan odadan fırlamıştı. Emir'in silahını aldı. Beni karşısında gören Emir şaşkınlıktan küçük dilini yutacaktı. Sitem dolu bakışlarla onu süzerek:</p>

  <p>"Yaptığın dostluğa sığmaz" dedim. "Beni kandırdın. İnsan arkadaşlarına daha özenli davranmalı."</p>

  <p>&nbsp;</p>
</body>
</html>
