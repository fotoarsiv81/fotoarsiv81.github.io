<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx1056"></a><a id="a29"></a><span class="t2"><b>Kirli Para</b></span></p>

  <p class="p2">&nbsp;</p>

  <p>Saat gecenin on ikisiydi. Merkezden ayrılmak üzereydim. Günlerdir uğraştığımız bir namus cinayeti sonunda çözülmüş, genç katil suçunu itiraf etmişti. Etmişti, ama bizim de canımıza okumuştu. Yorgunluktan ölmüş haldeydim. Bir an önce kapağı eve atıp saatlerce uyumaktan başka bir şey düşünemiyordum. Pardösümü sırtıma geçirmiş, kapıya yönelmiştim ki telefonun zili uğursuz bir habercinin cırtlak sesi gibi çınlamaya başladı. Şöyle bir gözucuyla baktım telefona. İçimden bir ses "açma" dedi. içimden gelen sese inanırım, ama her seferinde de aynı aptallığı yapıp, onu dinlemem. Yine öyle oldu. Telefonun almacını kaldırdım.</p>

  <p>"Alo, buyurun kimi aramıştınız?"</p>

  <p>"Başkomiser Nevzat'la görüşmek istiyorum" dedi bir erkek sesi. "Buyurun benim, ama kısa kesin lütfen tam çıkmak üzereydim." "Bu saatte aradığım için özür dilerim, ama daha önce aradığımda sizi bulamamıştım. Ne olur kusuruma bakmayın" dedi. Sesi kibardı. "Tamam, önemi yok. Size nasıl yardım edebilirim?" "Telefonda anlatamam. Yüz yüze görüşmeliyiz."</p>

  <p>"Yüz yüze mi?" dedim şaşkınlıkla. "Daha kendinizi bile tanıtmadınız." "Özür dilerim. Ben Doktor Nail."</p>

  <p>"Doktor Nail... " diye mırıldanarak bu ismi duyup duymadığımı kafamda tartarken:</p>

  <p>"Beni tanımazsınız" diye açıkladı karşımdaki. "Ben, Yamalı Mehmet'in oğluyum."</p>

  <p>Aynı kişiden mi söz ediyorduk, anlamak için sordum:</p>

  <p>"Geçenlerde öldürülen, şu uyuşturucu kaçakçısı Yamalı Mehmet mi?"</p>

  <p>"Evet. işte ben onun oğluyum."</p>

  <p>"Benden ne istiyorsunuz?"</p>

  <p>"Babamın katilini bulmanızı?"</p>

  <p>"İyi de, bu işe narkotikçiler bakar" diyecek oldum.</p>

  <p>"Hayır" diyerek kesti sözümü. "Bilmediğiniz şeyler var. Yüz yüze görüşürsek daha iyi anlatabilirim. Hem sizinle görüşmemi Sedat Bey istedi." "Hangi Sedat?" diye sordum dikkat kesilerek. "Teşkilattanmış. Size böyle söylememi istedi."</p>

  <p>Bizim istihbaratçı Sedat! Allah Allah, MİT'in ne işi olabilirdi bu uyuşturucu kaçakçısının oğluyla? Ama Sedat, birini yolluyorsa mutlaka altında bir iş vardır.</p>

  <p>"Peki" dedim Nail'e. "Ama bugün olmaz. Yarın sabah dokuzda görüşelim oldu mu?"</p>

  <p>"Oldu" dedi Nail, rahatlamış bir sesle. "Ama dışarıda görüşmeyelim. Sizce sakıncası yoksa Şişli'deki muayenehanemde buluşalım."</p>

  <p>Nail'in bir şeylerden korktuğu belliydi. Üstelemedim. Muayenehanesinin adresini alıp, telefonu kapattım. Bir an yorgunluğum geçmiş, uykum dağılır gibi olmuştu. Bir sigara yakıp az önce kalktığım masaya yeniden oturdum. Neler oluyordu? Yamalı Mehmet denilen uyuşturucu kaçakçısı bir hafta önce Sütlüce yakınlarında Mercedes arabasının içinde ölü bulunmuştu. Narkotikçiler olayı uyuşturucu mafyası içinde yaşanan bir çatışma diye duyurmuşlardı kamuoyuna. Fihristi açıp, Sedat'ın numarasını bulduktan sonra telefonun tuşlarına basmaya başladım. Dördüncü çalışında açtı telefonu Sedat.</p>

  <p>"Alo? Sedat merhaba, ben Nevzat."</p>

  <p>"Nevzat, sen misin?" diye homurdandı.</p>

  <p>"Evet ta kendisi" diye cıvıldadım neşeli bir sesle.</p>

  <p>"Çüş lan, bu saatte uyandırılır mı insan?" diye homurdandı Sedat.</p>

  <p>Anında yapıştırdım lafı.</p>

  <p>"Ben de bunu söylemek için aradım seni."</p>

  <p>"Ne diyorsun oğlum sen?" diye söylendi, sesi biraz daha açılmıştı. "Numaramı her önüne gelene verir de geceyarıları beni aratırsan, aynı şeyi ben de sana yaparım."</p>

  <p>Sedat'ın güldüğünü duydum.</p>

  <p>"Nail mi aradı?"</p>

  <p>"Evet, Yamalı Mehmet'in oğlu olduğunu söyledi. Nedir bu iş?"</p>

  <p>"Valla ben de bilmiyorum. Nail, bir tanıdığın yeğeni. Benden yardım istedi." Sedat kapalı konuşuyordu.</p>

  <p>"İyi de onu neden narkotikçilere değil de bana yolladın?"</p>

  <p>"Narkotikte olayı soruşturan kişi kim biliyor musun?" dedi Sedat, kinayeli bir sesle.</p>

  <p>"Kim?"</p>

  <p>"Recai." Recai'nin kim olduğunu çok iyi biliyordum, ama teyit ettirmek istedim.</p>

  <p>"Hangi Recai?"</p>

  <p>"Hani, yıllar önce, eroincilerle işbirliği yapıyor, diye şikâyet ettiğin Başkomiser Recai."</p>

  <p>"Ne olmuş Recai'yse?" dedim umursamaz bir tavırla. "Onunla anlaşmazlığımız çok önceydi. Artık onunla bir sorunum yok."</p>

  <p>Sedat'ın kahkahaları duyuldu telefonun öbür ucundan.</p>

  <p>"Bırak bu numaraları, ondan nefret ediyorsun. Herif seni altı ay görevden</p>

  <p>aldırdı."</p>

  <p>"Numara yapmıyorum" diye sürdürdüm oyunumu. "Olanları çoktan unuttum. Hem Cinayet Masası, Kaçakçılık Dairesi'nden daha keyifli." Kısa bir sessizlik oldu.</p>

  <p>"İyi o zaman" dedi sakin bir sesle. "Nail'e bu işle ilgilenmediğini söyle, olsun bitsin."</p>

  <p>Sedat beni iyi tanırdı, bu işe asılacağımı adı gibi biliyordu. Ama boyun eğmek yoktu.</p>

  <p>"Tamam, hadi iyi geceler o zaman" diyerek kapadım telefonu.</p>

  <p>Ama davayı kapatamayacağım kesindi. Ertesi gün Doktor Nail'in muayenehanesine yollandım. Anacaddeye bakan geniş bir dairede kabul ediyordu hastalarını Doktor Nail. Orta boylu, ince yapılı biriydi.</p>

  <p>"Güzel bir muayenehaneniz var" dedim Nail'in masasının karşısındaki koltuğa otururken. "Pahalı olmalı."</p>

  <p>"Babam aldı" dedi doğal bir tavırla. "Cihazlarımız en son teknolojinin ürünüdür. Babam benim için hiçbir fedakârlıktan kaçınmazdı. Ama nedense hep uzak dururdu benden."</p>

  <p>"Bir baba oğlundan ne kadar uzak durabilir ki?"</p>

  <p>"Tahsil için yurtdışına yolladı. Yılda bir kez ya görüşür ya görüşmezdik."</p>

  <p>"İlginç, ama biz asıl meseleye gelelim; benimle ne konuşmak istiyordunuz?"</p>

  <p>"Biliyorsunuz, polis babamın öldürülmesini uyuşturucu kaçakçıları arasındaki bir iç hesaplaşma olarak duyurdu. Önce ben de bu açıklamaya inandım. Ama Ekrem Amca, babamın rakip kaçakçılarca öldürülmediğini söyledi."</p>

  <p>"Ekrem Amca dediğin Çelet Ekrem mi?"</p>

  <p>"Evet" dedi Nail yüzü kızararak.</p>

  <p>"Peki Çelet Ekrem nereden biliyormuş babanın mafya tarafından öldürülmediğini?"</p>

  <p>"Çünkü uyuşturucu mafyası barış imzalamış. Babamı öldürmeleri çok anlamsızmış."</p>

  <p>"Peki kim öldürmüş babanı o zaman?"</p>

  <p>"O da bilmiyormuş. Araştırdıklarını söyledi."</p>

  <p>"Yerinde olsam onlara güvenmezdim. Babam bizzat Çelet Ekrem bile öldürtmüş olabilir" diye söylendim.</p>

  <p>"Ekrem Amca böyle bir şey yapmaz. Hem ertesi gün başka biri daha aradı beni. Babamın öldürülmeden önce sorgulandığını, sonra arabasında kurşuna dizildiğini söyledi."</p>

  <p>"Saçma" diye mırıldandım. "Polisin bunu tespit etmesi hiç de zor değil."</p>

  <p>İri yeşil gözlerini yüzüme diken Nail:</p>

  <p>"Ya tespit etmek istemedilerse?" diye sordu.</p>

  <p>"Bunu yapmaları için bir neden yok ki."</p>

  <p>"Ama beni arayan adamın söylediği bir şey daha var. Babam, kendisini izleyenlerin polis olduğunu söylemiş."</p>

  <p>"Siz ne söylediğinizin farkında değilsiniz" dedim abartılı bir öfkeyle. "Polise iftira etmek büyük suçtur."</p>

  <p>"Suçsa cezamı çekmeye razıyım. Yeter ki siz bu olayı soruşturun."</p>

  <p>"Yapamam" dedim. "Anlattıklarınız sadece söylenti. Bir soruşturma için, hele hele polisi suçlayacak bir soruşturma için elle tutulur, gözle görülür kanıtlar lazım."</p>

  <p>"Yani soruşturma açmayacak mısınız?"</p>

  <p>"Korkarım hayır. Tabiî kanıt bulursanız, iş değişir. Yine de babanızın cep telefonunun numarasını verirseniz, kimlerle konuştuğuna bir bakarız."</p>

  <p>Nail hayal kırıklığı içinde küçük bir kâğıda rakamları sıralarken ben de toparlandım. Uzattığı kâğıdı alıp:</p>

  <p>"Tanıştığımıza sevindim" dedim. "Yeni bir şey bulursanız, sizi dinlemeye hazırım."</p>

  <p>Nail'den ayrılır ayrılmaz merkezi arayıp yardımcım Ali'yi buldum "Beni iyi dinle Ali" dedim. "Önemli bir iş var elimizde. Uyuşturucu kaçakçısı Yamalı Mehmet'in soruşturma dosyasını ele geçirmeliyiz. Soruşturmayı hangi ekip yürütmüş, kurşunların balistik incelemeleri filan ne varsa... Ama bunları kimseye sezdirmeden elde etmeliyiz. Birileri işi sezerse her şey bozulur."</p>

  <p>"Neler oluyor Amirim?" diye sordu. Sesi merak içinde yüzüyordu.</p>

  <p>"Sonra anlatırım. Şimdi bu dosyayı nasıl ele geçiririz onu düşün."</p>

  <p>"Tamam Amirim" dedi, sanki birileri bizi dinliyormuş gibi sesini kısarak. "Akşama kadar size bir şeyler söyleyebileceğimi sanıyorum."</p>

  <p>Ali'nin dosyayı ele geçirmesini umarak ben de telefon idaresinin yolunu tuttum. Yamalı Mehmet'in yakalanmadan önce aradığı şu meçhul şahıs kimmiş öğrenmeliydim. Telefon idaresindeki adamımızın işi başından aşkındı yine de benimkini öne aldı, akşamüzeri uğrarsam sonucu alabileceğimi söyledi.</p>

  <p>İkinci durağım, yeraltı âleminin en pislik adamı Kör Bican'ın Sarıyer'deki kafesiydi. Kör Bican'ı herkes gibi ben de sevmezdim. Ama o dünyayı Bican'dan daha iyi bilen kimse yoktu. Bu âlemde sinek vızıldasa önce Kör Bican'ın haberi olurdu. Hepsinden önemlisi kendini bana borçlu hissediyordu.</p>

  <p>Kör Bican kapıda karşıladı beni. Sigara, çay, kahve... adamları çevremizde dört dönüyorlar. Gizli konuşacağımı söyleyince çekilmelerini işaret etti.</p>

  <p>"Yamalı Mehmet cinayeti hakkında ne biliyorsun?" dedim.</p>

  <p>Dikkatle yüzüme baktıktan sonra,</p>

  <p>"O işe Başkomiser Recai bakmıyor mu?" diye sordu kuşkuyla. Kararlı bir tavır takınarak:</p>

  <p>"Ne demek şimdi bu?" dedim. "Burada olduğumuza göre biz bakıyoruz değil mi?" "Kızmayın Başkomiserim, ben öyle duydum da... "</p>

  <p>"Sen boşver ne duyduğunu da yardım edecek misin, etmeyecek misin onu söyle." "Kızma be Başkomiserim" dedi yüzündeki yara izini kaşıyarak. Tuhafıma gitti de o yüzden sordum."</p>

  <p>"Ha Recai, ha ben ne fark eder. İkimiz de Emniyet görevlisiyiz."</p>

  <p>"Çok fark eder" dedi bıyık altından gülerek. "Bunu sen de çok iyi bilirsin ya ama, bana söylemezsin. Neyse canım, benim üstüme vazife değil... Gelelim senin soruya. Yamalı Mehmet işi karanlık. Senin Başkomiser Recai iç hesaplaşma, diyor ama öyle değil. Eroinci takımı anlaştı. Kimse çatışma istemiyor."</p>

  <p>"Peki kim öldürdü Yamalı'yı o zaman?" Bilmiyorum, ama yirmi beş kilogram eroin kayıp. Eroini bulan katilleri de bulur."</p>

  <p>Yıllar önce Recai'nin gizlemeye çalıştığı yedi yüz elli gram eroini anımsadım. Onu suçüstü yakalamıştım, ama araya nüfuzlu yakınlarını koyarak işin üstünü örtmeyi başarmış, meslektaşıma iftira etmek suçuyla disiplin cezası almamı sağlamıştı. Bu defa on kıstırdığımı hissediyordum, ama dikkat etmeli, yıllar önce olduğu gibi ellerimin arasından kayıp gitmesine izin vermemeliydim</p>

  <p>"Şu yirmi beş kilogramlık eroini çalanlar" dedim gözlerimi Kör Bican'a dikerek. "Nasıl satacaklar?"</p>

  <p>"İyi soru" dedi Kör Bican. "O eroini Türkiye'de satamazlar. Satmaya kalktıkları an, bizim ağır delikanlılar Yamalı Mehmet'i kimin vurduğunu anında çakarlar. Bu da katillerin sonu olur. Eroini satmak için tek yolları yurtdışı. Ancak yurtdışında elden çıkarabilirler eroini. Macaristan, İspanya ya da İtalya'da üçüncü elden satabilirler. Üçüncü elden satışta da bu kadar malı bir seferde satamazlar, parçalamak zorundalar. Senin anlayacağın malı eritmeleri zaman alır."</p>

  <p>Kör Bican'ın yemeği birlikte yiyelim ısrarlarına boşverip çıktım yanından. Merkeze geldiğimde, pencereden süzülen ikindi güneşi tatlı tatlı koltuğumu ısıtıyordu. Çok geçmeden Ali de damladı. Yüzündeki üzgün ifadeden işlerin yolunda gitmediği anlaşılıyordu.</p>

  <p>"Dosya yok Amirim" dedi kapıyı kapar kapamaz. "Akademide sınıf arkadaşım Komiser Yardımcısı Erkan'ı kafaya aldım. Arşivde çalışıyor; ona sezdirmeden fırsatını bulup dosyalara baktım, ama Yamalı Mehmet'inkini bulamadım."</p>

  <p>"Soruşturma soğuyana kadar gözden uzak tutmaya çalışıyorlar" diye söylendim. "Peki tutanağı hazırlayan ekipte kimler varmış, öğrenebildin mi?"</p>

  <p>"Öğrendim. İki kişi var. Başkomiser Recai, Komiser Yardımcısı Cemil."</p>

  <p>"Şu Jön Cemil mi?"</p>

  <p>"Ta kendisi Amirim" dedi Ali, Cemil'e özendiğini gizlemeyerek. "Herif çok yakışıklı. Sosyetede götürmediği kan kalmadı diyorlar... "</p>

  <p>Ali'nin böyle senlibenli konuşması canımı sıkıyordu, onu uyarmak üzereyken:</p>

  <p>"Bir hostes sevgilisi var. Müthiş bir parça" dediğini fark ettim.</p>

  <p>"Hostes mi?" diyerek atıldım.</p>

  <p>"Evet Amirim, kızın adı Fulya Görücü."</p>

  <p>"Kızın hangi havayollarında çalıştığını biliyor musun?"</p>

  <p>Nereye varmak istediğimi anlamayan Ali şaşkın şaşkın yüzüme bakarak:</p>

  <p>"Bilmiyorum, ama öğreniriz Amirim. Neden bu kadar önemli?'</p>

  <p>"Sonra anlatırım. Sen şu kızı bir araştır. Hangi havayollarında çalışıyor, nereye, hangi günlerde uçuyor?" ' Ali çıkmak üzereyken uyarmayı da ihmal etmedim. "Tabiî gizlilik içinde. Kızı araştırdığını Cemil kesinlikle bilmemeli.</p>

  <p>"Başüstüne" diyerek çıktı Ali. Ben de peşinden telefon idaresinin yolunu tuttum.</p>

  <p>Telefon idaresindeki adamımız sabahkinden daha yorgun görünüyordu ve her zamanki gibi asık suratlı. Beni görünce önündeki sumenin altından bir kâğıt parçası çıkararak uzattı.</p>

  <p>"Öğrenmek istediklerin burada yazılı" diye söylendi, bıkkın bir Ses tonuyla.</p>

  <p>Teşekkür ederek aldım notu, ama o beni duymamıştı bile.</p>

  <p>Dışarı çıkar çıkmaz kâğıdı okudum. On bir rakamlı numaranın yanında Sedat'ın ismini gördüğümde nedense hiç şaşırmadım. Yamalı Mehmet'in panik içinde tuşladığı numaraları bu defa ben çevirdim. Sesimi duyan Sedat da hiç şaşırmadı. Sanki onu aramamı bekliyormuş gibi bir hali vardı. İki saat sonra Divan Pastanesi'nde oturmuş kahvelerimizi yudumluyorduk.</p>

  <p>"Yamalı Mehmet bizim için çalışıyordu" diye açıkladı Sedat. "Adi herifler yirmi beş kilogram eroin için adamımızı öldürdüler."</p>

  <p>"Onun adamınız olduğunu daha önceden söylemeliydin" dedim.</p>

  <p>"O zaman soruşturmaya başlamazdın. Bunu bizim iç işimiz olarak görürdün." Haklıydı öyle yapardım. Ama kafam hâlâ açık değildi.</p>

  <p>"Peki soruşturmayı siz niye yürütmediniz?"</p>

  <p>"Hadi Nevzat, bunu anlamış olmalıydın" dedi iki elini yana açarak. "Uyuşturucu kaçakçılarının en azılılarından birinin benim ispiyonum olmasını açıklayamazdım. Birtakım işgüzarlar çıkıp, benim de uyuşturucu işinden pay aldığımı söyleyebilirdi."</p>

  <p>Kuşkuyla yüzüne baktım.</p>

  <p>'Ne yani, yoksa sen de mi öyle düşünüyorsun?" diye söylendi.</p>

  <p>'Her şey o kadar bozuldu ki ne düşüneceğimi bilmiyorum."</p>

  <p>Yapma Nevzat!" diye isyan etti. "Benden de mi kuşkulanıyorsun?"</p>

  <p>"Bana açık davranmadın, kullanmaya kalktın" dedim öfkeyle. Ama böylece kötü bir polisi yakalatacağım. Sen de yıllar önce uğradığın haksızlığın intikamını almış olacaksın. Bunda yanlış olan nedir?"</p>

  <p>"Yaptığının doğru olduğundan emin değilim" dedim suratımı asarak. "Neyse artık bunun önemi kalmadı, işe bulaştık bir kere. Yamalı Mehmet'i Recai mi öldürdü sence?"</p>

  <p>"Tetiği çekmediyse bile çektirtmiştir. Yamalı Mehmet izlendiğini fark edince cep telefonumu aramış. Ben yurtdışındaydım, cep telefonum da evdeki telesekretere yönlendirilmişti. 'Beni polisler izliyor, yardım et' diye not bırakmış. Sesi panik içindeydi zavallının."</p>

  <p>"İsim söylemiş mi?"</p>

  <p>"Ne yazık ki hayır. Ama narkotikte Recai'nin bilgisi olmada kimse kılım bile kıpırdatamaz. Bunu sen de biliyorsun."</p>

  <p>"Öyle" dedim. "Yine de emin olmak lazım."</p>

  <p>"Benim ve teşkilatın adım kullanmamak koşuluyla her türlü yardımı yapmaya hazırım."</p>

  <p>"Sağol" dedim masadan kalkarken. "Bana karşı dürüst olmandan başka bir şey istemiyorum senden."</p>

  <p>Ertesi sabah erken saatlerde buluştuk Ali'yle. Bu defa yüzü gülüyordu.</p>

  <p>"Kız özel bir havayolu firmasında çalışıyormuş Amirim" diyerek iştahla anlatmaya başladı. "Haftada iki kez İspanya'ya uçuyormuş."</p>

  <p>"Mükemmel" diye söylendim sevinçle. Eroinin yurtdışına nasıl çıkarılacağım bulmuştuk. Artık dürüstlüğünden kuşku duymadığım Emniyet amiriyle görüşebilirdim. Ona durumu anlattım. Sıkıntıyla dinledi beni.</p>

  <p>"Teşkilat içinde operasyon düzenlemekten nefret ederim" dedi asık bir suratla. "Bu yüzden suçun işlendiğinden yüzde yüz emin olmak lazım. Sen emin misin?"</p>

  <p>"Eminim" dedim.</p>

  <p>"Bunun sorumluluğunu alıyor musun?" "Alıyorum" dedim hiç duraksamadan.</p>

  <p>"Tamam, başlayın o zaman, ama bir koşulla, yanınıza narkotikçileri de vereceğim."</p>

  <p>"Recai'nin haberi olur."</p>

  <p>"Hayır vereceğim polisler güvenilir adamlardır."</p>

  <p>İki saat sonra kızın evinin önüne kamp kurmuştuk. Ali, kızın bu gece uçacağım söylemişti. Öğleye doğru bizim sosyete polisi Cemil damladı eve. Elinde büyükçe bir poşet vardı. Malın onun içinde olduğuna adım gibi emindim. Akşama doğru kızla birlikte çıktılar evden. Kızın omzundaki büyükçe çanta ikimizin de dikkatinden kaçmadı. Cemil'in arabasıyla havaalanına gittiler. Bizimki kızı içeriye kadar geçirdi. Sonra evine döndü.</p>

  <p>"Mal Cemil'in evinde galiba Amirim" dedi Ali. "Basıp yakalayalım mı?"</p>

  <p>"Hayır, kızın gelmesini bekleyeceğiz. Recai parayı alırken suçüstü yapacağız."</p>

  <p>"Kız parayla mı dönecek, diyorsunuz?"</p>

  <p>"Başka türlü nasıl olabilir ki? Kız malı verip parayı alıyordur. Parayı da banka kanalıyla transfer edecek hali yok. Gelen parayı Cemil alıp Recai'yle paylaşıyordur."</p>

  <p>"Ya Cemil gelen parayı Recai'nin banka hesaplarına yatırmaya kalkarsa."</p>

  <p>"Keşke yapsa, ama sanmıyorum. Recai o parayı asla kayıtlara geçirtmez, bu yüzden elden almak zorunda."</p>

  <p>Bizim sosyete polisi Cemil, ertesi gün her zamankinden daha erken çıktı evinden. İspanya'dan dönen kızı karşılayacak. O havaalanına doğru yola çıkar çıkmaz en güvenilir elemanlarımızdan üç kişi Ali'nin sorumluluğunda evine girdi. Ben uzaktan Cemil'i izlemekteydim. Biz havaalanına girerken, telsizden Ali'nin keyifli sesi yükseldi.</p>

  <p>"İş tamam Amirim, madeni bulduk."</p>

  <p>Yarım saat sonra İspanya'dan gelen uçak indi. Cemil, kızla birlikte çıktı terminalden. El ele Cemil'in arabasına bindiler. Cemil, kızı evine kadar getirdi, ama içeri girmedi. Kız inerken elindeki poşeti arabada bıraktığım fark ettim. İşler umduğum gibi gidiyordu. Cemil aracım hareket ettirdi, ben de peşinden. Bu arada Ali'yi telsizle arayıp güzergâhımı verdim. Birkaç dakika sonra yetiştiler. Cemil'in aracı Balmumcu'da bir siteye girdi. Burası Recai'nin evinin olduğu siteydi.</p>

  <p>On dakika sonra çaldık kapıyı. Elinde silahlarla, karşısında polisleri gören Recai'nin karısı Gülsüm şaşkınlıkla yüzümüze bakakaldı. Fakat kaybedecek zamanımız yoktu.</p>

  <p>"Özür dileriz Gülsüm Hanım" diyerek içeriye daldık.</p>

  <p>Poşetteki on beş bin doları saklamaya çalışırken yakaladık Recai ile Cemil'i. Beni karşısında gören Recai şoka uğradı. Öfkeyle üzerime saldırmaya kalktı, ama bizim çocuklar anında etkisiz hale getirdiler onu.</p>

  <p>Sorgusunda suçlamaları reddetti Recai. Önce paranın Cemil'e ait olduğunu söyledi. Cemil bunu doğrulamayınca, benim kendisine komplo kurduğumu iddia etti. Ama ele geçirilen kara para, eroin, Cemil'in ve hostesin ifadeleri o kadar açıktı ki bu defa yukarıdaki tanıdıkları da yardım edemediler ona.</p>

  <p>&nbsp;</p>
</body>
</html>
