<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx614"></a><a id="a25"></a><span class="t2"><b>Ş</b></span><span class="t2"><b>eytan Ayr</b></span><span class="t2"><b>ı</b></span><span class="t2"><b>nt</b></span><span class="t2"><b>ı</b></span><span class="t2"><b>da Gizlidir</b></span></p>

  <p class="p9"><span class="t7">&nbsp;</span></p>

  <p>Küf, tütsü, çürümüş et karışımı bir koku evin her yanına sinmişti. Koku o kadar iğrençti ki Ali sıkıntıyla kısılmış gözlerini yüzüme dikerek: "Ceset mi kokuyor?" diye söylendi.</p>

  <p>"Bilmiyorum" dedim, sonra hâlâ kapının yanında dikilen Abdülbaki'ye döndüm. "Onunla en son ne zaman görüşmüştünüz?"</p>

  <p>"Üç gün önce konuşmuştum" dedi adam hüzünlü yüzünü kaplayan kırlaşmış, uzun sakalım karıştırarak. "Telefonda konuşmuştuk. Benden para istiyordu. Ertesi gün gelip almaşım söyledim. Ama gelmedi. Gelmeyince telefon ettim. Telefonu yanıt vermedi. Defalarca aradım. Yanıt alamadım. Kalkıp eve geldim. Kapıyı çaldım kimse açmadı. Komşulara sordum. Üç gecedir ışığının yandığını söylediler. Kaygılanıp, çilingire kapıyı açtırdım."</p>

  <p>Konuşmakta zorlanıyordu. Sustu sonra içerisini göstererek ekledi.</p>

  <p>"Zavallı Büşra'nın cesedini buldum."</p>

  <p>Karanlık olduğu için gösterdiği yerde hiçbir şey göremiyorduk. Kapının yanındaki elektrik düğmesine dokununca içerisi aydınlandı. Buna aydınlanmaktan çok evin içindeki karanlık ortaya Çıktı demek daha doğru olur. içerisi simsiyahtı. Masadan iskemlelere, duvardaki afişlerden, pencerelerdeki perdelere, yerdeki halılara, kitap kapaklarına kadar her şey siyahtı. Lamba yakınca Abdülbaki'nin eliyle gösterdiği yöne yürüdük. Meslek hayatımda yüzlerce kez cinayet mahalline gitmiş, cesetlerle karşılaşmıştım, ana bu tür bir manzarayla ilk kez yüz yüze geliyordum. Sanki gerçek bir cinayet mahallinde değil de bir Amerikan filminin stüdyosundaymış gibiydim. Maktul salonun ahşap zemininde sırtüstü yatıyordu, üzerinde hiç giysi yoktu. Elleri ve ayakları yana gerilerek, yere çakılmış kalın mıhlara iplerle bağlanmıştı. Bedeninin üst kısmı kızıla boyanmıştı. Kurumuş kan yer yer kabarmış altındaki yara izleri ortaya çıkmıştı. Dokuz tanesini sayabildiği yaralar, bıçak ya da benzeri bir aletle açılmıştı.</p>

  <p>"Şuraya bakın Amirim" dedi Ali. "Maktulün altındaki şekle bakın."</p>

  <p>Gözlerimi kısarak baktım. Kocaman bir yıldıza benziyordu. Ceset tam bu yıldızın üzerine bağlanmıştı. Sanki bu ürkütücü şekille uyum sağlayıp yıldızın bir parçası olmuştu. Yıldızın uçlarında tuhaf harfler, rakamlar, resimler seçiliyordu.</p>

  <p>"Bismillahirrahmanirrahim" diye Abdülbaki korkuyla mırıldanmaya başladı. "Euzubillalıimineşşeytanirracim. Bismillahirrahmanirrahim. "</p>

  <p>Diz çökerek cesedi incelemeye başladım. Başının altında kan izleri gördüm. Yaklaşıp, baktım, saçlarında da kurumuş kan vardı. Katil önce başına vurup, sonra yere bağlamış olmalıydı. Bakışlarım sağ eline kaydı, rengi atmış, soğuk parmaklarım avucumun içine aldım. Tırnaklarının arasında bir şeyler vardı. Cesedi incelemeyi bitirince bir sigara yaktım.</p>

  <p>Abdülbaki saygıyla yanıma yaklaşarak, yalvaran gözlerle yüzüme baktı. Başıyla cesedi işaret ederek,</p>

  <p>"Başkomiserim" dedi, "incelemeniz bittiyse Büşra'nın üstünü örtsek."</p>

  <p>"Tabiî, örtelim."</p>

  <p>Adamcağız yatak odasına geçti, elinde bir battaniyeyle dönerek, maktulün üzerini örttü.</p>

  <p>"Neyiniz oluyor?" diye sordum.</p>

  <p>"Yeğenim. Bir ay önce vefat eden Resul Abimin kızıydı." "Abiniz neden ölmüştü?" diye sordum.</p>

  <p>"Kanser" dedi, üzüntüyle başını sallayarak, "kan kanseri. Abim ölünce Büşra tek başına kalmıştı."</p>

  <p>"Annesi yok muydu?"</p>

  <p>"Nefise Yengemi üç yıl önce bir trafik kazasında kaybetmiştik. Zaten ne olduysa yengemin ölümünden sonra oldu. Büşra evden uzaklaşmaya başladı." "Adı Büşra mı dediniz?"</p>

  <p>Soruyu soran Ali'ydi. Eliyle az önce girdiğimiz dairenin kapısını işaret ederek yineledi:</p>

  <p>"Zilin üstünde Başak yazıyor." Abdülbaki yüzünü sıkıntıyla buruşturdu.</p>

  <p>"Ailesinin ona verdiği isimden utanıyordu. Bu yüzden arkadaş isminin Başak olduğunu söylüyordu. Rahmetli abim az çekmedi elinden." "Nasıl, biraz anlatır mısınız?"</p>

  <p>"Abim Almanya'da işçiydi. Kızı, yabancı diyarlarda bozulmasın, Türk geleneklerine göre yetişsin diye dört yıl önce Alman'daki işinden emekli olunca İstanbul'a geldi. Ama Büşra Türkiye'deki kültürle uyum sağlayamadı, anaya babaya asi bir çocuk olup çıktı."</p>

  <p>"Büşra'yla hiç konuşmadınız mı, onu ikna etmeye çalışmadınız mı?"</p>

  <p>"Konuşmaz mıyız efendim. Annesi konuştu, abim konuştu ben konuştum. Yengem sağken yine bizi dinliyordu. Ama yengem ölünce abim kızla başa çıkamadı. O sıralar Büşra üniversiteye gitmeye başlamıştı. Orada satanist mi ne birileriyle tanışmış. Euzubillahimineşşeytanirracim. Bunlar şeytana tapıyorlarmış. Bunu öğrenince zavallı abim öfkeden deliye döndü. Hatta çaresizliğinden onu dövmeye kalktı, bunun üzerine de Büşra evi terk etti. Bu evin sahibi olan Kaan adındaki herifle yaşamaya başladı."</p>

  <p>"Kim bu Kaan?" diye sordum ilgiyle.</p>

  <p>"Aynı cemaatten. Hâşâ huzurdan, şeytana tapanlardan. Gitaristmiş." "Şimdi nerede?"</p>

  <p>"Bilmiyorum. Komşulara sordum onlar da bilmiyor."</p>

  <p>"Ben onu nerede bulacağımızı biliyorum Amirim" diye atıldı Ali; duvardaki afişi gösteriyordu. Afişe baktım. <i>GILGAMI</i><i>Ş</i> adlı heavy metal grubunun Eskişehir ve Bursa'da vereceği konserleri tanıtıyordu. Afişte, <i>GILGAMI</i><i>Ş</i> grubunun üyelerinin toplu fotoğrafı, altında da adları yazıyordu. Gitarist Kaan uzun saçlı, sakallı, grubun öteki üyeleri gibi siyahlar içinde bir adamdı. Afişe göre bugün Bursa'da konserleri vardı. Ali gitaristin adım not ederken:</p>

  <p>"Abiniz Almanya'da çalıştığına göre epeyce bir dünyalığı olmalı" diye sordum.</p>

  <p>Abdülbaki hiç duraksamadan yanıtladı. "Aksaray'da dört katlı bir apartmanı vardı." "Şimdi o apartman sana mı kalacak?" diye araya girdi Ali. "Hayır, Büşra evi terk edince abim apartmanı olduğu gibi Kızılay'a bağışladı."</p>

  <p>"Peki kendisi nerede kalıyordu? Nasıl geçiniyordu?" diye bu defa ben sordum. "Koşullu bir bağış yapmıştı. Ölene kadar oturduğu dairede kalacaktı. Ayrıca Almanya'dan gelen emekli maaşı vardı."</p>

  <p>"Yani kızma hiçbir şey bırakmadı mı?" diye açıkça sordu Ali. "Ona çok kızmıştı, hiçbir şey bırakmadı." "Büşra'nın sizden para alacağını söylemiştiniz."</p>

  <p>"Evet, Resul Abimin üzerinden çıkan yedi yüz mark bendeydi. Büşra o parayı alacaktı."</p>

  <p>Abdülbaki'yi daha fazla sorgulamanın anlamı yoktu. Ama Kızılay'ı arayıp, söylediklerinin doğruluk derecesini kontrol etmek gerekirdi. Merkeze döner dönmez, önce Bursa Emniyeti'nden eski ahbabım Başkomiser Faik'i aradım. Durumu anlatınca:</p>

  <p>"Merak etme" dedi, "Herifi en kısa zamanda sana postalarım."</p>

  <p>Ardından Kızılay'da çalışan, ama gerçekte Millî İstihbarat Teşkilatı'nın elemanı olan Tarık'ı aradım. O da iyi arkadaşımdır. Gerektikçe bilgi alışverişinde bulunuruz. Durumu anlattım. Resul'ün adını, apartmanın adresini verdim, böyle bir bağış var mı araştırmasını rica ettim.</p>

  <p>"Hiç merak etme, yarın sana istediğin şeyleri veririm" dedi.</p>

  <p>Kaan gelmeden Büşra'nın otopsi sonuçlarını almıştık. Genç kız aldığı bıçak yaralarından ölmüştü. Ama başının arkasından da bir darbe almıştı. Bu, büyük olasılıkla ölmeden önce olmuştu. En iyi haber tırnaklarının arasında bulunan deri parçalarıydı. Böylece kuşkulandığımız insanların suçlu olup olmadığım test edebilecektik. Tabiî test edeceğimiz ilk kişi gitarist Kaan olacaktı.</p>

  <p>Kaan kırk bir yaşındaydı. Yani Büşra'dan yirmi yaş kadar büyüktü. Uzun boyluydu, çiçekbozuğu geniş suratım koyu renk bir sakalla gizlemeye çalışıyordu, açık renk gözleri öfke doluydu. Daha ne olup bittiğini anlamadan:</p>

  <p>"Konserimi yarıda kestiniz" diye bize çıkışacak oldu.</p>

  <p>Ali anında verdi yanıtını.</p>

  <p>"Böyle konuşmaya devam edersen sesini de keseriz."</p>

  <p>"Ama... "</p>

  <p>"Büşra'yı en son ne zaman gördün?" diyerek dağıttım konuyu. "Büşra?" ismi anımsayamamıştı.</p>

  <p>"Yani Başak" dedim.</p>

  <p>"Başak mı?" Kuşkulu gözlerle yüzümüze baktı. "Ne oldu Başak'a?" "Burada sorulan biz sorarız" diye, Kaan'ın ensesinden gürledi Ali. "İki gün önce gördüm" diye yanıtladı. Sesi titremeye başlamıştı. "Ona bir şey mi oldu?"</p>

  <p>Sorusunu yanıtlamadım. Bakışlarım sol kulağının hemen altında sakal çizgisinin sona erdiği yerdeki çiziğe takıldı. Uzanıp elimle dokundum. Başını hızla geriye çekti.</p>

  <p>"Biriyle kavga mı ettin?" diye sordum.</p>

  <p>"Hayır, bir kaza. Motosikletim şarampole yuvarlandı."</p>

  <p>"Nerede oldu bu?"</p>

  <p>"Bursa girişinde." "Yanında kimse var mıydı?"</p>

  <p>"Hayır, yoktu." Durdu, gerginliği son noktaya ulaşmıştı. "Bana bunları neden soruyorsunuz" diye bağırdı. "Neler oluyor?"</p>

  <p>"Bunu sen söyleyeceksin arkadaş" dedim. "Büşra ölü bulundu. Hem de senin evinde. Görünüşe bakılırsa şeytana kurban edilmiş."</p>

  <p>Kaan'ın açık renk gözleri şaşkınlıkla büyüdü.</p>

  <p>"Ne?"</p>

  <p>"Evet Büşra öldürülmüş. Salonun ortasındaki yıldıza bağlanmış, sonra da bıçaklanmış."</p>

  <p>"Daha önce de orada insan öldürdünüz değil mi?" diye sordu Ali. Sesinde soğuk, kararlı bir ifade vardı.</p>

  <p>Kaan'ın suratı allak bullak olmuştu.</p>

  <p>"Ne?" diye yineledi. "Hayır, hayır" diye söylendi sonra. "Ben kimseyi öldürmedim." Sustu. "Demek Başak öldü ha?" dedi. Soruyu bize mi yoksa kendine mi sorduğu belli değildi. Sonra gözlerindeki keder yerini korkuya bıraktı. "Onu ben öldürmedim. Ben konser için Eskişehir'e gitmiştim."</p>

  <p>"Ama motosikletin varmış" diye kestim sözünü. "Eskişehir'deki konser ile Bursa'daki arasında bir gün var. Motosikletle rahatça İstanbul'a uğrayıp, Bursa'ya dönebilirsin."</p>

  <p>"Hayır" diye uludu Kaan. "Hayır. Onu ben öldürmedim. Onu seviyordum. Onu neden öldüreyim?"</p>

  <p>"Çünkü şeytanı ondan daha çok seviyorsun?" dedi Ali.</p>

  <p>Kaan'ın gözlerindeki korku paniğe dönüşmek üzereydi.</p>

  <p>"Bakın" dedi, "biz bildiğiniz satanistlerden değiliz."</p>

  <p>Ali'nin yüzüne alaycı bir ifade yayıldı.</p>

  <p>"Nasıl yani? Satanistler de türlü türlü mü oluyor?" Bana doğru döndü. "Duydunuz mu Amirim şeytana tapanlar da çeşit çeşitmiş." Kaan öfkeyle baktı Ali'ye.</p>

  <p>"Alay etmeyin lütfen. Evet, iki tür satanist vardır. İlki şeytanın kötü olduğunu kabul eder. Ama şeytan çok güçlü olduğundan O'na yaranmak için tapar. Bunlar, aralarında insanların da olduğu canlıları şeytana kurban etmekten çekinmezler. Biz, bunlardan değiliz. Biz şeytanın kötü olduğuna inanmayız. Onun insanı en iyi içimde temsil ettiğine inanırız. O özgürlüğün, cinselliğin, benliğin serbestçe ortaya konulmasının temsilcisidir. Biz, insanlara zarar vermeyiz."</p>

  <p>"Evindeki ayin için hazırlanmış o yıldıza ne diyeceksin?" Bunları söyleyen Ali'nin yüzündeki alaycı ifade dağılmamıştı. "Ayin yapmayız demedim ki. Ayinlerimiz kanlı olmaz. Bir tür tiyatro oyunu gibidir. Dualar okuruz, dans ederiz, ama kimseyi öldürmeyiz." "Sorguda böyle konuşursun tabiî."</p>

  <p>"İnanın yalan söylemiyorum. Biraz araştırırsanız, siz de öğrenirsiniz bunu." "Araştıracağız tabiî" dedi Ali. "Ve öyle kanıtlar bulacağız ki, ol kızı öldürdüğün için bin pişman olacaksın."</p>

  <p>"Onu ben öldürmedim" dedi Kaan. "Neden inanmıyorsun onu ben öldürmedim." "Sen öldürmediysen kim öldürdü?" diye sordum</p>

  <p>"Bilemiyorum" dedi. "Bir ayinden söz ediyorsunuz. Başak dal ha önce sözünü ettiğim şiddet yanlısı satanist gruplara katılmıştı. Orada bir de sevgilisi varmış."</p>

  <p>"Adı neymiş bu eski sevgilinin?"</p>

  <p>&nbsp;</p>

  <p>"Bilmiyorum, ismini bana söylemedi."</p>

  <p>Ali inanmamıştı.</p>

  <p>"Sen de öğrenmek istemedin?"</p>

  <p>"İstemedim. Bizim aramızda tam bir güven vardı. Söylemek istemiyorsa haklı nedenleri olmalıydı. Evdeki eşyalarına bakın, belki orada vardır."</p>

  <p>"Baktık" dedim. "Eşyalarının arasında not defteri, günlük gibi bir şey bulamadık."</p>

  <p>"Aslında bir günlüğü vardı" dedi Kaan. "Benimle yaşamaya başlayınca geçmişe ait ne varsa hepsini babasının evinde bıraktı. Onları bulabilirseniz... "</p>

  <p>"Babasının evine de bakarız ama, sana daha önce takıldığı yerlerden söz etmez miydi?"</p>

  <p>"Evet, öyle bir yerden bahsetmişti. Tarlabaşı'ndaki Black Angel Bar'a takılıyorlarmış."</p>

  <p>Kaan'ı DNA tespiti için Adlî Tıp'a yolladık. Böylece Büşra'nın parmaklarındaki dokunun ona ait olup olmadığım öğrenebilecektik. Ama DNA sonuçlarının gelmesi en az bir ay sürerdi. Bu arada soruşturmayı durduracak halimiz yoktu. Ali'yle Black Angel'ın yolunu tuttuk.</p>

  <p>Black Angel, Tarlabaşı'da yüz elli yıllık bir apartmanın bodrum katındaydı. İçerisi tıpkı Büşra'nın cesedini bulduğumuz ev gibi siyahlarla kaplıydı. Duvardaki bir posterde de Büşra'nın üzerinde öldürüldüğü yıldızın aynısından vardı. Ama içerisi o evdeki gibi sessiz değildi. Daha kapıdan içeri adımımızı atar atmaz kulakları tırmalayan bir müzik karşıladı bizi. Vakit henüz akşam olmadığından içerisi sakindi. Bir köşede oturup sohbet eden iki erkek ile bir kız dışında müşteri yoktu. Yadırgayan gözlerle süzdüler bizi. Ali'yle, barda tezgâhın öteki tarafında oturan uzun saçlı, bıyıksız, keçi sakallı barmene yöneldik. O da bizi görmüştü. Önce şaşkın sonra tehditkâr bakışlarını yüzümüze dikerek oturduğu iskemleden kalktı.</p>

  <p>"Buranın işletmecisiyle görüşmek istiyorum" dedim.</p>

  <p>"Siz kimsiniz?" dedi önemsemez bir tavırla.</p>

  <p>Polis kimliğimi çıkarıp burnunun ucuna kadar sokunca, anında yumuşadı. "Buyurun efendim, size nasıl yardımcı olabilirim?" "Buranın işletmecisi sen misin?"</p>

  <p>"Ortaklarından biriyim" dedi saygılı bir sesle. "Üç kişi işletiyoruz." Ali cebinden Büşra'nın fotoğrafını çıkararak, tezgâhın üzerine koydu. "Bu kızı tanıyor musun?" Delikanlı gözlerini kısarak baktı. "Başak değil mi bu?"</p>

  <p>"Ta kendisi" dedi Ali. "Onun eski sevgilisiyle konuşacaktık." "Eski sevgilisi mi?" diye sordu delikanlı.</p>

  <p>"Evet" diye söylendi Ali, "eski sevgilisi ya da erkek arkadaşı."</p>

  <p>Delikanlı sessizce güldü.</p>

  <p>"Niye güldün?" diye çıkıştı Ali.</p>

  <p>"Kusura bakmayın" dedi delikanlı gülmesine engel olamayarak. "Başak'ın sevgilisi yoktu. Daha doğrusu buradaki herkes onun sevgilisiydi."</p>

  <p>"Ne demek istiyorsun?" diye sordum. Ciddiyetimden ürkmüş olmalı ki gülmeyi kesti.</p>

  <p>"Başak rahat bir kızdı. Neredeyse bara gelen tüm erkeklerle birlikte olmuştu."</p>

  <p>"Herkesle ha?" diye mırıldandı Ali.</p>

  <p>"Biraz daha yakın olduğu biri yok muydu?" dedim.</p>

  <p>"Yoktu."</p>

  <p>"Bak delikanlı" dedim, "bize gerçekleri anlatsan iyi olur. Başak öldürüldü." Gözleri fal taşı gibi açıldı.</p>

  <p>"Bir tür şeytan ayini olduğunu sanıyoruz" deyince şaşkınlığı iyice arttı. "Yani onu şeytana mı kurban etmişler?" diye kekeledi. "Evet, öyle görünüyor."</p>

  <p>"Ama bu imkânsız!" dedi kaşlarını çatarak. "Neden imkânsız olsun?" diye sordum.</p>

  <p>"Başak bakire değildi. Onu şeytana kurban etmek büyük saygısızlıktır." Barın sahibinden başkaca bir şey öğrenemedik. Ama şu kurban meselesi ilginçti.</p>

  <p>Ertesi sabah Kızılay'a uğradığımız zaman Tarık söz verdiği gibi her şeyi hazırlamıştı. Abdülbaki doğru söylüyordu. Resul, apartmanım olduğu gibi Kızılay'a bağışlamıştı. Tarık'a, Resul'ün dairesinin boşaltılıp boşaltılmadığını sorduk. Şansımız yaver gidiyordu. Her zamanki gibi devlet ağırdan almıştı. Daire Resul'ün öldüğü günkü gibi duruyordu. Tarık'tan adresini ve anahtarım alıp Resul'ün Kızılay'a bağışladığı apartmana yollandık.</p>

  <p>Aksaray'da Vatan Caddesi'nin üzerindeydi apartman. Rahmetli Resul ikinci kattaki geniş dairede kalıyormuş. Büşra'nın eşyalarım arkadaki küçük odada bulduk. Oda toz içindeydi anlaşılan kızma öfkelenen baba bu odaya aylardır ayak basmamıştı. Ali'yle odayı didik didik aradık, ama Büşra'nın not defterini bulamadık. Ya Kaan bize yalan söylemişti ya da dertli baba günlüğü bulup, yok etmişti. Umudumuz kırılmıştı, ama araştırmayı sürdürdük. Resul'ün yatak odasını aradık hiçbir şey bulamadık, salona geçtiğimizde telefon çalmaya başladı. Merakla birbirimize baktık. Abdülbaki olabilirdi. Telefonu ben açtım.</p>

  <p>"Alo Resul Abi" dedi genç bir ses.</p>

  <p>"Siz kimsiniz?" dedim.</p>

  <p>"Ben Borsa'dan Yalçın. Resul Abi'yle görüşecektim." "Duymadınız mı" dedim, "Resul öldü." Kısa bir suskunluktan sonra,</p>

  <p>"Allah rahmet eylesin" dedi. "Çok üzüldüm. Hiç haberim olmadı valla." "Ben Başkomiser Nevzat, Resul'ü niçin aramıştınız?"</p>

  <p>"Elinde hisse senetleri vardı. Senetlerin değerinin düşeceğine dair bir tüyo aldım. Senetleri hemen satmasını söyleyecektim." "Hisse senetleri mi?" diye sordum.</p>

  <p>"Hem de 200 milyarlık. Kardeşinin kasasında saklayacağını söylemişti. Kızının da haberi var. Onlara haber verin, beni arasınlar. Senetleri hemen satmalıyız."</p>

  <p>Hiç bozuntuya vermedim.</p>

  <p>"Peki, ben onlara söylerim" diyerek kapattım telefonu. "Ne dersiniz Amirim" dedi, "yoksa katil Abdülbaki mi?" "Olabilir, savcılıktan izin alıp, kasasına bakalım."</p>

  <p>Abdülbaki'ye gitmeden önce malî durumu hakkında küçük bir araştırma yaptık. Bir yıl önce semtte açılan Migros işlerini bozmuştu. Müşterilerini kaybetmiş, piyasaya borçlanmıştı. Yani iki yüz milyarlık senetlere fena halde ihtiyacı vardı. Abdülbaki bizi saygıyla karşıladı. Kasasını aramak istediğimizi söyleyince, bir an yüzü karıştı. Ama kendini çabuk toparladı.</p>

  <p>"Buyrun bakın" diyerek kasayı kendi elleriyle açtı. Kasadan broker'ın söylediği gibi yüklü miktarda hisse senedi çıktı.</p>

  <p>"Bunlar kimin?" diye sordum.</p>

  <p>"Benim" diye oyununu sürdürdü Abdülbaki.</p>

  <p>"Ama broker Yalçın öyle söylemiyor" dedim. "Abiniz için satın almış bunları."</p>

  <p>"Doğru. Ben de ahimden aldım. Çünkü apartmanı alırken bana borçlanmıştı." "Bunu kanıtlayabilir misin?"</p>

  <p>"Nasıl kanıtlayabilirim ki aramızda olan bir şey. Ne sözleşme yaptık ne de senet."</p>

  <p>Yalan söylediğini biliyorduk, kendisi de biliyordu; üstelik elimizdeki bu bilgilerle onu tutuklayamayacağımızı da biliyordu. Bu yüzden sakindi, bu yüzden dudaklarında kendinden emin bir gülümseyiş vardı. Ama bilmediği bir şey vardı o da Büşra'nın tırnaklarının arasındaki deri parçası. Ben de tıpkı onun gibi sakin sakin gülümseyerek:</p>

  <p>"Sizi böyle sorguladığımız için kusura bakmayın" dedim. "Ama biliyorsunuz görev."</p>

  <p>"Ne demek efendim, kanuna saygılıyız. Şeriatın kestiği parmak acımaz." "O halde sizden küçük bir ricamız, daha olacak" dedim.</p>

  <p>"Tabiî, nedir?"</p>

  <p>"Bizimle Adlî Tıp'a kadar gelip, küçük bir teste katılmanızı istiyoruz."</p>

  <p>Kendisinden o kadar emindi ki hiç kuşkulanmadı Abdülbaki. Çünkü ne DNA testini duymuştu ne de bu testin sonunda mahkûm olanları. Onu cezaevine gönderecek kanıtı vermek için bizimle Adli Tıp'ın yolunu tuttu. Bir ay boyunca rahatsız etmedik Abdülbaki'yi. Bir ay sonra gelen DNA testinin sonuçları olumluydu. Büşra'nın tırnağındaki deri dokusu öz amcasına aitti. Onu tutuklamaya gittiğimizde Abdülbaki hâlâ suçunu inkâr edip duruyordu.</p>

  <p>&nbsp;</p>
</body>
</html>
