<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx478"></a><a id="a24"></a><span class="t2"><b>Onur Eczanesi</b></span></p>

  <p class="p2">&nbsp;</p>

  <p>"Onu ben öldürmedim" diyor, terli alnına yapışan kirli, uzun saçlarını elleriyle geriye doğru atan Suat. "Eczaneye girdiğimde ölmüştü. Gömleği kan içindeydi, gözleri iyice açılmış, kıpırdamadan öylece yatıyordu."</p>

  <p>Yüzündeki dehşet, sahici gibi görünüyor, sürekli oynayan gözbebeklerinden bir anlam çıkarmak ise imkânsız.</p>

  <p>"Silah nerdeydi?" diyerek dikkatini toplamasını sağlamaya çalışıyorum.</p>

  <p>"Masanın üzerindeydi" diyor kesin bir ifadeyle.</p>

  <p>"Hangi masanın?"</p>

  <p>"İçerde, hani ilaç yaptıkları laboratuvar gibi bir yer var ya, orada masanın üzerinde."</p>

  <p>"Bildiğim kadarıyla oraya müşterilerin girmesi yasaktır. Sen nasıl girdin?"</p>

  <p>"Eczanenin ön bölümünde kimseyi göremeyince, tezgâhtar belki oradadır, diye düşündüm. Ve tezgâhtarı kanlar içinde yatarken buldum. Panik içinde gerilerken kolum masanın üzerinde bir şeye çarptı. İşte tabancayı o zaman gördüm."</p>

  <p>"Peki, neden kaçmaya çalıştın?"</p>

  <p>"Çok korkmuştum."</p>

  <p>"Çok korkmuştun, ama hapları çalmaktan kendini alamadın" diyor Ali.</p>

  <p>"Ben hiçbir şey çalmadım" diye söyleniyor Suat. "Niye bana inanmıyorsunuz?"</p>

  <p>"Sana nasıl inanalım?" diyor Ali yapmacık bir ifadeyle gözlerini açarak. "Krizin tutmuş, tezgâhtardan hap istemişsin, vermeyince de onu öldürmüş, hapı kendin bulmaya kalkmışsın. Bulamayınca da eczanenin altını üstüne getirmişsin."</p>

  <p>"Ortalığı ben dağıtmadım" diyor Suat sesini yükselterek, geldiğimde öyleydi."</p>

  <p>"Eczaneye neden geldin?"</p>

  <p>Bu kez soruyu ben soruyorum.</p>

  <p>"Panalgine almak için. Çok başım ağrıyordu." "Evin nerede?"</p>

  <p>Duraksıyor, gözlerini kaçırdığını fark ediyorum. "Beşiktaş'ta oturuyorum" diye söyleniyor sıkıntıyla.</p>

  <p>"Beşiktaş'ta nöbetçi eczane yok muydu?" diye yapıştırıyor soruyu. "Gecenin o saatinde kalkıp Kurtuluş'a niye geldin?"</p>

  <p>"Canım biraz yürümek istedi. Yürüyünce belki başımın ağrısı geçer diye düşündüm."</p>

  <p>"Sahile inip temiz hava alacağına, beton binaları seyrederek Kurtuluş'a geldin öyle mi?"</p>

  <p>"Ne bileyim işte... Kurtuluş'a yürümüşüm. İstediğim yere yürüyemez miyim?"</p>

  <p>"Yürürsün canım, niye yürüyemeyesin" diyor Ali. "Ayrıca bel ton binaların arasında yürümekten hoşlanman da büyük şans. İçerde volta atarken keyifli anlar yaşayacaksın."</p>

  <p>"Ben kimseyi öldürmedim" diye bağırmaya başlıyor Suat. "Niye inanmıyorsunuz, o eczaneye sadece ilaç almak için girdim." "Anlayacağız" diyorum toparlanarak. Suat'ı nezarethaneye gönderdikten sonra: "Sabıkasız çıkmıştı değil mi?" diye soruyorum Ali'ye.</p>

  <p>"Öyle Amirim" diyor sanki hayal kırıklığına uğramış gibi. "Sabıka kaydı yok."</p>

  <p>"Yarın uyuşturucu testi yapalım. Bakalım ondan ne çıkacak. Ben de eczanenin sahibi olan şu yaşlı adamla görüşeceğim. Adı| Ruhi'ydi galiba?"</p>

  <p>Kurtuluş'ta kişiliksiz, yeniyetme beton binaların istilasından kendilerini kurtarıp ayakta kalmayı başaran yüzyıllık apartmanlardan birinde oturuyor Ruhi Bey. Yaşı yetmişin üzerinde olmalı, ama insanın karşısında dimdik duran incecik bedeni, yaşama hâlâ büyük bir ilgiyle bakan mavi gözleri onu daha genç gösteriyor. Biraz üzüntülü, ama nazik bir tavırla karşılıyor beni.</p>

  <p>"Nevzat Bey değil mi?" diyor. "Buyurun salona geçelim, orada daha rahat konuşuruz."</p>

  <p>O anda Ruhi Bey'in bacaklarının arasından kıvırcık başını uzatarak, iki siyah boncuğu andıran gözleriyle merakla beni süzen küçük köpeği fark ediyorum. Duraksadığımı anlayan yaşlı adam:</p>

  <p>"Korkar mısınız yoksa?" diye soruyor.</p>

  <p>"Tersine köpekleri çok severim" diyorum.</p>

  <p>"Adı Boncuk, hanımla benim can yoldaşımız."</p>

  <p>Duvarları tablolarla, sararmış resimlerle süslü geniş salondaki koltuklardan ikisine karşılıklı oturuyoruz. Oturduğum koltuğun yan duvarında gümüş çerçeve içinde eski bir fotoğraftan genç bir kadın bana bakıyor.</p>

  <p>"Benim hanım" diyerek açıklıyor Ruhi Bey. "Cerrahtı. Türkiye'nin ilk kadın cerrahlarından. Belki ismini duymuşsunuzdur, Güzin Hanım... "</p>

  <p>"Duymadım" diye fısıldıyorum bir parça utanarak.</p>

  <p>"Birçok önemli ameliyat gerçekleştirmiştir. İşini çok severdi. Ama bir ameliyat öncesi elleri titremeye başladı. Geçer diye düşündük, geçmedi. Daha da ilerledi. İşi bırakmak zorunda kaldı. Sonra da felç geldi. Şimdi tekerlekli sandalyede. Buna da şükür, ne diyeceksiniz, hayat... " Bir süre ikimiz de susuyoruz.</p>

  <p>"Sizi rahatsız etmemin nedenini tahmin ediyorsunuzdur" diyerek başlıyorum söze.</p>

  <p>"Evet, çok üzüldük!" diyor Ruhi Bey. "Oğlum gibiydi Kemal. Babası bu apartmanda kapıcıydı. Reşit Efendi. Allah rahmet eylesin, çok temiz adamdı. Kemal okumayı seven bir çocuk değildi. İlkokulu bile zar zor bitirdi. Reşit Efendi de elinden tutup benim eczaneye getirdi.</p>

  <p>'Ruhi Bey, bu çocuk sokaklarda serseri olacak. Şunu yanınıza alın, ona mesleği öğretin. İş güç sahibi olsun. Büyük sevaba gireceksiniz' dedi.</p>

  <p>Ben de Kemal'i yanıma aldım. Dile kolay yirmi beş yıl birlikte çalıştık. Bizim hanım hastalanınca, onunla ilgilenmem gerekti. Eczanenin bütün işlerini Kemal'e bıraktım."</p>

  <p>"Olay nöbet sırasında olmuş, daha önce de böyle bir saldırıyla karşılaşmış mıydınız hiç."</p>

  <p>"Karşılaştım tabiî." Hatırlamaya çalışıyor. "Yetmiş yedi mi, yok yok... Yetmiş sekiz senesi... Anarşinin tırmandığı zamanlar. Bir gece iki genç ellerinde kocaman iki silahla girip paraları istemezler mi? Kasada ne varsa. Canımdan daha kıymetli değil ya... Katili yakalamışsınız ama. Tek tesellimiz bu. Hapçıymış değil mi yakaladığınız kişi."</p>

  <p>Onun katil olduğu kesin değil. Henüz soruşturuyoruz. Kemal'in düşmanı var mıydı?"</p>

  <p>"Düşmanı mı?" diyor alt dudağını dışarı çıkararak. "Sanmam, gerçi bundan bir yıl önce bir Rumen kadınla birlikte yaşadığını duyduk, ama düşmanı olduğunu sanmıyorum."</p>

  <p>"Siz eczaneyi ona mı devretmiştiniz?" diye soruyorum.</p>

  <p>"Ne münasebet efendim" diyor Ruhi Bey, ilk kez kızdığını görüyorum. "Onun diploması yok ki. Sadece bana yardım ediyordu Onur Eczanesi benimdir."</p>

  <p>Birkaç önemsiz soru daha sorup ayrılıyorum bu iki eski İstanbullunun evinden. Köpeği Boncuk'la birlikte yine kapıya kadar geçiriyor beni Ruhi Bey.</p>

  <p>Evden çıktıktan sonra eczaneye kadar yürüyorum. Arası beş dakika var yok. Eczane kapalı, vitrinden içeri bakıyorum. Her yana saçılmış ilaç kutuları da olmasa dün gece burada cinayet işlendiğini gösteren hiçbir belirti yok.</p>

  <p>"Eczane bugün açılmayacak" diyen bir ses duyuyorum. Dönüp bakıyorum, yandaki berber dükkânının önünde beyaz önlüklü, uzun boylu bir adam bana bakıyor.</p>

  <p>"Biliyorum" diyorum yaklaşarak. "Ben Başkomiser Nevzat, olayı soruşturuyorum."</p>

  <p>"Az önce sizin ekip buradaydı. Eczanede arama yaptılar, yanlarında köpekleri de vardı? Sonra sokaktaki çöp torbalarına da baktılar."</p>

  <p>Köpekler, çöp torbalarına bakmalar... Uyuşturucu arıyor olmalılar. Gelişmeler var.</p>

  <p>"Dün gece cinayet saatinde dükkânın açık mıydı?" diye soruyorum berbere.</p>

  <p>"Açıktı tabiî" diyor bunu bilmememe şaşırmış gibi. "Katili bizim dükkânın önünde yakaladılar. Katil eczaneden çıkarken, ekip otosuna rastlamış, korkup kaçmaya başlayınca polisler de peşine düştüler."</p>

  <p>"Peki önceden bir şey duydun mu, gördün mü?"</p>

  <p>"Ne birini gördüm ne de bir ses duydum. Yalnız o saatlerde Boncuk'un havlamasını duyar gibi oldum. Çok severim o köpeği hemen dışarı çıktım. Ama göremedim. Herhalde yanılmışım, yeniden içeri girdim. Üç el ateş edilmiş diyorlar, biz niye silah sesi duymadık."</p>

  <p>"Katil ses çıkarmasın diye tabanca namlusunun önüne pamuk paketlerini koymuş," diye açıklıyorum. "Nasıl biriydi bu Kemal?"</p>

  <p>"Karanlık biriydi. Son zamanlarda parayla oynuyordu. Bir de Rumen kan bulmuş kendine. Mafyaya bulaştığım duyduk. Tefecilerden para alıyormuş. Cins cins adamlar gelip gidiyordu eczaneye. Bir gece eczaneyi de kurşunladılar zaten. Dün gece yakalanan herif de daha önce gelmişti buraya."</p>

  <p>&nbsp;"Emin misin? Kemal'le tanışıyorlar mıydı?"</p>

  <p>&nbsp;"Eminim, arkadaşlar mı bilmem, ama tanışıyorlardı."</p>

  <p>&nbsp;"Peki şu eczanenin kurşunlanma işi ne?"</p>

  <p>"Valla işte, beş ay önce filandı. Bir arabadan vitrine ateş edildi, polisler geldi tutanak tuttu. Ruhi Amca çok sinirlendi bu işe. Kemal'le tartıştılar. 'Sen ne yapıyorsun bu eczanede' diye bar bar bağırdı yaşlı adam. Kemal pek takmadı Ruhi Amca'yı."</p>

  <p>"Sence mafya mı öldürdü Kemal'i?"</p>

  <p>"Başka kim olabilir ki? Tefecilerden borç almıştır. Borcunu ödeyemeyince de vurdular."</p>

  <p>Merkeze giderken, berberin söylediklerini düşünüyorum, ama bu olasılık nedense kafama yatmıyor. Bir eczacı kalfasının tefecilerden para alması, sonra bunu ödeyemediği için öldürülmesi hiç de inandırıcı değil.</p>

  <p>Merkezde dudaklarında muzaffer bir gülümseyişle karşılıyor beni Ali.</p>

  <p>"Bizim oğlan eski uyuşturucu müptelası" diyor.</p>

  <p>"Eski mi?" diye dudak büktüğümü görünce:</p>

  <p>"Evet, artık kullanmıyor, ama satıyor. Evinde eroin bulduk." "İşte duymak istediğim haber" diye söyleniyorum sevinçle. "Suat'ı sorguladınız mı?"</p>

  <p>"Sorguladık her şeyi itiraf etti, cinayet hariç. Israrla cinayeti kendisinin işlemediğini söylüyor. Katil, Cango Recep olabilirmiş. Onu, Kemal'le tanıştıran da Cango'ymuş. Ama Kemal'e pek güvenmiyormuş. Galiba bir de kız meselesi varmış aralarında. Cango'nun eski Rumen sevgilisini Kemal kapmış. Ama asıl önemlisi Kemal'in malı çaldığından kuşkulanıyormuş adam. Eczanedeki dağınıklığı da buna bağlıyor Suat. Cango, Kemal'in sakladığı malı bulmak için arama yaptırmıştır, diyor. Ama Cango malı bulamamış."</p>

  <p>"Çünkü siz buldunuz" diyorum kurnazca gülümseyerek.</p>

  <p>"Nereden biliyorsunuz?" diye şaşkınlıkla soruyor Ali.</p>

  <p>"Boş ver nereden bildiğimi. Eroin mi?"</p>

  <p>"Eroin, elli gram, ama eczanede değil yirmi metre ilerdeki çöp bidonunda</p>

  <p>bulduk."</p>

  <p>"Çöp bidonunda ha? Suat yakalanmadan atmış olabilir mi?"</p>

  <p>"Sanmam. Suat ters yöne koşmuş. Üstelik paketin üzerinde sadece maktulün parmak izleri var. Yani paket eczaneden alınmış, bilemiyorum ama, Suat'ın söyledikleri mantıklı geliyor bana. Kemal'i Cango öldürtmüş olabilir. Daha önceden de eczaneyi kurşunladı."</p>

  <p>"Bunu ben de duydum" diyorum. "Şu Cango'yu bir yoklayalım bakalım ne çıkacak?"</p>

  <p>Cango Recep'in Yenikapı'daki çay bahçesini o gece basıyoruz Ruhsatsız iki silahla üç adamım, beş de Rumen uyruklu hayat kadınını yakalıyoruz, ama Cango ortalıkta yok.</p>

  <p>Sorguda adamları, Cango'nun bir hafta önce yurtdışına çıktığını söylüyor. Kontrol ediyoruz, doğru çıkıyor. Cango lakaplı Recep Kureyş bir hafta önce Romanya'ya gitmiş.</p>

  <p>"Adamlarına ölüm emrini verip öyle gitmiştir" diyor Ali yalnız kaldığımızda. "Ülkede olmadığı için onu suçlayamayacağımızı düşünüyor."</p>

  <p>"Doğru düşünüyor" diyorum. "Onu suçlayamayız. Ama Romanya'ya gitmesi ilginç! Kemal'in birlikte yaşadığı kadın da Rumen'miş. Yarın şu kadını bir sorgulayalım."</p>

  <p>O gece uyku tutmuyor beni. Kafamda yanıtsız sorular, bir o yana bir bu yana dönüp duruyorum. Kemal'i, Cango'nun öldürmüş olabileceği aklıma pek yatmıyor. Öyle olsaydı, katil eroini çöp bidonuna atmazdı. Hem madem Kemal'i öldürecekti, Suat'ı niye uyarmadı. Sonuçta Suat onu tanıyor. Delikanlının yakalanması onu da riske sokar. Cango bunları düşünemeyecek kadar aptal biri olamaz. Yoksa suçu Suat'ın üzerine mi yıkmak istedi? Ama her iki durumda yine kendisi riske girecek...</p>

  <p>Ertesi sabah Kemal'in Rumen sevgilisi İrina'nın oturduğu Kocamustafapaşa'daki dairenin kapışım çalıyoruz. Ağlamaktan gözleri şişmiş genç bir kadın açıyor kapıyı. Eteğinde de menekşe gözlü bir kız çocuğu. Bizi ürkek bir yüzle süzen kadına kimliğimizi gösterip polis olduğumuzu söylüyoruz. Bizi içeri alıyor. Nasıl anlaşabileceğimizi düşünürken, kadının oldukça iyi Türkçe konuştuğunu fark ediyoruz. Sorguya başlarken İrina çocuğunun eline bir bebek tutuşturup içerdeki odaya gönderiyor.</p>

  <p>"Kaç yıldır Türkiye'desiniz?" diye soruyorum.</p>

  <p>"Altı yıldır" diyor. "Çocuğumu burada doğurdum." "Babası Kemal mi?" diye soruyorum.</p>

  <p>Kadın bunu yanıtlamak zorunda mıyım, dercesine uzun uzun yüzüme bakıyor. "Belki bu sorular sizi rahatsız ediyor, ama Kemal'in katilini bulmamızı istiyorsanız yanıtlamalısınız" diyorum.</p>

  <p>"Tamam" diyor İrina. "Katya'nın babası Recep'tir?" "Recep mi?" diye soruyorum şaşkınlıkla. "Cango Recep mi?" "Cango. Türkiye'ye geldiğimde iki yıl onunla yaşadım." "Sonra" diye soruyorum merakla.</p>

  <p>"O zamanlar çok toydum. Beni sevdiğini sanıyordum. Çocuğu yüzden doğurdum. Ama sonra Cango'nun beni sevmediğini, kullandığını anladım." "Onu bıraktınız mı?" diyerek merakla soruyor Ali. "O beni bıraktı. Kimse Cango'yu bırakamaz." "Peki Kemal'le nasıl tanıştınız" diyorum.</p>

  <p>"Yenikapı'daki çay bahçesinde. Gözden düştükten sonra ben orada çalışmaya başladım."</p>

  <p>"Ne iş yapıyordunuz?"</p>

  <p>"Bedenimi satıyordum" diyor kadın, yüzünde utanmanın kırıntısı yok, adeta meydan okuyarak bakıyor yüzümüze. "Bir gece Kemal geldi. Onu öteki müşterilerden biri sanmıştım. Ama birkaç gün sonra yine geldi. Sonra hep gelmeye başladı. Bu, Cango'nun dikkatini çekti. Kemal'i tehdit etti, ama işe yaramadı. Kemal her gece gelmeyi sürdürdü. Onu dövdürdü, Kemal yine yılmadı. Bunun üzerine Cango beni ona verdi, ama bir şartı vardı; Kemal uyuşturucu işine girecekti. Satış için eczane iyi bir paravan olacaktı."</p>

  <p>"Cango eczaneyi kurşunlatmış" diyecek oluyorum.</p>

  <p>"Yanlışlıkla oldu" diyor. "Cango'nun malı eksik çıktı. Kemal'den kuşkulandılar. Ama sonra malın eksik geldiği ortaya çıktı. Cango, Kemal'den özür diledi."</p>

  <p>"Seni Kemal'e Cango yollamış, ama bak kızı var. Sonra kıskanmış olmasın."</p>

  <p>Sanki acayip bir şey söylemişiz gibi tuhaf tuhaf bakıyor yüzümüze İrina.</p>

  <p>"Siz, Kemal'i Cango'nun öldürdüğünü mü düşünüyorsunuz. Ama çok saçma. Kemal, Cango'ya iyi para kazandırıyordu. Cango bunu yapmaz."</p>

  <p>Söylediği o kadar mantıklı ki daha fazla soru sormak içimden gelmiyor. İrina'nın evinden çıktıktan sonra:</p>

  <p>"Ne dersiniz Amirim" diyor Ali. "Kadın yalan mı söylüyor?"</p>

  <p>"Sanmam" diyorum, daldığım düşüncelerden kendimi sıyırmaya çalışarak. "Bu işte Cango'nun parmağı yok. Bence katili arayacağımız yer Kurtuluş."</p>

  <p>Ruhi Bey'in oturduğu dairenin kapısını tekerlekli iskemlesinden soran gözlerle bakan yaşlı bir kadın açıyor bize.</p>

  <p>"Ben Başkomiser Nevzat, bu da yardımcım Ali."</p>

  <p>"Evet, Ruhi Bey bahsetti sizden. Kapıda durmayın öyle, içeri girin lütfen." Kadının davetini severek kabul ediyoruz. Dar koridordan salona geçerken: "Ne yazık ki Ruhi Bey evde yok. Bizim Boncuk'u gezdirmeye çıkardı. Sabah ve akşam iki kez gezmezse sinirleri bozuluyor haylazın. Buyurun şöyle oturun." Güzin Hanım'ın gösterdiği divana yan yana oturuyoruz Ali'yle "Her gece gezmeye çıkarır mı köpeği?" diye soruyorum. "Her gece" diyor gülümseyerek. "Yoksa bizi uyutmaz Boncuk." "Kemal'i tanırdınız herhalde" diyorum. Kadının yüzü kederleniyor.</p>

  <p>"Ah, çok feci! Hâlâ inanamıyorum" diye mırıldanıyor.</p>

  <p>"Sizin için çok üzücü olmalı. Ruhi Bey de oğlu gibi severmiş Kemal'i."</p>

  <p>"Çok üzüldük" diyor Güzin Hanım. Bir an duraksıyor, sonra başlıyor anlatmaya: "Ölünün arkasından konuşmak doğru olmaz, ama söylemeden edemeyeceğim. Son dönemde Kemal çok bozulmuştu. O terbiyeli, sessiz çocuk gitmiş, yerine sinsi, kaba bir adam gelmişti. Gözümüzün içine baka baka yalan söylüyor, paramızı çalıyordu."</p>

  <p>"Nasıl anladınız bunu?"</p>

  <p>"Son bir yıldır eczaneden gelen para yarı yarıya düşmüştü. Bu arada Kemal'in araba aldığım duyduk, Rumen bir kadınla birlikte yaşadığını öğrendik. Karanlık adamlar gelip gitmeye başlamış eczaneye. Ruhi Bey çok etkilendi bu durumdan. Kendisi Kurtuluş'un en dürüst, en sevilen simalarından biriydi. Yanında çalışan birinin bu tür işlere girmesi çok ağrına gidiyordu." "Peki onu uyarmayı düşünmedi mi hiç."</p>

  <p>"Düşünmez mi, oğlan pişkin. Elini ayağını öpüyor, yaltaklanıyor. Gönlünü alıyordu. Ama sonunda dayanamayıp patladı Ruhi Bey. Bunun üzerine Kemal gerçek yüzünü gösterdi, Ruhi Bey'i tehdit etti."</p>

  <p>"Bunu Ruhi Bey mi söyledi size?"</p>

  <p>"Ruhi Bey mi? O söylemez. Beni üzmek istemez. Kemal telefonda etti. 'Ruhi Amca'ya söyle benimle uğraşmasın, yoksa başı belaya girer' dedi. Ben de bunu söyleyince, bizimki yıkıldı. Allah rahmet eylesin, ama günahı çoktu o çocuğun."</p>

  <p>O anda kapının kilidine bir anahtarın girdiğini duyuyoruz. Önce Boncuk kuyruğunu sallayarak neşeyle geliyor yanımıza ardından incecik omuzlarının üzerindeki hâlâ dimdik taşıdığı başıyla Ruhi Bey görünüyor. Bizi görünce bozuluyor, ama belli etmemeye çalışıyor.</p>

  <p>"Hoş geldiniz" diyor ellerimizi sıkarak. "Nasıl, bir neticeye ulaşabildiniz</p>

  <p>mi?"</p>

  <p>"Ulaştık" diyorum. "Ama yalnız konuşmamız gerekiyor. Hanımefendi izin verirlerse."</p>

  <p>Güzin Hanım kuşku dolu gözlerle bizi süzse de, davranışlarına sinmiş kibarlığıyla:</p>

  <p>"Elbette" diyerek iskemlesini hareket ettiriyor. "Ben yan odada olacağım."</p>

  <p>"Bunu nasıl söyleyeceğimi bilmiyorum, ama bütün izler size çıkıyor, Ruhi Bey" diyorum. Yüzünde sakin bir ifadeyle, gülümseyerek beni dinliyor. "Kemal'i eczanede yakaladığımız çocuk öldürmedi Onu uyuşturucu işine sokan Cango da öldürmedi. Bunun için nedenleri yok. Kemal onlara para kazandırıyordu. Nedeni olan tek kişi sizsiniz."</p>

  <p>"Neymiş benim nedenim?"</p>

  <p>"Adınız, onurunuz. Şerefli bir yaşam sürdünüz. Eczaneniz de bu adla anılıyordu. Kemal eczaneden para çalıyordu, buna aldırmıyordunuz. Ama orada uyuşturucu pazarlamaya başlayınca buna dayanamadınız. Onu öldürdünüz, eczanenizde bulunmasın, diye de uyuşturucu paketini çöp torbasına attınız."</p>

  <p>"O halde tutuklayın beni" diyor gülümseyişini bozmadan.</p>

  <p>"Ne yazık ki yeterli kanıtımız yok" diyorum. "Her şeyi planlamışsınız."</p>

  <p>"O zaman yeterli kanıtınız olduğunda gelin" diyor kendinden emin bir tavırla. Sonra sanki aniden fark etmiş gibi. "Ah" diyor mahcup bir tavırla. "Güzin Hanım size bir şey ikram etmemiş. Ne içersiniz?"</p>

  <p>"Sağolun, biz gitsek iyi olacak" diyorum. "Yalnız merak ettiğim bir şey var. Vicdanınız rahat mı?"</p>

  <p>"Bir yıldır uyku uyuyamıyordum" diyor. Mavi gözlerinde çektiği acıyı görür gibi oluyorum. "Ama iki gündür bebekler gibi mışıl mışıl uyuyorum. Bu size bir şey anlatıyor mu?"</p>

  <p>Ruhi Bey'in evinin merdivenlerinden inerken:</p>

  <p>"Onu böyle bırakacak mıyız Amirim?" diyor Ali.</p>

  <p>"istersen karakola çekip dövelim" diyorum.</p>

  <p>"Öyle demek istemedim. Yani yapacak bir şey yok mu?"</p>

  <p>"Yok. Ruhsatsız, üzerinde parmak izi bulunmayan bir silah var elimizde. Ruhi Bey akşamları köpeğim gezmeye çıkarırmış, ama onun eczaneye girip de cinayet işlediğini gören kimse yok. Evet, berber, Boncuk'un sesini duyar gibi olmuş, ama sadece duyar gibi olmuş. Ne köpeği görmüş ne de Ruhi Bey'i. Bunlarla dava açmaya kalksak, savcılar bize kıçıyla güler."</p>

  <p>Bir şey söylemiyor Ali, ama arabaya binerken dayanamayıp yine konuşmaya başlıyor.</p>

  <p>"Sizi tanırım Amirim. Bu duruma pek bozulmuyorsunuz galiba." "Öyle mi?" diyorum cebimden kontak anahtarını çıkarırken. "Hiç farkında değilim."</p>

  <p>&nbsp;</p>
</body>
</html>
