<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx1316"></a><a id="a31"></a><span class="t2"><b>Ölüm, A</b></span><span class="t2"><b>ş</b></span><span class="t2"><b>k</b></span><span class="t2"><b>ı</b></span> <span class="t2"><b>Kutsamaz!</b></span></p>

  <p>&nbsp;</p>

  <p>Nermin Öğretmen'in ameliyatı tam iki saat sürdü. Ameliyattan çıkan Nermin'le değil konuşmak, kadının yüzünü bile göremedik. Nermin'in kocası emekli Albay Togay ile üniversitede okumakta olan kızı Yonca odanın önünde endişe içinde bekliyordu. Bizim mesleğin hiç sevmediğim yanlarından biri de üzüntü içindeki insanları sorgulamaktır. Ama bu pis görevi yapmadan da işler yürümez.</p>

  <p>Yardımcım Ali'yle birlikte Togay'a yaklaştık. Ben kimliğimi göstererek:</p>

  <p>"Olanlar için çok üzgünüm, ama sizinle konuşmamız gerek" dedim. Zavallı adamcağız, uğradığı şokun etkisinden kendisini henüz kurtaramamış olacak ki, şaşkın gözlerle yüzüme baktı. Ama babasını teskin etmekte olan kızı Yonca ince kaşlarını çatarak, tersledi beni.</p>

  <p>"Biraz saygılı olun lütfen. Annem içerde ölüm kalım savaşı veriyor."</p>

  <p>Ali, kadınların asla kayıtsız kalamayacağı o güzel gülümsemesiyle araya girdi.</p>

  <p>"Üzüntünüzü anlıyoruz Küçükhanım, ama siz de bizi anlamalısınız. Ortada bir ölü, bir de yaralı var... " Ne yazık ki bu defa bizim Ali'nin tatlı gülümseyişi etkili olmadı.</p>

  <p>"Biraz bekleşeniz kıyamet mi kopar?" diye söylenmeyi sürdürdü öfkeli genç kız. "Annem ameliyattan yeni çıktı... "</p>

  <p>Albay eskisi Togay ne istediğimizi sonunda anlamıştı, bir asker olarak bize yardımcı olacağım umuyordum. Ama Togay'ın tepkisi de kızından pek farklı değildi.</p>

  <p>"Lütfen Beyler" dedi tavrımızdan hoşlanmadığını gizlemeye gerek duymayarak. "Görmüyor musunuz, şu anda sizinle konuşacak halde değiliz."</p>

  <p>Uyanık davranıp üste çıkmaktan başka yapacak bir şey yoktu.</p>

  <p>&nbsp;</p>

  <p>"Bizi yanlış anladınız" dedim pişkin bir ifade takınarak. "Sorgu için yarın sabah Emniyet'e beklediğimizi söyleyecektim size."</p>

  <p>Acil bakım odasının kapısında iki polis memuru bırakıp aynı dik hastaneden. Merdivenlerden inerken Ali başını sallayarak kendi kendine söyleniyordu.</p>

  <p>"Ne kızdı ama... Panter gibi... Biraz daha üstelesek bizi dövecekti."</p>

  <p>"Normal bir tepki" dedim çiselemekte olan yağmurdan korunmak için pardösümün yakasını kaldırarak. "Annesi, kendisinden on yaş küçük âşığının evinde ağır yaralı olarak bulunuyor. Üstelik kadının âşığı da kendini öldürmüş. Hem skandal, hem felaket."</p>

  <p>"Ama benim kafamı kurcalayan bir şey var Amirim" dedi Ali konuyu değiştirerek. "Şu bırakılan intihar mektubu biraz tuhaf değil mi?" "Nesi tuhaf?" diye sordum. "Mektubu Nermin kaleme almış."</p>

  <p>"Ne var bunda? Kadın ikisinin ortak duygularını yazmış."</p>

  <p>"İyi de mektubun altında Orhan'ın imzası yok. Öğrendiğimize göre Oğuz adında bir abisi varmış. İntihar ettiğini ona açıklamak istemez miydi?"</p>

  <p>Soru mantıklıydı, yine de onaylamakta acele etmedim.</p>

  <p>"Bu açıklamayı Nermin'e bırakmış anlaşılan" demekle yetindim.</p>

  <p>Merkeze vardığımızda yağmur hızım iyice artırmıştı. Park yerinden binaya kadar koşmak zorunda kaldık. Çalıştığımız odada koltuklarımıza gömülüp sıcak çaylarımızı yudumlarken teknik ekibin titiz elemanı Numan girdi içeriye. Elindeki kâğıtları masamın üzerine biralarken açıkladı:</p>

  <p>"Üsttekiler, silahın balistik muayenesinin sonuçları, alttaki ise otopsi raporu."</p>

  <p>Ali, Numan'la çene çalarken, ben de kâğıtları önüme çekerek okumaya başladım. Silah yalnızca ordu mensuplarında bulunan 9 mm'lik bir Magnum'du. İki kez ateş edilmişti, üzerinde Nermin ile Orhan'ın parmak izleri vardı. Otopsi raporuna geçtim. Orhan sağ şakağından aldığı yara sonucu ölmüştü. Bu raporlar intihar olasılığını güçlendiriyor, diye düşünüyordum ki, birden otopsi raporunda cesedin özelliklerinin yazıldığı bölümde, "solak" sözcüğünü okudum. Dikkatle baktım; evet, ölen kişinin solak olduğunu yazıyordu.</p>

  <p>"Orhan solakmış" dedim şaşkınlıkla söylenerek. Hafta sonu yapılan Fenerbahçe-Galatasaray maçını tartışmakta olan Ali ile Numan, tuhaf tuhaf yüzüme bakmaya başladılar.</p>

  <p>"Anlamıyor musunuz" diye söylendim. "Orhan sağ şakağından vurulmuştu. Solak bir insan kendini nasıl sağ şakağından vurabilir?</p>

  <p>"Bu işte bir anormallik olduğunu söylemiştim Amirim" dedi Ali gözleri parlayarak.</p>

  <p>Numan daha temkinliydi.</p>

  <p>"Adamın solak olduğunu nasıl anlamışlar ki?"</p>

  <p>"Bilmem" dedim. "Orhan öğretmendi. Belki sol elinin kalem tutan parmağında nasır vardı. Ama bundan emin olmanın bir yolu var. Orhan'ın abisi Oğuz'la konuşmak."</p>

  <p>Oğuz, Mısır Çarşısı'nda baharatçılık yapıyordu. Ama dükkân kapalıydı. Kısıklı'daki evinde bulduk onu. Kardeşi için mezarlık aramanın telaşı içindeydi. İstanbul'da boş mezar yeri bulmak ölmekten daha zordur. Üzüntülüydü, ama kendini bırakmamıştı. Bizi oldukça kibar bir tavırla karşıladı. Gözleri ağlamaktan şişmiş karısına kahve bile yaptırdı.</p>

  <p>"Orhan'a Nermin'den vazgeçmesini söyledim" diyerek başladı dert yanmaya. "Kadın hem ondan yaşlı hem de evli. Gel sana namuslu birini bulalım dedim. Ama dinleyen kim? Canından oldu işte."</p>

  <p>"Kadın da ağır yaralı" diye hatırlattım.</p>

  <p>"Keşke geberse" dedi gözlerindeki kin o kadar belirgindi ki ben bile ürktüm. "Bütün bunların sorumlusu o orospu. Sen evli barklı kadınsın, niye bakarsın elin gencecik oğluna?"</p>

  <p>Oğuz böyle dertli dertli söylenirken:</p>

  <p>"Orhan" dedim, "intihara eğilimli miydi? Daha önce böyle bir girişimi olmuş muydu?"</p>

  <p>Oğuz'un ilk kez gözlerinin dolduğunu fark ettim. Burnunu çekerek, başını salladı.</p>

  <p>"Orhan neşe dolu bir insandı. Ama o kadın mahvetti çocuğu. Önce bizimle arasını bozdu, sonunda ölüme sürükledi işte." "Yani son zamanlarda görüşmüyor muydunuz?"</p>

  <p>"Görüşmüyorduk" dedi Oğuz başını öne eğerek. "O kadım bırakmayınca 'ya o ya ben' dedim. Orhan da ona gitti. Keşke zorlamasaymışım çocuğu..."</p>

  <p>Oğuz hıçkırıklara boğulmak üzereydi. Erimi omzuna koyarak:</p>

  <p>"Boş yere kendinizi suçlamayın" dedim. "Orhan ne yaptığını Çok iyi biliyordu."</p>

  <p>Oğuz üzüntüyle başını sallamayı sürdürdü.</p>

  <p>Yine de o kadından koruyabilirdim kardeşimi. Orhan bana atla babamın emanetiydi."</p>

  <p>"Orhan solak mıydı?" diye damdan düşer gibi sordu Ali.</p>

  <p>Oğuz, bu soruyu neden sordun, dercesine bir an Ali'nin ne baktı.</p>

  <p>"Evet, solaktı. Neden sordunuz?"</p>

  <p>"Sadece merak" diye geçiştirdi Ali. Ama Oğuz kuşkulanmıştı</p>

  <p>"Yoksa kardeşimin ölümü intihar değil mi? Olayı neden polis soruşturuyor?"</p>

  <p>"Sakin olun" dedim yüzümde inandırıcı bir ifadeyle. "Şu ana kadar intihar olmadığım söyleyebileceğimiz kesin bilgilere ulaşmadık. Bu tür olaylar hep soruşturulur. Bir gelişme olursa, inanın önce size haber vereceğiz."</p>

  <p>Oğuz'dan ayrılıp bizim emektar Renault'ya binerken Ali'ye baktım:</p>

  <p>"Sana hak vermeye başladım" dedim. "Galiba bu olay intihar değil."</p>

  <p>Ertesi gün güzel haberler gelmeye başladı. Nermin'in durumu iyiye gidiyordu. Yakında onu sorgulayabilecektik. Öğleden sonra da Togay ifade vermek için merkeze geldi. Onu sorgu odasına değil de kendi büromuza aldık. İkram önerimizi, kibarca reddederek duygusuz bir yüz ifadesiyle karşımızdaki koltukta oturup soracaklarımızı beklemeye başladı.</p>

  <p>"Albayım" diyerek konuya girdim. "Olay mahallinde bir intihar mektubu bulduk. Mektubu eşiniz kaleme almış, ama Orhan Bey'le ortak duygularını ve mesajlarını yazmış."</p>

  <p>Mektup lafım duyan Togay'ın yüzündeki soğukkanlı maske bir an kalkar gibi oldu, ama hemen toparladı kendini. Masamda açık duran dosyadan mektubu çıkarıp Togay'a uzattım. Hiçbir şey söylemeden aldı mektubu. Dudaklarım bile kıpırdatmadan sessizce okumaya başladı. Bitirince yine aynı yaprak kımıldamayan yüz ifadesiyle bana uzattı.</p>

  <p>"Evet" dedi. "Bu bir intihar mektubu." Ne eksik ne fazla, yalnızca bu cümleyi söyledi.</p>

  <p>"Kusura bakmayın ama" dedim sıkıntıyla oturduğum koltukta kıpırdanarak. "Size bazı tatsız sorular sormak zorundayım."</p>

  <p>"Tabiî" dedi. Sanki üzerine bir görev almıştı da onu en iyi biçimde yerine getirmeye çalışıyor gibiydi. "Lütfen sorun, bunun için buradayım."</p>

  <p>"İntihar mektubunda yazılan konuyu" dedim açıklamakta zorluk çekiyordum.</p>

  <p>"Yani karım ile Orhan arasındaki ilişkiyi" dedi Togay, en küçük bir heyecan belirtisi olmayan bir sesle. "Evet, biliyordum. Karım çok dürüst bir insandır, benden hiçbir şey gizlemez."</p>

  <p>"Peki nasıl karşıladınız?"</p>

  <p>Togay gözlerini yüzüme dikti, öfkelenecek sandım, ama umduğum gibi olmadı. Bakışlarını yeniden masanın üzerine indirerek sorumu yanıtlamaya başladı:</p>

  <p>"Nermin'le aramızda on beş yaş fark var. Tahmin edeceğiniz gibi bu da evlilik yaşantımızda çeşitli sorunlara yol açtı. Ama iyi kötü bugüne kadar gelmiştik. Fakat ne olduysa bu yılın başında Nermin'in kendisinden on yaş küçük olan meslektaşı Orhan'la karşılaşmasıyla oldu. Aralarında duygusal bir ilişki başlamış. Nermin durumu gelip bana anlattı. Boşanmak istediğini söyledi. Ben de bunun geçici bir heves olduğunu, böyle bir nedenle yirmi küsur yıllık evliliğimizi yıkmamamız gerektiğini belirttim. Nermin kararlı görünüyordu. Eğer onu boşamazsam gidip Orhan'la oturacağım söyledi. Yanlış yaptığının farkındaydım. Bizim aramızda yaş farkı nedeniyle yaşanan sorunlar onların arasında da ortaya çıkacaktı. Bu yüzden ısrarcı davrandım. Onu hiçbir zaman boşamayacağımı söyledim. Karım duygusaldır, ama mantıksız biri değildir. Kısa sürede olacakların farkına varıp, yanlışım düzeltecekti."</p>

  <p>"Affedersiniz" dedim büyük bir ilgiyle dinlediğim Togay'ın sözünü keserek. "Kızınızın bu durumdan haberi var mıydı?"</p>

  <p>&nbsp;</p>

  <p>"Ne yazık ki vardı" dedi. İlk kez sesinin titremeye başladığını fark ettim. "Yonca çok zeki bir kızdır. Bir terslik olduğunda anında fark eder. Aramızdaki soğukluğu da hemen anladı. Bana sordu... "</p>

  <p>Şaşkınlıkla başımı sallayarak söylendim:</p>

  <p>"Size mi? Benim bildiğim kızlar anneleriyle bu konuları daha rahat konuşurlar."</p>

  <p>Togay'ın dudaklarında acı bir gülümseme belirdi.</p>

  <p>"Bizde biraz farklıdır. Kızımla ben arkadaş gibiyiz. O yüzden bana sordu. Ben de olanları anlatmak zorunda kaldım. Çok üzüldü tabiî. Gidip karımla konuştu. Nermin bana söylediklerini ona da anlatmış. Ben de kızıma üzülmemesini, yakında annesinin yaptığı yanlışı fark edeceğini, Orhan denen adamdan ayrılacağını söyledim."</p>

  <p>"Hiç Orhan Bey'le karşılaşmış mıydınız?" diye sordu Ali araya girerek.</p>

  <p>'Karşılaşmadık, ama onu gördüm."</p>

  <p>"Nerede?"</p>

  <p>Okulun önünde. Onu merak ediyordum kuytu bir köşeye çekilerek karımla birlikte okuldan çıkışlarını izledim."</p>

  <p>"Acı verici bir şey olmalı" diye mırıldandım.</p>

  <p>"Karımı tümüyle kaybetmekten daha acı değil" diye karşı çıktı. "Ya Nermin ölseydi!"</p>

  <p>Masamın üst çekmecesini açtım, bir poşetin içindeki silahı çıkarıp Togay'a uzattım.</p>

  <p>"Olayda kullanılan silah" diye söylendim.</p>

  <p>Görür görmez tanıdı tabancayı.</p>

  <p>"Bu benim silahım. Nermin almış olmalı."</p>

  <p>"Silahınızın kaybolduğunu fark etmediniz mi?" dedim kuşkuyla onu süzerek.</p>

  <p>"Fark etmedim. Ben atış sporuyla ilgilenirim Millî sporcuyum. Basanlar, dereceler kazandım. Evde bir düzineye yakın tabancam vardır. Birinin kaybolması dikkatimi çekmez.</p>

  <p>"Sizinle açık konuşacağım Togay Bey" diyerek, Orhan'ın solak olduğunu, oysa sağ şakağından vurulduğunu belirttim. Şaşkınlıkla dinledi beni.</p>

  <p>"Bilemiyorum" dedi. "Belki adam sağ elini de iyi kullanıyordur."</p>

  <p>"Hadi Togay Bey, siz bir uzmansınız. Silah en iyi taşınabilecek elde tutulur."</p>

  <p>"Haklısınız, ama bunun bir açıklaması vardır mutlaka" demekle yetindi.</p>

  <p>"Son bir soru" dedim soğukkanlılığını yitirmek üzere olan Togay'a. "Dün öğleden sonra saat iki ile üç arası neredeydiniz?"</p>

  <p>"Poligondaydım. Önümüzdeki hafta düzenlenecek müsabakalara hazırlanıyordum."</p>

  <p>Togay merkezden ayrılırken kafamızı kurcalayan pek çok soru olduğu gibi duruyordu. Ama belki de adamın gerçekten de bu sorulara verecek yanıtı yoktu. Ali'ye poligonu arayıp dün cinayet saatinde Togay'ın orada olup olmadığını kontrol etmesini söyledim. Poligondaki yetkililer Togay'ın dün bütün öğleden sonra yanlarında olduğunu doğruladılar.</p>

  <p>Ertesi sabah hastaneden gelen telefon, soruşturmanın akışını değiştirecek gibi görünüyordu. Nermin kendine gelmişti, ama daha önemlisi bizimle konuşmak istiyordu. Ali'yle bürodan çıkmak üzereydik ki Togay'ın bizi görmek istediği haberi geldi.</p>

  <p>"Buna ne dersin?" dedim yardımcıma. Ali gözlerini iri iri açarak bakınmakla yetindi. Az sonra Togay bizim odamızdaydı. Onu heyecan içinde, hatta paniklemiş bir halde göreceğimi sanıyordum, ama dünkü gibi sakin bir yüz ifadesiyle oturdu koltuğa.</p>

  <p>"Beyler sizden özür dilerim" dedi kendinden emin bir tavırla. "Size yalan söyledim."</p>

  <p>Ali'yle önce birbirimize, sonra da şaşkınlıkla Togay'ın yüzüne baktık "Evet" dedi adam vakur bir tavırla. "Onu beri öldürdüm. Karıma göz koyan adamı ben vurdum "</p>

  <p>"Peki eşinizi kim vurdu?" diye sordum şaşkınlığımı atlatır atlatmaz "O kendini vurdu."</p>

  <p>Kafam iyice karışmaya başlamıştı.</p>

  <p>"Şu işi başından anlatır mısınız?" dedim.</p>

  <p>Hiç karşı çıkmadan anlatmaya başladı Togay.</p>

  <p>"Sabah Orhan'ı arayıp onunla görüşmek istediğimi söyledim. 'Tamam evimde buluşalım' dedi. Öğleden sonra evine gittim. Kanını bırakmasını söyledim. O da bırakmayacağını söyledi. Bunun üzerine yanımda getirdiğim silahla ateş ettim. Elimde eldiven olduğu için parmak izim çıkmadı. Rastlantı bu ya, o sırada Nermin geldi. 'Katil' diyerek üzerime atıldı. Silah yere düştü. Bana vurarak ağlamaya başladı. Orhan'ı öldürmekle ne kadar büyük bir yanlış yaptığımı o anda anladım. Karım artık sonsuza kadar onu sevecekti. Canlı biriyle başa çıkabilirdim, ama ölü bir sevgiliyle asla. Yıkılmış bir halde evden dışarı attım kendimi. Bu arada silahı orada unutmuşum. Ben çıktıktan sonra, karım o intihar mektubunu bırakıp kendisini vurmuş... işte olay bundan ibaret."</p>

  <p>Ali benden önce atılarak sordu:</p>

  <p>"Her şey iyi, güzel de siz cinayet saatinde atış poligonunda değil iniydiniz?"</p>

  <p>Gülmeye çalıştı Togay, ama beceremedi.</p>

  <p>"Yarım saat ara verilmişti" dedi tonsuz, renksiz bir sesle. "O arada cinayeti işleyip geri döndüm... "</p>

  <p>"Bir dakika bir dakika... " diyerek kestim sözünü. "Atış poligonu Maslak'ta, Orhan'ın evi ise Fatih'te. Yani siz yarım saatte Sarıyer'den Fatih'e gittiğinizi, Orhan'ı öldürüp geri döndüğünüzü mü söylüyorsunuz?"</p>

  <p>"Belki kırk, kırk beş dakika sürmüştür."</p>

  <p>"İmkânsız Togay Bey. İstanbul trafiği bu. Söylediğiniz iş için en az bir saat gerekir. Orhan'la konuştuğunuz, cinayeti işlediğiniz, karınızla tartıştığınız süre buna dahil değil."</p>

  <p>Birden soğukkanlılığım kaybetti Togay. O yaprak kımıldamayan yüzü gerildi.</p>

  <p>"Siz ne biçim polissiniz?" diye bağırmaya başladı Togay. "Suçumu itiraf ediyorum beni tutuklamıyorsunuz!"</p>

  <p>"Merak etmeyin Togay Bey" dedim. "Sizi gözaltına alacağız, ama suçlu olduğunuz için değil. Ortalıkta dolaşıp işleri karıştırmamanız için."</p>

  <p>Ali'yle hastaneye giderken Nermin'in ne söyleyeceğini merak ediyorduk.</p>

  <p>Nermin'in odasına girdiğimizde kızı Yonca'nın da orada olduğunu gördük. Nermin hâlâ çok bitkin görünüyordu. Kızı annesinin başucunda oturmuş kadının elini tutuyordu. Başhekim "Sadece beş dakika" diyerek bizi uyardı. Acil yardım gerekir, diye de hastabakıcıya yanımızdan ayrılmaması uyarısında bulundu.</p>

  <p>Nermin'in benzi sapsarıydı, konuşmakta güçlük çekiyordu, önce kızım odadan çıkarmamızı istedi. Ama Yonca inatçıydı, "Olanları biliyorum ben de kalacağım" diye tutturdu. Bizce de bir sakıncası yoktu kızın kalmasına izin verdik. Bu durum Nermin'in hoşuna gitmese de konuşmasına başladı.</p>

  <p>"Mektupta da yazdığım gibi Togay beni boşamayınca, Orhan'la birlikte yaşayamayacağımızı anladık. Bu yüzden kendimizi öldürmeye karar verdik" dedi. Biraz soluklandıktan sonra sürdürdü sözlerini. "Fakat Orhan, 'Ben kendimi vuramam' dedi. 'Sen daha cesursun, Önce beni, sonra kendini vur.' Ben de öyle yaptım. Önce Orhan'ı sonra da kendimi vurdum. Ama ne yazık M kendimi öldüremedim."</p>

  <p>"Tabancanın üzerinde neden Orhan'ın parmak izi vardı?" diye sordum kuşkuyla.</p>

  <p>"Önce kendini vurmayı denedi, tabancayı eline aldı, fakat yapamadı."</p>

  <p>O konuşurken gözlerim kızı Yonca'ya takıldı. Kızın yüzünde gergin bir ifade vardı. Sanki annesini kaybetmekten korkuyormuş gibi kadının elini sımsıkı tutmuştu.</p>

  <p>"İyi de" dedim inanmayan gözlerle Nermin'e bakarak. "Kocanız Orhan'ı kendisinin vurduğunu itiraf etti az önce."</p>

  <p>"Hayır" diyerek genç kız atıldı. Hâlâ annesinin elini bırakmamıştı. "Orhan'ı babam vurmadı."</p>

  <p>Yaralı kadın doğrulmaya çalıştı, biraz daha gücü olsa eminim kalkacaktı. "Kocam yalan söylüyor" dedi. "Beni korumak için yapıyor. Orhan'ı ben öldürdüm."</p>

  <p>Yanımızda ayakta dikilmekte olan hastabakıcıya döndüm. "Nermin Hanım kendine gelince Togay Bey'le konuştu mu?"</p>

  <p>"Konuştu" dedi hastabakıcı. "Ama uzaktaydım ne konuştuklarım duymadım. Sadece Togay Bey'in yıkılmış bir halde odayı terk ettiğini fark ettim."</p>

  <p>"Durum açık" dedim yataktaki kadına dönerek. "Ya siz ya da kocanız, içinizden biri yalan söylüyor."</p>

  <p>"Onlara hakaret edemezsin" diyerek yine bağırmaya başlayan Yonca'ya bakarak: "Susun lütfen" dedim sertçe. "Sizinle değil, annenizle konuşuyorum." "Ama benimle konuşmalısınız" dedi genç kız. Nermin yine heyecanlanmıştı.</p>

  <p>"Lütfen onu bu işe karıştırmayın" diye inledi kadıncağız. Sonra kızına dönerek ekledi: "Hadi kızım, hadi Yoncacığım, sen çık artık bu odadan." "Hayır" dedi Yonca.</p>

  <p>Genç kız sinirime dokunmaya başlamıştı. "Lütfen çıkar mısınız buradan" dedim. Kız diklenmeyi sürdürdü.</p>

  <p>"Annemin yanından beni kimse çıkaramaz."</p>

  <p>Ali'ye başımla işaret ettim. Yardımcım nazikçe kızı dışarı sürüklemeye başladı. Kız direnmeye çalıştı, ama Ali'nin gücü karşısında fazla bir şey yapamıyordu. Kapıya yaklaşmışlardı ki:</p>

  <p>"Beni çıkartırsanız gerçeği öğrenemezsiniz" diye bağırdı.</p>

  <p>Ama en az onunki kadar güçlü bir sesle annesi:</p>

  <p>"Hayır" dedi, "onu dinlemeyin. Ne olur onu götürün buradan."</p>

  <p>Bir an ne yapacağımı şaşırdım. Ali de öylece durmuş yüzüme bakıyordu. Yataktan uzaklaşarak genç kıza yaklaştım.</p>

  <p>"Gerçeği öğrenemeyeceğimizi mi söyledin?" diye sordum.</p>

  <p>"Evet" dedi kız, annesininkileri andıran yeşil gözlerini inatla yüzüme dikerek. "Gerçeği ancak benden öğrenebilirsiniz."</p>

  <p>"Nedenmiş o?"</p>

  <p>"Çünkü Orhan'ı ben vurdum."</p>

  <p>"Yalan, yalan söylüyor!" diye bağırdı annesi.</p>

  <p>Ama genç kız annesine aldırmadan açıklamayı sürdürdü.</p>

  <p>"Annem de babam da beni korumak istiyor. Orhan'ı öldüren benim."</p>

  <p>"Sen mi?" diye söylendim. "Ama neden?"</p>

  <p>Gözlerindeki ifade daha da netleşti</p>

  <p>"Ailemizin yıkılmasına neden olacaktı. Babamı, beni mutsuz edecekti. Bunu yapmamasını söylemek için babamın silahlarından birini yanıma alarak onunla konuşmaya gittim. Ama Orhan, annemi çok sevdiğini ondan vazgeçmeyeceğini söyledi. Bunun üzerine silahı çıkarıp ateşledim. Benden böyle bir tavır beklemeyen Orhan kendini korumaya fırsat bulamadan olduğu yere yığıldı. Onu kanlar içinde görünce, öylece kalakaldım. Sanki beni kan tutmuştu, kılımı bile kıpırdatamıyordum. O sırada annem geldi eve. Beni o halde görünce, önce üzerime saldırdı... Sonra boynuma sarılıp ağlamaya başladı. Ağladıkça açıldı, sakinleşti. Beni banyoya götürdü yüzümü yıkadı, 'Hadi sen eve git' dedi. Sonrasını biliyorsunuz. Gerçek budur, annemle babam beni kurtarmak için suçu üzerlerine almaya çalışıyorlar."</p>

  <p>Parçalar yerine oturmuş, resim tamamlanmıştı. Nermin Öğretmen de yalanına daha fazla devam etmedi. Durum aydınlığa kavuşmuştu. Ertesi gün Yonca'yı savcılığa teslim etmiş, merkeze dönüyorduk.</p>

  <p>"Bütün suç Nermin denen o kadında" dedi Ali öfkeyle köpürerek. "Bak gencecik kız onun yüzünden hapislere düştü."</p>

  <p>Dönüp şöyle bir baktım. Bakışımdan ona katılmadığımı anlamış olacak ki:</p>

  <p>"Sizce de öyle, değil mi Amirim?" diye sordu.</p>

  <p>"Sen hiç âşık oldun mu Ali?"</p>

  <p>"Tabiî Amirim, şimdi bile kız arkadaşım var" diye yanıtladı beni. "Kız arkadaşından söz etmiyorum Ali, aşktan söz ediyorum. Gerçek aşktan, insanı katil eden, rezil eden, insanlıktan çıkaran aşktan söz ediyorum." Biraz düşündü Ali:</p>

  <p>"Açık konuşmak gerekirse, öylesini yaşamadım Amirim" dedi. "Öylesini yaşamadınsa Nermin'i de anlayamazsın" dedim. "O yüzden, boşa öfkelenip durma."</p>

  <p>&nbsp;</p>
</body>
</html>
