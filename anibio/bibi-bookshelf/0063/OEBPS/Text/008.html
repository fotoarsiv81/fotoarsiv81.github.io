<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t7">&nbsp;</span></p>

  <p class="p8"><a id="ncx388"></a><a id="a23"></a><span class="t2"><b>Jinekolo</b></span><span class="t2"><b>ğ</b></span><span class="t2"><b>un Ölümü</b></span></p>

  <p class="p2">&nbsp;</p>

  <p>Jinekolog Rahim'in cesedi muayene masasının üzerinde yatıyordu. Boynunda derin bir yara vardı. Yaradan akan kan masayı kızıla boyamıştı. Olay dün gece olmuştu. İçerideki odada uyuyan hemşire hiçbir şey duymadığım söylüyordu.</p>

  <p>Rahim'in düşmanı olup olmadığını sorarak başladık işe. Hâlâ olayın şokunu üzerinden atamayan hemşire, Rahim'in eşiyle boşanmak üzere olduğunu, davalarının sürdüğünü anlattı. Boşanacağı eşinin kardeşiyle de nafaka meselesinden sille tokat kavga etmişlerdi.</p>

  <p>Ön incelemeyi tamamladıktan sonra cinayet mahallinden ayrıldık. İlk ziyaret edeceğimiz yer, Rahim'in karısı Hülya'nın eviydi. Hülya'nın lüks dairesini görünce kafamız karıştı. Kadın nafakaya ihtiyaç duyacak birine pek benzemiyordu. Bizi görünce hiç şaşırmadı. Rahim'in öldürüldüğünü televizyondan öğrenmişti. Üzgün görünüyordu.</p>

  <p>"Kardeşiniz, geçen hafta eski kocanızla kavga etmiş" deyince yüzündeki keder yerini önce endişeye, ardından öfkeye bıraktı.</p>

  <p>"Onun Rahim'in öldürülmesiyle bir ilgisi yok" diye söylendi.</p>

  <p>"Neyle ilgisi var?" diye sordu Ali. "Aranızda sert tartışmalar olmuş. Ondan nafaka istemişsiniz."</p>

  <p>Hülya kendini tutamayarak güldü.</p>

  <p>"Ben mi nafaka istemişim. Ayol, çulsuzun biriydi Rahim. Benden aldığı malları verse ona bile razıyım."</p>

  <p>"Kardeşiniz neden kavga etti onunla?"</p>

  <p>"Evlenince benim Porsche'u kullanmaya başlamıştı Rahim. Boşanma davası açınca 'Arabayı teslim et' dedim. Yapmadı. Kardeşim bu konuyu konuşmak için gidince de işi yokuşa sürüp kavga çıkarmış."</p>

  <p>Kadının anlattıkları makuldü, yine de sormadan edemedim.</p>

  <p>"Evliliğiniz neden yürümedi?"</p>

  <p>"Özel yaşamımız sizi ilgilendirmez" diye tersledi kadın. "Haklısınız" dedim, "ama zan altında kalmamanız için olayları bilmemiz gerek."</p>

  <p>Bir sigara yaktı, derin bir soluk çektikten sonra anlatmaya başladı.</p>

  <p>"Rahim'le evlendiğimde pratisyen hekimdi. Jinekolog olmak istiyordu, ama parası yoktu. Ona destek oldum. Çünkü onu seviyordum. Evliliğimizin ilk iki yılı çok güzel geçti. Ama Rahim mesleğe atılınca durum değişti. Benimle beraber olmamaya başladı."</p>

  <p>"Nasıl beraber olmamaya başladı?"</p>

  <p>"Cinsel ilişkiden söz ediyorum" dedi kadın, umursamaz görünmeye çalışarak. "Eskiden benim için yanıp tutuşan adam, yatağa girmekten korkar hale geldi."</p>

  <p>Durdu, sigarasından derin iki nefes daha çektikten sonra sürdürdü sözlerini.</p>

  <p>"Önce benden bıktığını düşündüm. Çevresinde genç hemşireler vardı, belki de onlardan birine âşık olmuştu. Onu kıskanmaya başladım. Dispanserdeki hemşireleri araştırdım, hastalarını inceledim. Ne yapıp edip ilişkide olduğu kadını bulacaktım. Güzel bir sekreteri vardı. Hafifmeşrep bir kız. Hani liseyi zorla bitiren şu gecekondu güllerinden. Rahim'le birlikte geç saatlere kadar dispanserde kaldığı oluyordu. Kocamı benden uzaklaştıran kişinin o olduğunu düşünüyordum. Rahim'in eve geç geldiği bir gecenin sabahında dispansere gittim. Kızı sorguya çektim, hakaretler ettim. Herkes bizi dinliyordu. Rezil bir durumdu, ama o kadar öfkelenmiştim ki aldırmıyordum. Ben bağırıp çağırırken, Rahim içeri girdi. Olanları öğrenince hiç kızmadı. Sekreter kızdan özür diledikten sonra beni odasına aldı.</p>

  <p>'Boş yere kıskanıyorsun' dedi. 'Hayatımda kadın filan yok. Artık kadınlar bana çok itici geliyor.'</p>

  <p>Hâlâ neden bahsettiğini anlamamıştım.</p>

  <p>'Beni mesleğim hasta etti' diye açıkladı. 'Her gün kadınlarla uğraşmak içimdeki cinsel isteği öldürdü.' 'Bir psikoloğa git' dedim. 'Gittim. Ama yararı olmadı' dedi. 'Mesleğini bırak' dedim.</p>

  <p>'Farkında değilsin üç ay hastalara bakmadım. Sonuç değişmedi. Benim için artık çok geç' dedi.</p>

  <p>Derin bir karamsarlığa kapılmıştı."</p>

  <p>Hülya sigarasından bir soluk daha çekerek sustu.</p>

  <p>"Ayrılmayı siz mi istediniz?" diye sordu Ali.</p>

  <p>"Hayır ben ondan ayrılmayı hiç düşünmedim. Mesleğini bırakmasını, yurtdışına gitmeyi orada tedavi görmesini umuyordum. Ama Rahim kabalaşmaya başladı. Onu aldattığımdan kuşkulanıyordu. Eve biraz gecikecek olsam kıyameti kopartıyordu. İşi bana vurmaya kadar götürdü. Yaşamımız çekilmez bir hal almıştı. Yine de boşanmak istemiyordum. Teklif ondan gelince ben de boşanma davası açtım."</p>

  <p>Hülya sigarasını kül tablasında ezerken biz de kalktık. Dışarı çıkınca: "Bu kadın kesinlikle adamı boynuzlamıştır" diye söylendi Ali. "Öyle evinde uslu uslu oturacak birine benzemiyor. Ben Rahim'in avukatıyla bir görüşelim derim Amirim."</p>

  <p>Ali'nin geçen yıl en yakın arkadaşına kaptırdığı nişanlısını anımsadım. Kadına bu yüzden mi kızıyordu, yoksa meslekî bir kuşkuyla mı hareket ediyordu, anlayamamıştım.</p>

  <p>"Peki" dedim, "yarın git avukatla görüş."</p>

  <p>Ertesi gün Adlî Tıp'a gittiğimde otopsi raporunu hazırlayan Dr. Semra tuhaf bir rastlantıdan söz etti. İki gün önce Haliç'ten orta yaşlı bir erkek cesedi çıkarılmıştı. Ama adamın ölüm nedeni boğulma değil, Jinekolog Rahim gibi gırtlağının kesilmesiydi. Kesiklerin durumunu inceleyen Dr. Semra ikisinin de aynı bıçakla öldürülmüş olabileceğinden kuşkulanıyordu. Bu bana pek mantıklı gelmedi. Rahim ile üzerinden çıkan kimlikte Hamza Tokgöz yazan bu adam arasında ne tür bir ilişki olabilirdi? Ama Dr. Semra, bıçak vuruşlarının birbirine benzediğinde ısrar etti. Zaten aynı bıçak olup olmadığını anlamak için çalışmalara başlamışlardı bile.</p>

  <p>Merkeze döndüğümde Ali beni bekliyordu. Rahim'in avukatı ilginç bilgiler vermişti. Rahim'in bir tür meslek hastalığına yakalandığı doğruydu. Ama bunun dışında Hülya'nın anlattıklarının tümü yanlıştı. Ayrılmayı isteyen Rahim değil Hülya'ydı. Dava açılınca da daha önce Rahim'e ne verdiyse muayenehane dahil hepsini geri almıştı. Rahim ise elinden geldiğince direnmeye çalışmış, karımdan ayrılmak istemiyorum diyerek mahkemenin sonuçlanmasını engellemeye uğraşmıştı.</p>

  <p>&nbsp;</p>

  <p>"Bence katil bu kadın Amirim" dedi Ali. Yüzünde kesin bir ifade vardı. "Rahim boşanmayı istemeyince onu öldürterek sorunu Çözdü."</p>

  <p>'Hülya gibi bir kadın için fazla riskli bir çözüm değil mi? Kadın boşanmadan da dilediği gibi yaşayabilecek biri. Neden katil olmayı göze alsın ki?"</p>

  <p>Soruma yanıt veremeyen Ali:</p>

  <p>"Belki de kardeşi öfkesine yenilip öldürmüştür Rahim'i" diyerek yeni bir varsayım ortaya attı.</p>

  <p>"O halde şu abiyi bir yoklayalım" dedim.</p>

  <p>Hülya'nın abisi Sinan, Kapalıçarşı'da kuyumculuk yapıyordu. İriyarı bir adamdı, kabadayı değildi, ama öyle görünmeye çalışıyordu.</p>

  <p>"Ölünün arkasından konuşulmaz, ama Rahim iyi adam değildi" dedi. Onu suçlamamızdan hiç korkmuyor gibiydi. "Bence ilahî adalet gerçekleşmiş."</p>

  <p>"Belki de ilahî adaleti sen gerçekleştirmişsindir" dedi Ali sinirlenerek.</p>

  <p>Suçlamaya şaşırdı Sinan.</p>

  <p>"Onu ben öldürmedim" dedi, sonra yılışık bir gülümsemeyle ekledi. "Emniyet'ten bilirler beni. Müdür Bey arkadaşımdır."</p>

  <p>"Müdür Bey'i filan bırak da Rahim'le neden kavga ettiniz, onu anlat."</p>

  <p>"Hülya'dan boşanmak istemiyordu. Asıl niyeti malımızın üzerine yatmaktı. Bu yüzden Hülya'nın Porsche'unu vermiyordu. Ama sopayı yedikten sonra kuzu kuzu getirdi anahtarları."</p>

  <p>"Cinayet saatinde neredeydin?" diye konuyu değiştirdim.</p>

  <p>"Kulüpteydim, geç saatlere kadar orada oturdum. Sabaha karşı da eve döndüm." "Eve dönerken yalnız mıydın?"</p>

  <p>"Yanımda bayan arkadaşım vardı, isterseniz adını, telefonunu verebilirim."</p>

  <p>Kadının adım, telefonunu aldık, ikisi de Sinan'ı doğruluyordu. Merkeze döndükten iki saat sonra telefon çaldı. Dr. Semra'ydı. Laboratuvar sonuçlan belli olmuştu. Her iki maktulün de aynı bıçakla öldürülme olasılığı yüksekti. Varsayımını hemen geliştirdi Ali.</p>

  <p>"Anlaşılan Hülya ve abisi bir kiralık katil tutmuşlar. Adam önce başka bir işi halletmiş, yani Hamza Tokgöz'ü öldürmüş sonra da sıra bizim jinekoloğa gelmiş."</p>

  <p>Bu da olabilirdi, ama ya Hamza Tokgöz ile jinekolog arasında bilmediğimiz bir bağlantı varsa?</p>

  <p>"Hadi toparlan" dedim Ali'ye, "dispansere gidiyoruz."</p>

  <p>Olay gecesi nöbetçi olan hemşire görür görmez tanıdı bizi. Hasta kabul defterine bakmak istediğimizi söyledik. Hemen getirdi. Daha ben bulmadan Ali parmağını defterin üzerine koydu.</p>

  <p>"İşte Amirim" dedi, "Tokgöz soyadlı bir hasta var."</p>

  <p>Gerçekten de Emine Tokgöz adlı biri muayene olmuştu. Hemşire de hastayı hatırlıyordu.</p>

  <p>"Onu oğlu getirmişti" diye mırıldandı. "Tuhaf bir durumdu, genç adam, annesi cinsel ilişkiye girdi mi, girmedi mi öğrenmek istiyordu." Merakla sordum. "Jinekolog muayene etti mi?"</p>

  <p>"Etti, ama sonucu bilmiyorum. Ben dışarı çıkmıştım." "Hastalarınızın adresini alır mısınız?" diye sordum. "Evet" diyerek defterin sağ tarafındaki adresi gösterdi.</p>

  <p>Tek katlı, bahçeli bir gecekonduda kalıyordu Emine Tokgöz. Eve gitmeden önce uğradığımız muhtar, Emine Tokgöz'ün kocasının iki yıl önce vefat ettiğini, kadına mezbahada kasaplık yapan oğlu Tayyar'ın baktığını söyledi. Evin kapısını çaldığımızda vakit akşamüstüydü. Bizi karşısında gören kadın:</p>

  <p>"Evin erkeği yok, sonra gelin" diyecek oldu, kimliklerimizi gösterip:</p>

  <p>"Biz seninle konuşmaya geldik" dedim.</p>

  <p>"Ben sizinle konuşamam, oğlum çok kızar sonra."</p>

  <p>"Hiçbir şey yapamaz" dedim güven veren bir tavırla, sonra otoriter bir sesle ekledim. "Zaten onunla da konuşacağız."</p>

  <p>Bundan hoşlanmasa bile sorularımı dinlemeye başladı.</p>

  <p>"Hamza Tokgöz neyin olur?" diye sordum.</p>

  <p>Yüzüne bir utanç dalgası yayıldı.</p>

  <p>"Kaynım olur, ölen beyimin küçük kardeşi."</p>

  <p>"Nerede şimdi?"</p>

  <p>Yanıt yok.</p>

  <p>"Size geldi mi?" diye üsteleyince</p>

  <p>"Geçen hafta geldiydi. Üç gün kaldıktan sonra gitti. Belki köye dönmüştür." "Oğlun Tayyarla kavga etmişler" diye kadım yokladım. "Evden o yüzden ayrılmış. Oğlun da seni doktora götürmüş."</p>

  <p>Yüzü kıpkırmızı olmuştu. Ne diyeceğini bilemeden yutkunurken:</p>

  <p>"Siz de kimsiniz?" diyen öfkeli bir ses duyduk. Dönüp balonca kapıda dikilen iriyarı, gençten bir adam gördük. Bu Tayyar'dı. Öfkeyle bizi süzüyordu. Ali kimliğini göstermese belki de üzerimize saldırmaktan çekinmeyecekti.</p>

  <p>"Bizimle merkeze kadar geleceksin" dedim. İtiraz etmedi, soru e sormadı. Evde yapılan aramada, kesim işinde kullandığı bir bıçak bulduk. Bıçağı Adlî Tıp'a yolladık. Gelen sonuç olumluydu Cinayetlerde bu bıçak kullanılmıştı.</p>

  <p>"Cinayetleri sen mi işledin?" diye sordum. Önce cevap vermedi Tayyar.</p>

  <p>"Amcanı neden öldürdüğünü biliyorum" diye üsteledim.</p>

  <p>"Nereden biliyorsun?" dedi, ama sesi çoktan teslim olduğunu söylüyordu.</p>

  <p>"Anneni doktora götürmüşsün. Cinsel ilişkiye girdi mi girmedi mi öğrenmek istemişsin" diyecektim ki, duymak istemediğini belirten bir el hareketiyle sözümü kesti.</p>

  <p>"Sözü dolandırmaya gerek yok. Olan oldu zaten. Neyi saklayacağım sizden." Ama anlatamadı. Öylece suskun durdu bir süre. Sonra, "Amcam" dedi, "öz amcam kardeşinin karışım becermekten çekinmedi. Ya anneme ne demeli... Sen kalk öz kardeşin sayılacak adamın koynuna gir."</p>

  <p>"Annenin amcanla birlikte olduğunu nereden biliyorsun?" diye sordu Ali.</p>

  <p>"Eve gelmiştim, içeri girdim ki ikisi aynı odada, telaşla toparlanıyorlar. Gözleri yerde, yüzüme bakamıyorlar. Amcam bir bahane uydurup, kaçar gibi çıktı evden. O böyle apar topar gidince daha kötü oldum. Tuttuğum gibi anamın kolundan o jinekoloğa götürdüm. Adam muayene etti.</p>

  <p>'Senin anan biriyle yatmış' dedi.</p>

  <p>Utançtan yerin dibine geçtim. O benim ne halde olduğuma aldırmadan konuşmayı sürdürdü.</p>

  <p>'Kadınlara güven olmaz' dedi. 'Bunların hepsi ahlaksızdır. Hepsi erkek düşkünüdür.'</p>

  <p>Onu dinlemeye daha fazla dayanamadım, anamı alıp, kaçarcasına çıktım dispanserden. Eve gelip, bıçağımı aldım. Amcamı beklemeye başladım. Bir yandan da gelmez diye korkuyordum. Korktuğum gibi olmadı, akşam ezanından sonra geldi eve. Ben de hiçbir şey olmamış gibi:</p>

  <p>'Gel kahveye çıkalım' dedim.</p>

  <p>Onu alıp sahile indim, ıssız bir yere gelince de, çaldım boynuna bıçağı. Ölünce de Haliç'e attım. Ne var ki utancım geçmemişti, eve döndüm, yatmakta olan annemin başına çömeldim. Annem uyumuyormuş, başladı salavat getirmeye. Yapamadım. Anamın sütü mü, sevgisi mi bir şeyi engel oldu, onu öldüremedim. Ama utançtan kurtulamıyordum. Bu işi kimsenin bilmesini, duymasını istemiyordum. Amcamı öldürmüştüm, anamdan laf çıkmazdı gel gör ki o jinekoloğa güvenemiyordum. Kadınlardan nefret o adam dispansere gelen herkese anlatırdı başımıza geleni. Jinekoloğun nöbete kaldığı geceyi bekledim. O gece herif uyuduktan sonra dispansere süzüldüm. Beni görür görmez, aşağılayan bakışlarla gülmeye başlayan jinekoloğa sokuldum, daha ne oluyor demesine fırsat vermeden gırtlağını kestim."</p>

  <p>&nbsp;</p>
</body>
</html>
