<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_26">İkinci Bölüm</h2>

  <p class="ortayazi"><span class="idebold">(DEVLETLER ARASINDA SÜREKLİ BARIŞIN EN SON AMAÇ MADDELERİ)</span></p>

  <p class="normal">Bir arada yasayan insanlar arasındaki doğal durum <span class="ideitalik">(status naturalis)</span> bir barış durumu değil, ama her zaman ilan edilmiş olmasa bile, her an patlayabilecek gibi görünen bir savaş durumudur. Böyle olunca, kalıcı bir barış durumunun kurulması gerekir; çünkü düşmana karşı korunmuş olmak için, düşman tarafından hiçbir eylem ve girişimde bulunulmaması yeterli bir güvence sayılamaz; her komşu, bir başkasının kişisel güvenliği hakkında garanti vermelidir; bu da ancak yasal bir durum (hukuk düzeni) içinde olabilir; böyle bir düzen kurulamazsa, herkes başkasından boşuna bu tür bir korunma bekledikten sonra, komşusuna düşman gibi davranabilir.<sup class="calibre3"><a href="../Text/kant_split_086.html#footnote-100-55" id="footnote-100-55-backlink">[55]</a></sup></p>

  <p class="ortayazi"><span class="idebold">SÜREKLİ BARIŞIN EN SON BİÇİMİNİ ALMIŞ BİRİNCİ AMAÇ MADDESİ</span></p>

  <p class="normal"><span class="ideitalik">"Her devletin sivil anayasası cumhuriyetçi olmalıdır."</span></p>

  <p class="normal">Temel sözleşme düşüncesinden doğmuş tek anayasa olan cumhuriyetçi anayasa, bir ulusun bütün yasalarına temel olmalıdır. Cumhuriyetçi anayasa, ilkin, bir toplum üyelerinin insan olmaları bakımından <span class="ideitalik">özgürlük;</span> ikinci olarak, aynı zamanda uyruk olmaları bakımından da, tek ve ortak bir yasa koyucuya <span class="ideitalik">bağlılık;</span> üçüncü olarak da, uyruğun devletin üyeleri olmaları bakımından paylaştıkları <span class="ideitalik">eşitlik</span> ilkelerine dayanan tek düzendir.<sup class="calibre3"><a href="../Text/kant_split_087.html#footnote-100-56" id="footnote-100-56-backlink">[56]</a></sup> Bu anayasa hukuk bakımından, bütün öteki anayasalara bir ilk temel görevini görecek tek düzendir. Geriye bunun, aynı zamanda, sürekli barışa götürebilecek biricik anayasa olup olmadığı sorunu kalmaktadır.</p>

  <p class="normal">Cumhuriyetçi anayasa, hukuk idesinin kaynağından geldiğine göre, kaynağının arılığından başka, dilediğimiz sonuç olan sürekli barışa ulaşma sözünü vermek gibi bir üstünlüğe de sahiptir (zaten başka türlü de olamazdı). Şundan ki, Cumhuriyetçi anayasaya göre, "<span class="ideitalik">savaş ilan edilmeli mi, edilmemeli mi?"</span> sorusu ancak yurttaşların oylarıyla yanıtlanabilir. Yurttaşların da savaşa karar vermeden önce uzun uzun ikircikli kalmaları doğaldır; çünkü bu kararla kendi üzerlerine savaşın çökerteceği aşağıdaki kötülüklere katlanma kararını da vermiş olacaklardır: Kendisinin savaşta dövüşmesi, savaşın giderlerini kendi ceplerinden ödemek, savaşın ardında bırakacağı yıkıntıları güçlükle onarmak ve en sonunda da sanki bir bu eksikmiş gibi, durmadan çıkacak yeni savaşlar yüzünden bir türlü ödenemeyecek olan ve barışı bile acılı ve sıkıntılı yapacak ulusal (ulusça) borçlanmalara girişmek. Oysa, uyruğunun yurttaşlık özelliğine de sahip bulunmadığı, yani cumhuriyetçi olmayan bir anayasada bir savaş ilanı dünyanın en kolay işlerinden biridir; çünkü devletin sahibi olduğu halde üyesi olmayan yönetici (hükümdar), savaşla ne kendi sofrasını, ne av partilerini, ne de eğlencelerini ve ne de saray âlemlerini, vb. yitireceği için bu konuda herhangi bir kaygıya düşmez; işte bu yüzden de savaşa, bir eğlence düzenler gibi, en önemsiz nedenlerle karar vererek, bu davranışını doğru (meşru) gösterme işini, bu gibi işler için her zaman hazır bekleyen diplomatlarına bırakabilir.</p>

  <p class="normal">Cumhuriyetçi anayasayı, çoğu kez yapıldığı gibi, demokrasi ile karıştırmamak için aşağıdaki noktalara dikkat edilmesi gerekir. Devlet <span class="ideitalik">(civitas)</span> biçimleri, ya yüce egemenliği elinde tutan kişiler bakımından ya da kim olursa olsun, devlet başkanı tarafından halkın yönetiliş biçimi ile ayrılabilir. Yönetim erkini elinde tutan (iktidar) kişiler bakımından, devlet biçimlerinin birincisi egemenlik (hükümranlık) biçimidir <span class="ideitalik">(forma imperii)</span>; bu da üç türlüdür: <span class="ideitalik">Otokrasi</span> (prensin iktidarı), yani egemen gücün bir kişinin elinde olması; <span class="ideitalik">aristokrasi</span> (soyluluk iktidarı), yani aralarında birleşmiş birkaç kişinin egemen güce sahip bulunmaları; <span class="ideitalik">demokrasi</span> (halk iktidarı), yani toplumu meydana getirenlerin hepsinin de yönetim erkine katılmaları.</p>

  <p class="normal">İkincisi ise, hükümet (yönetim) biçimidir <span class="ideitalik">(forma regiminis)</span>. Bu da anayasaya dayanan bir biçimdir (bu kamu istencinin bir kullanımıdır ki, bir kalabalığı bir ulus haline getirir). İktidar bu bakımdan ya <span class="ideitalik">cumhuriyetçi ya da baskıcı</span> (istibdatçı) olur. <span class="ideitalik">Cumhuriyetçilik,</span> hükümetin yürütme gücünün yasama gücünden ayrı olmasını kabul eden devlet ilkesidir. <span class="ideitalik">Baskıcılık</span> (istibdat) ise, devlet başkanının kendi koyduğu yasaları istediği gibi yürütmesi ve böylece, kendi kişisel iradesini kamu iradesi yerine geçirmesidir. <span class="ideitalik">Demokrasi,</span> bu terimin gerçek anlamında, zorunlu olarak bir baskıcılıktır; çünkü demokrasi, oylamaya katılmayan birine karşı da işleyebilecek, yani herkesin iradesini hesaba katmadan herkesi her durum ve koşulda susturacak, yanıt veremeyeceği kararlar alabilecek bir yürütme gücü kurar; bu da genel iradenin kendi kendisiyle çelişmesi ve özgürlüğe aykırı düşmesidir.</p>

  <p class="normal">Temsili olmayan herhangi bir hükümet biçimi, aslında bir hükümet biçimi sayılamaz; çünkü bir tasımda (sillojizmde) büyük önermenin büyük terimi, küçük önermenin küçük teriminin yerine geçmeye ne denli az elverişli ise, yasa koyuculuk da, yasa koyma iradesinin yürütücülüğü ile aynı kimsede birleşmeye o denli az elverişlidir. Her ne kadar aristokrasi ya da otokrasi böyle bir biçim eksikliği kusuruyla sakat ise de, temsili bir hükümet anlayışına uygun bir yönetim biçimini almaları da olanaklıdır. Nitekim, II. Friedrich'in (Büyük) kendisinin hiç olmazsa devletin yalnızca en büyük hizmetkârı olduğunu söylemesi bu anlayışın ifadesidir.<sup class="calibre3"><a href="../Text/kant_split_088.html#footnote-100-57" id="footnote-100-57-backlink">[57]</a></sup> Demokraside ise, herkes efendilik peşinde koştuğu için, bu rejim temsili bir yönetim (hükümet) biçimini olanaksız kılar. Böylece devlet erkini ellerinde tutanların, yani yönetenlerin sayısı ne kadar az, temsil ettikleri kimselerin sayısı da ne kadar büyük olursa anayasa cumhuriyetçiliğe o denli çok yaklaşır ve birbiri ardından gelecek düzeltme ve iyileştirmelerle (reformla) buna ulaşabilir. Bu da kusursuz tek biçim olan böyle bir anayasaya erişmenin aristokraside monarşiden neden daha güç, demokraside ise, şiddetli bir devrimle gerçekleştirilmediği takdirde neden olanaksız olduğunu göstermektedir.</p>

  <p class="normal">Bununla birlikte halk için yönetimin (hükümetin) biçimi, egemenliğin yürütme biçiminden daha önemlidir;<sup class="calibre3"><a href="../Text/kant_split_089.html#footnote-100-58" id="footnote-100-58-backlink">[58]</a></sup> egemenliğin yürütme biçiminin yukarıda işaret ettiğim amaçla az ya da çok uyumlu olması önemsenmeyecek bir şey de değildir. İmdi, hukuk idesiyle de bağdaşması için yönetim biçiminin temsili olması gerekir; ancak bu biçimledir ki, cumhuriyetçi hükümet (yönetim) biçiminin gerçekleşmesi mümkün olur; böyle olmadıkça da, anayasa ne olursa olsun, hükümet keyfe bağlı ve baskıcıdır. Eski sözde cumhuriyetlerden hiçbirisi bu sistemi gerçek anlamında hiçbir zaman tanımamışlardır; hepsi de, bir kişinin yönetimi olduğu zaman yine de katlanılabilir olan, baskıcı bir rejimle (istibdatla) sona ermiştir.</p>

  <p class="ortayazi"><span class="idebold">SÜREKLİ BARIŞIN EN SON BİÇİMİNİ ALMIŞ İKİNCİ AMAÇ MADDESİ</span></p>

  <p class="normal"><span class="ideitalik">"Devletler hukuku özgür devletlerden kurulu bir federasyona dayanmalıdır."</span></p>

  <p class="normal">Bireyler için olduğu gibi, devletleri oluşturan uluslar için de, doğal durumda ve yasalardan yoksun olarak yaşamak, yalnızca komşulukları yüzünden bile, bir gözdağı (tehdit) yaratır. Bu devletlerden her biri, kendi güvenliğini garanti altına almak için, hep birlikte, herkesin haklarını sağlayacak biçimde bir anayasa kurmalarını isteyebilir. Böylece, bir uluslar federasyonu kurulmuş olacaktır; bununla birlikte, bu federasyona katılanlar bir tek ve aynı devleti meydana getirmiş olmayacaklardır. Her devlet bir üst (yasa koyucu) ile bir astın (boyun eğip uyan, yani halk) ilişkisini gerektirdiğinden, bir devlet biçiminde bir araya gelmiş, birleşmiş türlü ulusların tek bir ulus oluşturmalarına olanak yoktur; aksi durumda temel varsayımla çelişmeye düşülmüş olur; oysa, burada söz konusu olan, kendi sayıları kadar tek tek devletler meydana getiren ve bir tek devlet içinde erimeyen ulusların karşılıklı haklarıdır.</p>

  <p class="normal">İlkel toplulukların (vahşilerin), hukuksal bir yaptırıma bağlanacakları yerde, hiçbir kurala bağımlı olmayan tam bir bağımsızlık tutkusu içinde, durup dinlenmeden dövüşmeyi üstün tutmalarına, böylece de çılgınca bir özgürlüğe, bir anayasa düzenine dayanan akla yakın bir özgürlükten üstün tutmalarına derin bir küçümseme duymadan ve horlamadan bakabilir miyiz? Eğer bu barbarlık, uygarlık eksikliği, insanlığın kaba bir alçalışı sayılıyorsa, her biri bir devlet oluşturan uygar uluslar, bu denli aşağılık bir durumdan, daha da güçlü nedenlerle, çıkmak için acele etmek zorunda değil midirler acaba? Oysa ne görüyoruz? Böyle yapacaklarına, her devlet kendi görkemini (çünkü bir halk görkeminden söz etmek yersizdir), dışarıdan gelecek herhangi bir yaptırıma boyun eğmemekten ibaret sayıyor. Hükümdar da, kendisini hiçbir tehlikeye atmadan, zaferini, kendilerini ilgilendirmeyen bir dava uğruna yaşamlarını harcayan binlerce insanı dilediği gibi kullanmakta buluyor. Amerika vahşileri ile Avrupa'dakiler arasındaki temel ayrım, birincilerden bazı kabilelerin düşmanları tarafından yenilmiş olması, ikincilerin ise yenilenlerden daha iyi yararlanmayı bilerek onları, uyruklarının sayısını arttırmak ve böylece daha geniş ve büyük fetihlerde (savaşlarda) kullanacakları araçlarını çoğaltmak amacıyla saklamalarıdır.</p>

  <p class="normal">Uygar ve yasal bir örgütte (toplumda) hükümetlerin müdahaleleri yüzünden kendini gizleyen, ama ulusların birbirleriyle ilişkilerinde kendini bütün çıplaklığıyla ortaya koyan insan yapısının (doğasının) sapkınlığı düşünülürse, hukuk sözünün hâlâ savaşsever politikacılar tarafından bilgiççe bir terim sayılarak bir yana atılmamış ve bu öğretiyi ilan edecek kadar gözü pek bir devletin ortaya çıkmamış olmasına şaşmak mümkündür; çünkü devletler, Hugo Grotius, Pufendorf, Vattel gibi ulusların haklarını savunan öteki zavallı avutucuları, bir savaş ilanını haklı göstermek için her zaman anıp durmuşlardır; oysa, bunların tümüyle felsefi ya da diplomatik bir anlayışla kaleme almış oldukları kuralların, ortak yüce bir kural kabul etmemiş devletler için hiçbir bağlayıcı gücü olmamıştır. Bir devletin, bu derece saygıya değer otoritelere dayanarak, savlarından vazgeçtiğinin bir tek örneği bile yoktur. Bununla birlikte, bütün devletlerin hukuk idesine, hiç olmazsa yalnızca sözle saygı göstermeleri, insanda, henüz uyanmamış olmasına karşın, ahlaka yönelik bir eğilimin varlığına ve bunun kötülük ilkesine zamanla üstün geleceğine bir kanıt sayılabilir. Böyle olmasaydı, savaşa girişmek isteyecek devletler, hukuk sözünü ağızlarına ya hiç almazlar ya da Galyalı bir prensin yorumladığı gibi, yalnız alay için şu anlamda kullanırlardı: <span class="ideitalik">"Hukuk, doğanın en güçlüye, daha zayıfları kendisine boyun eğdirmek için sağladığı üstünlüktür."</span></p>

  <p class="normal">Devletlerin haklarına sahip çıkma, onları izleme yöntemi, herkese açık bir mahkemede olduğu gibi dava yöntemi değil, ama yalnızca savaş olabilir; fakat savaş ve elde edilirse zafer, davalarının da haklı olduğunu herhangi bir biçimde kanıtlamaz. Barış antlaşması, girişilmiş olan savaşı sona erdirirse de, her zaman yeni bir savaş için bahane oluşturabilecek olan savaş durumuna da bir son verdirmiş olmaz; herkes hem davacı, hem de yargıç olduğundan, hiç kimse böyle bir bahanenin haksız olduğunu öne süremez. Devletler Hukuku, hiçbir yasaya bağımlı olmadan yaşayan bireyleri bu durumdan çıkmaya zorlayan doğal hukuka da benzemez; devletlerin daha önceden hukuksal bir anayasaları olduğu için, bunlar, kendi aralarında daha kapsamlı bir düzen kurabilecek olan herhangi bir dış baskıya karşı da korunmuşlardır.</p>

  <p class="normal">Bununla birlikte, bütün ahlaksal yasaların yüce mahkemesi olan akıl, savaşı hukuksal bir yol olarak kullanmayı şiddetle lanetler, barış halini de saltık (mutlak) bir yükümlülük olarak tanır; uluslararası bir antlaşma olmaksızın barış durumunun da kurulması olanaksız bulunduğundan, devletlerin daha özel nitelikte bir bağlaşmasını (ittifakını) gerektirmektedir; buna da <span class="ideitalik">barış birleşmesi (foedus pacificum)</span> adı verilebilir. <span class="ideitalik">Barış ittifakı ile barış antlaşması (pactum pacis)</span> arasındaki fark, barış ittifakının bütün savaşları, barış antlaşmasının ise yalnız bir savaşı sona erdirmesidir. Bu ittifakın amacı, herhangi bir devlet üzerinde egemenlik kurmak değildir; yalnızca, ittifaka katılan her devletin doğal durumda insanlar hakkında olduğu gibi, kamu gücünün zorlamasına bağımlı olmaksızın, özgürlüğünü güvence altına almaktır. Bütün devletlere, zamanla yayılacak ve onları sürekli, adil ve kalıcı (ebedi) barışa götürecek böyle bir barış ittifakının (bağlaşmasının) dayandığı bir federalizm düşüncesinin gerçekleştirilebileceğini, yani günün birinde devletlerin oluşturacağı bu ortaklığın gerçek haline geleceğini kanıtlamak olasıdır. Çünkü eğer güçlü olduğu kadar aydınlanmış da olan bir ulus, özü gereği sürekli bir barışa eğilimli bir hükümet biçimi olan cumhuriyet biçiminde kurulma mutluluğuna da ererse, artık böyle bir federatif ittifakın ortak bir noktası, merkezi de kurulmuş olacaktır ki, öteki devletler de, Devletler Hukuku ilkelerine uygun olarak, kendi özgürlüklerini güvence altına almak üzere, bu merkeze katılabileceklerdir; bu bağlaşma böylece her gün yeni katılmalarla giderek daha da genişleyecektir.</p>

  <p class="normal">Bir halk topluluğunun, <span class="ideitalik">"Artık aramızda hiçbir savaş olmaması gerekir; bütün anlaşmazlıklarımızı barış yoluyla sona erdirecek, yasa koyucu, yürütücü ve yargılayıcı bir yüce yönetim erki (iktidar), bir devlet kurmak istiyoruz"</span> demesi anlaşılır bir şeydir. Ama eğer bir halk topluluğu tutup da, <span class="ideitalik">"Benimle öteki devletler arasında, karşılıklı haklarımızı güvence altına alan bir yüce güç, bir üstün erk tanımamıza karşın, hiçbir savaş olmamalıdır"</span> derse, o zaman karşılıklı hakların garanti altına alınacağı güveni, ancak aklın zorunlu bir gereği olarak, toplumsal sözleşmeyi, anlaşmayı tamamlayan özgür bir federasyon idesine dayandırılabilir.</p>

  <p class="normal">Savaşa hukuksallık (hukuksal bir gerekçe) tanıyan devletler hukuku düşüncesinin hiçbir anlamı olamaz; aksi halde, devletler hukuku, haklı olanla olmayanı, evrensel bir değere sahip ve her bireyin özgürlüğünü aynı biçimde sınırlayan yasalarla değil, ama özel kurallarla, yani güç kullanarak belirleyen bir yönetim erkini (iktidarı) anlatacaktır. Meğer ki böyle düşünen insanların, birbirlerini öldürmekle ve sürekli barışı, kendileriyle birlikte şiddetin, kaba kuvvetin bütün uğursuzluğunu da yutacak uçsuz bucaksız bir mezarlıkta aramakla iyi bir şey yapmış oldukları anlatılmak istensin.</p>

  <p class="normal">Devletlerin birbirleriyle ilişkilerinde savaşa açık yasaya aykırı durumdan kurtaracak akla uygun biricik yol, tek tek insanlar gibi, yabanıl ve başıboş özgürlüklerinden vazgeçerek genel yasaların yaptırımı altına girmek ve devamlı gelişerek sonunda bütün dünya uluslarını kucaklayacak bir uluslar devleti <span class="ideitalik">(civitas gentium)</span> kurmaktır. Ama devletler hukuku hakkındaki düşünüş biçimleri gereğince, devletler bu yoldan gitmeyi hiçbir zaman istememekte ve kuramda ya da savda <span class="ideitalik">(in thesi)</span> doğru olanı uygulamada ya da varsayımda <span class="ideitalik">(in hypothesi)</span> reddetmektedirler; bu yüzden, bir dünya cumhuriyeti hakkındaki olumlu düşüncenin yerine, eğer her şeyin yitirilmesi istenmiyorsa, olumsuz da olsa, elde geriye ancak savaşı engelleyecek, yolundan çevirecek ve bu haksız ve insana yakışmaz tutkunun sellerini önleyebilecek kadar, devamlı bir bağlaşma (ittifak) düşüncesi kalmaktadır; ama her zaman bu ittifakın bozulması karabasanı içinde yaşanacaktır.<sup class="calibre3"><a href="../Text/kant_split_090.html#footnote-100-59" id="footnote-100-59-backlink">[59]</a></sup> <span class="ideitalik">Furor impius intus – fremit horridus ore cruento,</span> Vergilius. (Kentte saygı bilmez korkunç bir çılgınlık kanlı bir ağızla uluyor.)</p>

  <p class="ortayazi"><span class="idebold">SÜREKLİ BARIŞIN EN SON BİÇİMİNİ ALMIŞ ÜÇÜNCÜ AMAÇ MADDESİ</span></p>

  <p class="normal"><span class="ideitalik">"Dünya vatandaşlığı hukuku, evrensel konukluk (misafirlik) koşulları ile sınırlandırılmalıdır."</span></p>

  <p class="normal">Bu maddede de, bundan önceki maddelerde olduğu gibi, insanseverlik değil, hukuk söz konusudur. Konukluktan (misafirlikten) anlatılmak istenen, her yabancının geldiği memlekette düşmanca davranış görmemesi hakkıdır. Yabancının yaşamını tehlikeye atmamak koşuluyla, kendisinin ülkeye girmemesi istenebilir; ama bulunduğu yerde huzuru bozmadıkça, ona karşı da düşmanca davranılamaz. Burada yabancının bir aile ocağına kabulü söz konusu değildir; böyle olması için, yabancının bir süreliğine aile ocağının konuğu olarak kabul edilmesini cömertçe sağlayacak özel anlaşmalara gereksinme vardır. Burada yalnız özgürce ülkeye girip çıkma (ziyaret) hakkı ya da bütün insanların yeryüzünün ortak sahipleri olmaları bakımından, birbirlerinin topluma kabul edilmelerini isteme hakkı söz konusudur. Dünya yuvarlak (küre biçiminde) olduğundan, insanlar onun üzerinde sonsuz bir biçimde dağılamazlar; eninde sonunda yan yana bulunmaya, bir arada yaşamaya katlanmak zorundadırlar; ama başlangıçta, dünyanın hiçbir ülkesi üzerinde kimsenin ötekinden fazla bir hakkı yoktur. Deniz ve çöller gibi yerleşilmeye elverişli olmayan alanlar bu insan topluluğunu bölmektedir; fakat, gemi ile çöller gemisi sayılan deve, insanlara bu sahipsiz bölgeleri aşarak birbirlerine yaklaşmak, aralarında yeniden ilişki kurmak, bütün insan türünün ortaklaşa malı olan yeryüzünden yararlanmak olanağını yine de sağlamaktadır. Komşu denizlerde yolculuk eden gemileri ele geçiren ya da kazaya uğramış talihsiz kimseleri yakalayarak köle eden bazı kıyıların insanları (örneğin, Berberilerin oturdukları kıyıların halkı) ya da göçebe kabilelerine yanaşanları soymaktan başka bir şey bilmeyen Arabistan göçebelerinin konuksevmezliği doğal hukuka aykırıdır; fakat, konukluk hakkı, yani bir kimsenin yabancı bir ülkeye kabul edilmesi, yerlilerle ilişkiye girişmekten öteye gidemez. Birbirinden uzak bölgeler arasında, sonunda kamu yasalarına bağlanmaya varacak dostça ilişkiler bu biçimde kurulabilir ve böylece, insan türü, bir dünya vatandaşlığı anayasasına gittikçe yaklaşabilir.</p>

  <p class="normal">Şimdi bir kez de Avrupa devletlerinin, özellikle de ticaretle uğraşan devletlerin, konukluğa aykırı davranışları gözden geçirilirse, kendilerince ülke alma (fetih) anlamına da gelen ziyaretlerinde, yabancı uluslara ve ülkelere yaptıkları haksızlıklardan ürkmemek, olası değildir. Amerika, zencilerin oturdukları ülkeler, Baharat adaları, Capetown vb. gibi yerler keşfedenlerce sahipsiz ülkeler olarak sayılıyordu; çünkü yerlileri insan yerine koymuyorlardı. Avrupalılar, Hindistan'a, ticaret sözde gerekçesi (bahanesi) altında, ordularını soktular; bu ordularla da yerli halkı baskı altında tuttular; bu vesayet altındaki ülkenin çeşitli devletleri arasında savaş kışkırtıcılığı yaptılar ve her yana açlık, başkaldırma, ihanet ve insanlığın başına gelebilecek bütün kötülükler tufanını yağdırdılar.</p>

  <p class="normal">Çin ve Japonya bu tür komşuluklardan ders almış oldukları için akıllı davranarak, bunların ülkelerine girmelerine izin vermemişler, hatta yasaklamışlardır; Çinliler bir tek Avrupa ulusuna, Hollandalılara, o da tutsaklara yapıldığı gibi, yerlilerle her türlü ilişkiyi yasak ederek ülkelerine yaklaşmaları iznini vermişlerdir. İşin kötü yanı ya da ahlakçı bir yargıç gözüyle bakarsak iyi yanı şudur ki, bütün bu şiddet hareketleri hiçbir yarar sağlamamıştır; bu yola başvuran bütün ticaret şirketleri iflasa sürüklenmiştir; köleliğin en insafsız ve en gelişmiş yatağı olan şekerkamışı adalarından bir türlü verimlilik elde edememişlerdir; kölelerinden pek de övünülemeyecek amaçlarla, donanmalarına tayfa sağlamak ve Avrupa'daki savaşlarda kullanmak biçiminde, dolambaçlı bir yoldan yararlanmaya çalışmışlardır; hem de bunları yapanlar en fazla sofu, dinine bağlı olmakla övünen ve haksızlık okyanuslarının enginliğinde, gömülmüş olmakla birlikte, hak yolunda, adalet izinde yürüyen seçkinler oldukları savını dillerinden düşürmeyen devletlerdi.</p>

  <p class="normal">Dünya devletleri arasında kurulmuş az çok sıkı ilişkiler, herhangi bir yerde işlenmiş bir haksızlığı her tarafta duyulabilir bir duruma getirmiş bulunduğundan, dünya vatandaşlığı hakkı, artık hukukun yadırgatıcı bir biçimde büyütülmesi ve abartılması şeklinde yorumlanamaz; dünya vatandaşlığı hakkı, iç ve dış hukuku (anayasa ve devletler hukuku) içeren ve yazılmamış yasalar dizgesinin tamamlanmasında zorunlu bir son adım sayılmamalıdır; bunun önce temel olarak bütün insanlar için insan haklarını sağlayacak kamu hukukuna, oradan da, kararlı bir biçimde ilerleyerek ancak övünülebilecek bir sürekli barışa yükselmesi gerekir. Bu da bizim burada değindiğimiz koşullara uygun olarak gerçekleşebilir.</p>
</body>
</html>
