<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">Kant'ın Başlıca Yapıtları ve Bu Yapıtların Çıktığı Tarihlerde Avrupa Kültür Dünyasında Olup Bitenler</h1>

  <p class="normal">Kant'ın dünyaya geldiği tarih olan 1724 yılında Avrupa oldukça hareketli günler yaşamaktadır. Sanat tarihi bakımından Batı Avrupa'da yüksek Barok ve Fransız Rokoko üslubu egemendir. Bu yıllarda Voltaire'in <span class="ideitalik">La Henriade</span> adlı tarihsel destanı ile J. Swift'in ütopik romanı <span class="ideitalik">Güliver'in Gezileri</span> yayımlanır. Yine aynı yıllarda G. B. Vico'nun ve Ch. Wolff'un önemli yapıtlar verdiklerine tanıklık ediyoruz. Müzik alanında modern formlara yönelen J. S. Bach, Fux ve Scarlatti'yi görüyoruz. Bilim alanında mikroskobik biyoloji araştırmalarıyla tanınan Antony von Leeuwenhoek ölür; İngiltere'de ekonomi alanında liberalizmi başlatacak olan Adam Smith dünyaya gelir.</p>

  <p class="normal">1729'da Gotthold Ephraim Lessing Almanya'da aydınlanmacı edebiyatın öncülüğünü yapmaktadır. Yine Moses Mendelssohn, aydınlanmacı bir filozof olarak etkilemektedir çevresini. J. S. Bach'ın <span class="ideitalik">Mattaeuspassion'</span>u ilk kez icra edilir. Matematikçi Euler, Petersburg Akademisi'ne girer; 1727'lerde ünlü matematikçi ve fizikçi Isaac Newton, yine 1731'lerde yurttaşı Daniel Defoe ölür. Aynı yıllarda müzik alanında J. Haydn ve F. Couperin'in dünyaya geldiklerine tanık oluyoruz. Opera Buffo'nun öncülerinden Pergolesi'nin ünlü <span class="ideitalik">La Serva Padrona'</span>sı bu türün ilk örneği olarak icra edilir; bu tarihlerde J. S. Bach ve Haendel yaratıcılıklarının doruk noktasındadırlar. Aynı dönemde kimya biliminde ilerlemeler söz konusudur; İngiliz Joseph Priestley araştırmalarını sürdürür. İngiliz bilim ve felsefesinden etkilenen Voltaire, 1738 yılında <span class="ideitalik">Newton Felsefesinin Unsurları</span>'nı yazar. Bir yıl sonra aydınlanmacı felsefenin öncülerinden deneyci ve kuşkucu David Hume, <span class="ideitalik">İnsan Doğası Üstüne İnceleme</span>'sini yayımlar. Robert Boyle'un (1662'de) gaz atomlarının hareketlerine ilişkin kuramını Daniel Bernouili, 1738'de temellendirir; bu, atom teorisinin ilk niceliksel dile getirilişi olmaktadır. Aynı yıllarda astronom F. W. Herschell'i gökyüzü gözlemleri yaparken izliyoruz. 1743'lü yıllarda Voltaire, <span class="ideitalik">Muhammed ve Mérope</span> adlı yapıtlarını yayımlar. Aynı yılda duyumcu filozof Condorcet dünyaya gelir. Yine bu yıllarda Haendel'in ünlü yapıtlarından bazıları (Messias, Samson, Semele ve Joseph gibi oratoryoları) ve Bach'ın çembalo için Goldberg Çeşitlemeleri icra edilir. Ünlü İtalyan bestecisi Antonio Vivaldi 1743 yılında ölür. B. Franklin bilimsel çalışmaları sırasında havada elektrik yükü olduğunu gösterir; bu arada Danimarka Bilimler Akademisi kurulur. Ansiklopedist ve matematikçi d'Alembert bilimsel araştırmalara yönelir. Modern niceliksel kimyayı kuracak olan Antoine Lavoisier, Almanya'da ise J. G. Herder dünyaya gelirler. 1744 yılında İngiliz filozofu Berkeley <span class="ideitalik">Siris</span> adlı yapıtını yayımlar. Yine aynı yıllarda Lamettrie, maddeci psikolojinin temellendirildiği <span class="ideitalik">Ruhun Doğal Tarihi</span> adlı yapıtını yayımlar. Müzik alanında Mannheim Okulu'nun Karl Stamitz tarafından kurulduğuna tanık oluyoruz; bu akım ile müzikte yeni bir klasik üslup geliştirilmiş, orkestra yapıtlarının üretilmesi ve çok yönlü enstrümantal müzik yapılması için girişimlerde bulunulmuştur. Bu konuda Haydn çalışmaları ve ürünleriyle, Mozart ve Beethoven'a öncülük edecektir. Bilim alanında Euler, astronomide elemanların çarpma teorisini kurmuş, ışığın dalga kuramına katkıda bulunmuştur. Fizik alanında ise, Pierre Louis Maupertius, <span class="ideitalik">"En küçük etki"</span> ilkesini formüle etmiştir. Bu arada Kant kendisini yetiştirmiş, bir lisans tezi niteliğindeki ilk yapıtını vermiştir:</p>

  <p class="indentmetin">(1747)</p>

  <p class="indentmetinitalik">• Fizik Güçlerin Ölçülmesi: Canlı Güçlerin Gerçek Kabulü Üstüne Düşünceler ve Bu Tartışmada Bay Leibniz ve Öteki Mekanikçilerin Kullanmış Oldukları Kanıtların İncelenişi</p>

  <p class="normal">Bu yıllarda sanat alanında ön–klasik dönemin Le Sage, Goldoni, Klopstock, Lessing ve Henry Fielding gibi büyük sanatçılarını ve onların yapıtlarını görüyoruz. 1749 yılında ünlü Alman ozanı ve düşünürü J. W. von Goethe dünyaya gelir. Biyoloji alanında George de Buffon, zoolojiye ilişkin <span class="ideitalik">Hayvanların Doğal Tarihi</span>'ni yazıyor. Aynı yıl, Kant'ın yaklaşık kırk yıl önce ortaya koyduğu gökcisimlerinin oluşumu hakkındaki teorisine yakın bir görüş öne sürecek olan matematikçi ve astronom Pierre Simon Laplace dünyaya gelir.</p>

  <p class="indentmetin">(1754)</p>

  <p class="indentmetinitalik">• Dünya Kendi Ekseni Etrafında Hareket Ederken Bazı Değişmelere Uğruyor mu?</p>

  <p class="indentmetinitalik">• Dünya Yaşlanıyor mu?</p>

  <p class="normal">Kant'ın bu iki yapıtı da kozmoloji ve astro–fiziğe ilişkindir. Bu yıllarda J.–J. Rousseau, <span class="ideitalik">Bilimler ve Sanatlar Üstüne Söylev</span>'ini yayımlar. Maupertius, Voltaire'in kendisini alaya alan yazısına karşılık, kendisinin ortaya koyduğu en küçük etki ilkesine dayanarak Tanrı'nın varlığını kanıtlamaya çalışır. Yine aşağı yukarı bu yıllarda (1751'lerde) 35 cilt tutacak ve 1780'lere dek sürecek olan Ansiklopedi yayımlanmaya başlar; önde gelen yazarlar arasında Diderot, d'Alembert, Rousseau ve Voltaire'i görüyoruz. David Hume, <span class="ideitalik">Ahlak İlkeleri Üstüne Araştırmalar</span> adlı yapıtını yayımlar. Aynı yıllarda Lamettrie ve Berkeley yaşamdan ayrılırlar. Dinsel müziğe büyük boyutlar kazandıran J. S. Bach'ın ölümü de 1750'li yıllara rastlar; bu üstün ses ustası arkasında 200'e yakın kilise müziği ve 30 kadar kantat bırakmıştır. Yine aynı yıllarda Rousseau'nun <span class="ideitalik">Le devin du Village</span> adlı müzik yapıtı icra edilir ve onun <span class="ideitalik">Fransız Müziği Üstüne Mektuplar</span>'ı yayımlanır.</p>

  <p class="indentmetin">(1755)</p>

  <p class="indentmetin"><span class="ideitalik">• Evrensel Doğa Tarihi ve Gökler Kuramı</span> (Newton ilkelerine göre evren sisteminin ve kökeninin mekaniğe dayanak incelenmesi)</p>

  <p class="indentmetinitalik">• Ateş Üstüne Bazı Düşünceleri Özetleyici Taslak</p>

  <p class="indentmetinitalik">• Metafizik Bilginin İlk İlkelerinin Yeniden Açıklanışı</p>

  <p class="normal">Bu yıllarda Diderot, Lessing ve Mendelssohn, alanlarında çalışmalarını ve ürün vermelerini sürdürürler. Voltaire <span class="ideitalik">Halkların Ruhu ve Töreleri Üstüne</span> ve Hume da <span class="ideitalik">Dinin Doğal Tarihi</span> adlı yapıtlarını yayımlarlar. Rousseau, <span class="ideitalik">İnsanlar Arasındaki Eşitsizliğin Kaynağı</span> adlı kitabını yazar. Aynı yıllarda New York kentinde Columbia Üniversitesi'nin kurulduğunu görüyoruz. Çariçe Elizabeth de Moskova'da ilk üniversiteyi kurar. Yönetimde güçler ayrılığı öğretisini oluşturan ve devlet felsefesi ile ilgilenen Charles de Montesqieu ölür.</p>

  <p class="indentmetin">(1756)</p>

  <p class="indentmetinitalik">• Fiziksel Monadoloji: Geometri İle Birleşmiş Metafiziğin Doğa Biliminde Kullanılması Örneği</p>

  <p class="indentmetinitalik">• Yersarsıntılarının Nedenleri Üstüne</p>

  <p class="indentmetinitalik">• 1755 Yılındaki Yersarsıntısının Betimlenişi ve Tarihi</p>

  <p class="indentmetinitalik">• Rüzgârlar Teorisinin Açıklanması İçin Yeni Göstergeler</p>

  <p class="normal">Aynı yıl içinde Mozart dünyaya gelir; ama yine bu yıllarda klasik sanatın ilk formlarını veren Scarlatti ile modern senfoninin yolunu açan Johann Stamitz ölür. Voltaire'in <span class="ideitalik">Halkların Ruhu ve Töreleri Üstüne</span> adlı yapıtı Avrupa'da büyük bir etki yaratır.</p>

  <p class="indentmetin">(1758)</p>

  <p class="indentmetinitalik">• Hareket ve Sükûnetin Yeni Kavranışı</p>

  <p class="normal">Helvetius'un <span class="ideitalik">Ruh Üstüne</span> adlı yapıtı ile Diderot'un <span class="ideitalik">Doğa Çocuğu</span> yayımlanır. Petersburg Güzel Sanatlar Akademisi kurulur.</p>

  <p class="indentmetin">(1759)</p>

  <p class="indentmetinitalik">• İyimserlik Üstüne Bazı Düşünceler</p>

  <p class="normal">Lessing'in fablları (hayvan masalları) üç cilt halinde ve Goethe' nin <span class="ideitalik">Faust</span>'u fragmanlar halinde yayımlanır. Alman düşünür ve ozanı F. Schiller dünyaya gelir; bu arada Lessing, Nicolai, von Kleist ve Mendelssohn'un edebiyatla ilgili mektupları yayımlanır. Voltaire, Leibniz'in felsefi iyimserliğine karşı alaycı bir roman yazar: <span class="ideitalik">Candide ya da İyimserlik Üstüne</span>. Aydınlanmacı filozof, Katolik kilisesine karşı da sesini yükseltir ve <span class="ideitalik">"Alçağı Ezin!"</span> (Ecrasez I'infame!) çağrısında bulunur. G. F. Haendel, arkasında irili ufaklı yüzlerce yapıt bırakarak ölür, Mozart ve Beethoven üzerinde büyük etkileri olmuştur.</p>

  <p class="indentmetin">(1760)</p>

  <p class="indentmetinitalik">• Bay Funk'un Erken Ölümü Üstüne Düşünceler – Annesine Mektup</p>

  <p class="normal">Aynı yıl, Fransız ütopyacı sosyalistlerden biri olacak olan C. H. de Saint–Simon dünyaya gelir.</p>

  <p class="indentmetin">(1762)</p>

  <p class="indentmetinitalik">• Dört Sillojistik İfadenin Yanlışlığı Üstüne</p>

  <p class="normal">Bu yıllarda, ilk aşk romanı örneği olan J.–J. Rousseau'nun <span class="ideitalik">Yeni Heloise</span>'ı; yine ilk eğitici–pedagojik roman örneği olan <span class="ideitalik">Emile</span>'i yayımlanır. Rousseau aynı zamanda rasyonalist devlet felsefesini dile getirdiği <span class="ideitalik">Toplum Sözleşmesi'</span>ni yayımlar. Aynı yılda J. G. Fichte dünyaya gelir. Müzik konusunda Gluck, büyük virtüözlüğe karşı opera alanında reform yapar.</p>

  <p class="indentmetin">(1763)</p>

  <p class="indentmetinitalik">• Felsefeye Negatif Büyüklükler Kavramını Sokmak İçin Girişim</p>

  <p class="indentmetinitalik">• Tanrı'nın Varlığının Kanıtlanmasının Mümkün Biricik Temeli</p>

  <p class="normal">Bu yılda Hume, <span class="ideitalik">Büyük Britanya Tarihi</span>'ni yayımlar. Mozart, konser turnesine çıkar ve 6 yaşında Viyana'da İmparatoriçe Maria Teresia'nın önünde piyano çalar.</p>

  <p class="indentmetin">(1764)</p>

  <p class="indentmetinitalik">• Ahlak ve Teolojinin İlkelerinin Apaçıklığı Üstüne Araştırma</p>

  <p class="indentmetinitalik">• Başağrıları Üstüne Deneme</p>

  <p class="indentmetinitalik">• Yüce ve Güzel Duygusu Üstüne Gözlemler</p>

  <p class="normal">Aynı tarihte aydınlanmacı Alman filozofu ve yazarı Mendelssohn'un Prusya Akademisi tarafından ödüllendirilen bir yapıtı yayımlanır: <span class="ideitalik">Metafizik Bilimlerin Apaçıklığı Üstüne Konuşma</span>. İnsanın sağduyulu anlama yetisine ilişkin bir felsefe kuran Thomas Reid'in bir kitabı yayımlanır: <span class="ideitalik">Sağduyunun İlkelerine Dayanan İnsan Zihninin Araştırılması</span>. Voltaire'in <span class="ideitalik">Felsefe Sözlüğü</span> çıkar. Müzik alanında Mozart'ın 8 yaşında ilk senfonisini bestelediğini görüyoruz; aynı yıl içinde döneminin yeni armoni öğretisini kurmuş olan besteci J. P. Rameau ölür.</p>

  <p class="indentmetin">(1766)</p>

  <p class="indentmetinitalik">• Metafizik Düşlerle Aydınlatılan Bir Vizyonerin Hayalleri</p>

  <p class="normal">Bu yıllarda iktisatçı ve nüfus politikasının kurucusu Thomas Robert Malthus dünyaya gelir. Lessing'in <span class="ideitalik">Laokon ya da Resim ve Şiirin Sorunları Üstüne</span>'si yayımlanır; söz konusu yapıt, Winckelman'ın klasik ürünlere ve antikitedeki soylu düşünceye dönme; ve büyük üslup anlayışına karşı kaleme alınmış ve güçlü ifade edilmiş bir sanat anlayışını savunur. Resimde Goya önemli yapıtlarını vermeyi sürdürür. Kimyada Henry Cavendish hidrojen gazını bulur; kimyasal atom kuramını ortaya atacak olan John Dalton dünyaya gelir. L. Euler, <span class="ideitalik">Algebra</span> adlı yapıtını yayımlar; astronom Titus gezegenlerin uzaklık yasalarını bulur.</p>

  <p class="indentmetin">(1768)</p>

  <p class="indentmetinitalik">• Uzaysal Uzaklıkların Farklılığının İlk Temellendirilişi Üstüne</p>

  <p class="normal">Lessing, Hamburg Ulusal Tiyatrosu'nda Dramaturg olarak çalışır ve bu arada Hamburg Dramatürji Derneği'ni kurma girişiminde bulunur. Bu yıllarda August Wilhelm Schlegel, ilk roman örneğinin yaratıcılarından biri sayılacak olan François René Cheateaubriand ve Prusya devlet adamı olacak olan Wilhelm von Humbold dünyaya gelir. Voltaire'in <span class="ideitalik">Doğa Çocuğu</span> adlı yergici yapıtı yayımlanır. Platon felsefesini işleyen Moses Mendelssohn, <span class="ideitalik">Faidon ya da Ruhun Ölümsüzlüğü Üstüne</span> adlı yapıtını yayımlar. Yine aynı yıllarda ünlü Danimarkalı heykeltraş Bertel Thorwaldsen'in ve Alman manzara ressamı Joseph Anton Koch'un dünyaya gelişlerine ve Alman arkeolog ve antikite uzmanı Johann Joachim Wincekelmann'ın ölümüne tanık oluyoruz. Müzik alanında Gluck, Alceste adlı operasıyla opera sanatına ilişkin reform hareketine katılır. Besteci Georg Philip Telemann'ın ölümü üzerine, yerine Hamburg Kilisesi müzik yöneticiliğine Philipp Emanuel Bach getirilir. Mozart, <span class="ideitalik">Bastien ve Bastienne</span> adlı yapıtını sahneler. Teknoloji alanında bu yıllarda, ateşin bulunmasından sonra ikinci bir enerji kaynağı sayılan ve endüstri devriminin başlatıcısı olan buhar makinesinin işletmeye sokulması için girişimlerde bulunulur; Joseph Black, su ve buhar ısıtıldığında meydana gelen gizli gücü ortaya çıkarır. Aynı yıllarda James Cook deniz gezilerini yapmaya başlar; Avustralya, Yeni Gine, Güney Denizi ve Alaska gibi bölgelere gider. Matematikçi ve fizikçi Jean Baptiste Fourier dünyaya gelir; biyolojide Linné, <span class="ideitalik">Systema Naturae</span> adlı kitabını yayımlar, eser üç bölümden oluşmaktadır: I. Hayvanlar, II. Bitkiler, III. Mineraller.</p>

  <p class="indentmetin">(1770)</p>

  <p class="indentmetinitalik">• Düşünce Dünyası ile Duyu Dünyasının İlkeleri ve Formu Üstüne</p>

  <p class="normal">Kant'ın Königsberg Üniversitesi'ne profesör olduğu bu tarihten bir yıl sonra Napoléon Bonaparte dünyaya gelir; ve Fransa Kralı XVI. Louis Avusturya Prensesi Marie Antoinette ile evlenir. Kaptan Cook yine aynı yıllarda Avusturalya'yı İngiltere'nin egemenliği altına sokar. Goethe, Strassburg'da öğrencidir ve burada Herder ile karşılaşır ve onunla sık sık görüşür. Almanya'da ozan Hölderlin, İngiltere'de ozan William Wordsworth dünyaya gelir. Lessing, <span class="ideitalik">Yaşlılar Ölümü Nasıl Eğittiler?</span> adlı yapıtını yayımlar. Pedagog J. B. Basedow, <span class="ideitalik">Halkların ve Ailelerin, Anne ve Babalar için Yaşama Yöntemleri Kitabı</span>'nı çıkarır. Diyalektik İdealist Felsefe'nin kurucusu Georg Wilhelm Friedrich Hegel dünyaya gelir. Bu sırada Diderot'dan etkilenmiş olan materyalist filozof Baron d'Holbach, <span class="ideitalik">System der Natur</span> adlı yapıtını yayımlar. Müzikte Gluck, <span class="ideitalik">Paris ve Helena</span> adlı operasıyla bu daldaki reform hareketine başarılı bir örnekle katkıda bulunur. Bu yıllarda Ludwig van Beethoven dünyaya gelir. Yine aynı tarihlerde Fransız biyolog ve jeolog Georgs Cuvier, Alman doğabilimcisi Alexander von Humbolt dünyaya gelir. James Watt buhar makinesini geliştirir. Bu dönemde burjuva özgürlükleri ve hakları gündeme gelmiştir artık; dünya ticaret ilişkileri başlamış; tekstil makineleri, buhar gücü İngiltere'de giderek kullanıma sokulmuş ve endüstri devrimi söz konusu olmuştur; bu devrim giderek dünyanın diğer kısımlarına (Avrupa ve Amerika'ya) yayılmış ve buralarda derin çalkantılar ve devrimlerin çıkmasına neden olmuştur. Bu sırada İngiltere'de sanayici ve sosyal reformcu olarak tanınacak olan Robert Owen ile tarih romanları yazarı ve ozan Walter Scott dünyaya gelirler, Fransa'da Helvetius ölür. Ünlü İngiliz ressamı Gainsborough <span class="ideitalik">Mavili Çocuk</span> adlı tablosunu bitirir; müzik alanında Haydn, senfoni dalında klasik stilin başarılı örneklerini verir. Kaptan Cook çıktığı ilk dünya seyahatini sürdürür. Oksijen gazını ilk olarak, Priestley'den önce, Carl Wilhelm Scheele elde eder.</p>

  <p class="indentmetin">(1775)</p>

  <p class="indentmetinitalik">• Farklı İnsan Irkları Üstüne</p>

  <p class="normal">Aynı yılda Herder, <span class="ideitalik">Dilin Kökeni Üstüne</span> adlı yapıtını yayımlar. Goethe tiyatro oyunu <span class="ideitalik">Götz von Berlichingen</span>'le <span class="ideitalik">Faust</span>'un ilk kitabını çıkarır. Schiller, Stuttgart'ta tıbba devam eder. Bir yıl sonra Goethe, mektup–roman örneği olan <span class="ideitalik">Genç Werther'in Acıları</span>'nı ve <span class="ideitalik">Clavigo</span> adlı dramını yayımlar. Yine aynı yıllarda Beaumarchais'nin bir tiyatro yapıtı olan <span class="ideitalik">Sevilla Berberi</span> sahnelenir. Bu sırada Almanya'da Goethe ve Herder, <span class="ideitalik">Alman Sanatı ve Biçimi Üstüne</span> adında bir gazete çıkarırlar. Asosiasyon psikolojisini kuracak olan James Mill dünyaya gelir. J. B. Basedow, <span class="ideitalik">Philanthropinum: İnsan Dostları</span> adlı bir derneğin kuruluşunu Dessau'da gerçekleştirir. Herder'in <span class="ideitalik">İnsanlığın Eğitimine İlişkin Bir Tarih Felsefesi</span> başlıklı yazısı yayımlanır. Pestalozzi, yoksullar için bir kurum oluşturur; bu bir tür kendi kendine yeterli olmaya çalışan, kendini ayakta tutan bir çalışma okuludur. Alman doğa filozofu F. W. Schelling dünyaya gelir. Voltaire, <span class="ideitalik">Akıl Üstüne Bir Övgü Söylevi</span>'ni yayımlar. Romantik manzara resminin öncülerinden biri olan Caspar David Friedrich ve İngiliz ressam William Turner dünyaya gelir. Müzik alanında Haydn, kontrapunta tekniğiyle fuga üslübunda 6 tane yaylı çalgılar dörtlüsü için yapıt vermiş, daha sonra da ünlü <span class="ideitalik">Veda Senfonisi</span>'ni tamamlamıştır. Yine aynı tarihte Gluck, İtalyan opera buffa'ya (güldürücü opera) karşı çıkmak üzere <span class="ideitalik">Iphigenia Aulis'de</span> operasını besteler; bununla da ilk Fransız reformcu operayı yaratmış olur. Aynı yılda opera bestecilerinden François Adrien Boildieu dünyaya gelir; bu sıralarda Mozart beş keman konçertosu ile bir şarkılı oyun yazıp bitirmiştir. Bilim alanında L. Euler'in <span class="ideitalik">Fizik ve Felsefenin Birkaç Konusu Üstüne Bir Alman Prensesine Mektuplar</span>'ı yayımlanır. Antoine Lavoisier, kimyasal süreçler yoluyla maddenin sakınımı ya da korunumu ilkesini ortaya koyar, böylece modern kimyanın temelleri atılmış olur. J. Pristley, amonyak ve oksijen gazını bu ilkeye dayanarak bulur; ayrıca asit ve baz özelliklerini de saptar. Alessandro Volta, elektrik yükü doldurulan piller üzerinde çalışır.</p>

  <p class="indentmetin">(1776)</p>

  <p class="indentmetinitalik">• Dessau'daki Filantropi (İnsanseverler) Enstitüsü Üstüne</p>

  <p class="normal">Aynı yıl içinde ABD'de <span class="ideitalik">İnsan Hakları Bildirisi</span> yayımlanır. İngiltere'de Adam Smith, <span class="ideitalik">Ulusların Zenginliğinin Doğa ve Nedenleri</span> adlı yapıtıyla İngiliz liberal ekonomi öğretisini temellendirir. Birkaç yıl sonra ABD bağımsızlığını ilan eder. Almanya'da Friedrich Maximilian von Klinger'in <span class="ideitalik">Sturm und Drang</span> adlı tiyatro oyunu ile Alman edebiyatında aynı adı taşıyan edebiyat akımı ve dönemi başlamış olur. Herder, <span class="ideitalik">Halk Şarkıları</span>'nı, Lessing ise <span class="ideitalik">İnsan Soyunun Eğitimi Üstüne</span> adlı yapıtını yayımlar; yine aynı yıllarda II. Büyük Friedrich, <span class="ideitalik">Alman Edebiyatı Üstüne</span>'yi yazar. Birkaç yıl sonra Herder, <span class="ideitalik">İnsan Soyunun En Eski Belgeleri</span>'ni yayımlar. Tarihçi ve empirist filozof David Hume ölür. Ruhun yapısını beynin oluşumuna bağlamayı denediği bir yapıtı yayımlanır. J. Priestley'in <span class="ideitalik">Madde ve Ruh Üstüne Araştırmalar'</span>ı çıkar. 1778'lerde Fransız filozof, ansiklopedist ve pedagog J.–J. Rouseau ile yine Fransız aydınlanmacı filozof, ansiklopedist ve ozan Voltaire ölür. Ölümünden kısa bir süre sonra David Hume'un <span class="ideitalik">Doğal Din Üstüne Diyalog</span>'u yayımlanır; Lessing, dünyadaki tüm dinlerin aynı değerde olduğu tezini savunduğu dramatik bir şiir yayımlar: <span class="ideitalik">Bilge Nathan</span>. Sensülaist filozof Etienne Bonnot de Condillac ölür. Resim ve heykel sanatında klasisizm temsilcileri sayılan Gainsborough, Fragonard, Canova önemli yapıtlarını verirler. Christian Daniel Rauch, romantik ressam Philipp Otto Runge ve Fransız ressam Jean Auguste Ingres dünyaya gelirler.</p>

  <p class="normal">Müzik alanında ise Gluck ve Mozart yapıtlarıyla en önde gelmektedirler; bu arada L. Van Beethoven harika çocuk olarak parlamaya başlamıştır. Bilim alanında ise Kaptan James Cook üçüncü kez dünya seyahatine çıkar. Matematikçi ve doğa araştırıcısı Karl Friedrich Gauss dünyaya gelir. Kimyacı Lavoisier, yanma olayının oksijenle mümkün olan kimyasal bir işlem olduğunu ortaya koyar; böylece Phlogiston varsayımını yeniden gözden geçirme söz konusu olur; ayrıca oksijenin nefes alma yoluyla bedende yandığı öğrenilir. Buffon, <span class="ideitalik">Doğanın Dönemleri</span> adlı yapıtını yayımlar; burada yeryüzü tarihini ele alır, tufana benzer pek çok afetin olduğuna değinir. Bu tufan öğretisinin yeniden ele alınması gereğini vurgular. Öte yandan bitkilerin seksüel sistemini ortaya koymakta büyük başarı gösteren tanınmış doğa araştırıcısı Carl von Linné ölür.</p>

  <p class="indentmetin">(1781)</p>

  <p class="indentmetinitalik">• Salt (Katkısız) Aklın Eleştirisi</p>

  <p class="normal">Bilindiği gibi Kant bu yapıtı ile rasyonalist bilgi kuramını yeniden ele alıp temellendirir; bilgiyi, uzay–zaman ve nedensellik ilkeleri aracılığıyla <span class="ideitalik">a priori</span> ilkelere geri götürüp dayandırır. O zamana değin ilk kez Kant, felsefeye pekin ve sağın (genelgeçer ve exact) bilimsel bir yapı kazandırmayı denemiştir. Bu yıllarda Gotthold Ephraim Lessing ölür; büyük bir ozan, eleştirmen ve filozof olarak Alman yazınında doldurulamayacak bir boşluk bırakır. Eğitimci Pestalozzi, pedagojik bir programı serimlediği <span class="ideitalik">Die Abendstunden eines Einsiedlers</span> ile bir eğitim romanı olan <span class="ideitalik">Lienhard und Gertrud</span> adlı yapıtları yayımlar. Ünlü mimar ve ressam Karl Friedrich Schinkel doğar. Müzik alanına gelince klasik dönem Mozart'la sürmektedir; bu yıllarda onun <span class="ideitalik">Idomeneo</span> ve <span class="ideitalik">Saraydan Kız Kaçırma</span> operaları oynanır. Bilim alanına gelince, H. Cavendish hidrojen gazının özelliklerini (suda yandığını) ortaya koyar. Astronom Herschel, kendi yaptığı teleskopla Uranüs gezegenini ortaya çıkarır. Bu arada da, de Souffroy, buharlı gemiyle ilgili ilk başarılı denemeyi yapar.</p>

  <p class="indentmetin">(1783)</p>

  <p class="indentmetinitalik">• Gelecekte Bilim Olarak Ortaya Çıkabilecek Her Metafiziğe Önhazırlık (Prolegomena)</p>

  <p class="indentmetinitalik">• Schultz'un Töreler (Ahlak) Kuramına Giriş Denemesi Üstüne</p>

  <p class="normal">Aynı yılda J.–J. Rousseau, <span class="ideitalik">İtiraflar</span>'ını, Herder ise <span class="ideitalik">İbrani Şiirinin Ruhu Üstüne</span>'yi yayımlar; yine aynı tarihte M. Mendelssohn, Museviliğin aydınlanmacı ruhunu vurgulamak amacıyla <span class="ideitalik">Kudüs ya da Musevilik ve Dinsel Güç Üstüne</span>'yi yazar. Resimde Johann Heinrich Füssi klasik eğilimde resimler, J. A. Houdon ise büstler yapar. Bilim alanında Laplace, mekaniğin diferansiyel denklemini formüle eder; determinist anlayışın en katı formlarıdır bunlar. Böylece gelecekteki bütün durumlar için geçerliliği olacak matematiksel ifadelerin bulunduğu öne sürülür. Watt çift devirli buhar makinesini yapar; bu çalışma ilk makinelerin kullanıma sokulmasına yol açar. Bilginin ve bilimin toplumsal işlevi üstünde duran, bilimin çeşitli konularına ilişkin araştırmalar yapıp yazılar yayımlayan matematikçi ve ansiklopedist Jean Baptise d'Alembert hayata gözlerini yumar. Yine aynı yılda matematikçi ve doğa araştırıcısı Leonard Euler ölür. Astronom Herscehl, güneş sisteminin hareketini ortaya çıkarır. Yine bu yıllarda sıcak hava aracılığıyla balonla yükseliş gerçekleştirilir; J. M. ile J. E. Montgolfier Kardeşler ilk kez balonla uçar.</p>

  <p class="indentmetin">(1784)</p>

  <p class="indentmetinitalik">• Dünya Yurttaşlığı Açısından Evrensel Bir Tarih Düşüncesi</p>

  <p class="indentmetin"><span class="ideitalik">• Aydınlanma Nedir Sorusuna Yanıt</span> (Aydınlama, insanın kendi suçu yüzünden içine düştüğü aklının ergin olmayışı durumundan kurtulmasıdır.)</p>

  <p class="normal">Beaumarchais, <span class="ideitalik">Figaro'nun Düğünü</span> adlı güldürüsüyle Fransız toplumunu eleştirir. F. Schiller, <span class="ideitalik">Kabale und Liebe</span> adlı sahne oyununu yazar. Resimde, Gainsborough tablolar yapmayı sürdürür. Goethe de sıcak hava ile havalandırılan balonla denemeler yapar. Kimyacı Claude Louis de Berthollet, klor gazının ağartıcı etkisini bulur.</p>

  <p class="indentmetin">(1785)</p>

  <p class="indentmetinitalik">• Ayın Yanardağları Üstüne</p>

  <p class="indentmetinitalik">• Kitaplara Karşı Olan Tutumun Yasalara Aykırılığı Üstüne</p>

  <p class="indentmetinitalik">• İnsan Irkı Kavramının Tanımı</p>

  <p class="indentmetinitalik">• Ahlak Metafiziğinin Temellendirilmesi</p>

  <p class="normal">Bu tarihte İngiliz gazetesi <span class="ideitalik">The Times</span> kurulur. M. Mendelssohn'un Spinoza'nın panteizminden farklı bir Tanrı ispatını ele aldığı <span class="ideitalik">Morgenstunden</span> (Sabah Saatleri) adlı yapıtı yayımlanır. Schiller, <span class="ideitalik">Bir Ahlak Kurumu Olarak Sahne Sanatı'</span>nı yayımlar. Bilim alanında ise, Charles Augustin de Coulomb, elektrik ve manyetik güçlerin yasalarını bulur.</p>

  <p class="indentmetin">(1786)</p>

  <p class="indentmetinitalik">• Doğa Biliminin İlk Metafizik İlkeleri</p>

  <p class="indentmetinitalik">• İnsanlık Tarihinin Başlangıcı Üstüne Tahminler</p>

  <p class="indentmetinitalik">• Kendini Düşüncede Yönlendirmek Ne Demektir?</p>

  <p class="normal">1740'tan beri Prusya kralı olan II. Büyük Friedrich ölür; Goethe İtalya gezilerine çıkar; Schiller, <span class="ideitalik">Don Carlos</span> dramını yazar. J. H. Bernardin de Saint–Pierre <span class="ideitalik">Paul ile Virginie</span>'yi yayımlar; bu yapıt Napoléon Bonaparte'ın başucu kitabı olacaktır. Alman aydınlanma filozofu Moses Mendelssohn ölür; bu düşünür, Musevilerin eşit haklara sahip olması için çok çalışmıştır. Herder, Spinoza felsefesini konu alan <span class="ideitalik">Tanrı Üstüne Bazı Konuşmalar</span>'ını yayımlar. Müzik alanında ise Mozart, <span class="ideitalik">Don Giovanni</span> operasını icra ettirir. Lavoisier ve Berthollet, kimyanın ilk Nomenklatür'ünü, elementler listesini oluşturur. Yine aynı yılda ilk kez Mont Blanc'a tırmanılır. Astronomide Herschel, Uranüs gezegeninin iki uydusunu ortaya çıkarır.</p>

  <p class="indentmetin">(1788)</p>

  <p class="indentmetinitalik">• İnsan Bedeninin Felsefi Bir Tıbbı Üstüne</p>

  <p class="indentmetin"><span class="ideitalik">• Pratik Aklın Eleştirisi</span> (Bu yapıt, II. Kritik, <span class="ideitalik">a priori</span> ve genelgeçer bir ahlak bilimini temellendirme denemesi olup, bu alanda gelmiş geçmiş en büyük yapıtlardan biridir.)</p>

  <p class="normal">Goethe, <span class="ideitalik">Egmont</span> adlı tiyatro yapıtını tamamlamış ve Schiller ile tanışmıştır. Schiller bu sırada, <span class="ideitalik">Felemenk Birliğinin Çöküşünün Tarihi</span>'ni yazmıştır. Yine aynı yıl içinde Alman kötümserlik filozofu Arthur Schopenhauer dünyaya gelir. Ressam David, <span class="ideitalik">Paris ve Helena</span> adlı tablosunu yapar; İngiliz ressam Thomas Gainsborough yaşamdan ayrılır. Müzikte Haydn ve Mozart ünlü senfonilerini yaratmaktadırlar. Bilim alanında ise Lavoisier otuz bir kimyasal element saptar. Bir yıl sonra Büyük Fransız Devrimi ve XVI. Louis'ye karşı genel bir ayaklanma başlar. Bastille kuşatılır, İnsan Hakları Bildirisi yayımlanır. Temel ilke şudur: İnsanlar arasında özgürlük, eşitlik ve kardeşlik egemen olmalıdır. Bu yıllarda Goethe'nin <span class="ideitalik">Torquato Tasso</span> adlı tiyatro oyunu ve 8 cilt halinde yazıları, Schiller'in de <span class="ideitalik">Sanatçılar</span> adındaki felsefi şiiri yayımlanır. Ateist ve materyalist Fransız filozofu Paul Henrich Holbach ölür. Schiller, Jena Üniversitesi'ne giriş konuşmasını yapar: <span class="ideitalik">Evrensel Tarih Ne Demektir ve Hangi Amaçla İncelenir?</span> Yine aynı tarihlerde ünlü ressam Carl Gustav Carus ve Johann Friedrich Overbeck dünyaya gelir.</p>

  <p class="indentmetin">(1790)</p>

  <p class="indentmetin"><span class="ideitalik">• Yargı Gücünün Eleştirisi</span> (Bu yapıt rasyonalist bir estetiği temellendirme girişimidir ve III. Kritik olarak tanınır.)</p>

  <p class="indentmetinitalik">• Katkısız (Salt) Aklın Her Yeni Eleştirisinin Kendisine Göre Yapıldığında Yararsız Olacağı Bir Buluş Üstüne, Mistisizm ve Onu İyileştirmenin Yolları Üstüne</p>

  <p class="normal">Aynı yılda liberalist ekonominin kurucularından Adam Smith ile ABD'li devlet adamı ve bilimsel araştırmacı Benjamin Franklin ölürler. Goethe, <span class="ideitalik">Roma Ağıtları</span>'nı ve <span class="ideitalik">Faust, Bir Fragment</span>'i yayımlar. Edmund Burke, Fransız Devrimi'ne karşı yazılar yazar. Goethe, bilimsel çalışmaları arasında <span class="ideitalik">Bitkilerin Başkalaşması</span>'nı yayımlar. Müzik alanında ise Mozart, <span class="ideitalik">Cosi Fan Tutte</span> operasını besteler. O zamana değin 25 piyano konçertosu bestelemiştir.</p>

  <p class="indentmetin">(1791)</p>

  <p class="indentmetinitalik">• Tanrı İspatında Her Türlü Felsefi Girişimin Başarısızlığı Üstüne</p>

  <p class="indentmetinitalik">• Leibniz ve Wolff Döneminden Bu Yana Metafiziğin Gerçekleştirdiği Hakiki Gelişmeler Nelerdir?</p>

  <p class="normal">Fransa'da anayasal bir monarşi kurulur; bunu gerçekleştirenlerden biri olan Mirabeau ölür. Herder, <span class="ideitalik">İnsanlık Tarihinin Felsefesi Üstüne Düşünceler</span>'ini, Schiller ise <span class="ideitalik">Otuz Yıl Savaşlarının Tarihi</span>'ni yayımlar. Schadow ünlü mezar anıtını yapar; ressam Theodore Gericault dünyaya gelir. Mozart artık son yapıtlarını vermektedir; <span class="ideitalik">Titus</span> operası, <span class="ideitalik">Sihirli Flüt</span> operası ve sanki ölüme yaklaştığını hissettiği için yazmış olduğu ünlü <span class="ideitalik">Requiem</span>'i (Ölüler için bitmemiş bir missa) bunlar arasındadır. Bu dinsel müzik, onun son yapıtıdır, genç yaşta hayata gözlerini yumar. Bu dönemde büyük kimya sanayiinin kurulduğunu görüyoruz. Luigi Galvani, elektrik gücünün kaslar üzerindeki etkisini araştırmış, Galvani akımları adını verdiği elektrik akımlarını bulmuştur. Goethe bu sırada optik üstüne araştırmalar yapar.</p>

  <p class="indentmetin">(1792)</p>

  <p class="indentmetin"><span class="ideitalik">• Radikal Kötülük Üstüne</span> (Din'in birinci bölümü).</p>

  <p class="normal">Ulusal Konvansiyon Fransa'da Cumhuriyet kurma hazırlıklarına girişir. Robespierre, çalışma hakkına ilişkin düşünceleri savunur. Yaradılışına uymayan şeylerin kuşkusuz en başında gelenlerden biri olan savaş karşısında Goethe, koruyucusu Weimar Dükü Karl August'un yanı sıra, Prusya orduları ve bunlara katılan öteki prenslik ordularının başında, Fransa içlerinde, Fransız devrimci ordularına (Sansculotte'lara) karşı savaşmak zorunda kalınca, bu büyük insan, yine de duruma egemen olmasını bilmiş ve kişiliğini bu alanda da göstermiştir. Savaşın getirdiği dayanılmaz sıkıntılara, yokluklara hiç ses çıkarmadan katlanmış ve en büyük tehlikelerden gözünü esirgememiştir. Önceleri büyük başarılarla düşman topraklarında ilerleyip, çok önemli yer ve kentleri ele geçiren Alman ordularının, başlarındaki büyük komutanların kararsızlığı yüzünden Valhim'de, sonun başlangıcı olan yenilgiye uğramasından sonra, düşüncesini soran subaylara Goethe, düşünceli ve dalgın gözlerle bakarak şu yanıtı vermiştir: <span class="ideitalik">"Bugünden itibaren burada dünya tarihi yeni bir dönemin eşiğine ayak basıyor; sizler bir gün, biz o ânı yaşamıştık diyeceksiniz."</span> (Von hier und heute geht eine neue Epoche der Weltgeschichte aus, und Ihr könnt sagen, Ihr seid dabeigewesen.) (Bugün burada, dünya tarihinde yeni bir çığır açılıyor...) Resim, müzik ve heykelde klasisizm egemendir; Haydn ve Mozart'ın etkileri bütün gücüyle sürmektedir: Haydn, Beethoven'a hocalık yapmaktadır. İtalyan bestecisi Gioacchino Rossini dünyaya gelir.</p>

  <p class="indentmetin">(1793)</p>

  <p class="indentmetinitalik">• Katkısız (Salt) Aklın Sınırları İçinde Din</p>

  <p class="indentmetinitalik">• Herkesin Birleştiği Ortak Nokta: Bu Kuramsal Olarak İyi, Ama Pratikte Hiçbir İşe Yaramaz</p>

  <p class="normal">Fransız Devrimi sürmektedir; Konvansiyon Meclisi teröre yönelir. XVI. Louis ve eşi Marie Antoinette giyotine gönderilir. Jacobinler Girondinlere üstün gelirler. Bütün borçlar affa uğrar, bu arada fiyatlar yükselir; Paris'te ekmek karneye bağlanır. Jacobinlerden Jean Paul Marat banyoda hançerlenerek öldürülür. İngiltere, Hollanda ve İspanya; Fransa'ya karşı Avusturya ve Prusya'ya yardım eder. İtalyan güldürü yazarı Carlo Goldoni arkasında iki yüze yakın komedi bırakarak ölür. Marquis de Sade, sadizm olarak tanınacak olan düşüncelerini <span class="ideitalik">La Philosophie dans le Boudoir</span> adlı yapıtında dile getirir. Aynı yıllarda Herder, <span class="ideitalik">Briefe zur Beförderung der Humanität</span>; Schiller, <span class="ideitalik">Über Anmut und Würde (Über Einklang von Trieb und Willen in der "Schönen Seele")</span> adlı yapıtlarını yayımlarlar. Sanatçı Canova, <span class="ideitalik">Amor ve Psyche</span> adlı klasik üsluptaki heykelini yapar. Fransız Devrimi sanatçılarından olan J. L. David ise, <span class="ideitalik">Öldürülen Marat</span> adlı tablosunu tamamlar. Aynı yıllarda Rus matematikçisi N. İvanoviç Lobaçevski dünyaya gelir; Fransız filozof ve doğa araştırıcısı Charles Bonnet ölür.</p>

  <p class="indentmetin">(1794)</p>

  <p class="indentmetinitalik">• Genellikle Felsefe Üstüne</p>

  <p class="indentmetinitalik">• Ayın Zaman Üstündeki Etkisi Hakkında</p>

  <p class="indentmetinitalik">• Dünyanın Sonu</p>

  <p class="normal">Danton'un asılmasını sağladıktan kısa bir süre sonra Jacobinlerden olan ve akıl dinine bir giriş olan <span class="ideitalik">Yüksek Varlık Dini'</span>ni yazan M. Robespierre de bulunduğu mevkiden düşürülmüş ve idam edilmiştir. Çağın lirik ozanlarından en büyüğü sayılan André Chénier devrime karşı olduğu için asılmıştır. Goethe, Schiller ile dostluğunu ilerletir; aynı zamanda da bilimsel çalışmalarını sürdürür; dostuyla bitkilerin kökeni üstüne tartışmalar yapar. Fransız filozof ve matematikçi Antoine Condorcet de devrim kurbanlarından biri olarak cezaevinde ölür; Girondinlerden olan filozof, toplumsal ilerlemenin sınırsızlığına inanmıştır. En önemli yapıtı <span class="ideitalik">İnsan Zihninin İlerlemelerinin Tarihsel Bir Tablosunun Taslağı'</span>dır. Aynı yıllarda Almanya'da J. G. Fichte, <span class="ideitalik">Tüm Felsefenin Ana İlkeleri</span>'ni yazar (Grundlagen der gesamten Wissen-schaftslehre); <span class="ideitalik">"Ben"</span> idesini temele alan idealist bir felsefe geliştirir. 1794 yılında Jena'da felsefe profesörü oldu, 1799'da ateist olduğu suçlamasıyla bu üniversiteden çıkarılır; ama daha sonra Berlin Üniversitesi rektörlüğüne kadar yükselir. Johann Friedrich Blumenbach, bu yıllarda modern antropolojinin kuruluşunu hazırlar; İncil'e karşı olmak üzere farklı ırkların varlığından söz eder; insan soyunun kökünü karşılaştırmalı olarak araştırır. Modern kimyanın kurucusu olan Antoine Laurent Lavoisier de giyotinde can verir.</p>

  <p class="indentmetin">(1795)</p>

  <p class="indentmetinitalik">• Sürekli Barış İçin Felsefi Bir Tasarı</p>

  <p class="normal">Yeni Fransız Anayasası, Direktoryum'u kurar. Goethe, <span class="ideitalik">Wilhelm Meisters Lehrjahre</span> adlı romanında kendi gelişimini anlatır. Schiller, önemli bir sanat teorisi olan <span class="ideitalik">Über naive und sentimentalische Dichtung</span>'unu tamamlar; ayrıca, <span class="ideitalik">İnsanların Estetik Eğitimi Üstüne Mektuplar</span>'ını yayımlar. Müzik alanında Beethoven, piyano ve keman konçertoları, Haydn ise Londra senfonileri ile ürünlerini vermeyi sürdürür.</p>

  <p class="indentmetin">(1796)</p>

  <p class="indentmetinitalik">• Felsefede Yeni Ele Alınan Dikkate Değer Bir Tutum Üstüne</p>

  <p class="indentmetinitalik">• Yanlış Bir Anlamadan Doğan Farklı Bir Matematiğin Düzenlenişi</p>

  <p class="indentmetinitalik">• Felsefede Bir Sürekli Barış Denemesinin Yeni Bir Sonucunu Duyuru</p>

  <p class="normal">Bu sıralarda Avrupa'da devrim savaşları sürmektedir: Babeuf, Direktuar'a karşı çıktığı için öldürülür. Fichte, <span class="ideitalik">Doğal Hukukun Temelleri ve Bilim Öğretisinin İlkeleri</span>'ni yayımlar. Ortak duyu öğretisinin filozofu olan İskoçyalı Thomas Reid ölür. Resim alanında Goya, ürünlerini vermeyi sürdürür. Fransız bilimadamı Cuvier, ilk kez mamutu omurgalı hayvan olarak kabul edip, paleontoloji bilimini kurar. Gök mekaniği alanında Laplace, <span class="ideitalik">Gezegenler Sisteminin Oluşumu</span>'nu yayımlar.</p>

  <p class="indentmetin">(1797)</p>

  <p class="indentmetinitalik">• Erdem Teorisinin İlk Metafizik İlkeleri (Ahlak Metafiziği),</p>

  <p class="indentmetinitalik">• İnsanlık Adına Sözde Yalan Söyleme Hakkı Üstüne</p>

  <p class="normal">Yazın alanında büyük Alman ozan Heinrich Heine ile Fransız lirik şiirinin önde gelen ozanlarından Alfred de Vigny dünyaya gelir. Müzik alanında ise besteci Donizetti ve Franz Schubert doğarlar.</p>

  <p class="indentmetin">(1798)</p>

  <p class="indentmetinitalik">• Kitap Endüstrisi Üstüne</p>

  <p class="indentmetinitalik">• Fakültelerin Çatışması,</p>

  <p class="indentmetinitalik">• Pragmatik Açıdan Antropoloji</p>

  <p class="normal">Avrupa'da devrim savaşları sürmektedir; İngiltere, Avusturya, Rusya, Osmanlı İmparatorluğu, Napoli Krallığı ve Vatikan'dan oluşan koalisyon Fransa'ya karşı savaşmaktadır. Prusya bu sırada tarafsızdır. İşte bu yıllarda Napoléon Bonaparte'ın yükselişine tanık oluyoruz. Napoléon, Direktoryum'u yıkar ve ilk konsül olur. Aynı tarihlerde Fransız romancı Honoré de Balzac dünyaya gelir. Hölderlin, <span class="ideitalik">Hyperion</span> adlı mektup–romanını yayımlar. Schiller, Weimar'a, Goethe'nin yanına yerleşir. Fransız filozof ve sosyolog Auguste Comte dünyaya gelir. Fichte, <span class="ideitalik">Bilim Öğretisinin İlkelerine Göre Töreler Öğretisi Sistemi</span>'ni yazar. İngiltere'de Malthus, aşırı nüfusla ilgili ortaya çıkabilecek tehlikeleri önlemek amacıyla hızlı nüfus artışının sınırlandırılmasını savunur. Schelling, <span class="ideitalik">Dünya Tini Üstüne</span> adlı yapıtını yayımlar. Fichte, Jena'daki ateizm eğilimlerine karşı kendi düşüncelerini dile getirdiği <span class="ideitalik">Tanrısal Bir Dünya Yönetimine Olan İnancımızın Temeli Üstüne</span> adında yapıtı kaleme alır. Yine aynı yıllarda Herder, Kant'a karşı yazdığı <span class="ideitalik">Salt Aklın Eleştirisine Metakritik</span> adlı yapıtı yayımlar. Schelling bir yıl sonra, <span class="ideitalik">Bir Doğa Felsefesi Sisteminin İlk Taslağı</span>'nı çıkarır. <span class="ideitalik">"Din, sınırsızlığın anlamıdır"</span> diyen Schleiermacher, <span class="ideitalik">Din Üstüne</span> adlı yapıtını yayımlar. Resimde Goya, ününü klasik yapıtlarıyla sürdürürken, Fransız romantik ressamı Eugéne Delacroix dünyaya gözlerini açar. Sanatçı David de klasik üsluptaki yapıtlarını vermeyi sürdürür. Müzik alanında Haydn, senfoni ve oratoryalar, Beethoven ise senfoniler besteler. Cuvier, <span class="ideitalik">Karşılaştırmalı Antropoloji'</span>yi kurar; Gauss, cebirin temel aksiyomlarını belirler. A. Von Humbolt, Orta ve Güney Amerika'ya araştırma gezilerine çıkar.</p>

  <p class="indentmetin">(1800)</p>

  <p class="indentmetinitalik">• Mantık</p>

  <p class="normal">Bu sırada Schiller önemli yapıtlar vermekte ve Goethe ile olan yakın işbirliğini sürdürmektedir. Herder, Goethe ve Schiller'e karşı bir edebiyat dergisi çıkarır. Romantik ozan Novalis yaşama gözlerini yumar. Fichte, <span class="ideitalik">İnsanın Belirlenimi'</span>ni ve <span class="ideitalik">Kapalı Ticaret Devleti</span>'ni yayımlar. Schelling, <span class="ideitalik">Transandantal İdealizm Sistemi</span>'ni, Schleiermacher de teoloji yazılarını topladığı <span class="ideitalik">Monologlar</span>'ını çıkarırlar. İsviçreli pedagog Pestalozzi eğitimle ilgili çalışmalarını ve yayınlarını sürdürür. Resimde Goya, David ve Turner çok beğenilen yapıtlar ortaya koyarlar. Müzik alanında ise Boieldieu ve Cherubini operalarıyla; Beethoven ve Haydn ise senfoni, konçerto ve oratoryalarıyla başarılı verimliliklerini devam ettirirler. Herschel, güneş tayfındaki kızılötesi ışınları ortaya çıkarır. Alessandro Volta, elektrik akımı olayını (elektrik elementi) gerçekleştirir. Gauss, modern sayılar teorisi için yazdığı temel yapıtını yayımlar: <span class="ideitalik">Disquisitiones Aritmeticae</span>, J. W. Ritter, morötesi (ultra–violet) ışınları ortaya çıkarır.</p>

  <p class="indentmetin">(1802)</p>

  <p class="indentmetinitalik">• Fiziksel Coğrafya</p>

  <p class="normal">Napoléon ömür boyu konsül seçilir. Aynı tarihte ozan Victor Hugo dünyaya gelir. Chateaubriand, aydınlanmaya karşı felsefesini <span class="ideitalik">Hıristiyanlığın Ruhu</span>'nda dile getirir. Schelling, doğa ve tinin özdeşliği felsefesini geliştirdiği <span class="ideitalik">Bruno ya da Şeylerin Doğal ve Tanrısal İlkeleri Üstüne</span> adlı yapıtını yayımlar. Resim sanatında Canova başarılı büst ve resim örnekleri verir.</p>

  <p class="indentmetin">(1803)</p>

  <p class="indentmetinitalik">• Pedagoji</p>

  <p class="normal">Alman ozanı ve filozofu Herder ölür. Beethoven ilk yaratma dönemi olan 1793'ten beri elliye yakın yapıt verir; bunlar arasında Patetik ve Ayışığı sonatları da bulunmaktadır.</p>

  <p class="normal">1804 yılında aydınlanma döneminin büyük filozofu Kant ölür. Bu yıllarda artık Avrupa durulmaya başlamış gibi görünmektedir. Bonaparte'ın I. Napoléon olarak imparatorluğu ilan edilir. Avrupa ülkeleri kendi yapılarında yeni düzenlemelere girişirler. Fransa'da Napoléon'un hazırlatmış olduğu <span class="ideitalik">Yurttaşlar Yasası (Code Civile)</span> yürürlüğe sokulur.</p>
</body>
</html>
