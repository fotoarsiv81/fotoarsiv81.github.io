<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/kant_split_013.html#footnote-100-18-backlink" id="footnote-100-18">18</a>]</sup> Ayrıca bana, arzulama yetisi ya da haz duygusu kavramını daha önceden neden açıklamadım diye de bir eleştiri yöneltilebilirdi; bu konuda psikolojide verilen açıklamanın zaten bilinmesi gerektiğine göre, böyle bir karşı çıkış (saldırı) yersiz bile olurdu. Fakat tanım orada, arzulama yetisini belirlemenin temeline haz duygusu konabilecek biçimde yapılabilir (gerçekten de genellikle böyle yapılıyor); ama o zaman pratik felsefenin en üstün ilkesi, zorunlu olarak deneysel hale getirilmiş olur, oysa ilk çözülmesi gereken şey de budur; bu eleştiride ise böyle bir şey bütünüyle çürütülüyor. Bu nedenle de açıklamayı burada gerektiği biçimde vereceğim; öyle ki bu tartışmalı noktayı uygun olabildiği yere kadar daha başlangıçta bir sonuca bağlamadan bırakayım. Yaşam bir varlığın, arzulama yetisinin yasalarına göre eylemde bulunabilme yeteneğidir. Arzulama yetisi ise, aynı varlığın tasarımları aracılığıyla, bu tasarımların nesnelerinin gerçekliğinin nedeni olma yetisidir (gücüdür). Haz, yaşamın öznel koşullarıyla eylem ya da nesnenin uyumunun tasarımıdır, yani bir tasarımın nedenselliğinin gücü ile nesnesinin gerçekliği arasındaki uyumun tasarımıdır (başka bir deyişle haz, bir tasarımın, kendi nesnesinin gerçekliğinin nedeni olabilmesi ile ya da öznenin, nesneyi gerçek kılıp ortaya çıkaracak eylem yönünde güçlerini belirlemesine yol açabilmesi ile arasındaki uygunluğun tasarımıdır –Çev. n.) Psikolojiden ödünç alınan kavramların eleştirilmesiyle ilgili yapılacak iş bu kadar; geri kalanını eleştirinin kendisi başarmakta. Kolayca anlaşılabilir ki, "Acaba haz her seferde arzulama yetisinin temeline konmalı mı, yoksa bazı koşullarda arzulama yetisinin belirlenişini haz izlemekle mi kalır?" sorusu, bu açıklamayla bir karara bağlanmış olmuyor; çünkü bu açıklama, yalnız salt anlama yetisine özgü, deneysel hiçbir şey taşımayan özelliklerden, yani kategorilerden oluşturulmuştur. Kavramın çoğu zaman pek geç ulaşılan çözümlenmesinden önce, yargılarını cesurca (atak) bir tanımla önceden ileri sürmemek, felsefenin tümüne öğütlenmeye değer bir önlem olmasına karşılık bu önlem çoğu zaman alınmaz. Gerek teorik gerekse pratik aklın eleştirisi boyunca görülecektir ki, felsefenin eski dogmatik gidişinin bazı eksiklerini gidermek ve kavramlar aklın tümüyle ilgisi içinde kullanılmadan önce dikkati çekmemiş bazı yanlışları düzeltmek için çeşitli fırsatlar ortaya çıkacaktır.</p>
  </div>

  <div class="calibre1" id="calibre_pb_50"></div>
</body>
</html>
