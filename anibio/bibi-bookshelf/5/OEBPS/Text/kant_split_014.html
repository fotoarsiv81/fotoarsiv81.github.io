<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_16">Giriş</h2>

  <p class="h2baslik">Pratik Aklın Bir Eleştirisi Düşüncesi Üstüne</p>

  <p class="normal">Aklın teorik kullanımı yalın <span class="ideitalik">(bloss)</span> bilgi yetisinin nesneleriyle uğraşıyordu ve bu kullanım gözetilerek yapılan bu aklın eleştirisi, gerçekte yalnızca salt bilgi yetisiyle ilgiliydi. Çünkü bu yeti kolaylıkla sınırlarını aşıp erişilmez konular (nesneler) ya da birbirleriyle çelişen kavramlar arasında kaybolmasıyla da sonradan pekiştirilen bir kuşku uyandırıyordu. Aklın pratik kullanılışında durum farklıdır. Bu kullanımda akıl, iradenin belirlenme nedeniyle uğraşır; bu irade (istenç) ya tasarımların karşılığı olan nesneleri yaratmak ya da (fizik–doğal güç buna yeterli olsun olmasın) bu nesneleri meydana getirmek üzere kendini belirleme, yani kendi nedenselliğini belirleme yetisidir. Çünkü hiç olmazsa burada akıl, iradeyi (istenci) belirlemeye yeterli olabilir ve yalnızca istemesi söz konusu olunca, her zaman akıl nesnel gerçekliğe sahiptir. Buna göre sorulacak ilk soru şudur: Salt akıl, iradenin belirlenmesi için kendi başına yeterli mi, yoksa akıl iradenin ancak deneysel–koşullu olarak mı belirleme nedeni olabilir? Burada salt aklın eleştirisiyle haklı çıkarılan, ama deneysel olarak açıkça ortaya konamayan bir nedensellik kavramı, yani özgürlük kavramı işe karışır; ve şimdi biz bu özelliğin gerçekten insanın iradesine (böylece de bütün akıl sahibi varlıkların iradesine) uygun geldiğini, ona özgü bir özellik olduğunu kanıtlayacak gerekçeler, dayanaklar bulabilirsek, bununla yalnız salt pratik aklın olabileceği gösterilmekle kalmayacak, fakat deneysel olarak sınırlanmış aklın değil, yalnızca salt aklın kesinlikle (koşulsuz biçimde) pratik olabileceği de ortaya çıkmış olacaktır. Bu yüzden biz salt pratik aklın eleştirisiyle değil, genellikle pratik aklın eleştirisiyle uğraşacağız. Çünkü salt akıl, böyle bir aklın bir kez var olduğu açığa çıkarılırsa, hiçbir eleştiriye gereksinme göstermez. Salt (katkısız) akıl, her türlü kullanımın eleştirisi için gerekli kuralı (ölçüyü) kendi içinde taşıyan akıldır. Böylece pratik aklın bir bütün olarak (genellikle) eleştirisinin görevi, deneysel olarak koşullanmış aklı, iradenin belirlenme nedenini (ilkesini) yalnız ve tek başına vermek isteme iddiasından alıkoymaktır. Salt aklın kullanımı (böyle bir aklın var olduğu kabul ediliyorsa) yalnızca içkindir <span class="ideitalik">(immanent)</span>; tek başına kendisinin egemen olduğunu öne süren deneysel olarak koşullanmış aklın kullanımı ise aşkındır <span class="ideitalik">(transandant)</span> ve kendi alanını bütünüyle aşan ölçüsüz istemelerle (beklentilerle) ve buyruklarla ortaya çıkar; bu durum ise, spekülatif kullanımda salt akıl üstüne söylenebilecek olan şeye tam ters düşen bir durumdur.</p>

  <p class="normal">Bununla birlikte, aklın pratik kullanımının temelinde bulunan da salt aklın bilgisi olduğundan, <span class="ideitalik">Pratik Aklın Eleştirisi</span>'nin genel çizgileriyle bölümlenmesi, <span class="ideitalik">Teorik Aklın Eleştirisi</span>'nin bölümlenmesine uygun yapılmalıdır, ona uygun olarak düzenlenmelidir. Buna göre burada da, yani <span class="ideitalik">Pratik Aklın Bir Eleştirisi</span>'nde de bir <span class="ideitalik">Unsurlar (Başlangıç) Öğretisi</span> ve bir <span class="ideitalik">Yöntem Öğretisi</span> olmalıdır. Birincisinin ilk bölümünde, doğruluğun kuralı olarak bir <span class="ideitalik">Analitik</span> bölüm ve pratik aklın yargılarındaki görüntünün (kuruntunun) açıklanması ve çözümü olarak bir <span class="ideitalik">Diyalektik</span>, bulunacak ve yalnız Analitiğin alt bölümlerinin düzeni, salt spekülatif aklın eleştirisindeki düzenin tersi olacaktır. Çünkü buradaki Eleştiri'de <span class="ideitalik">ilkelerden</span> başlayarak <span class="ideitalik">kavramlara</span> ve kavramlardan da olabilirse duyulara geçeceğiz, oysa, spekülatif akılda duyulardan başlamamız ve ilkelere varmamız, ilkelerde işi bitirmemiz gerekiyordu. Bunun nedeni de şudur: Bu kez söz konusu olan iradedir (istenç), aklı da nesnelerle olan bağlantısı, ilgisi bakımından değil, bu iradeyle ve onun nedenselliği ile bağlantısında göz önünde bulundurmamız gerekir. Çünkü deneysel olarak koşullanmamış nedenselliğin ilkelerinden başlanmalıdır (onlar başlangıç olma zorundadır –Çev. n.); böyle bir iradeyi belirleyen ilkelerle ilgili kavramlarımızı saptamayı, bunları nesnelere, sonunda da özneye ve öznenin duyusallığına (duyarlığına) uygulanması ile ilgili kavramlarımızı kurmayı ancak bundan sonra deneyebiliriz. Özgürlükten çıkan nedensellik yasası, yani herhangi salt bir pratik ilke burada kaçınılmaz olarak başlangıç durumundadır ve ancak kendisinin ilinti içinde bulunabileceği nesneleri belirler.</p>
</body>
</html>
