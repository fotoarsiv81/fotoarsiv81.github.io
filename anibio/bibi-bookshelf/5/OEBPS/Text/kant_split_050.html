<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/kant_split_013.html#footnote-100-19-backlink" id="footnote-100-19">19</a>]</sup> Beni burada düşündüren şey, karşılık oldukları kavrama bir zarar gelmesin diye bunca özenle seçtiğim deyimlerin (terimlerin) anlaşılmamasından çok, yanlış anlaşılmasıdır. Böylece pratik aklın kategorileri çizelgesinde, Kiplik (Modalite) başlığı altındaki izin verilen ve izin verilmeyen (pratik–nesnel olarak mümkün ve mümkün olmayan) ile hemen arkadan gelen ödev ve ödeve aykırı olan, dilin gündelik kullanılışında aşağı yukarı aynı anlama gelirler; fakat burada ilki, mümkün pratik bir buyruğa uygun ya da karşı olan anlamına (geometri ve mekanik problemlerin çözümünde olduğu gibi); ikincisi de, okulda gerçekten bulunan bir yasayla bu türlü bir ilişki içinde olan şey anlamına gelir, bu anlam farkı, pek alışılmış olmamakla birlikte, dilin gündelik kullanılışında da yabancı değildir. Bu nedenle örneğin söylev veren bir kimsenin, yeni sözcükler ve deyimler uydurmasına izin verilmemiş, ozana ise bir ölçüde izin verilmiştir; ama burada bu her iki durumda da bunun bir ödev olduğu akla gelmez. Çünkü söylevcilik (hatiplik) ününü sarsmak isteyeni kimse bundan alıkoyamaz. Burada yalnızca, buyrukların sorunsal (problematik), onaylayıcı (assertorik) ve zorunlu (apodiktik) belirleme nedenleri olarak farklılığı söz konusudur. Aynı biçimde, başka başka felsefe okullarındaki pratik yetkinliğin ahlak idelerini karşı karşıya getirdiğim notta, ikisinin de aslında ve nesnel olarak aynı şey olduğunu söyledimse de, bilgelik idesini kutsallık idesinden ayırdım. Ancak orada yalnızca Stoalı insanın kendisi için kabul ettiği, yani öznel, insana bir özel nitelik olarak verilen, yüklenen bilgeliği anlıyorum. (Stoalının sözünü ettiği erdem sözü, belki okulunun daha iyi bir özelliği olabilir). Ama salt pratik aklın bir postülasının dile getirilişi, salt matematiğin, zorunlu kesinlik taşıyan postülalarının anlamıyla karıştırılsa, birçok yanlış anlamalara yol açabilir. Matematiğin postülaları, nesnesi teorik olarak a priori tam kesinlikle önceden mümkün olarak bilinen bir eylemin imkânını koyarlar. Salt pratik aklın postülası ise, bir nesnenin kendisinin (Tanrı'nın ve ruhun ölümsüzlüğünün) imkânını, zorunlu pratik yasalara dayanarak, yani yalnızca pratik bir aklın yararı için koyar. Çünkü konan bu imkânın (olanaklılığın) kesinliği, teorik, yani zorunlu, ama nesne açısından bilene bir zorunluluk değil; nesnel, ama pratik yasalara uyması için özne bakımından zorunlu bir kabul, dolayısıyla yalnızca zorunlu bir varsayımdır. İşte bu öznel ve doğru ve koşulsuz akıl zorunluluğu için daha iyi bir deyim ya da terim düşünemedim.</p>
  </div>

  <div class="calibre1" id="calibre_pb_51"></div>
</body>
</html>
