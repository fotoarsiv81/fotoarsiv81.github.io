<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>RENKSİZ BİNA</h2>

  <p style="text-align: center;"><img alt="" src="../Images/main-16.jpg" style="width:162pt;height:134pt;" /></p>

  <p style="text-align: justify;">Bir mart sabahı karla uyandık. Çok güzel ama tuhaf bir şeydi bu kar, çünkü bir iki gün önce öğretmenle bahçeye çıkıp, ilkbaharın belirtilerini incelemiş ve dolu dolu iki sayfa gözlemlerimizi yazmıştık.</p>

  <p style="text-align: justify;">"Gördünüz mü, tomurcuklar nasıl da açmış? " "Eveeet! " diyorduk.</p>

  <p style="text-align: justify;">"Yeni otları görüyor musunuz? Ne renk? " "Yeşiiil! " diye bağırıyorduk.</p>

  <p style="text-align: justify;">Ama öğretmen bir türlü memnun olmuyordu:</p>

  <p style="text-align: justify;">"Başka? "</p>

  <p style="text-align: justify;">"Sarı! " dedi birisi.</p>

  <p style="text-align: justify;">"Hayır, sarı değil! İyi inceleyin -Sarıya yakın bir yeşil. Yazın. Ve şimdi de buraya bakın... "</p>

  <p style="text-align: justify;">Kısacası, çok sıkıcıydı. Uzaklaşmak istediğim her seferinde, öğretmen, "Antonio, dikkatini topla, buraya gel. Yoksa ilkbaharı nasıl keşfedeceksin? " diyordu.</p>

  <p style="text-align: justify;">Öğretmene, ilkbaharıbildiğimi, dedemin evinde ilkbaharın çok daha güzel olduğunu, çünkü Felice'nin çiçeklere büründüğünü söyledim.</p>

  <p style="text-align: justify;">Öğretmen buna alındı ve annem beni almaya geldiğinde, dikkatsizliğimle ilgili bir sürü şey anlattı ve asla diğerleri gibi iyi yazı yazamayacağımı söyledi.</p>

  <p style="text-align: justify;">Bu olanlardan iki gün sonra karla uyandım; öğretmenin ilkbahar hakkında yanıldığını düşünmekten büyük keyif aldım.</p>

  <p style="text-align: justify;">Okula gider gitmez bunu ona söylemek istiyordum; ama o sabah öğretmen okula gelmedi, bizim sınıfı da iki sınıfa bölüştürdüler. Ben, çok sempatik bir öğretmenin sınıfına düşmüştüm; bir süre sonra bizi bahçeye çıkardı ve tam bir saat oynamamıza izin verdi.</p>

  <p style="text-align: justify;">"Ya sonra, yazı yazmak zorunda mı?ıyız? " diye sordum öğretmene.</p>

  <p style="text-align: justify;">"Hayır, bugün kar var, tatil! "</p>

  <p style="text-align: justify;">Öğleden sonra rüzgâr çıktı, hava açtı ve karlar eridi.</p>

  <p style="text-align: justify;">"Mart gerçekten deli bir ay, " diye yorum yaptı babaannem. "Bu gece don yapacakmış. "</p>

  <p style="text-align: justify;">Annem o akşam, dükkânda bir kadın müşteriyle çıkan sorun yüzünden eve biraz geç geldi.</p>

  <p style="text-align: justify;">Annemin, kız arkadaşıyla ortak açtığı bir dükkânı vardı. Her tür eski eşya satıyorlardı: Giysiler, şapkalar, oyuncak bebekler, saatler, takılar ve buna benzer şeyler. Babaannem, o eşyaları "şirin ve zevkli" buluyordu gerçi ama, ona göre bunlar "antika" değildi; anneme göreyse, "babaannem Antonietta'yla aynı yaşta"ydılar. Kısacası, annem işine çok önem veriyor, babaannem aynı önemi vermediği için de kızıyordu.</p>

  <p style="text-align: justify;">O akşam annem, eve geç geldi ve Ottaviano Dede'mi aramadığını da, ancak akşam yemeğinden sonra hatırladı.</p>

  <p style="text-align: justify;">"Bu saatte uyuyordur, yarın sabah ararım, " dedi ve ben de yatmaya gittim.</p>

  <p style="text-align: justify;">Sabah erkenden telefon çaldı. Ben mutfakta kahvaltı ediyordum. Önümde bir fincan sütlü kakao olduğunu anımsıyorum; her sabah olduğu gibi, bisküvileri de fincanda kayık gibi yüzdürüyordum. En sevdiğim oyunlardan biriydi. Bisküviler sert olduğu için bir süre yüzeyde kalıyorlardı -Onları birer birer yüzdürüyor, kaşığımla biraz ittirip, batmaya başladıklarında da, hop, hemen ağzıma atıyordum. Annem, o bisküvilerin her gün uykumdan on dakikayı çaldığını, onun da sabrını taşırdığını söylese de, keyfi yerindeyse, rahatça oynamama ses çıkarmıyordu.</p>

  <p style="text-align: justify;">Annem gidip telefona baktı.</p>

  <p style="text-align: justify;">"Aman Tanrı'ın! " dediğini duydum yalnızca.</p>

  <p style="text-align: justify;">Sonra babamı çağırdı ve odasına koştu. Çekmeceleri açıp kaparken konuşup duruyordu; ama öyle hızlı ki, hiçbir şey anlaşılmıyordu. Babamın ona, "Sakin ol! " dediğini duydum; sonra babam odadan çıktı ve bana bir şey söylemeden önümden geçip gitti.</p>

  <p style="text-align: justify;">O saatte genelde annem gibi, pijamalarıyla banyoda olurdu, oysa şimdi giyinmişti.</p>

  <p style="text-align: justify;">"Tonino, " dedi annem, "bu sabah okula seni deden götürecek. "</p>

  <p style="text-align: justify;">"Hangi dedem? " diye sordum, aptal gibi. Bilmediğimden değil, ama onların gizli gizli konuşmalarını ve o şekilde çekip gitmelerini istemediğimden.</p>

  <p style="text-align: justify;">"Nasıl hangi deden? " diye bağırdı annem. "Şimdi de sen mi başlıyorsun? "</p>

  <p style="text-align: justify;">"Ben okula dedemle gitmem, " dedim.</p>

  <p style="text-align: justify;">Bir açıklama yapacağını düşünüyordum, oysa okkalı bir tokat indirdi bana. "Ve çabuk o sütünü bitir, oynamayı kes! " diye buyurdu.</p>

  <p style="text-align: justify;">Ağlamaya başladım. Babam bir şeyler söylemek üzereydi, ama o anda kapı çaldı ve açmaya gitti.</p>

  <p style="text-align: justify;">Gelen babaannemdi. İçeri girer girmez, "Ah, zavallıcık! " dedi anneme ve onu kucakladı.</p>

  <p style="text-align: justify;">"Ölmedi ya! "</p>

  <p style="text-align: justify;">"Evet, elbette, ama ne talihsizlik! Şimdi nereye gidiyorsun, hastaneye mi? "</p>

  <p style="text-align: justify;">Annem başıyla onayladı. "Bu durumda, Tonino'yla siz ilgilenirsiniz, değil mi? "</p>

  <p style="text-align: justify;">"Elbette, sen endişelenme! Gidin, gidin! "</p>

  <p style="text-align: justify;">Babaannem, annemle babamı neredeyse dışarı doğru itti; sonra, yediğim tokatı birine iade etmeyi düşündüğüm mutfağa geri geldi.</p>

  <p style="text-align: justify;">Babaanneme, okula dedemle gitmeyeceğimi hemen söyledim.</p>

  <p style="text-align: justify;">Tahmin ettiğim gibi, babaannem bana uslu olmam için yalvarmaya başladı; ama o ısrar ettikçe, benim daha da inadım tutuyordu. Bunun üzerine, önüme geçip, Floppy'nin ona dışarı çıkamayacağını söylediklerindeki suratı gibi bir ifade takınarak bana sordu:</p>

  <p style="text-align: justify;">"Ama Tonino, neden mantıklı olmak istemiyorsun? "</p>

  <p style="text-align: justify;">Onu kızdırmak için, son kalan bisküvimi de fincanın içine atıp, parmağımla sürat motoru gibi yüzdürmeye başladım. Babaannem sinirinden kıpkırmızı olmuştu; bileğimden tuttu, elimi fincandan çektirip bağırdı:</p>

  <p style="text-align: justify;">"Utan, deden ölüyor, sense böyle kaprisler yapıyorsun! "</p>

  <p style="text-align: justify;">Babaannemin yüzü mü, yoksa o sözler mi beni bu kadar çok korkuttu bilmiyorum, ama bugün hâlâ, o sahneyi düşündüğümde, Rusya dağlarının tepesindeymişim gibi midem bulanır. O gün daha beter olmuştu.</p>

  <p style="text-align: justify;">Babaannem bağırmayı kestiğinde, ağzımı açtım ve tüm sütü ve bisküvileri üstüne kustum.</p>

  <p style="text-align: justify;">Elbette babaannem çok telaşlanmıştı; hemen koşup Luigi Dede'mi çağırdı. Sonra ikisi de bana, akşam yemeğinde ne yediğim konusunda bir sürü soru sormaya başladı.</p>

  <p style="text-align: justify;">Yağda yumurta ve patates kızartması yediğimi söylediğimde de, babaannem başını yukarı kaldırıp her şeyin çok açık olduğunu bildirdi.</p>

  <p style="text-align: justify;">"Miden bozulmuş. Şimdi sıcak sıcak otur evde, bir şeyin kalmaz. "</p>

  <p style="text-align: justify;">Böylece bütün sabah onlarla ve Floppy'yle birlikte kaldım; konuşmadığım ve soruları zorlukla yanıtladığım için, babaannem ateşim olduğuna karar verdi ve beni yatağa yatırıp, üstüme bir sürü şey örttü.</p>

  <p style="text-align: justify;">Sık sık, "Kendini nasıl hissediyorsun? Neren ağrıyor? " diye sorup duruyordu bana.</p>

  <p style="text-align: justify;">Bilmediğimi, ama cidden kötü olduğumu söylüyordum; kendimi Linda Anneanne'ınin ölümünde olduğundan çok daha kötü hissediyordum.</p>

  <p style="text-align: justify;">Öğlen annem geri döndü ve babaannemle başka bir odada konuştuklarını duydum.</p>

  <p style="text-align: justify;">"Gerçekten mi? " diyordu annem. "Ama çok iyiydi! "</p>

  <p style="text-align: justify;">Sonra odama geldi, ancak ben gözlerimi kapayıp uyuyormuş gibi yaptım. Onunla konuşmaya korkuyordum.</p>

  <p style="text-align: justify;">Annem yanıma geldi, alnımı elledi ve dışarı çıktı. Az sonra babaannemle dedem gittiler, annem geri geldi. Yatağımın kenarına oturdu ve,</p>

  <p style="text-align: justify;">"Neden uyuyormuş gibi yapıyorsun? " diye sordu bana.</p>

  <p style="text-align: justify;">Bunun üzerine, gözlerimi açıp, "Dedem öldü, öyle değil mi? " diye sordum.</p>

  <p style="text-align: justify;">"Neler geliyor aklına! Çok kötü bronşit olmuş yaşlı deli, hepsi o! "</p>

  <p style="text-align: justify;">"Ölmeyecek yani? "</p>

  <p style="text-align: justify;">Annem başını yastığıma dayadı ve bana sıkı sıkı sarıldı.</p>

  <p style="text-align: justify;">"Hayır, hayır ölmeyecek, ama kesinlikle ucuz atlattı. Biliyor musun, ne yapmış? Tomurcuklar düşmesin diye, ateş yakıp, bütün gece kiraz ağacının akında oturmuş. Bu sabah onu bulduklarında neredeyse donuyormuş. Peki, senin neyin var? Ne hissediyorsun? "</p>

  <p style="text-align: justify;">Anneme, artık bir şeyim kalmadığını, iyi olduğumu söyledim. O başka bir şey sormadı, ben de ona babaannemle ilgili olayı anlatmadım, çünkü açıklaması çok karmaşıktı.</p>

  <p style="text-align: justify;">Ama o günden sonra, ne sütlü kakao içtim, ne de bisküvilerden kayık yaptım.</p>

  <p style="text-align: justify;">Dedemin donma tehlikesi atlatmasından on beş gün sonra, annem onun biraz iyileştiğini ve doktorların onu taburcu etmek istediklerini söyledi.</p>

  <div style="text-align: center;"><img alt="" src="../Images/main-17.jpg" style="width:312pt;height:533pt;" /></div>

  <p style="text-align: justify;">Hastayken -annemin deyişiyle- nefes almak için bile hali yokmuş ve sürekli Alfonsina'yla Felice'yi sorup durmuş. Annem, Alfonsina'yı Emilio' ya götürmüştü; ama dedemi yatıştırmak için bizim evde ve çok iyi olduğunu söylemişti. Felice' ye gelince; bir gün gidip onu ziyaret ettik, çünkü bir gece önce hava yine çok soğumuştu ve dedem tomurcukların döküleceği korkusuyla uyuyamamışa.</p>

  <p style="text-align: justify;">Felice gerçekten iyiydi. Ben tırmanıp tomurcukları kontrol etmek istedim, kabardıklarını gördüm -Dedem eve döndüğünde çiçek açmış olacaklardı herhalde. Bunu anneme söylediğimde, başını hayır anlamında salladı.</p>

  <p style="text-align: justify;">"Eve bu kadar çabuk döneceğini sanmıyorum. "</p>

  <p style="text-align: justify;">Annem, dedemin hastaneden çıkmak üzere olduğunu haber verdiğinde, babamla ve babaannemlerle arasında büyük bir tartışma başladı. Dedem, ne pahasına olursa olsun, kendi evine dönmek istiyordu ki, bu delilikti.</p>

  <p style="text-align: justify;">"Bari bir süre daha tutsalardı hastanede, " dedi babaannem.</p>

  <p style="text-align: justify;">Babam bunun bir çözüm olmayacağını söyledi, ama doktorlarla konuşmaya gitti ve dedem bir hafta daha hastanede kaldı. Hafta sonunda, herkese kendisini iyi hissettiğini ve onu yatağa bağlasalar bile, hastaneden çıkacağınısöyledi. Annem heyecanla eve döndü.</p>

  <p style="text-align: justify;">"Evine dönemez, tek başına yaşayacak durumda değil henüz. "</p>

  <p style="text-align: justify;">"O halde ne öneriyorsun? " diye sordu babam. "Kendi evi olmaz, huzurevi hiç olmaz... "</p>

  <p style="text-align: justify;">Annem ona çok kötü baktı.</p>

  <p style="text-align: justify;">"Onu biraz burada mı?safir edelim, sonra bakarız... "</p>

  <p style="text-align: justify;">"Bakar mıyız?! Babanın tüm o alışkanlıklarıyla bir apartman dairesinde yaşamayı kabul edeceğini mi düşünüyorsun? "</p>

  <p style="text-align: justify;">"Ne demek istiyorsun? "</p>

  <p style="text-align: justify;">Babam omuz silkti ve dışarı çıktı.</p>

  <p style="text-align: justify;">"Her zaman böyledir! " diye yorum yaptı annem, trajik bir ifadeyle. "Eğer kendi anne babası söz konusuysa, her şeye izin vardır... Sonra bir de o salak köpek var! "</p>

  <p style="text-align: justify;">Annem kafasını Floppy'ye takmışsa, çok sinirlenmiş ve her an birisiyle kavga etmeye hazır demektir.</p>

  <p style="text-align: justify;">O zaman aklıma bir fikir geldi.</p>

  <p style="text-align: justify;">"Eğer Alfonsina'yı bize getirirsek, dedem buraya dahaistekli gelir. "</p>

  <p style="text-align: justify;">"Alfonsina mi? " diye sordu annem. "İyi de, onu nereye koyarız? "</p>

  <p style="text-align: justify;">Ona babaannemlerde Floppy varsa, bizde de Alfonsina'nın olabileceğini, üstelik Alfonsina'nın o köpekten çok daha akıllı olduğunu söyledim.</p>

  <p style="text-align: justify;">"Bak, bu doğru! " dedi annem. "Ama, onunla sen ve deden ilgilenirsiniz, ben elimi sürmem! " Anneme, Alfonsina'yla bizim ilgileneceğimiz ve onun etrafa zarar vermeyeceği konusunda yemin ettim. Babama ise, bir türlü ikna olmadığı için, üç kere yemin etmek zorunda kaldım.</p>

  <p style="text-align: justify;">"Seni bir kez bile rahatsız ederse, üçümüzü de evden kovabilirsin, " dedim en sonunda ona. Babam da sonunda kabul etti:</p>

  <p style="text-align: justify;">"Peki, tamam, kazı da alalım! Ne de olsa, bir inekten daha iyidir! "</p>

  <p style="text-align: justify;">Babam bazen gerçekten esprilidir.</p>

  <p style="text-align: justify;">Dedemin hastaneden çıkmasından bir gün önceki öğleden sonra, annemle ikimiz, Alfonsina'yı almak için Emilio'ya gittik. Alfonsina'yı avluda bulduk. Bizi görünce, bağırıp kanatlarını çırparak bize doğru koştu.</p>

  <p style="text-align: justify;">"Ne yapıyor? " diye sordu annem; kazlardan hiç anlamıyordu. "Ya üstümüze atlarsa? "</p>

  <p style="text-align: justify;">Alfonsina bana çok tezahürat yaptı. Ben de, onu dedeme götüreceğimi, ama önce yıkanması gerektiğini, çünkü çok pislendiğini açıkladım ona. Bana itaat etti; onu nehre götürdüm, uzun uzun yıkandı, sonra çıktı, silkindi ve arabaya binip, arka koltuğa kuruldu.</p>

  <p style="text-align: justify;">"İnanılmaz! " diye bağırdı annem. "O köpekten on kat daha açıkgöz! "</p>

  <p style="text-align: justify;">Evde ona kırmızı bir kurdele taktım, sepetini ve yem kâsesini hazırladım, sonra da onu terasa çıkardım.</p>

  <p style="text-align: justify;">Gece onun cama vuran kanat sesleriyle uyandım; gidip baktığımda, sepetinde uyuduğunu gördüm. 'Belki de, anneannem beni ziyarete gelmiştir, ' diye düşünüp, mutlu bir şekilde tekrar uyudum.</p>

  <p style="text-align: justify;">Ertesi gün okuldan döndüğümde, Ottaviano Dede'mi evde buldum; benim odamda oturuyordu, dizlerinde de Alfonsina vardı.</p>

  <p style="text-align: justify;">"Dede, döndün! " diye bağırarak, onu kucaklamak için koştum.</p>

  <p style="text-align: justify;">Dedem gülümsedi, ayağa kalkmaya çalıştı, ama Alfonsina'nın ağırlığı yüzünden kalkamadı. Zayıflamıştı ve öncesinden daha yaşlı görünüyordu. Artık kiraz ağacına çıkamayacağını anladım, çok üzüldüm.</p>

  <p style="text-align: justify;">"Şimdi dedeni rahat bırak, dinlenmesi gerekiyor, " dedi annem ve onun yatağa yatmadan önce giysilerini çıkarmasına yardım etti.</p>

  <p style="text-align: justify;">Ona, epeyce büyük olan ve bahçeye bakan benim odamda yatak hazırlamıştık; böylece dedem, ağaç olmasa da, gül, çalı gibi birkaç bitki görebilecekti. Ben de, Felice'nin biri çiçekli, biri kirazlı iki resmini yapmış ve onları duvara, onun yatağının üstüne asmıştım; ama dedem o gün resimlerime bakmadı bile, ben de çok bozuldum. Yani o, dedemdi, ama başka biri gibiydi.</p>

  <p style="text-align: justify;">Bunu anneme söylediğimde, bana dedemin günlerce hastanede kaldığını, kafasının karışık olduğunu, yeniden ev yaşamına alışması için zaman gerektiğini söyledi.</p>

  <p style="text-align: justify;">"Evet, ama yine eski haline dönecek mi? "</p>

  <p style="text-align: justify;">Annem cevap vermedi.</p>

  <p style="text-align: justify;">Dedem tüm öğleden sonra, yanında Alfonsina'nın sepetiyle birlikte yatakta kaldı; akşam da, yemek istemediğini söyledi.</p>

  <p style="text-align: justify;">"Hadi, baba, böyle yapma, " diye azarladı onu annem. "Bak, sonra seni hastaneye geri götürürüz. "</p>

  <p style="text-align: justify;">Annem dükkândan, bayıldığım, kızarmış tavuk ve patateslerle döndü. Kendisine de bir pizza almıştı.</p>

  <p style="text-align: justify;">"Hepsi rezalet, " diye sızlandı dedem, "annen bunları hiç almazdı. "</p>

  <p style="text-align: justify;">Annem derin bir iç çekti.</p>

  <p style="text-align: justify;">"O zaman, sen ne istediğini söyle, yapayım. "</p>

  <p style="text-align: justify;">"Hiçbir şey istemiyorum, kendi evime gitmek istiyorum, " diye cevap verdi dedem ve arkasını döndü.</p>

  <p style="text-align: justify;">Sofrada, sanki tabağı kesmek istercesine kesti pizzayı annem.</p>

  <p style="text-align: justify;">"Böyle devam ederse, zor! Ev, iş, kaz ve babam! "</p>

  <p style="text-align: justify;">"Ben tavuk seviyorum, " dedim.</p>

  <p style="text-align: justify;">"Ellerinle yeme! Hem, deden haklı, bu tavukların eti kayış gibi, bir daha almayalım! "</p>

  <p style="text-align: justify;">Babam o akşam dışarıdaydı; bu yüzden annem, tavuk ve patateslerle, pizza ve -babamın onunkilerden güzel bulduğu- babaannemin yemekleriyle uğraşıp durdu. Bence de babam haklıydı.</p>

  <p style="text-align: justify;">Uyumak için odama gittiğimde, "Annen niçin söylenip duruyor? " diye sordu dedem.</p>

  <p style="text-align: justify;">Durumu ona açıklayınca, memnun oldu sanki. "Zavallı Linda'ya ne kadar da benziyor! " diye haykırdı. "Anneannen ne huysuzdu ama! Sana kasapla olan kavgasını anlatmış mıydım? "</p>

  <p style="text-align: justify;">Bütün kavga, bifteklerin otuz gram eksik olmasından kaynaklanmış. Kasap bu farkın kâğıdın ağırlığından kaynaklandığını söylüyor, anneannem de, onun o otuz gramı çaldığını söylüyormuş. Yani, tartışmışlar ve sonunda anneannem, kasap haklı çıkmaya çalıştığı için, on liranın bir parçasını yırtıp ödemeyi yapmış.</p>

  <p style="text-align: justify;">"'Bu parçayı, eksik otuz gram için alıkoydum, ' demişti. "</p>

  <p style="text-align: justify;">Bu hikâyeden sonra dedemin karnı acıktı. "Neden gidip biraz tavuk getirmiyorsun bana, belki bir iki de patates? "</p>

  <p style="text-align: justify;">"Dede, onlar için iğrenç demiştin! "</p>

  <p style="text-align: justify;">"Yok canım, yalnızca anneni biraz kızdırmak için söylemiştim. "</p>

  <p style="text-align: justify;">Anneme bunu söylemedim; dedeme de, mutfağa gittiğimde annemin söylediğini aktarmadım: "Çocuktan beter! "</p>

  <p style="text-align: justify;">Böylece, o akşam sakin sakin uyuduk.</p>

  <p style="text-align: justify;">Ertesi sabah kalktığında dedem, eve gitmek zorunda olduğunu, akşam rüyasında kiraz ağacını kestiklerini gördüğünü söyledi.</p>

  <p style="text-align: justify;">"Hayal bunlar, " diye cevap verdi annem. "Kiraz ağacı çok iyi, Tonino'yla iki gün önce gördük. "</p>

  <p style="text-align: justify;">"Evet, dede, tomurcuk doluydu. Az sonra çiçek açar. "</p>

  <p style="text-align: justify;">Dedem, eve gitmek için ısrar edip duruyordu; ona göre, kesinlikle bir şey olmuştu.</p>

  <p style="text-align: justify;">"Ne olsun istiyorsun, baba! Bu takıntılarından kurtulmalısın. Belediye'deki proje durduruldu, yolu yapıp yapmayacakları belli değil ve sen de tek başına oraya gidemezsin; henüz tam iyileşmedin. "</p>

  <p style="text-align: justify;">"Beni bağlasan da durmam burada! " diye bağırdı dedem; birden ayağa kalkmıştı.</p>

  <p style="text-align: justify;">Annem de kalkıp, ellerini ona doğru uzattı. Neden bilmiyorum, bir an onu dövmek istediğini düşündüm, oysa yalnızca onu omuzlarından tutup oturttu.</p>

  <p style="text-align: justify;">"Dinle, baba, sakin olacağına söz verirsen, ilk fırsatta seni eve götüreceğim, söz; böylece, her şeyin yolunda gittiğine ikna olursun. "</p>

  <p style="text-align: justify;">Dedem başıyla onayladı ve sessizce sütünü içmeye devam etti.</p>

  <p style="text-align: justify;">Dışarı çıktığımızda, annem öyle sinirliydi ki, garajda yanlışlıkla arabayı geri vitese taktı ve iki arka lambayı da kırdı. Üstelik, her sabah beni babam okula götürürken, o sabah tamamlamak zorunda olduğu bir proje yüzünden evden erken çıkmıştı; annem de, hasta arkadaşının yerine saat dokuzda dükkânda olmalıydı.</p>

  <p style="text-align: justify;">Işıklarda bir trafik polisi onu durdurup ceza yazıncaya kadar, yol boyunca, herkese sürekli söylendi. Polis ona, stop lambaları çalışmadığı gerekçesiyle ceza kesti. Annem önce ona durumu anlatmaya çalıştı, ancak trafik polisi arka lambasız trafiğe çıkamayacağını söylemeye devam edince, sabrı taştı.</p>

  <p style="text-align: justify;">"Bana ne sizin stop lambalarınızdan! Sizin, benimki gibi hastaneden henüz çıkmış, yalnız ve kötü durumda bir babanız var mı? Ya okula götürmeniz gereken bir çocuğunuz? Peki, yalnızca köpeklerini düşünen kayınvalideniz ve kayınpederiniz? Peki, o zaman?.. "</p>

  <p style="text-align: justify;">Sonra da, trafik polisinin gözü önünde, hızla kalkış yapıp yola koyuldu. Bu arada polis sürekli düdüğünü öttürüyordu. O dakika, dedemin haklı olduğunu düşündüm, annem gerçekten becerikliydi; bunu ona da söyledim.</p>

  <p style="text-align: justify;">"îyi ki sen varsın! " diye içini çekti, gözlerinden yaşlar süzülürken.</p>

  <p style="text-align: justify;">Okulda öğretmen bizden ilkbahar üzerine birkaç cümle yazmamızı istedi. Ben dedemden, bozulan arabamızdan, trafik cezasından söz edip tüm sayfayı doldurdum. Ama öğretmen bütün bu yazdıklarımın ilkbaharla bir ilgisi olmadığını söyledi ve bunu da defterime not olarak yazdı.</p>

  <p style="text-align: center;"><img alt="" src="../Images/main-18.jpg" style="width:298pt;height:328pt;" /></p>

  <p style="text-align: justify;">İki ay sonra başka bir ceza daha geldi, çünkü o sabah annem kırmızı ışıkta geçmişti.</p>

  <p style="text-align: justify;">Bu kez defterime bu konuda hiçbir şey yazmadım; ama evde, trafik polisinin ayağı kırılmış ve alçıya alınmış bir şekilde hastanede resmini yaptım; yanına da, ağlayan karısının resmini.</p>

  <p style="text-align: center;"><img alt="" src="../Images/main-19.jpg" style="width:292pt;height:361pt;" /></p>

  <p style="text-align: justify;">Bunu anneme gösterdim; bana, polisin görevini yapmış olduğunu söyledi. Annemin sağının solunun hiç belli olmadığını düşündüm.</p>

  <p style="text-align: justify;">Dedem birkaç gün boyunca, eve dönmekten hiç söz etmeyip, oldukça normal davrandı. Yani anneme ve babaanneme göre, eskiye oranla normal davranıyordu. Genelde sakin ve sessizdi; zamanının çoğunu, Alfonsina'yla geçiriyordu. Bazen onu terasta güneşlenirken, bazen de kucağında Alfonsina, bahçede buluyordum. İleri geri turluyor ve kısık sesle Alfonsina'yla konuşuyordu.</p>

  <p style="text-align: justify;">Babaannem Antonietta bir keresinde anneme, "Kaz evde kalsa daha iyi olmaz mı? " demişti.</p>

  <p style="text-align: justify;">"Neden? "</p>

  <p style="text-align: justify;">"Biliyorsun, komşular... "</p>

  <p style="text-align: justify;">"Bir kazı kucağında gezdirmenin nesi tuhaf? Ya vitrin bakma bahanesiyle köpeklerini gezdirirken yerleri pisletenlere ne demeli? "</p>

  <p style="text-align: justify;">Babaannem kıpkırmızı kesildi ve başka bir şey demedi.</p>

  <p style="text-align: justify;">Bir gün dedeme, Alfonsina'ya neler anlattığını sordum.</p>

  <p style="text-align: justify;">"Ne bileyim, birçok şeyden söz ediyoruz! Eskiden, Linda varken ne kadar iyi olduğumuzdan, toprağımı elimden almak isteyen o lanet olasıcalardan... birçok şeyden... " Dedemin gözleri daldı. "Peki, o sana cevap veriyor mu? "</p>

  <p style="text-align: justify;">Birdenbire, bir zamanlar olduğu gibi bana gülümsedi ve göz kırptı.</p>

  <p style="text-align: justify;">"Elbette, o bir kaz değil ki! "</p>

  <p style="text-align: justify;">Cumartesi günü, bize geleli bir hafta olmuştu; dedem anneme, kiraz ağacını görmesi için, onu eve götürüp götürmeyeceğini sordu.</p>

  <p style="text-align: justify;">"Bugün olmaz, baba. Dükkânda bir sürü işim var, Luisa da yok. Bakayım, Piero seni götürebilir mi? "</p>

  <p style="text-align: justify;">Ama dedem, babamla gitmek istemiyordu. Hoş, babam da onunla bir yere gitmek istemiyordu. O zaman annem şöyle dedi:</p>

  <p style="text-align: justify;">"Gelecek hafta, Luisa döner dönmez, seni ben götürürüm. Hatta biliyor musun, ne yaparız? Tonino'yu okula göndermem ve bütün günü üçümüz Alfonsina'yla birlikte geçiririz, eskisi gibi! " Dedem çok memnun olmuş gibiydi, annem de öyle; ama bu programa en memnun olan bendim. Felice'nin artık çiçek açmış olduğunu biliyordum ve onun dallarının arasına tırmanmayı iple çekiyordum. Belki, bir merdiven yardımıyla dedem de tırmanabilirdi.</p>

  <p style="text-align: justify;">Ne yazık ki Luisa, söz verdiği gibi hafta başında değil, ancak perşembe günü döndü.</p>

  <p style="text-align: justify;">Annem, olanlar aklına geldikçe, hep şöyle söylüyordu:</p>

  <p style="text-align: justify;">"Üç gün için! Lanet olası üç gün için! Daha önce dönemez miydi? " Ve ağlamaya başlıyordu.</p>

  <p style="text-align: justify;">Ama babam, olup bitmiş şeyler hakkında konuşmanın gereksiz olduğunu söylüyordu. Tam olarak böyle söylüyor, annem de o sözü duyunca sinirleniyor ve kavga etmeye başlıyorlardı. O sıralar çok sık kavga ediyorlardı, sonraları daha da çok kavga ettiler.</p>

  <p style="text-align: justify;">Luisa'dan haber aldığı zaman, annem dedeme perşembe gidebileceğimizi söyledi; dedem de başıyla onayladı. Çarşamba günü ben ve annem öğle yemeğine geldiğimizde, onu evde bulamadık. O an için annem endişelenmedi ve sofrayı hazırlamaya başladı.</p>

  <p style="text-align: justify;">"Bahçeye in ve dedeni de yukarı çıkar, " dedi.</p>

  <p style="text-align: justify;">Ama dedem bahçede yoktu.</p>

  <p style="text-align: justify;">"Yukarıda babaannenlerde olmalı; birlikte yemek yiyorlardır belki. "</p>

  <p style="text-align: justify;">Orada da yoktu.</p>

  <p style="text-align: justify;">"Onu bu sabah, Floppy'yle dışarı çıktığımızda gördük; kucağında kazla bir ileri bir geri yürüyordu, " diye açıkladı Luigi Dede'm anneme. "Ona selam da verdik, ama o bize cevap vermedi. "</p>

  <p style="text-align: justify;">"Nasıldı? Normal miydi? "</p>

  <p style="text-align: justify;">"Evet... " diye cevap verdi babaannem, "belki biraz tuhaftı... Ama biliyorsun, baban her zaman biraz tuhaftır... " Annemin suratlarına kapıyı çarpmasına az kalmıştı. "Felicitâ bir şeye ihtiyacın var mı? Ah, zavallı adam, kim bilir bu kez ne yaptı? " diye ekledi babaannem, kapı kapanırken.</p>

  <p style="text-align: justify;">Annem oturdu, yüzünü ellerinin arasına adlı; sonra ayağa kalktı ve babama telefon etti. Babam ona sakin olmasını, hemen geleceğini söyledi.</p>

  <p style="text-align: justify;">Annem heyecanlandığında, baham onu yatıştırmakta çok başarılıdır. Babama göre bunun nedeni, annem gibi kalbiyle değil, beyniyle düşünüyor olmasıydı. Sonuçta, o bir mühendisti.</p>

  <p style="text-align: justify;">Babam bir anda harekete geçti, anneme her şeyi anlattırdı.</p>

  <p style="text-align: justify;">"Bir düşünelim, " dedi sonra. "İçinde bulunduğu şartlarda uzağa gitmiş olamaz. Belki yürüyüş yapmaya çıkıp kaybolmuştur, adresi de kimseye sormamıştır; babanı bilirsin... "</p>

  <p style="text-align: justify;">Arabayı alıp, eve yakın sokaklara girip çıkmaya başladık.</p>

  <p style="text-align: justify;">"İyi bak, Tonino, " diyordu babam.</p>

  <p style="text-align: justify;">Ben her tarafa bakıyordum, ama dedemden hiçbir iz yoktu.</p>

  <p style="text-align: justify;">Yakın sokaklardan sonra, biraz daha uzaktaki sokaklara da girdik ve parka kadar geldik. Park bizim eve çok uzak değildi, birkaç sokağı ve her zaman trafiğin yoğun olduğu çevreyolunu geçtikten sonra parka ulaşılırdı.</p>

  <p style="text-align: justify;">"Gidip oraya bir bakalım, " dedi annem. "İçime doğuyor, orada olabilir. "</p>

  <p style="text-align: justify;">Parka girdik. Çok fazla ağaç vardı, bazıları taze yaprakları olan yeşil ağaçlardı. Diğerlerinin hepsi çiçek açmıştı. Ağaçlardan birinin pembe çiçekleri vardı, altında da bir sürü insan birikmiş, yukarı doğru bakıyor, ağacın yanında ise bir ambulans bekliyordu.</p>

  <p style="text-align: justify;">Annem ellerini ağzına götürdü.</p>

  <p style="text-align: justify;">"İşte o, " dedi babam.</p>

  <p style="text-align: justify;">Yaklaştık. Dedem kalın bir dalın üstüne oturmuş, ayaklarını aşağı doğru sarkıtmıştı; kucağında da Alfonsina vardı. Ağacın altında bir trafik polisiyle beyaz giysili iki adam ve dört beş kişi daha, konuşuyorlardı. Bir fotoğrafçı da vardı.</p>

  <p style="text-align: justify;">"Merhaba, Tonino, " diye bağırdı Ottaviano Dede'm. "Gördün mü, Felice ne güzel çiçek açmış! İki gündür düşünüyordum, 'Bugün gidip onu göreyim, bugün gidip onu göreyim, ' diye... Neyse ki, karar verdim! "</p>

  <p style="text-align: justify;">"Baba, " diye mırıldandı annem, "neler diyorsun öyle... "</p>

  <p style="text-align: justify;">"Ne mi diyorum? Neden? Sen de mi başlayacaksın şimdi? Zaten buradakiler... Görüyor musun? Onları, kiraz ağacını kesmeleri için Belediye gönderdi. Ama önce-"</p>

  <p style="text-align: justify;">Dedem hareket edince, düşecek gibi oldu. Annem bağırdı.</p>

  <p style="text-align: justify;">Bunun üzerine, trafik polisi yanımıza geldi ve, "Onu tanıyor musunuz? " diye sordu.</p>

  <p style="text-align: justify;">"Babam, " diye cevap verdi annem; ağlamaya başlamıştı. Dedem şimdi uzaklara bakıyordu ve hiç kimseyi fark etmiyor gibiydi.</p>

  <p style="text-align: justify;">O günün üstünden üç yıl geçmesine rağmen, tüm ayrıntılarıyla anımsıyorum. Annem öyle dediğinde, herkesin konuşmayı kesip, bize baktığını anımsıyorum. Fotoğrafçı makinesini kaldırdı, babam çekmemesini işaret etti eliyle, ama adam yine de fotoğrafı çekti. Babam bir küfür savurdu ve kolunu annemin omuzuna attı.</p>

  <p style="text-align: justify;">"Bakın, " diye söze başladı trafik polisi, "bizi yaklaşık yarım saat önce, babanızı sırtında o kazla birlikte ağaca tırmanırken gören bir hanım aradı. Ona seslenmiş, ama babanız bağırmaya başlamış. Geldiğimizden beri onu aşağı indirmeye çalışıyoruz, ama o yerinde durmuyor, düşmesinden korktuk... Siz bir deneyin, belki başarırsınız, çünkü hemşirelerin acelesi var, arandıklarında nöbet değiştirmek üzerelermiş. "</p>

  <p style="text-align: justify;">Annem gözyaşlarını kuruladı ve ağacın altına yaklaştı.</p>

  <p style="text-align: justify;">"Baba, ben Felicitâ. "</p>

  <p style="text-align: justify;">"Seni görüyorum, " dedi dedem, "kör değilim herhalde. "</p>

  <p style="text-align: justify;">"Lütfen, aşağıya in. "</p>

  <p style="text-align: justify;">"Önce bunlar, toprağımı elimden almayacaklarına ve kiraz ağacını kesmeyeceklerine dair bir kâğıt imzalamak zorundalar. "</p>

  <p style="text-align: justify;">Annem ellerini sıkıyordu.</p>

  <p style="text-align: justify;">"Tamam, baba, imzalıyorlar. "</p>

  <p style="text-align: justify;">"Hayır, kâğıdı görmek istiyorum. "</p>

  <p style="text-align: justify;">Babam, polise bir şeyler söyledi; o da cebinden bir bloknot çıkardı ve yazmaya başladı.</p>

  <p style="text-align: justify;">"Memnun oldun mu? Kâğıt burada, şimdi alıyoruz onu. "</p>

  <p style="text-align: justify;">Dedem cevap vermedi. Bunun üzerine, biri ağaca merdiven dayadı ve adam tam tırmanmaya başlarken, dedem ayakkabısının tekini çıkarıp, "Eğer yaklaşırsan, bunu kafana atarım, " dedi ona. "Adımın Ottaviano olması kadar doğru bu! "</p>

  <p style="text-align: justify;">Gülmeye başladım.</p>

  <p style="text-align: justify;">Dedem, "Haydi, Tonino, sen de yukarı gel! " diye bağırdı bana. Onun neşesi yerine gelmişti, bense ne yapacağımı bilemiyordum.</p>

  <p style="text-align: justify;">"Eğer seni almaya Tonino gelirse, aşağı iner misin? " diye sordu annem.</p>

  <p style="text-align: justify;">Dedem evet dedi, ben de ilk dala kadar çıktım.</p>

  <p style="text-align: justify;">"Buraya yanıma gel, " dedi dedem.</p>

  <p style="text-align: justify;">Annemin başıyla hayır dediğini gördüm.</p>

  <p style="text-align: justify;">"Aşağı inmemiz gerekiyor, dede. Yemek zamanı. "</p>

  <p style="text-align: justify;">"Ya, doğru. O zaman, sonra tekrar geliriz. "</p>

  <p style="text-align: justify;">Dedem Alfonsina'yı bırakmak istemedi, onu sırtına aldı; dallara tutunarak, yavaş yavaş aşağı indi. Yere indiğimizde, bizi alkışladılar; fotoğrafçı bir fotoğraf daha çekti, babam da bir küfür daha etti.</p>

  <p style="text-align: justify;">"O halde, gidiyor muyuz? " diye sordu dedem. "Karnım öyle acıktıki! "</p>

  <p style="text-align: justify;">Babam anneme, arabaya doğru gitmemizi söyledi, kendisi de durup, trafik polisi ve beyaz giysili adamlarla bir şeyler konuştu.</p>

  <p style="text-align: justify;">Ertesi gün kahvaltıya kalktığımızda, annem dedeme onu eve götüreceğini söyledi.</p>

  <p style="text-align: justify;">"Ne güzel! O zaman ben de bugün okula gitmiyorum, değil mi? "</p>

  <p style="text-align: justify;">"Hayır, sen okula gidiyorsun. "</p>

  <p style="text-align: justify;">"Ama demiştin ki... "</p>

  <p style="text-align: justify;">"Okula gidiyorsun, o kadar! " diye bağırdı annem.</p>

  <p style="text-align: justify;">Yüzü bir tuhaftı ve gözleri şişti. Önceki gün dedemin yaptıkları yüzünden hâlâ sinirli olabileceğini düşündüm; ama öfkesini, onun yerine neden benden çıkardığını anlayamıyordum. Katlanamadığım bir şey varsa, o da haksızlıktır, beni çok kızdırır. Annem de o an bana öyle adaletsiz geliyordu ki, babaannemle yaşadığım türden güzel bir sorun çıkarmaya hazırdım.</p>

  <p style="text-align: justify;">Ama o sırada sütünü içen dedem, birden ayağa kalktı; yanıma gelip, canımı acıtmaktan korkarcasına, yavaş yavaş başımı okşamaya başladı.</p>

  <p style="text-align: justify;">"Endişelenme, Tonino, sonra Alfonsina'yla gelip seni okuldan alırız. "</p>

  <p style="text-align: justify;">O dakikada anladım. Anneme baktım; gözleri fal taşı gibi açılmıştı, bir eliyle ağzını kapatıyordu -Olacakları kesinlikle anlamıştım. O güne kadar hiç hissetmediğim bir acı duydum ve ağlamaya başladım.</p>

  <p style="text-align: justify;">Dedem, annem onu elinden tutup, gitmeleri gerektiğini söyleyinceye kadar başımı okşamaya devam etti.</p>

  <p style="text-align: justify;">Annem tatlılıkla, "Baba, hazırlan, biraz sonra köye gideceğiz, " dedi.</p>

  <p style="text-align: justify;">Dedem gülümsedi ve onunla gitti.</p>

  <p style="text-align: justify;">Böylece dedem, renksiz binaya gitti ve oradan da hiç dönmedi. Okuldan gelip de, annemle babamı gördüğümde, sanki cenazeden dönmüşler gibi bitkin olduklarını fark ettim. Alfonsina'ysa tek başına terastaydı.</p>

  <p style="text-align: justify;">"Anlıyorsun, değil mi Tonino? Deden son zamanlarda çok hastaydı... Artık ne bizimle kalabilir, ne de evine gidebilirdi... "</p>

  <p style="text-align: justify;">"Onu nereye götürdünüz? "</p>

  <p style="text-align: justify;">"Bir kliniğe; onu orada tedavi edecekler. " "Peki, ne zaman dönecek? "</p>

  <p style="text-align: justify;">Hiç kimse bana cevap vermedi.</p>

  <p style="text-align: justify;">Dedem o klinikte dört ay kaldı ve bir kere annemle onu ziyarete gittik. Uzun beyaz bir koridorun sonundaki küçük bembeyaz bir odada kalıyordu; hemşireler, ayakkabılarına varıncaya kadar bembeyaz giyinmişlerdi, kapıların camları da donuk beyazdı. İçerideki her şey, tıpkı bir hayalet ev gibi, beyaz ve sessizdi.</p>

  <p style="text-align: justify;">Dedem pencerenin yanında oturuyordu, elleri dizlerinin üstünde, dışarı bakıyordu. O kadar zayıflamıştı ki, sanki şeffaflaşmıştı; elleri de titriyordu.</p>

  <p style="text-align: justify;">"Sana Felice'nin kirazlarından getirdim, dede, " dedim. Onun için en kırmızı ve olgun kirazları toplamış, bir sepete yerleştirmiş ve üstlerini en büyük yapraklarla örtmüştüm.</p>

  <p style="text-align: justify;">Dedem elini sepete daldırdı, avucunu kirazla doldurdu ve ağzına götürdü. Bir yandan kirazları yiyor, bir yandan da gülüyordu; tıpkı bir çocuk gibi yiyip gülüyordu. Kirazların suyu çenesinden akıyor, annem onu temizlerken, "Çekirdeklerini tükür, baba, " diyordu.</p>

  <p style="text-align: justify;">Ama dedem çekirdekleri de yiyordu. Sonunda da, yaprakları alıp başına koydu. Tepesindeki o yapraklarla çok komik olmuştu; gülmeye başladım. O da gülüyordu. Bu arada bir hemşire geldi yanına.</p>

  <p style="text-align: justify;">"Bay Ottaviano, nasıl da kirlenmişsiniz! " dedi.</p>

  <p style="text-align: justify;">Tepesindeki yaprakları indirdi, ıslak bir havlu alıp, onu silmeye başladı. Temizlerken havluyu öyle sürttü ki, tıpkı oda, hemşire ve hastane gibi, dedem de bembeyaz olmuştu.</p>

  <p style="text-align: justify;">O günden sonra, dedemi bir daha ziyaret etmek istemedim.</p>

  <p style="text-align: justify;"><a id="bookmark1"></a></p>
</body>
</html>
