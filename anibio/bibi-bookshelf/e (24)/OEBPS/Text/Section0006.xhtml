<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: justify;"><span style="font-weight:bold;">ANNEANNEM</span></h2>

  <p style="text-align: center;"><img alt="" src="../Images/main-8.jpg" style="width:151pt;height:132pt;" /></p>

  <p style="text-align: justify;">Anneannemin kendini ne zaman kötü hissetmeye başladığını bilmiyorum, ama bunu benim kesin olarak fark ettiğim günü anımsıyorum.</p>

  <p style="text-align: justify;">Mayıs ayıydı. Doğum günümdü, beş yaşıma giriyordum; Luigi Dede'm, babaannem ve birkaç arkadaşımla birlikte evde kutlama yapıyorduk.</p>

  <p style="text-align: justify;">Floppy'nin de bizimle birlikte dondurma yerken resmi vardı. Bu Floppy, Ottaviano Dede'me göre, artık köpek cinsinden olmayan bir köpekti ve insandan tek farkı konuşamamasıydı kısacası, ona aptal bir çocukmuş gibi davranan babaannemler yüzünden, yarı köpekti artık.</p>

  <p style="text-align: justify;">Bu nedenle o resimde, Ottaviano Dede'mle anneannem Teodolinda dışında hepimiz varız.</p>

  <p style="text-align: justify;">Dedemle anneannem şehre, bizde kalmaya çok seyrek gelirlerdi, ama hiçbir doğum günümü atlamazlardı. Ancak, o sefer gelmediler; annem, anneannemin pek iyi olmadığını söyledi.</p>

  <p style="text-align: justify;">O zamanlar bana, birinin iyi olmadığı söylendiğinde, aklıma yılda en az iki üç kere çektiğim karın ağrısı ya da öksürük gelirdi. Bir hafta sonra köye gittiğimizde, anneannemi dikkatle inceledim; bu iki rahatsızlığa benzer hiçbir belirti göremedim. Yalnızca anneannemin, tavukları ve kazları avluda izlerken, sık sık durduğunu, bir elini göğsüne götürüp, güçlükle nefes aldığını fark ettim.</p>

  <p style="text-align: justify;">"Göğsün mü ağrıyor? " diye sordum ona.</p>

  <p style="text-align: justify;">Bana gülümsedi ve yakındaki bir hasır iskemleye oturdu.</p>

  <p style="text-align: justify;">"Biraz. "</p>

  <p style="text-align: justify;">Anneannemin kalbinden rahatsız olduğunu böyle öğrendim.</p>

  <p style="text-align: justify;">Giderek daha sık oturduğu o iskemle olmasa, hiç kimse onun hasta olduğunu anlamazdı; Anneannem değişmemişti, hiçbir zaman da değişmedi.</p>

  <p style="text-align: justify;">Onun en büyük tutkusu kümesti. Anneannem Teodolinda, tavuklara çocuklarıymış gibi bakardı; onları tek tek tanır, onları över, bazen de azarlardı; onlar da anneannemi izler ve her zaman sözünü dinlerlerdi.</p>

  <p style="text-align: justify;">Ottaviano Dede'mse bunun, anneannemin kuluçkaya yatmasından kaynaklandığını söylerdi.</p>

  <p style="text-align: justify;">Bir gün bunu sofrada babaannem Antonietta varken de söyledi.</p>

  <p style="text-align: justify;">"Linda var ya, " dedi dedem, "tam bir kuluçka makinesidir! Hatta, on kat iyisi! Yirmi otuz yumurtayı alıyor, hepsini yatağının içine, etrafına yerleştiriyor ve kuluçkaya yatıyor. Bir hafta kadar sonra... tak... tak! Civcivler çıkıyor, harika bir şey. Tam bir kuluçka makinesi! Sonra da civcivler tavukla ilgilenmeyip, hep onun çevresinde dolanıyorlar! "</p>

  <p style="text-align: justify;">Babaannem, Ottaviano Dede'me gözlerini fal taşı gibi açarak bakmaya başlamış, Luigi Dede'mse tabağında ne arayacağını bilememişti. Eminim, şöyle düşünüyordu: "Ne tuhaf insanlar! " Daha önce bir gün, onu duyduğumu fark etmediğinde de, aynı şeyi sesli düşünmüştü.</p>

  <p style="text-align: justify;">"Aman, baba! " diye haykırdı annem, ciddi bir sesle.</p>

  <p style="text-align: justify;">Ottaviano Dede'm biraz içmişti ve çok neşeliydi; ama anneannem ondan daha çok eğleniyor, dedem bunları anlatırken, o kahkahalarla sarsılıyordu. En sonunda babaannemler, bunun bir şaka olduğunu anlayıp, gülmeye başladılar.</p>

  <p style="text-align: justify;">Anneannemin asıl tutkusu, tavuklardan çok kazlardı. Neden bilmiyorum, kazların insanlardan daha akıllı olduklarını söylerdi, ama ben biraz kendisine benzediklerinden böyle söylediğini düşünüyorum. Kazlardan birinin adı Alfonsina'ydı; içlerinde en çok onu severdi. Alfonsina öyle büyük ve iriydi ki, üstüne oturup avluda gezerdim. Ben de severdim onu. Ben gelir gelmez, bana doğru koşar ve sürekli peşimden gelirdi. Ona her söylediğimi anlardı. Harika bir şeydi Alfonsina; Floppy' den çok farklıydı. En büyük yumurtaları da Alfonsina yapardı. Diğerleri, yanlarına yaklaşıldığında insanın gözüne saldırırken, Alfonsina yavruları olduğunda bile onları ellememe izin verirdi.</p>

  <p style="text-align: justify;">Anneannemin kümeste koruduğu tek hayvan oydu.</p>

  <p style="text-align: justify;">Evet, çünkü anneannem, tüm kazları ve tavuklan çok sevmesine rağmen, onları satması ya da kesmesi gerektiğinde, bir dakika bile düşünmezdi.</p>

  <p style="text-align: justify;">"Doğa kanunu! " diye içini çeker ve hoop bir dakikada işi tamamlardı. Anneannem kıyım işlemini yaparken, biraz ürkmüş ama büyülenmiş bir şekilde onu izliyordum; giderek onun tavuklar üstünde bir sırrı, bir tür büyüsü olduğuna inanmaya başlamıştım.</p>

  <p style="text-align: justify;">Gerçekten de, ölümleri o kadar hızlı ve acısız gerçekleşirdi ki, bir sihirbazlık gösterisini andırırdı. On beş dakika içinde, baş aşağı asılmış beş on tane tavuk yarıaçık gözleriyle bana bakıyor olurdu; tavuklar şaka mı yapıyor, yoksa gerçekten öldüler mi, hiç anlayamazdım. Sonra dedem gelir, tavukları bir sepete koyar, sebze ve yumurtalarla birlikte kamyonetine yüklerdi. O zaman anneannem, önlüğünü silkeler, ellerini çalkalar ve kümese dönüp, hayvanlara yem verir ya da civcivleri uyuturdu.</p>

  <p style="text-align: justify;">"Kuu-kuu-kuu, gel güzelim, gel... bili-bili... "</p>

  <p style="text-align: justify;">Bu, haftada bir kez olurdu.</p>

  <p style="text-align: justify;">Anneannem, hastalandığında da bir süre daha kümesle ilgilenmeye devam etti; sık sık duruyor, elini göğsüne götürüyor ya da oturuyordu, sonra tekrar çalışmaya başlıyordu.</p>

  <p style="text-align: justify;">Annem, köye her gittiğimizde, anneannemi azarlıyordu; ama anneannem sadece omuz silkiyor ve iyi olduğunu, onu rahat bırakmalarını söylüyordu. O zaman annem daha çok sinirleniyor; sonuçta çoğu zaman tartışıyorlar, böyle olunca da anneannem ciddi şekilde hastalanıyordu.</p>

  <p style="text-align: justify;">Bir gün, onların tartıştıklarını duyan dedemin sabrı taştı. Onu ilk kez öfkelenmiş görüyordum.</p>

  <p style="text-align: justify;">"Hiçbir şey anlamıyorsun! " diye bağırdı. "Anneni rahat bırak! "</p>

  <p style="text-align: justify;">Annem çok alındı, eve dönerken her zamankinden daha yüksek sesle konuştu; babaannemlere ve Floppy'ye de daha fazla söylendi.</p>

  <p style="text-align: justify;">Onu böyle huzursuz görünce, birden ben de o şekilde bağıran dedeme kızdım ve onu avutmak için, "Endişelenme, anne, ben seni seviyorum! " dedim.</p>

  <p style="text-align: justify;">Ama annem, ona söylediklerimden memnun olacağına, iki gözü iki çeşme ağlamaya başladı; az kalsın bir duvara tosluyorduk. O karışıklıkta ben de ağlamaya başlayınca, annem arabayı durdurdu, burnunu sildi ve bana sarıldı.</p>

  <p style="text-align: justify;">"Teşekkür ederim, canım, çok güzel bir şey söyledin. Ama deden gerçekten haklı, " dedi.</p>

  <p style="text-align: justify;">Sonra tekrar ağlamaya koyuldu; bense hiçbir şey anlamıyordum artık.</p>

  <p style="text-align: justify;">Her neyse, anneannem hastalandığından beri, dedemlere haftada bir, genelde cumartesileri gidiyor ve bütün gün orada kalıyorduk; ben öyle mutluydum ki, anneannemin hiç iyileşmemesini diliyordum. Babam, yapacak işleri olduğu için, bizimle çok seyrek geliyordu; bu yüzden de sık sık annemle kavga ediyorlardı. Kısacası, kötü zamanlardı.</p>

  <p style="text-align: justify;">Anneannemle dedemse, birbirlerini eskisinden daha çok seviyor gibiydiler. Dedem artık sık sık bahçeyi bırakıp, vaktini kümeste ya da evde geçiriyordu.</p>

  <p style="text-align: justify;">"Linda, bir şeye ihtiyacın var mı? " diye soruyordu.</p>

  <p style="text-align: justify;">"Hayır, nereden çıkarıyorsun! Sen git bak bakalım, salataları toplamışlar mı? " diye cevap veriyordu anneannem.</p>

  <p style="text-align: justify;">Dedem, anneannemi bahçede iskemlesinde otururken gördüğünde, sessizce yanına gidiyordu; anneannem de ona bakıp, sıkkın bir ses tonuyla, "Herkes arada bir yorulabilir, öyle değil mi? " diyordu.</p>

  <p style="text-align: justify;">Dedem başıyla onaylıyor, ama çok mutsuz görünüyordu.</p>

  <p style="text-align: justify;">"Bana bir bardak su getir, lütfen, " diyordu anneannem o zaman; bazen de soluksuz kalmış gibi geliyordu bana.</p>

  <p style="text-align: justify;">Zamanla anneannem iskemlesinde daha uzun süre oturmaya başladı. Tavuk ve kazlarla artık daha çok dedem ilgileniyordu. Anneannem ona talimatlar veriyor, onu adım adım izliyordu; sonunda dedem öyle uzmanlaştı ki, şimdi de anneannem onun kuluçkaya yatabileceğini söylemeye başladı.</p>

  <p style="text-align: justify;">Ama dedem tavukları kesmeyi asla başaramadı; kesilmeye hazır olduklarında, ayaklarını bağlayıp, onları canlı olarak sepete koyuyor, kasabadaki kasaba götürüyordu.</p>

  <p style="text-align: justify;">"Zavallı hayvanlar! " diye içini çekiyordu anneannem. "Artık gücümün olmadığına o kadar üzülüyorum ki! " Ve hüzünleniyordu.</p>

  <p style="text-align: justify;">Ben de, anneannemin iç çekişinden, kasabın tavuklara korkunç şeyler yaptığını hayal ediyor ve onunla birlikte üzülüyordum.</p>

  <p style="text-align: justify;">O sıralar, dedemin beni ağaca çıkaracak hiç zamanı olmuyordu; ama ben, annemin salıncağına tek başıma binip sallanmayı öğrenmiştim; böylelikle, dedem bahçedeyken ona eşlik ediyordum.</p>

  <p style="text-align: justify;">Ancak bir süre sonra bana, "Anneannenin yanına git, onu yalnız bırakma, " diyordu dedem.</p>

  <p style="text-align: justify;">Anneannem de, benim geldiğimi görünce gülümsüyor ve bana öyle sıkı sarılıyordu ki, bazen boğulacağımı sanıyordum.</p>

  <p style="text-align: justify;">Derken, kış geldi ve hava çok soğudu, ben defalarca hastalandım, bu nedenle de köye, dedemlere bir süre gidemedim. Onları yeniden ziyarete gittiğim gün, anneannemi yatakta buldum; o günden sonra da, neredeyse hiç yataktan çıkmadı.</p>

  <p style="text-align: justify;">Mart ayında Alfonsina'nın çok güzel yavruları oldu. Anneannem, dedemden onları kendisine göstermesini rica etti. Yavruları gördüğünde öyle mutlu olmuştu ki, dedem onları, anneannemin odasına, yatağının yanına getirmeye başladı.</p>

  <p style="text-align: justify;">Anneannem onları tek tek eline alıp okşuyor, sonra tekrar sepetin içine koyuyordu. Bazen göğsünün üstünde bir yavruyla uyukladığı oluyordu; sıcacık yeri bulmuş yavru da uyuyordu onunla birlikte. Alfonsina onlara bakardı hep. Hiç kıskanç değildi Alfonsina.</p>

  <p style="text-align: justify;">Bu, anneannemle ilgili anımsadığım son şeydi. Bir gün yuvadan döndüğümde, evde ne annem ne babam vardı; beni Luigi Dede'mle babaannem karşıladılar. Ciddi bir yüz ifadesiyle bana, anneannemin uzun bir yolculuğa çıktığını, onu bir daha göremeyeceğimi söylediler.</p>

  <p style="text-align: justify;">"Ne demek, yolculuğa çıktı! " diye bağırdım. "Peki ama, neden bana söylemedi, neden bana hoşça kal demedi?.. Ya Alfonsina, o şimdi ne yapacak? "</p>

  <p style="text-align: justify;">Kendimi ihanete uğramış gibi hissediyordum ve anneannemin bu davranışı karşısında öyle hayal kırıklığına uğramıştım ki, hıçkıra hıçkıra ağlamaya başladım. Bunun üzerine, babaannem beni kucağına aldı ve bana anneannemin gökyüzüne yaptığı yolculuktan söz etti, benim oraya gidemeyeceğimi söyledi.</p>

  <p style="text-align: justify;">"Uçakla mı gitti? " diye sordum; çünkü annem ve babamla bir uçak yolculuğu yapmıştık, çok hoşuma gitmişti.</p>

  <p style="text-align: justify;">"Hayır, uçakla değil. Anneannen öldü. "</p>

  <p style="text-align: justify;">Böylece, ölmenin gökyüzünde uçaksız bir yolculuk yapmak olduğunu öğrenmiştim. Bu yolculukta ne kazlara ne çocuklara yer vardı.</p>

  <p style="text-align: justify;">Cenaze günü işler daha da karmaşıklaştı, çünkü birisi bana çiçeklerle kaplı tahta sandığın içinde anneannemin olduğunu ve onu mezarlığa götüreceklerini söylemişti. Eğer gerçekten o sandığın içindeyse, anneannem gökyüzünde olamazdı; bana yalan söylenmişti!</p>

  <p style="text-align: justify;">Bağırmaya başladım:</p>

  <p style="text-align: justify;">"İnanmıyorum! Hepiniz yalancısınız! Anneannemi görmek istiyorum! "</p>

  <p style="text-align: justify;">O kadar çok bağırmıştım ki, herkes korktu, çünkü bir türlü beni sakinleştirmeyi başaramıyorlardı.</p>

  <p style="text-align: justify;">Ottaviano Dede'm yanıma gelip bana şöyle dedi:</p>

  <p style="text-align: justify;">"Anneanneni göremeyiz, ama o aslında hiçbir yere gitmedi, biliyor musun? Yerine Alfonsina'yı bıraktığını söyledi ve onun yokluğunu hissettirmememiz için, Alfonsina'ya çok iyi bakmamızı istedi. "</p>

  <p style="text-align: justify;">Dedeme baktığımda çok rahatlamıştım.</p>

  <p style="text-align: justify;">"Tam olarak öyle mi dedi? "</p>

  <p style="text-align: justify;">Başıyla onayladı. Kendi düğününde giydiği koyu renk takım elbise içinde ve güzelce taranmış saçlarıyla çok şıktı; ama omuzları daha da çökmüştü ve olduğundan yaşlı görünüyordu.</p>

  <p style="text-align: justify;">"Evet. Hem de, sana selam söylememi ve bir öpücük vermemi söyledi. "</p>

  <p style="text-align: justify;">"Peki, ne zaman dönecek? "</p>

  <p style="text-align: justify;">Dedem omuz silkip yanımdan uzaklaştı. Döndüğünde, kucağında Alfonsina vardı ve mezarlığa kadar tabutu onunla takip etti.</p>

  <p style="text-align: justify;">Herkes ona bakıyordu, ama dedem kimseye bakmıyordu. Benim elimden tuttu; sık sık eğilip, başıyla kendisini onaylayan Alfonsina'ya bir şeyler fısıldayıp durdu.</p>

  <p style="text-align: justify;">O an emin oldum ki, anneannemle konuşuyordu.</p>

  <p style="text-align: justify;"><a id="bookmark8"></a></p>
</body>
</html>
