<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>KİRAZ AĞACI</h2>

  <p style="text-align: center;"><img alt="" src="../Images/main-22.jpg" style="width:154pt;height:133pt;" /></p>

  <p style="text-align: justify;">Mektubun gelmesinden birkaç gün sonra, annem beni çok erken uyandırdı, giydirdi ve dedemin toprağını elinden almak isteyenlere karşı bir savaş planı hazırlamak için şehre gitmek zorunda olduğumuzu söyledi. Beni kendisine yardım edeyim diye götürdüğünü düşünmüştüm; ona, ne tip bir savaş yapmamız gerektiğini sorduğumda, benim burnumu sokmamamı, bunun çocukları ilgilendiren bir konu olmadığını bildirdi.</p>

  <p style="text-align: justify;">O sabah pek keyifli değildi, bu nedenle ısrar etmemeyi yeğledim. Ama babaannemlerin evine geldiğimizde, annemin, savaşlardan iyi anlayan, emekli bir albay olan Luigi Dede'mden fikir almak istediğini düşündüm, oysa amacı yalnızca beni başından atmakmış.<br /></p>

  <p style="text-align: justify;">Dedem, tam da o sırada Floppy'yle ilk gezintisine çıkıyordu.</p>

  <p style="text-align: justify;">"Ee, bugün ne yapıyoruz, delikanlı? " diye sordu. "Okula gidiyor muyuz, gitmiyor muyuz? " Dört yaşımdan beri, sabah o saatlerde ne zaman dedeme rastlasam, bana aynı soruyu sorardı. Ben bazen afallar, ne cevap vereceğimi bilemez, bazen de duymamazlıktan gelirdim; zaten dedem de benden herhangi bir cevap beklemezdi. Sorusunu sorar, sonra da, onun arkasından yetişebilmek için ayaklarını süpersonik bir hızla çalıştıran Floppy'yle birlikte, dümdüz yoluna devam ederdi.</p>

  <p style="text-align: justify;">Annem onu görür görmez durdurdu, acelesi olduğunu söyledi ve beni kaldırımda onunla birlikte bırakıp gitti.</p>

  <p style="text-align: justify;">"Çok iyi, " dedi büyükbabam, "şimdi birlikte güzel bir gezinti yapalım! Tamam mı, Tonino? " Ve hemen yürümeye başladı. On beş dakika içinde parka gidip döndük. Luigi Dede'm yalnızca çok hızlı yürümekle kalmayıp, Floppy ayağını her kaldırmaya çalıştığında da, onun tasmasını çekiştirip, "Marş! " diyordu. Böylece Floppy'nin bir ayağı havada kalıyor, başladığı işi bir türlü bitiremiyordu!</p>

  <p style="text-align: justify;">O gezintiden sonra, köpek olmak pek de güzel bir şey değilmiş diye düşünmeye ve Floppy' yi de daha sempatik bulmaya başladım.</p>

  <p style="text-align: justify;">Sabahın geri kalan kısmı, öyle sıkıcı geçti ki, okul bana cennet gibi görünmeye başladı. Babaannem Antonietta'yla, çorba için pazarda bir saat sebze seçtik, bu arada Floppy de sürekli durup etrafı kokluyor ya da bir ayağını havaya kaldırıyordu. Sonra, babaannemin mikrop takıntısı olduğundan, o sebzeleri yıkayıp hazırlamak da tam bir saat sürdü.</p>

  <p style="text-align: justify;">Saat birde, tam da artık dayanamayacağımı hissettiğim bir anda, babam telefonla arayıp, beni öğle yemeğine davet etti. Pizza ve kızarmış patates yemeye götürdü beni; yemek yerken de, annem hakkında soru yağmuruna tuttu. Nasıl olduğunu, uyuyup uyumadığını, üzgün olup olmadığını sordu. Ayrıldıklarından beri hep böyle yapıyordu.</p>

  <p style="text-align: justify;">Ona annemin, dedeme gönderdikleri o mektup yüzünden, üzgün olmaktan çok kızgın olduğunu söyledim ve ona mahkeme olayını ve savaş planını anlatmaya çalıştım.</p>

  <p style="text-align: justify;">Babam durumu hemen anladı; annemi gördüğünde, ona işleri nasıl gidiyor, yardıma ihtiyacı var mı, diye sordu.</p>

  <p style="text-align: justify;">"Hayır, teşekkür ederim, " dedi annem, "her şey yolunda. "</p>

  <p style="text-align: justify;">Bunun üzerine, eve dönerken, anneme kazanıp kazanmadığımızı sordum.</p>

  <p style="text-align: justify;">"Nerde! " diye cevap verdi. "Davayı bir ay ertelediler. Kasımda karar vereceklermiş. "</p>

  <p style="text-align: justify;">Bunu babama anlattığımda, annemin yalanına kızmak yerine, gülmeye başladı ve ondan tam da böyle bir şey bekleneceğini söyledi.</p>

  <p style="text-align: justify;">"Hiç değişmiyor! Hep kafasının dikine gitmek istiyor, tıpkı babası gibi! "</p>

  <p style="text-align: justify;">Uzun bir süredir babam, anneme karşı biraz tuhaf davranışlar içindeydi -Eskiden onu sinirlendiren şeyler, şimdi onu güldürüyordu. Bana karşı farklıydı, sabrının taştığı da oluyordu; ama anneme karşı hep sabırlıydı. Ben bunu doğru bulmuyordum; bir keresinde de, bunu ona söyledim. "Ottaviano Dede'm, 'Kadınları tepemize çıkarmamalıyız, yoksa bizi ezerler, ' derdi. "</p>

  <p style="text-align: justify;">"Duruma göre değişir, " dedi babam. "Annen şimdi zor bir dönem geçiriyor, bu yüzden sinirli. Sabırlı olmalısın. "</p>

  <p style="text-align: justify;">Doğrusu, ben her şeyi deniyordum, ama bu kadar basit değildi. Tüm ekim ayı boyunca annem hep huzursuzdu; belediye başkanına, hatta gazetelere bile yazılar gönderdi. Hiç kimse cevap vermiyor, ama o yazmaya devam ediyordu.</p>

  <p style="text-align: justify;">Okulda herkesin bu davadan haberi vardı ve bizim tarafımızı tutuyorlardı. Öğretmen her gün bana soruyordu:</p>

  <p style="text-align: justify;">"Hâlâ haber yok mu, Tonino? "</p>

  <p style="text-align: justify;">Ben hayır deyince de, "O zaman bu iyiye işaret, göreceksin, " diyordu.</p>

  <p style="text-align: justify;">Bunu nereden anlamıştı, bilemiyorum; ama öylesine ikna olmuştu ki, söylediklerine ben de inanıyordum, annem de biraz inanıyordu sanki.</p>

  <p style="text-align: justify;">Oysa, kasım ayının sonunda, bizi haklı çıkaracak yargıç, belediye başkanının haklı olduğuna ve Belediye'nin de dedemin topraklarını alabileceğine karar verdi.</p>

  <p style="text-align: justify;">Annem bir hafta boyunca uyumadı; babam sık sık telefon etti; öğretmenim, yanıldığına çok üzüldüğünü söyleyip durdu; ben de defterime, insanlar araba yerine, örneğin helikopter ya da uçan bisiklet kullansalar, sokakları genişletmeye ve başkalarının topraklarını almaya gereksinim duymayacaklarını yazdım.</p>

  <p style="text-align: justify;">O sıralar sürekli kötü rüyalar görüyor ve bağırarak uyanıyordum. Bazısını anımsayabiliyor ve anneme anlatıyordum; bazen de çok korkunç rüyalar görüyor, bunları kafamdan hiç atamıyordum. Ama bir gece çok güzel bir rüya gördüm; o yargıcın karar verdiği davadan birkaç gün önceydi sanırım.</p>

  <p style="text-align: justify;">Rüyamda, Ottaviano Dede'm kiraz ağacının en tepesindeki dala oturmuş sallanıyor, bir eliyle de beni yanına çağırıyordu.</p>

  <p style="text-align: justify;">"Atla, " diyordu bana, "korkma! "</p>

  <p style="text-align: justify;">Ben aşağıda durmuş, ona bakıyordum.</p>

  <p style="text-align: justify;">"Haydi, atla! "</p>

  <p style="text-align: justify;">Bunun üzerine, sıçradım ve ağaca çıkmaya başladım. Dedem beni eliyle yanına çağırıyor, ben de tırmandıkça tırmanıyordum. Uçuyor gibiydim.</p>

  <p style="text-align: justify;">Sonra anneannemin sesini duydum:</p>

  <p style="text-align: justify;">"Hepsini yemeyin, marmelat yapmak istiyorum, " diyordu. Dedem de ceplerinden avuç avuç kiraz çıkarıp, havaya atmaya başladı.</p>

  <div style="text-align: center;"><img alt="" src="../Images/main-23.jpg" style="width:314pt;height:488pt;" /></div>

  <p style="text-align: justify;">"Al, " diyordu, "istediğin kadar verebilirim. "</p>

  <p style="text-align: justify;">Ben kirazları almak için havada taklalar atıyordum, dedem gülüyor ve tekrar ediyordu: "Al, al! " Kocaman, balon gibi bir kamı vardı, bu sayede havada uçabiliyordu. Kirazlar paraşüt gibi iniyor ve kiraz ağacının dallarına takılıyorlardı. "Al, al! "</p>

  <p style="text-align: justify;">Dedem kirazları attıkça, karnı iniyor, kendi de küçülüyordu.</p>

  <p style="text-align: justify;">"Yeter, dede, artık verme! "</p>

  <p style="text-align: justify;">"Endişelenme, Tonino, ne kadar istersen alabilirsin. "</p>

  <p style="text-align: justify;">Kirazlar aşağı inmeye devam ediyor, dedem de küçüldükçe küçülüyordu; artık onu göremiyordu m.</p>

  <p style="text-align: justify;">"Neredesin, dede? " diye bağırdım.</p>

  <p style="text-align: justify;">"Buradayım, Tonino, burada seninleyim, " diye cevap verdi dedemin sesi.</p>

  <p style="text-align: justify;">Birden uyandım, kalbim hızla atıyordu, ama korkmuyordum; çünkü dedemin sesini duymaya devam ediyordum: <span style="font-style:italic;">"Buradayım, Tonino, burada seninleyim. "</span></p>

  <p style="text-align: justify;">Belki biraz yatışmak için, annem Noel'de birlikte dağa, tatile gideceğimizi söyledi. Babam kendini çok kötü hissetmişti, sanırım babaannemler de öyle, çünkü ilk kez Noel'i onlarla geçirmeyecektik. Babam anneme telefon ettiğinde, annem ona, "Eğer istediğim zaman tatile bile gitmeye karar veremeyeceksem, neden ayrıldım, söyler misin? " dedi.</p>

  <p style="text-align: justify;">"Ya oğlum? " diye sordu babam.</p>

  <p style="text-align: justify;">"Kaçmıyoruz ya. İstersen, gelip onu görebilirsin. "</p>

  <p style="text-align: justify;">Ama soğuktan ve dağdan nefret eden babam, biraz deniz altında avlanmak için bir yerlere gitmek istediğini söyledi.</p>

  <p style="text-align: justify;">Annem çok bozulmuştu.</p>

  <p style="text-align: justify;">"Ama daha bir dakika önce Tonino'suz Noel'in-"</p>

  <p style="text-align: justify;">Babam bir şeyler söyledi, annem de ahizeyi suratına kapattı.</p>

  <p style="text-align: justify;">Hafta sonu için beni almaya geldiğinde babam, Ottaviano Dede'min, bronşit olduğunda doktorun puro içmeyi yasakladığı zamanki haline benziyordu.</p>

  <p style="text-align: justify;">"Nedir o suratının hali? Dayak yemiş köpeğe benziyorsun! " derdi ona anneannem. Sonra ona tekrar bakar ve içini çekerek, "Aman, iç bir tane! " derdi.</p>

  <p style="text-align: justify;">Anneannemin, dedemin zaten kümeste gizli gizli puro içtiğinden haberi yoktu. (Alfonsina'nın kazlarını görmeye gittiğim bir gün keşfetmiştim. )</p>

  <p style="text-align: justify;">"Dede, annem puronun sana dokunduğunu söylüyor! "</p>

  <p style="text-align: justify;">"Ne dokunması, bu bronşite en iyi gelen şey! Ama sen kimseye söyleme, olur mu? "</p>

  <p style="text-align: justify;">Gerçekten de, dedem çok çabuk iyileşmişti. Doktor, puro içmeyi bıraktığı için iyileştiğini söylemişti. Böylece dedem, "dayak yemiş köpek" suratıyla gezmeye ve gizlice kümeste puro içmeye devam ettiydi.</p>

  <p style="text-align: justify;">Her neyse, babamın yüzü pek gülmese de, ben dağa gideceğimize çok seviniyordum. Kışın dağa ilk kez gidiyordum ve ona tüm yapacaklarımı saydım. Babam bunun harika olduğunu söyledi ve geçen yıl bir arkadaşımın, dağda kızakla kayarken, ağaca çarpıp bacağını kırdığını anlatmama rağmen, bunun ne harika olduğunu en az on kere tekrarladı.</p>

  <p style="text-align: justify;">"Ama, baba!.. "</p>

  <p style="text-align: justify;">"Hı, evet, ne diyordun? "</p>

  <p style="text-align: justify;">Kısacası, kafayı bu konuya fena takmıştı. Annemin de dağda pek eğlendiğini sanmıyorum. Hemen hemen her dakika güneşte oturuyor, kafası bigudilerle dolu Lilli Hanım ve güneş gözlüğü motosiklet farlarını andıran Lalla Hanım'la laflıyordu.</p>

  <p style="text-align: justify;">Onlardan söz ederken de, sık sık oflayıp pofluyordu -Bir sürü şikâyet dinlemenin eğlenceli olmadığını söylüyordu. O hanımlar, çok sevdiğim iki arkadaşımın anneleriydi; anneler çocuklarından öyle farklıydılar ki, annem onların hastanede başkalarının çocuklarıyla karışmış olabileceklerini söylüyordu.</p>

  <p style="text-align: justify;">"Düşünsene, " diyordu, "çocuğun olarak bir Lillo'ya ya da Lallo'ya sahip olmak ne felaket! "</p>

  <p style="text-align: justify;">Kimi zaman annem gülüyor, şaka yapmak istiyordu. Bazen de sessiz ve hüzünlüydü. Bir keresinde, gözünde yaşlarla, otelin önündeki Noel ağacına baktığını gördüm.</p>

  <p style="text-align: justify;">"Ağlıyor musun? " diye sordum.</p>

  <p style="text-align: justify;">"Hayır, rüzgâr. "</p>

  <p style="text-align: justify;">Oysa, hiç rüzgâr yoktu; ama buna karşın, ağacın üstündeki karları, küçük ampullerle bezenmişçesine ışıl ışıl aydınlatıp, insanın yüzünü yakan bir güneş vardı.</p>

  <p style="text-align: justify;">"Anımsıyor musun, hepimiz birlikteyken Noel'ler ne kadar güzel olurdu? " diye sordu annem birden.</p>

  <p style="text-align: justify;">Ona anımsadığımı, ama çok da net anımsamadığımı söyledim. Oysa dedemin evinde, Felice' yi tepeden tırnağa süslediğimiz, Noel ağacı gibi giydirdiğimiz geçen Noel'i anımsıyordum.</p>

  <p style="text-align: justify;">"Noel ağacı mı? " diye sordu, o sırada bize doğru gelen Lalla Hanım. "Ne güzel fikir bu Felice! Arkadaşınız mı? "</p>

  <p style="text-align: justify;">"Evet, " diye cevap verdi annem, "bir çocukluk arkadaşım. Aşağı yukarı bu çam ağacıyla aynı yaşta olmalı, öyle değil mi, Tonino? "</p>

  <p style="text-align: justify;">"Evet, ama Felice daha güzel. O bir kiraz ağacı, " dedim Lalla Hanım'a, daha iyi açıklamak için.</p>

  <p style="text-align: justify;">"Bir kiraz ağacı mı!? " dedi kadın, tiksinerek. Ve hemen Lilli Hanım'ın yanına koşup, kulağına bir şeyler fısıldadı. Kuşkusuz onunla dalga geçtiğimizi sanmıştı.</p>

  <p style="text-align: justify;">"Neyse, böylece beni biraz rahat bırakırlar! " dedi annem.</p>

  <p style="text-align: justify;">Gerçekten de, ertesi gün Lalla Hanım kendisine başka bir şezlong bulup, başka bir kadının yanma oturup laflamaya başladı; anneme yalnızca Lilli Hanım kalmıştı, ama yalnızca birkaç gün, çünkü sonra eve döndük.</p>

  <p style="text-align: justify;">Beni bıraksalar dağda bir yıl daha kalırdım, çok eğleniyordum; ama annem bir sürü bahane buldu ve kararlaştırdığımız tarihten iki gün önce eve döndük.</p>

  <p style="text-align: justify;">İşin aslı, o sıkılmıştı ve eve dönmek için sabırsızlanıyordu; bunu, beni babaannemlere götürdüğünde, herkese bir sürü iltifat etmesinden, Floppy'yi okşamasından anlamıştım -Yani gerçekten çok tuhaftı bu.</p>

  <p style="text-align: justify;">Sonra, bostanda Emilio'yla çalışmaya, ilkbahar için tohum ekmeye başladı. Yargıcın şu davasından da söz etmeyi bıraktı. Böylece, hiçbir gelişme olmadığı ve yapacak da çok şeyimiz olduğu için, olayı unuttuk.</p>

  <p style="text-align: justify;">Ta ki, 13 Mart günü gelene dek.</p>

  <p style="text-align: justify;">O sabah saat sekizde, her gün okulun önünde gördüğüm trafik polisi, imzalaması için bir kâğıt getirdi anneme. Ve sonunda büyük bir tartışma başladı. Annem, "Tohum ektik! " diyor; polis, "Kanun böyle! " diye cevap veriyordu. Annem, "Bu zorbalık! " diyor; o da, "Benim konuyla bir ilgim yok, " diye cevap veriyordu. O sırada, içinde iki adam bulunan bir araba geldi. Arabadan kazık ve benzeri malzeme indirdiler.</p>

  <p style="text-align: justify;">"Nasıl, hemen mi başlıyorsunuz? " diye sordu annem.</p>

  <p style="text-align: justify;">"Evet, hanımefendi, yarın greyderler gelecek, " diye cevap verdi kunduz suratlı olanı. Çok memnun bir hali vardı.</p>

  <p style="text-align: justify;">"Alçaklık bu! Hemen belediye başkanına gidiyorum! "</p>

  <p style="text-align: justify;">"Nasıl isterseniz, hanımefendi, ama biliyorsunuz ki bir yararı olmaz, " dedi polis. "Yargı kararı böyle. "</p>

  <p style="text-align: justify;">Sonra da benim başımı okşadı ve beni okula götürebileceğini söyledi. Annem başıyla onayladı ve dedemin bostanına doğru giden iki adama bakakaldı.</p>

  <p style="text-align: justify;">"Neyse ki, öldü! " dediğini duydum.</p>

  <p style="text-align: justify;">Yol boyunca, polisi öldürmek için neler yapabileceğimi düşündüm; onun tabancasını alıp, eve koşup, diğer iki adamı öldürmeyi hayal ettim -ilk önce de, kunduz suratlı olanı.</p>

  <p style="text-align: justify;">Ama okula ulaştığımızda henüz bir şeye karar vermemiştim; bu yüzden sabahı, zil çalana kadar, sıra arkadaşıma saati sormakla geçirdim.</p>

  <p style="text-align: justify;">"Toprağın yalnızca dörtte birini alacaklar, " diyordu babam, onu avutmak için.</p>

  <p style="text-align: justify;">"Ama greyderler gelince her yeri yıkacaklar! "</p>

  <p style="text-align: justify;">Annem haklıydı.</p>

  <p style="text-align: justify;">Ertesi gün kahvaltı ederken, arabayla bir gün önceki iki adam geldi; onların ardından da, yeni sayılabilecek, turuncu renk tulum giymiş iki işçinin sürdüğü iki greyder geldi. Annem, hiçbir şey olmamış gibi kahvaltısını etmeyi sürdürdü, bense avluya kaçtım.</p>

  <p style="text-align: justify;">"Nereye gidiyorsun? "</p>

  <p style="text-align: justify;">"Greyderler! " diye bağırdım.</p>

  <p style="text-align: justify;">Her zaman arabalara bir tutkum olmuştur, o zamanlar bile her türden model oyuncak arabam vardı. Ama oynamak başka, onları görmek çok başkaydı. Kısacası, o greyderleri izlerken, okula gitmeyip evde kalabilmek ve onların çalışmasını izleyebilmek için bahaneler bulmaya çalışıyordum. Ben bunları düşünürken, kunduz suratlı, turuncu tulumlu adamları çağırdı.</p>

  <p style="text-align: justify;">"Şimdi, buradan başlıyorsunuz, bu ağacı kesip atın, sonra kazmaya devam edin, " dedi.</p>

  <p style="text-align: justify;">Sözünü ettiği ağaç, Felice'ydi.</p>

  <p style="text-align: justify;">"Ama o dedemin kiraz ağacı! " diye karşı çıktım. Belki de bunu söylememiş, yalnızca düşünmüştüm. Öyle korkmuştum ki, kıpırdayamıyordum bile, yalnızca greyderlere bakıyordum. Bu arada adamlar motorları çalıştırıp, kollan kaldırmaya başlamışlardı. Felice'ye <span style="font-style:italic;">yüz</span> metre uzaklıktaydılar ve ben ne yapacağımı bilemiyordum. Sonra greyderlerden biri hareket etti ve ben... Bana ne oldu bilmiyorum, içimden beni bir şey dürtüyordu sanki.</p>

  <p style="text-align: justify;">Olanca gücümle, "Anne! " diye bağırdım ve kiraz ağacına doğru koştum.</p>

  <p style="text-align: justify;">"Hey, ne yapıyorsun? " diye bağırdıklarını duydum, sonra da beni çağıran annemin sesini; ama ben ilk dalın üstüne çıkmıştım bile.</p>

  <p style="text-align: justify;">Bugün hâlâ nasıl bu kadar hızlı tırmanabildiğim! açıklayamıyorum. Belki, Felice bana doğru eğilmişti ya da dedem beni itmişti. Anımsadığım tek şey, ellerimin çizilip kan içinde kaldığıydı, ama bunu sonradan fark ettim.</p>

  <p style="text-align: justify;">Bu arada, kunduz suratlı adam ve diğerleri ağacın altında durmuş, ellerini uzatıp beni almaya çalışıyorlardı.</p>

  <p style="text-align: justify;">"Onu indirin, yoksa itfaiyecileri aramaya gidiyorum. "</p>

  <p style="text-align: justify;">"Kiraz ağacını yıkmak istiyorlar, " dedim anneme.</p>

  <p style="text-align: justify;">"Ne? Ama ona el sürmeyeceklerini garanti etmişlerdi bana! "</p>

  <p style="text-align: justify;">"Ortada bu ağaç varken çalışamayız. "</p>

  <p style="text-align: justify;">"O zaman çekip gidin, bizi de rahat bırakın! " "Bakın, benim kaybedecek hiç zamanım yok. Bu çocuğu aşağı indirin, yoksa... "</p>

  <p style="text-align: justify;">"Yoksa, ne? " diye sordu annem. "Ne istiyorsunuz, ağacı üstünde çocuk varken yıkmayı mı? Neden denemiyorsunuz? "</p>

  <p style="text-align: justify;">Adam bir küfür savurdu, arkasını döndü, arabaya girdi ve hızla uzaklaştı.</p>

  <p style="text-align: justify;">Yalnızca ben, annem, vincin başındaki iki adam ve manzaranın tadını çıkarmak için az önce gelen Alfonsina ve Oreste kalmıştık.</p>

  <p style="text-align: justify;">"Üşüyor musun? " diye sordu annem. Üstümde yalnızca kazakla pantolonum vardı, ama neyse ki, güneş açmıştı. Anneme iyi olduğumu söyledim. '</p>

  <p style="text-align: justify;">Bir süre öyle bekledik, derken kunduz suratlı adam geri döndü, arkasında da trafik polisi arabası ve itfaiye aracı vardı.</p>

  <p style="text-align: justify;">Önce adam, daha sonra iki trafik polisi ve son olarak da iki itfaiyeci dışarı çıktılar; hepsi ağacın altında durup, bana bakmaya başladılar.</p>

  <p style="text-align: justify;">Sonra bir trafik polisi anneme, "Hanımefendi, burada belediye başkanının yazılı emri var. Çalışmalara hemen başlamalıyız, onu aşağı indirin. Yoksa, itfaiyeciler gidip onu alacaklar. " Annemin endişelenmeye başladığını gördüm. "Tonino, lütfen... "</p>

  <p style="text-align: justify;">"İnmeyeceğim, çünkü kiraz ağacını yıkmak istiyorlar, " diye tekrarladım. Bunu tekrarladıkça, kendimi daha da haklı buluyordum.</p>

  <p style="text-align: justify;">O zaman itfaiyeciler, araçtan merdiven alıp uzattılar, sonra da biri tırmanmaya başladı. Onun dala yaklaşmasını bekledim ve tam bana doğru uzandığında, başka bir dala geçtim. İtfaiyeciler merdiveni oynattıkça, ben de yer değiştiriyordum. Bu arada, dedemin sesini duyuyordum: <span style="font-style:italic;">"Bir kuş olduğunu düşünmelisin ya da bir kedi; ağacın, arkadaşın olduğunu düşünmelisin. "</span></p>

  <p style="text-align: justify;">Ben böyle yukarı aşağı hareket ederken, itfaiyeciler de merdiveni o yana bu yana getirip götürüyorlar, ama bir türlü beni ağaçtan alamıyorlardı. Sonunda ağacın tepesine ulaşmıştım.</p>

  <p style="text-align: justify;">"Çok tehlikeli, " dedi itfaiyeciler, "çocuk düşebilir. "</p>

  <p style="text-align: justify;">Ve durdular.</p>

  <p style="text-align: justify;">Annem, gözleri fal taşı gibi açılmış, bana bakıyor, ama hiçbir şey söylemiyordu. Ancak, kunduz suratlı, oraya yaklaşmış olan Alfonsina'ya bir tekme atınca bağırdı:</p>

  <div style="text-align: center;"><img alt="" src="../Images/main-24.jpg" style="width:310pt;height:531pt;" /></div>

  <p style="text-align: justify;">"Ona bir kez daha dokunmaya sakın cesaret etmeyin! "</p>

  <p style="text-align: justify;">"Lanet olsun! " dedi adam. Sonra da yere tükürüp, greyderin başındaki adamlarla konuşmaya gitti.</p>

  <p style="text-align: justify;">Kuşkusuz, annemin yerinde anneannem Teodolinda olsa, o kaba adamı yağda kızartıp börek yapmıştı çoktan! Kendi evindeymiş gibi davranıyordu adam: Tükürüyor, sövüyor ve sürekli olarak saatine bakıyordu.</p>

  <p style="text-align: justify;">Birden polislere, "Başkana söyleyin, bu olayı kendi çözsün; benim bir şantiyem daha var, kaybedecek zamanım yok, " dedi ve çekip gitti.</p>

  <p style="text-align: justify;">Polisler de belediye başkanıyla konuşmaya gittiler, ama itfaiyeciler kaldı.</p>

  <p style="text-align: justify;">"Ne olur ne olmaz, hanımefendi. "</p>

  <p style="text-align: justify;">Annem bu sözleri duyunca, bana yerimden kıpırdamamamı on kez tembihledi ve babama telefon etmeye koştu.</p>

  <p style="text-align: justify;">Babam saat on ikide geldiğinde, ben dört saattir ağacın tepesindeydim. Annem ve itfaiyeciler aşağıdan beni izliyorlar; annem de ikide bir bana, "Üşüyor musun, Tonino? " diye soruyordu.</p>

  <p style="text-align: justify;">Ben hayır diyordum, ama dişlerim birbirine vuruyordu. Yorulmaya başlamıştım, üstelik acıkmıştım da. Annem bana bakarken ellerini ovuşturuyordu.</p>

  <p style="text-align: justify;">"Kiraz ağacını boş ver, Tonino, " dedi birden bana. "Şimdi lütfen aşağıya in, yararı yok, başka bir ağaç dikeriz. "</p>

  <p style="text-align: justify;">Onun böyle konuştuğunu duyunca, kendimi daha yorgun, daha üşümüş ve daha aç hissettim.</p>

  <p style="text-align: justify;">"Haydi, seni gelip alalım merdivenle, " diye önerdi itfaiyeciler.</p>

  <p style="text-align: justify;">Ben onlara bakıyor ve kendimi giderek daha yorgun, daha üşümüş ve daha aç hissediyordum.</p>

  <p style="text-align: justify;">"Ee, o zaman? "</p>

  <p style="text-align: justify;">"Haydi, Tonino... "</p>

  <p style="text-align: justify;">Sonunda, ağlamaya başladım, tam "evet" diyecekken, kiraz ağacının en yüksek dalında yeni açmış, pembe bir tomurcuk gördüm; dedemin, tomurcuklar donmasın diye ateş yakıp bütün gece ağacın altında beklemesi ve bu yüzden bronşit olması geldi aklıma. Bunun üzerine, inmeyeceğimi söyledim ve babam gelince, ona da tekrar ettim bunu.</p>

  <p style="text-align: justify;">Babam çok kızdı, ama bana değil; Belediye' ye, yargıca, polislere, greyderli adamlara ve ağacın altına, koruma için bir bez bile germemiş itfaiyecilere kızdı.</p>

  <p style="text-align: justify;">"Çocuğa bir şey olursa, hepinizi dava ederim! " diye tehdit etti; sonra o da belediye başkanına gitti. Böylece yine ben, annem, itfaiyeciler ve avluda bir ileri bir geri gezen Alfonsina'yla Oreste baş başa kalmıştık.</p>

  <p style="text-align: justify;">Bir süre daha geçmiş, annem daha sık sormaya başlamıştı:</p>

  <p style="text-align: justify;">"Ama, neden bu kadar gecikti? "</p>

  <p style="text-align: justify;">İtfaiyeciler saatlerine bakarken, ben de dedeme, bana fazla açlık ve soğuk hissettirmemesi için yalvarıyordum.</p>

  <p style="text-align: justify;">En sonunda, babamın arabası göründü. Arkasında trafik polislerinin arabası vardı, içinde de belediye başkanı; onun arkasında, içinde babaannemle Floppy'nin de olduğu, Luigi Dede' nin arabası; sonra, içinde okul arkadaşlarımdan Riccardo'yla İsabella'nın olduğu öğretmenimin arabası; içinde yine okuldan arkadaşlarım olan Giovanna'yla Valter'in de olduğu Riccardo'nun babasının arabası ve onun arkasında da, bir gazetecinin arabası vardı. Sıranın en sonundan, kunduz suratlının arabası geliyordu, bu kez greyderleri getirmemişti.</p>

  <p style="text-align: justify;">Park edip, avluyu arabayla doldurduktan sonra, herkes kiraz ağacının altına geldi. Öğretmen bana sordu, "Her şey yolunda mı?ı, Tonino? "; Giovanna ve İsabella bu arada bana el sallıyorlardı; Riccardo ağaca tırmanmaya çalıştı; Valter, Oreste'nin peşinden koşmaya başladı; babaannem ağzını eliyle kapattı; dedem, "Delikanlı, yukarısı nasıl? " diye sordu; polisler itfaiyecilerle konuşmaya başladılar; Riccardo'nun babası oğluna bir tokat attı; tanımadığım adam fotoğraf çekmeye koyuldu ve tüm bu karışıklıkta, belediye başkanı, ancak gelebildiği için üzgün olduğunu, kiraz ağacı olayını babamdan duyduğunu, sorun olmadığını, ağacın kesilmesi gerekmediğini, böyle güzel bir ağacı kesmenin yazık olacağını, böyle bir emri kendisinin hiç vermediğini, yolun ağaç kesilmeden de yapılabileceğini, bu konuyla teknik büronun ilgileneceğini falan söyledi.</p>

  <p style="text-align: justify;">"Artık sakin ol, " dedi ve ekledi: "Şimdi aşağı in, tamam mı? Böylece hepimiz yemeğe gidelim. "</p>

  <p style="text-align: justify;">Tamam mı? Evet demek üzereydim ki, aklıma, dedem Alfonsina'yla birlikte parktaki ağacın tepesinde olduğu gün, onu da öğle yemeği bahanesiyle aşağı inmeye ikna etmeleri geldi. Ertesi gün de onu götürmüşlerdi. Güvenmiyordum.</p>

  <p style="text-align: justify;">Belediye başkanından, önce, kimsenin Felice'ye zarar vermeyeceği konusunda bir kâğıt yazmasını istedim.</p>

  <p style="text-align: justify;">Bunun üzerine başkan, bir kâğıt alıp benim ona söylediklerimi yazdı.</p>

  <p style="text-align: justify;">"Ya şimdi, iniyor musun? " diye sordu.</p>

  <p style="text-align: justify;">Evet dedim, ama harekete geçmeye çalıştığımda, bacaklarımın birer tahta parçası kesildiklerini fark ettim. İtfaiyeciler merdiveni ağacın tepesine kadar uzattılar ve beni almaya geldiler.</p>

  <p style="text-align: justify;">Aşağı indiğimde, annem ağlamaya başladı, öğretmenim başımı okşadı, İsabella bana çiğnemem için bir çilekli sakız hediye etti, babaannemle dedem bana sarıldılar, Riccardo bana, "Ne kadar şanslısın, bugün okula gelmedin! " dedi, gazeteci bana sorular sormaya başladı; o konuşmaya devam ederken, birden babamın kucağında uyuyakalmışım, başka bir şey duymadım.</p>

  <p style="text-align: justify;">Uyandığımda, yatağımdaydım, panjurların arasından içeri ışık sızıyordu. Mutfaktan gelen ses, dedemin yumurtalı kremayı yaparken çıkardığı <span style="font-style:italic;">tuk-tuk-tuk</span> sesini andırıyordu.</p>

  <p style="text-align: justify;">Yarı uykulu seslendim:</p>

  <p style="text-align: justify;">"Dede! Dede! "</p>

  <p style="text-align: justify;">Odadan içeri, elinde bir fincanla girip, şarkı söylemeye başlayacağından emindim: <span style="font-style:italic;">'İlkbahar geldi, uyanın çocuklar!!! "</span></p>

  <p style="text-align: justify;">Oysa, içeri giren babam oldu ve ışığı açtı.</p>

  <p style="text-align: justify;">"Akşam oldu, " dedi, "yedi saat uyudun. "</p>

  <p style="text-align: justify;">"Seni dedem sandım. Yumurta çırpıldığını duydum. "</p>

  <p style="text-align: justify;">Babam yatağa oturdu ve başımı okşadı.</p>

  <p style="text-align: justify;">"Annen senin için tatlı hazırlıyor. "</p>

  <p style="text-align: justify;">"Ya o ışık? " diye sordum, pencereyi göstererek.</p>

  <p style="text-align: justify;">"Kiraz ağacının altında ateş yaktık, don tehlikesi var. "</p>

  <p style="text-align: justify;">Babam beni kucağına alıp, pencerenin yanına götürdü.</p>

  <p style="text-align: justify;">"Bu gece burada kalıp ateşi kontrol edeceğim, böylece sönmeyecek. Memnun musun? "</p>

  <p style="text-align: justify;">"Evet, " dedim.</p>

  <p style="text-align: justify;">Bir süre sessizce ateşi izledik, sonra annem bizi çağırdı ve mutfağa indik.</p>

  <p style="text-align: justify;">Babam o akşam bizimle kaldı; bir hafta boyunca hava soğuk olduğundan, sonraki akşam, ondan sonraki akşam da kaldı.</p>

  <p style="text-align: justify;">Sonra artık hiç gitmedi ve bizimle kaldı.</p>

  <p style="text-align: justify;">O zamandan beri üç yıl geçti, birçok şey değişti, bazı şeylerse değişmedi.</p>

  <p style="text-align: justify;">Şimdi anneannemlerin evinde oturuyoruz; Ben, babam, annem, Oreste ve Alfonsina ve neredeyse iki yaşında olan küçük kız kardeşim Corinna. Babam evi tamir etti, bir çalışma odası da yaptı, böylece bizimle birlikte olmak için daha fazla zamanı var ve bakıcı gelmediği zamanlar Corinna'ya bakabiliyor. Annem yine dükkâna gidiyor, ama yalnızca haftada üç kere. Şimdi, her ne kadar eskisine oranla daha çok çalışmak zorunda olsa da, çok daha az sinirleniyor, bir şeyler ters gittiğinde, kafasını artık babaannemlere ya da Floppy'ye değil, ona bir sürü ceza yazmaya devam eden trafik polislerine takıyor.</p>

  <p style="text-align: justify;">Luigi Dede'mle babaannem bizi sık sık görmeye geliyorlar. Gelir gelmez de, dedem bana, "Nasıl gidiyor, delikanlı? " diye soruyor; babaannem Corinna'ya, "Nasılmış bakalım, benim kuşum? " diyor. Sonra dedem bostana gidip Emilio ile konuşuyor, babaannem de Corinna'yla oynamaya başlıyor.</p>

  <p style="text-align: justify;">Babaannem, Corinna'nın her istediğini yapmasına izin veriyor; Saçlarını çekmesine, şekerlede ortalığı batırmasına, yüzünü tükürüklü öpücükleriyle yıkamasına. Annem, Corinna'nın onun aklını başından aldığını söylüyor.</p>

  <p style="text-align: justify;">Birinci yaş gününde, kiraz ağacının altında onun için büyük bir parti düzenledik, babam da fotoğraf çekti. Fotoğraflar çok olduğu için, annem yeni bir albüme başladı; ilk sayfada babaannemin, kucağında Corinna'yla çekilmiş bir resmi var, ikinci sayfada kiraz ağacının üstünde benim resmim var. Artık kiraz ağacına gözüm kapalı tırmanıyorum -Tepeye çıkıp, yukarıdan çevreye bakıyorum ya da bir dala oturup, orada yaprakların arasında öylece duruyorum.</p>

  <p style="text-align: justify;">Arkadaşlarım birçok kez, onları ağaca çıkarmamı istediler, ama hiçbir zaman bunu yapmadım. Kiraz ağacına, büyüyünce Corinna'yı tırmandıracağım bir tek; dedemin bana öğrettiği her şeyi, ben de ona öğreteceğim.</p>

  <p style="text-align: justify;">Bunu bir kez rüyamda gördüm; Corinna'yla birlikte dalların üstünde takla atıyorduk; kiraz ağacı sarsılıp duruyordu, sanki gülüyordu.</p>

  <p style="text-align: justify;">Evet, bu yalnızca bir rüyaydı; ama madem ağaçlar nefes alıyor, neden gülmesinler ki?</p>

  <div style="text-align: center;"><img alt="" src="../Images/main-25.jpg" style="width:39pt;height:74pt;" /></div>

  <div style="text-align: justify;"></div>
</body>
</html>
