<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<meta content="text/html; charset=utf-8" http-equiv="Content-Type"/>
		<title>Değirmenimden Mektuplar</title>
		<link href="main.css" rel="stylesheet" type="text/css"/>
	</head>
	<body id="biography">
		<div class="author html5_section">
			<p>ALPHONSE DAUDET, 1840 yılında tüccar bir ailenin çocuğu olarak Fransa’nın Nîmes kentinde doğdu. Avare geçen bir gençlik döneminden sonra ailenin iflası üzerine on beş yaşında öğrenimini yarıda bırakmak zorunda kaldı. Paris’te kendi halinde bir gazeteci olan ağabeyi Ernest’in yanına gitti. 1858 yılında yayımlanan bir şiir derlemesi, <em>Sevdalı Kadınlar</em>, onu edebiyat çevrelerine tanıttı. Asıl başarıya, güneydeki gençliğinin ve kente gelişinin hikâyesi olan <em>Bir Çocuğun Hayatı/Küçük Şey</em> (1868) ve özellikle Provence yöresini sade bir dille anlattığı eğlendirici masallar derlemesi <em>Değirmenimden Mektuplar </em>(1869) ile kavuştu. <em>Tarasconlu Tartarin</em> (1872), <em>Pazartesi Hikâyeleri </em>(1873), <em>Jack </em>(1876) ve<em> Sapho </em>(1884), kuruluşundan beri Goncourt Akademisi üyesi ve natüralizmin önemli temsilcilerinden biri olan yazarın diğer önemli eserleridir. Alphonse Daudet 1897 yılında Paris’te öldü.</p>
		</div>
		<div class="translator html5_section">
			<p>VOLKAN YALÇINTOKLU, 1961’de doğdu. Saint-Joseph Lisesi’nde okudu. Dokuz Eylül Üniversitesi Tıbbi Biyoloji ve Genetik Bölümü’nü bitirdi. Uzun yıllar kitapçılık yaptı. Fransızca ve İngilizce’den çeviriler yapıyor. Jules Verne, Alexandre Dumas, George Sand, Honoré de Balzac, Charles Perrault, Lyman Frank Baum ve Helene de Witt’in eserlerini çevirdi.</p>
		</div>
	</body>	
</html>