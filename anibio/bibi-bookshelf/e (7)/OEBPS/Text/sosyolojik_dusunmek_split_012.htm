<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
  
<style type="text/css">
span.sgc-1 {font-weight: bold}

  span.sgc-2 {color: rgb(0, 0, 0)}
</style>
</head>

<body class="calibre">
  <div class="WordSection2">
    <h1 class="calibre1" id="calibre_toc_14"><a class="pcalibre calibre2 pcalibre1" id="bookmark12"><span class="Balk calibre28 calibre13 sgc-1 sgc-2" id="sigil_index_id_1" xml:lang="tr" xmlns:xml="http://www.w3.org/XML/1998/namespace">Devlet ve millet</span></a></h1>

    <p class="MsoNormal"></p>

    <p class="MsoNormal"></p>

    <p class="MsoNormal"></p>

    <p class="Gvdemetniff"><span xml:lang="tr" xmlns:xml="http://www.w3.org/XML/1998/namespace"><br /></span></p>

    <p class="Gvdemetniff"><span id="sigil_index_id_2" xml:lang="tr" xmlns:xml="http://www.w3.org/XML/1998/namespace">Muhtemelen önünüze bir form uzatıldığı ve kimliğiniz hakkında bazı bilgileri yazmanız istendiği anlar yaşamışsınızdır. Büyük bir ihtimalle, her formda ilk olarak adınızı yazmanız istenmiştir. <span id="sigil_index_id_3">Sizden yazmanızı istedikleri <span class="Gvdemetnitalik" id="sigil_index_id_4">kişisel</span> <span>adınıızdır</span> (ailenin öteki üyeleriyle paylaştığınız soyadınız ve sizi kan bağınızın olduğu diğer kişilerden ayırmak için yalnızca size verilmiş bütün öteki adlarınız); bu sizi öteki hiç kimseye benzemeyen eşsiz, tekrarı olmayan bir birey olarak yalnızca sizi gösteren, bu formu dolduran tüm ötekilerden ayrı yere koyan bir isimdir.</span> Biricik kimliğiniz tespit edildikten sonra, ardından gelen sorular ise tersine, ötekilerle paylaştığınız özellikleri belirlemeye, sizi daha geniş kategorilere yerleştirmeye gayret eder. Formu düzenleyen her kimse sizin bu kategorilere (cinsiyet, yaş, eğitim durumu, meslek, oturduğunuz yer) üye olup olmadığınızı öğrenerek, şimdiki konumunuz ya da muhtemel davranışınız açısından kişiliğinizin belli bir öngörü değeri taşıyabilecek özellikleri hakkında bilgi almayı ummuş olsalar gerek. <span id="sigil_index_id_5">Formu kaleme alanlar her şeyden önce elbette formu tasarlayan örgütün ve formun sunulacağı kişilerin maksadı açısından anlamlı olan ya da olabilecek konumunuzla ilgilidir (örneğin, eğer bu bir kredi kartı ya da bir banka borcu için başvuru formuysa, istenen bilgi banka yöneticilerinin size ne kadar kredi verilebileceğini ve size verilen bir borcun ne kadar risk payı içerdiğini takdir etmelerini sağlayacak türden olmuştur).</span></span></p>

    <p class="Gvdemetniff7"><span id="sigil_index_id_6" xml:lang="tr" xmlns:xml="http://www.w3.org/XML/1998/namespace">Birçok formda <span class="Gvdemetni" id="sigil_index_id_7">milliyetiniz</span> hakkında bir soruyla karşılaşırsınız. Bu soruya "Britanyalı" yanıtı verebilirsiniz. Ancak "İngiliz" (ya da "<span>Galli</span>", "İskoç", "Yahudi" ya da "Yunanlı") yanıtı da verebilirsiniz. Belli ki, yanıtların ikisi de milliyet sorusuna verilmiş uygun karşılıklardır. Ancak farklı şeylere işaret ederler. "Britanyalı" olarak yanıtladığınızda, "Britanya uyruklu", yani Büyük Britanya ya da Birleşik Krallık denen <span class="Gvdemetni" id="sigil_index_id_8">devletin</span> bir yurttaşı olduğunuzu belirtmiş olursunuz. "İngiliz" olarak <span class="Gvdemetnitalik">yanıtladığınızda</span> ise İngiliz <span class="Gvdemetni" id="sigil_index_id_9">milletine</span> ait olduğunuzu bildirmiş olursunuz. Milliyet sorusu iki yanıtı da olası ve kabul edilebilir kılar; bu pratikte iki üyelik halinin birbirinden açıkça ayrılmamış olduğunu ve zaman <span>zaman</span> örtüştüğünü -ve bu yüzden de zaman <span>zaman</span> karıştırıldığını- gösterir. Ne var ki, milliyet sorusuna "Britanyalı" yazarak yanıt verdiğinizde, kimliğinizin "İngiliz" yazdığınızda gösterdiğinden oldukça farklı bir özelliğini göstermiş olursunuz. Devlet ve millet karıştırılabilir; ancak bunlar oldukça farklı şeylerdir ve her birine üyeliğiniz size çok farklı türden ilişkilere sokar.</span></p>

    <p class="Gvdemetniff7"><span id="sigil_index_id_10" xml:lang="tr" xmlns:xml="http://www.w3.org/XML/1998/namespace">İlk başta, bir güç merkezi tarafından bir arada <span>(</span>utulan özgün bir toprak parçası olmaksızın devletten bahsedenleyiz. Devletin otoritesinin işlediği alanın her ferdi devlete aittir. Aidiyetin bu durumda her şeyden önce yasal bir anlamı vardır. "Devlet otoritesi", "ülke yasalarını" -(devlet onları böyle bir itaatten muaf tutmadıkça) bu otoritenin tüm uyrukları, bir biçimde fiziksel olarak orada olan herkes tarafından uyulması gereken kuralları- ilan etme ve dayatma yetisi demektir. Eğer yasalara uyulmazsa, uymayanlar cezayı hak eder. İsteseler de istemeseler de boyun eğmeye zorlanırlar. <span id="sigil_index_id_11">Aslında devlet tek başına baskı uygulama hakkını elinde bulundurur (yasaları savunmak için silah kullanır, hapsetme yoluyla yasaları çiğneyenlerin özgürlüğünü ellerinden alır ve eğer ıslah şansı sıfırsa ya da eğer yasa ihlali bağışlanamayacak kadar ciddiyse ve ölümden daha hafif cezası yoksa öldürür de; devletin emriyle infaz edildiğinde ve ancak o zaman, öldürme izni verilebilir, cinayet değil cezalandırma biçimi ve kendisi cezalandırılamaz bir şey olarak görülebilir).</span> Fiziksel baskı konusundaki devlet tekelinin öteki yüzünde, devletin yetkisi dışında ya da devletin yetkili memurlarından başka birileri tarafından herhangi bir güç kullanımının bir ihlal eylemi olarak suçlanması ve bu yüzden infazı ve cezalandırılmayı hak etmesi vardır.</span></p>

    <p class="Gvdemetniff"><span id="sigil_index_id_12" xml:lang="tr" xmlns:xml="http://www.w3.org/XML/1998/namespace">Devlet tarafından ilan edilen ve korunan yasalar devletin uyruklarının görevlerini ve haklarını belirler. Görevlerin en önemlisi vergi ödemektir -gelirlerin belli bir kısmının, alan ve kendi belirlediği yerlerde kullanan devlete verilmesidir. <span id="sigil_index_id_13">Haklar ise <span class="Gvdemetnitalik" id="sigil_index_id_14">kişisel</span> (örneğin, yetkili devlet organlarının kararı başka türlü hükmetmedikçe, kişinin bedenini ve malını mülkünü koruması ya da kişinin kanaat ve inançlarını açıklama hakkı), <span class="Gvdemetnitalik" id="sigil_index_id_15">siyasal</span> (örneğin, daha sonra devlet kurumlarının yöneticileri ya da idarecileri haline gelecek temsilcilerin seçimine katılmak gibi, devlet birimlerinin oluşumuna ve politikasına etki etme hakkı) ya da <span class="Gvdemetnitalik">sosyal</span> (bireysel olarak erişilemeyen ya da söz konusu bireyin çabalarıyla erişilemeyecek asgari geçim kaynaklarının ve temel ihtiyaçların devlet tarafından temin edilmesi) olabilirler.</span> Bireyi, devletin bir uyruğu haline getiren bu gibi hakların ve ödevlerin bileşimidir. Devlet, uyrukları olmakla ilgili bildiğimiz ilk şey, sevmesek de gelir vergisi, katma değer vergisi ve belediye vergisi vermek zorundayız; öte yandan, bedenlerimize ya da malımıza mülkümüze yönelik bir saldırı olduğunda yetkililere <span>şikayette</span> bulunur ve onlardan yardım isteriz ve tazminat talep ederiz; eğer hayati ihtiyaçlarımızdan bir kısmı tehlikedeyse (eğer hava ya da su kirletiliyor, sağlık ve eğitim hizmetleri aksıyor ya da yetersizse vb.) devlet birimlerini (hükümeti, parlamentoyu, polisi vb.) suçlamak aklımıza ilk gelen şeydir.</span></p>

    <p class="Gvdemetniff25"><span id="sigil_index_id_16" xml:lang="tr" xmlns:xml="http://www.w3.org/XML/1998/namespace">Devletin bir uyruğu olmanın hakların ve ödevlerin bir bileşimi olması, aynı zamanda hem korunduğumuz hem de ezildiğimizi hissetmemize neden olur. Her zaman huzuru bozanlara karşı kanatlarını açmış bir yerlerde bekleyen o ürkütücü güce borçlu olduğumuzu bildiğimiz görece huzurlu bir hayat sürdürürüz. Alternatifine en ufak kafa yormayız. Devlet izin verilebilir olanı izin verilemez olandan ayırma yetkisi olan tek güç olduğundan ve devlet organlarının yasal uygulamalarının bu ayrımı kalıcı ve güvenli kılmakta kullanılan tek yöntem olduğundan, eğer devlet cezalandırıcı yumruğunu indirmekten vazgeçerse, onun yerine evrensel şiddetin ve "orman <span id="sigil_index_id_17">yasası"nın</span> hükmü geçeceğine inanırız. Güvenliğimizi ve kafa huzurumuzu devlete borçlu olduğumuza ve onsuz güvenlik ve kafa huzuru olmayacağına inanırız. Ne var ki birçok durumda, devletin özel hayatımıza olur olmaz müdahale etmesine öfke duyarız. Devletin dayattığı kurallar sıklıkla rahatımızı bozacak kadar fazla ve tehlikeli görünür; <span class="Gvdemetnitalik" id="sigil_index_id_18">özgürlüğümüzü kısıtladıklarını</span> düşünürüz. Eğer devletin <span class="Gvdemetnitalik">koruyucu</span> ilgisi bir şeyleri yapmamızı -planların engelle karşılaşmadan uygulanabileceği inancıyla eylemlerimizi planlamamızı- sağlıyorsa, devletin <span class="Gvdemetnitalik" id="sigil_index_id_19">baskıcı</span> işlevi daha çok acizlik duygusu verir; bu işlev yüzünden, birçok seçenek gerçekleşemez hale gelir. Bu yüzden, devlet deneyimimiz içkin olarak çelişkilidir; Öyle olur ki, aynı anda ondan hoşlanırız da hoşlanmayız da.</span></p>

    <p class="Gvdemetniff25"><span id="sigil_index_id_20" xml:lang="tr" xmlns:xml="http://www.w3.org/XML/1998/namespace">Bu iki duygunun nasıl dengeleneceği ve hangisinin öne çıkacağı ise koşullara bağlıdır. Eğer varlıklıysam ve para bir sorun değilse, çocuklarım için ortalama insanlara sunulanlardan daha iyi eğitim teminatı elde etme ihtimalim vardır ve bu yüzden muhtemelen devletin okul işletmesine ve (oturdukları yerlere bakarak) hangi çocukların hangi okullara gireceğine karar vermesine öfke duyarım. Öte yandan, eğer gelirim özel bir eğitim hizmeti satın almama yetemeyecek kadar düşükse, devletin koruyucu ve destekleyici olarak aynı eğitim tekelini sevinçle karşılamam normaldir. O zaman, muhtemelen varlıklı insanların okullar üzerindeki devlet korumacılığının gevşetilmesi çağrılarına öfkeyle karşılık veririm. Bir kere varlıklı ve nüfuz sahibi insanların çocukları özel okullara taşınırsa;<sup class="calibre20">1</sup> yalnızca daha yoksul ve az nüfuzlu ailelerin çocuklarına hizmet edecek devletin verdiği eğitimin eskisinden daha kötüye gideceği ve böylece yetkinleştirme gücünden çok şey kaybedeceği kuşkusuna kapılırım.</span></p>

    <p class="Gvdemetniff"><span id="sigil_index_id_21" xml:lang="tr" xmlns:xml="http://www.w3.org/XML/1998/namespace">Eğer bir fabrikayı yönetiyorsam, belki devletin çalışanların grev hakkına getirdiği şiddetli kısıtlamalardan hoşnut olurum. Bu kısıtlamanın devletin, baskıcı rolünün değil, yetkinleştirici işlevinin bir tezahürü olduğunu düşünürüm. Benim açımdan, bu özgürlüğümü artırır; bu işçilerime sevimsiz şeyler yapmama, işçilerin eğer hakları varsa kuşkusuz emek güçlerini geri çekmekle karşılık verecekleri hamleler yapmama izin verir. Grev hakkına getirilen kısıtlamaları, çevremdeki dünyayı daha kestirilebilir ve denetime uygun kılarak düzeni koruyan bir uygulama olarak görürüm; böyle "iyileştirilmiş" bir dünyada, manevra özgürlüğüm genişleyecektir. Gelgelelim, eğer ben aynı fabrikada işçiysem, grevlere getirilen sınırlar kuşkuya ver bırakmayacak biçimde bir baskı eylemidir. Özgürlük alanım daralmıştır. Patronlara karşı direnmenin en etkili yolu artık benim için kapanmıştır. İşverenlerim benim yeni açmazımın tamamen farkında olduklarından, işyerlerini geliştirirken benim özgürlüklerini sınırlayan bir unsur olarak misilleme ihtimalimi dikkate almayacaklardır; pazarlık gücümün büyük kısmını kaybetmiş durumdayım. Artık işverenlerimin birçok sevimsiz ve zararlı kararına karşı kendimi nasıl sakınacağımı bilmiyorum. Üstüne üstlük, dünyam daha az kestirilebilir hale gelecek ve ben öteki insanların kaprislerinin kurbanı olacağım. Eskiye oranla iplerin elimden kaçtığı hissine kapılacağım. Başka bir deyişle, işverenime <span class="Gvdemetnitalik">yetkinleştiren</span> bir eylem gibi görünen şey benim için daha çok bir <span class="Gvdemetnitalik" id="sigil_index_id_22">baskı</span> eylemidir.</span></p>

    <p class="Gvdemetniff"><span id="sigil_index_id_23" xml:lang="tr" xmlns:xml="http://www.w3.org/XML/1998/namespace">Ve böylelikle, duruma ve gündemdeki meseleye göre, devletin bu gibi eylemleri bazı insanlar için özgürlüğün artışı anlamına gelirken ötekiler onu baskı olarak yaşayabilir ve diğerlerinin seçim imkânlarının arttığı, genişlediği oranda ezildiğini düşünebilir. Ancak, bir bütün olarak herkes devletin bu iki işlevi arasındaki oranın değişimiyle yakından ilgilenecektir. Herkes mümkün olduğu kadar yetkinleşmeyi tercih ederken, gerçekten zorunlu olduğu kadar az baskıya razı olacaktır. Neyin yetkinleşme ve neyin baskı olarak algılanacağı değişir ancak denetim arzusu ya da en azından karışımın bileşimini etkileme arzusu değişmez. Hayatlarımızın devletin yaptıklarına bağlı parçası büyüdüğü oranda, bu arzu da büyüyecek ve şiddetlenecektir.</span></p>

    <p class="Gvdemetniff"><span id="sigil_index_id_24" xml:lang="tr" xmlns:xml="http://www.w3.org/XML/1998/namespace">Yetkinleştirici ve baskıcı işlevler arasındaki dengeyi değiştirmeyi isterken, devletin uyrukları devlet işlerinin yürütülmesi ile devletin ilan ettiği ve uyguladığı yasalar üzerinde daha fazla etki gücü talep eder; uyruklar yurttaş haklarını kullanmak isterler. <span class="Gvdemetni">Yurttaş</span> olmak, uyruk (devletin tayin ettiği hakların ve görevlerin bir taşıyıcısı) olmaya ek olarak devlet politikasını (yani, bu hakların ve ödevlerin tanımını) belirlemede söz hakkına sahip olmaktır. Başka bir deyişle yurttaş olmak, devletin faaliyetine etkide bulunma ve böylelikle devletin korumaya soyunduğu "yasa ve düzen"in tanımı ve yönetimine katılma kapasitesi taşımak demektir. Pratikte böyle bir etkide bulunmak için yurttaş, devlet düzeni karşısında bir oranda özerklik yaşamalıdır. Devletin uyrukların eylem yetilerine müdahalesine sınırlar getirilmiş olmalıdır. Burada yine devlet faaliyetinin yetkinleştirici ve baskıcı özellikleri arasındaki çatışma ile yüz yüze geliyoruz. Ancak bu defa yetkinleştirme ve baskı, devlet politikasını etkileme yönündeki genel kapasite ile ilgilidir ve devletin, eğer ortaya çıkarsa, aşırı isteklerini frenler. Yurttaş bizatihi devletin kısıtlama yetisinin kısıtlanmasını, devletin yurttaşların devlet politikasını denetleme, değerlendirme ve etkileme yetisini engelleyecek hiçbir şey yapmamasını, aksine, devletin bu türden denetimi ve etkilemeyi uygulanabilir ve verimli kılmakla yükümlü olmasını talep eder. Örneğin, eğer devlet faaliyeti gizlilik perdesi arkasında yürütülüyorsa, eğer "sıradan insan"ların yöneticilerinin niyetleri ve yaptıkları hakkında hiçbir fikirleri <span>yoksa,</span> eğer bu insanların devlet faaliyetinin somut sonuçlarını değerlendirmelerini sağlayacak verilere ulaşma imkânları yoksa, yurttaşlar haklarını tam olarak kullanamazlar.</span></p>

    <p class="Gvdemetniff"><span id="sigil_index_id_25" xml:lang="tr" xmlns:xml="http://www.w3.org/XML/1998/namespace">Uyruklar kendilerini yurttaş olmak ya da devletin kabaran iştahıyla tehdit edilen yurttaşlık statüsünü korumak için mücadele etmekle yükümlü hissettiklerinden, devletle uyrukları arasındaki ilişkiler genelde gergindir. Bu mücadelede uyrukların karşılaştığı başlıca engeller devletin vesayet karmaşası ve tedaviye yönelik tutumu diye adlandırılabilecek şeylerdir. Birincisi, uyrukları tam olgunlaşmamış, kendileri için neyin iyi olduğunu ve gerçekte çıkarlarına neyin hizmet ettiğini tayin etmekten aciz ve bundan dolayı devletin faaliyetlerini yanlış anlamaya yatkın ve sonuçta devletin, eğer ta başından <span>engel .olamamışsa</span>, düzeltmesi ve onarması gereken yanlış kararlar alan kişiler olarak görme eğilimidir. <span id="sigil_index_id_26">İkincisi, devlet yetkilerinin uyruklarına doktorların hastalarına muamele ettikleri gibi - uzman rehberliği ve gözetimi olmaksızın, kendi başlarına çözemedikleri sorunlar altında ezilen bireyler olarak- muamele etme eğilimlerine işaret eder; bunlar âdeta hastanın "içinde", bedeninde ve ruhunda yatan sorunlardır ve bu yüzden hastaya yol gösterilmesi ve gözlem altına alınması gerekir, öyle ki doktorların talimatlarına uygun olarak onların bedenleri üzerinde çalışılır.</span></span></p>

    <p class="Gvdemetniff"><span id="sigil_index_id_27" xml:lang="tr" xmlns:xml="http://www.w3.org/XML/1998/namespace">Devletin bakış açısından uyruklar, her şeyden önce devlet tasarrufunun nesneleridir. Onların davranışları devletin belirlediği haklar ve görevler tarafından eksiksiz tanımlanması gereken bir şey olarak görülür; eğer devlet böyle bir tanımlamayı ihmal ederse, uyruklar kendi eylemlerini kendileri belirleyecektir -ve bu büyük bir ihtimalle kendilerinin ve hemcinslerinin zararına olacaktır çünkü onlar birlikte yaşamayı zorlaştıran ya da doğrudan <span>imkansız</span> kılan bencil amaçlar güderler. Uyrukların davranışı, sanki sürekli talimatlara ve yasaklara muhtaçtır. Devlet, bir doktor gibi, uyruklarını sağlığa kavuşturmak ve onları hastalıklar karşısında korumak için oradadır. Eğer davranış olması gerektiği gibi değilse, hastalık durumunda olduğu gibi, uyruğun kendisinde yanlış giden bir şeyler var demektir. Hastalığın içsel, kişisel nedenleri açığa çıkarılmalıdır ki, tedaviye götüren davranışı teşvik etmek için koruyucu (doktor kadar devlet) tarafından önlem alınabilsin. Doktor hasta ilişkisinde olduğu gibi, devletle uyrukları arasındaki ilişkiler de <span class="Gvdemetnitalik">asimetriktir.</span> Hastalar doktorlarını seçebilseler bile, bir kere doktor seçildiğinde, hastadan dinlemesi ve itaat etmesi beklenir. Artık hastaya ne yapması gerektiğini söyleyecek olan doktordur. Doktor tartışma değil disiplin bekler. Nihayetinde, hasta hastalığının nedenleri ve sağlığa</span></p>

    <p class="Gvdemetniff1"><span class="Gvdemetnitalik" xml:lang="tr" xmlns:xml="http://www.w3.org/XML/1998/namespace">giden</span> <span class="Gvdemetnitalik" xml:lang="tr" xmlns:xml="http://www.w3.org/XML/1998/namespace">yol</span> <span id="sigil_index_id_28" xml:lang="tr" xmlns:xml="http://www.w3.org/XML/1998/namespace">bilgisinden ve <span class="Gvdemetnitalik">bu</span> bilgiye göre davranmak için gerekli karakter gücünden yoksundur (genelde, uzman bilgilerinin ardına gizlenen doktorlar, cehaletin ve sonucundaki bağımlılığın sürdüğünü görürler). İtaat ve koşulsuz tabiiyet isteyen doktor, bunu hastanın kendi iyiliği için yaptığını söyler. Devlet emirlerinin tartışılmadan yerine getirilmesi isteğini aynı biçimde haklı çıkarır. Onunki <span class="Gvdemetni">çobanın</span> gücüdür; kendi marazi eğilimlerine karşı korunması gereken uyruklarının "en yüksek çıkarları" için uygulanan güçtür.</span></p>

    <p class="Gvdemetniff1"><span id="sigil_index_id_29" xml:lang="tr" xmlns:xml="http://www.w3.org/XML/1998/namespace">İlişkideki asimetri en açık haliyle bilgi akışında ortaya çıkar. Bildiğimiz gibi doktor hastalardan eksiksiz bir itiraf bekler. Doktor hastalarından kendilerini açmalarını, hayatlarındaki doktorun eldeki vaka ile ilgili olduğunu düşünebileceği her ayrıntıyı tek <span>tek</span> saymalarını, ne kadar mahrem ve arkadaşlar ile akrabalar da <span>dahil</span>, tüm öteki insanlardan ne kadar saklanmış olursa olsun, en derin sırlarını vermelerini ister. Ne var ki, doktorlar bu açık yürekliliğe karşılık vermezler. Hastalar hakkındaki bilginin tutulduğu dosyalar gizlidir. Aynı şekilde, doktorların hasta hakkında ya da hastadan elde ettiği verilerden hareketle çıkardığı sonuçları ve kanaatleri de gizlidir. Bilginin sakınılması yine hastanın kendi çıkarı gerekçesiyle savunulur; gereğinden fazla bilgi zararlı olabilir -hastayı ya umutsuzluğa ve bunalıma, huzursuzluğa ya da itaatsizliğe sevk edebilir. Benzer bir <span class="Gvdemetni" id="sigil_index_id_30">gizlilik</span> stratejisi devlet tarafından da uygulanır. Devlet kurumları tarafından uyrukları hakkında son derece ayrıntılı bilgi toplanır, işlenir ve saklanırken, devletin kendi eylemleri hakkındaki veriler, ifşası ceza getiren "devlet sırrı" sınıfına girer. Devletin çoğu uyruğu bu gizlere erişemezken, gizlilik perdesini açma hakki olan az sayıda insan diğerleri üzerinde ayrı bir üstünlük kazanmış olur. Devletin gizlilik uygulaması ile birlikte, devletin bilgi toplama özgürlüğü karşılıklı ilişkideki asimetriyi daha da derinleştirir. Tarafların birbirini etkileme şansları son derece eşitsizdir.</span></p>

    <p class="Gvdemetniff1"><span id="sigil_index_id_31" xml:lang="tr" xmlns:xml="http://www.w3.org/XML/1998/namespace">Bu nedenlerden dolayı, yurttaş devletin elde etmek istediği hükümran konuma direnme eğilimi taşır; devlet gücünü püskürtmek, insan hayatının önemli alanlarını devlet denetimi ve müdahalesinden kurtarmak ve bu alanları özyönetime tabi kılmak için çaba harcar. Bu çabalar birbirleriyle ilişkili ancak farklı yönlerde ilerler. Bunlardan biri <span class="Gvdemetnitalik" id="sigil_index_id_32">bölgeciliktir.</span> Devlet gücü yerel özerkliğin, aslında devlet organlarıyla yurttaşların her biri ve tamamı arasında dikilen her tür ara gücün doğal düşmanıdır; işte kafa tutulan devlet gücünün bu rakip tanımazlığıdır. Yerel çıkarların ve sorunların özgünlüğü yerel işlerde özyönetim için yeterli bir neden olarak <span>gösterilir;</span> ve bu iradeyi talep eden temsili yerel kurumlar o alandaki insanlara daha yakın durur ve onların özgün bölgesel sorunlarına karşı daha duyarlı ve ilgilidir. İkincisi <span class="Gvdemetnitalik" id="sigil_index_id_33">toprak esasının geçersiz kılınmasıdır.</span> Belli bir toprak parçası üzerinde yaşayan herkes, öteki belirleyici özelliklerine bakılmaksızın, devlet gücünün ama yalnızca devlet gücünün uyruklarıdır; şimdi kafa tutulan ise bu ilkedir. Öteki vasıflar sırf oturulan yere göre daha anlamlı görülerek savunulur. Irk, etnik köken, din, dil, insan hayatının bütünlüğü düşünüldüğünde, oturulan yerin ortaklığına göre daha büyük ağırlık taşıdığından, daha önemli bir insan özelliği olarak öne çıkarılabilir. Talep edilen onların özerkliği, ayrı yönetim hakkıdır ve hedef <span>üniter</span> toprak temelli gücün <span>tektiplik</span> yönündeki baskısıdır.</span></p>

    <p class="Gvdemetniff"><span id="sigil_index_id_34" xml:lang="tr" xmlns:xml="http://www.w3.org/XML/1998/namespace">Bu yüzden, en iyi koşullarda bile devletle uyrukları arasında en azından gerilimin ve güvensizliğin izleri her zaman vardır. Bu gibi koşullarda, uyruklarının disiplinini sağlamak için, uyruklarının davranışlarında düzenlilik sağlayacak bir disiplin gözeten ve talep eden bütün güçler gibi, devletin de <span class="Gvdemetni" id="sigil_index_id_35">meşruiyete</span> ihtiyacı vardır: Devletin uyruklarım, durumun bütün olgularını dikkate almamış bile olsa, devletin emirlerine uymalarının gerekliliğine ilişkin geçerli nedenlerin olduğuna ikna etmesi gerekir. Meşruiyet, uyrukların devletten gelen ve uygun otoritelerin damgasını taşıyan ne olursa olsun boyun eğilmeye <span class="Gvdemetnitalik">değer olduğuna</span> güven duymalarını ve boyun eğilmesinin de <span class="Gvdemetnitalik">gerektiğine</span> inanmalarını sağlamayı amaçlar. Kişiden, onun akla uygun bir yasa olduğundan emin olmasa ve yasanın yapmasını istediği şey hoşuna gitmese bile, yasaya uyması istenir. Yasaya sırf meşru otorite tarafından desteklendiğinden uyulmalıdır; <span>çünkü,</span> söylendiği üzere bu, "ülkenin yasasıdır".</span></p>

    <p class="Gvdemetniff"><span id="sigil_index_id_36" xml:lang="tr" xmlns:xml="http://www.w3.org/XML/1998/namespace">Meşruiyet, "bu benim yurdum", "iyisiyle kötüsüyle benim yurdum" duygusuna dayandığında en güvenli olan, koşulsuz bağlılık geliştirmeyi amaçlar. Eğer bu benim yurdumsa, ben onun servet ve kudretinden ancak fayda görürüm. Bu servet ve kudret genel uzlaşma ve elbirliğine, bütün vatandaşların barış içinde yan yana yaşamasına ve düzeni <span class="Gvdemetnitalik">korumasına</span> bağlı olduğundan, paylaştığımız bu yurdun gücünün biz hepimiz ortak çıkar için ne gerekiyorsa onu birlik içinde ve rıza göstererek yaptığımızda artacağına inanırız. Eylemimize yön veren <span class="Gvdemetni">yurtseverlik,</span> yani vatan aşkı, onu güçlü ve mutlu kılma ve onun gücünün ve mutluluğunun gerektirdiği her şeyi yapma iradesidir. Yurtseverin en önde gelen görevi disiplindir; devlete itaat, gerçekten de, yurtseverliğin en açık işaretidir. Devletin yasalarına herhangi bir kafa tutuş kargaşayı besler ve tam da bu nedenden dolayı (konu ne olursa olsun) "<span>yurtsevmezlik"tir</span>. Meşruiyet, itaati akıl ve muhakeme yoluyla sağlamayı amaçlar: Herkesin itaatkâr olması herkes için iyidir. Uzlaşım ve disiplin hepimizin yararınadır. Demek ki, çatlak ses çıkarmak yerine uyum içinde yapılan bir eylem herkes için iyi olduğundan, benim için de iyidir - hatta bu onaylamadığım bir politikaya boyun eğmemi gerektirse bile.</span></p>

    <p class="Gvdemetniff"><span id="sigil_index_id_37" xml:lang="tr" xmlns:xml="http://www.w3.org/XML/1998/namespace">Gelgelelim, bütün hesaplar bir karşı hesabı davet eder. Eğer yurtseverce itaat akıl adına talep edilirse, kişi pekâlâ bu <span>argümanı</span> aklın bir testine tabi tutabilir. Öfke duyulan bir politikaya boyun eğmenin bedelleri karşısında, etkin bir direnişin getirebileceği <span>ka</span>- <span id="sigil_index_id_38">zanımlarının</span> hesabı yapılabilir. Sonuçta, direnişin boyun eğmekten daha az bedel ve zarar getirdiği ve dolayısıyla rıza göstermemenin daha iyi olduğu görülebilir ya da en azından buna inanılabilir. Bu yüzden, birliğin getirebileceği faydalara atıfta bulunarak itaat gereğini meşrulaştırma çabaları hiç de ikna edici değildir ve amacına hiçbir zaman ulaşamaz. Özellikle kendim rasyonel hesabın bir ürünü olarak sunduğu için ve böyle sunduğu müddetçe, meşruiyet zayıf ve güvenilmez, sürekli tekrara ve savunmaya muhtaçtır.</span></p>

    <p class="Gvdemetniff"><span id="sigil_index_id_39" xml:lang="tr" xmlns:xml="http://www.w3.org/XML/1998/namespace">Öte yanda, millete sadakat devlet disiplininin başına bela kesilen iç çelişkilerden özgürdür. Millete ve refahına koşulsuz sadakat isteyen <span class="Gvdemetni" id="sigil_index_id_40">milliyetçilik</span> akla ya da hesaba gerek duymaz. Kazanım ya da refahın milli davaya sadakatle hizmetten elde edileceğine dair bir vaatte bulunabilir, ama bulunmayabilir de. O daha çok itaati kendi başına bir değer ve bir amaç olarak ister. Bir milletin üyesi olmak bireyin karşı çıkamayacağı kadar güçlü bir kader olarak -<span>ira</span>- <span>di</span> olarak giyilip çıkarılamayacak bir nitelik olarak- anlaşılır. Milliyetçilik tek <span>tek</span> üyelerine kimliğini verenin millet olduğunu anlatır. Millet devlet gibi ortak çıkarı kollamak için girilen bir birlik değildir. Tersine, o bütün çıkar hesaplarını aşar ve aslında çıkarlara anlamını veren milletin birliği, ortak kaderidir.</span></p>

    <p class="Gvdemetniff"><span id="sigil_index_id_41" xml:lang="tr" xmlns:xml="http://www.w3.org/XML/1998/namespace">Kendini tamamen tek bir milletle özdeşleştiren bir devlet (bu kesinlikle çok milliyetli Britanya devleti olamaz) <span class="Gvdemetni" id="sigil_index_id_42">-milli devlet-</span> kendini, pek güvenilmez bir yolla, fayda hesaplarına atıfta bulunarak meşrulaştırmaya çalışmak yerine, milliyetçiliğin potansiyelini harekete geçirebilir. Milli devlet millet adına konuşuyor olma temelinde itaat ister ve bundan dolayı, kişinin milli kaderine boyun eğmesi gibi, devlet karşısındaki disiplin de kendi başına bir amaç olarak, herhangi bir başka amaca hizmet etmeyen bir değerdir. Devlete itaatsizlik -cezayı hak eden bir suç- demek ki, yasayı çiğnemekten daha kötü bir şeydir: Milli davaya ihanet demektir - suçlularının itibarını ellerinden alan ve onları insan topluluğunun dışına atan iğrenç, ahlâksız bir eylemdir. Devletle millet arasında karşılıklı bir tür çekim olmasının nedeni, belki de, meşruiyet ve daha genel olarak tutum birliği sağlama ihtiyacıdır. Devlet milletin otoritesini kendi disiplin talebini güçlendirmek için kendine mal ederken, milletler sadakat isteklerini desteklemek üzere devletin zorlayıcı potansiyelini harekete geçirmek için kendilerini devletler halinde yapılandırmaya yatkındır. Ne var ki, bütün devletler milli olmadığı gibi, bütün milletlerin de kendi devletleri yoktur.</span></p>

    <p class="Gvdemetniff"><span id="sigil_index_id_43" xml:lang="tr" xmlns:xml="http://www.w3.org/XML/1998/namespace">Millet nedir? Bu, herkesi tatmin edecek tek bir yanıtı bulunmayan, zorluğuyla bilinen bir sorudur. Millet, devlet gibi bir "gerçeklik" değildir. Devlet, hem haritada hem de belli bir toprak parçasında, kesin olarak çizilmiş sınırları olması anlamında "gerçek"tir. Sınırların tamamı kuvvet yoluyla korunmuştur, öyle ki bir devletten ötekine rastgele geçiş, devlet sınırlarından giriş ve çıkış devleti "gerçek" kılan çok gerçek, somut direnişle karşılaşır. Devletin sınırları içinde bağlayıcı bir dizi yasa vardır ve yine bu yasaların mevcudiyetine kulak asmamak, sanki onlar yokmuş gibi davranmak tıpkı öteki diğer maddi nesnelere kulak asmamanın neden olabileceği gibi günahkârın "hırpalanmasına" ve "canının yanmasına" yol açabilmesi anlamında "gerçek"tir. Ve böylelikle devleti "gerçek" -olmasaydı diyemeyeceğiniz sert, çetin bir direniş nesnesi- kılan açıkça tanımlanmış bir toprak parçası ve açıkça tanımlanmış bir üst otorite vardır. Gelgelelim, aynı şey millet için söylenemez. Millet başından sonuna bir <span class="Gvdemetni" id="sigil_index_id_44">hayali cemaattir;</span> o ancak üyeleri zihinsel ve duygusal olarak kendilerini öteki üyelerinin çoğuyla hiçbir zaman yüz yüze karşılaşmayacakları kolektif bir bünye ile "özdeşleştirdikleri" müddetçe bir varlık olarak mevcuttur. Millet, <span class="Gvdemetnitalik">hayali</span> olduğu kadar, zihinsel bir gerçekliktir. Doğru, milletler genellikle, güvenle iddia edebilecekleri gibi, özel bir renk ve çeşni kattıkları kalıcı bir toprak parçasını işgal ederler. Ne var ki, bu milli renk o toprak parçasına, devlet destekli "ülke <span id="sigil_index_id_45">yasası"nın</span> birliği tarafından dayatılan <span>tektiplilikle</span> kıyasla, nadiren bir <span>tektiplik</span> kazandırır. Hatta milletler herhangi bir toprak parçası üzerinde yaşama tekeliyle bile övünemezler. Neredeyse her toprak parçası üzerinde yan yana yaşayan, kendilerini farklı milletlere ait olarak tanımlayan ve farklı milliyetçiliklerin kendilerinden sadakat beklediği halklar vardır. Birçok toprak parçası üzerinde, o toprağın "milli <span>karakteri"ni</span> belirlemeye yetecek kadar ağırlıklı bir konumda olmayı bırakın, gerçekten bir çoğunluk oluşturduğu iddiasında bulunabilecek bir millet yoktur.</span></p>

    <p class="Gvdemetniff"><span id="sigil_index_id_46" xml:lang="tr" xmlns:xml="http://www.w3.org/XML/1998/namespace">Milletlerin genellikle ortak bir dille seçildiği ve birleştiği de doğrudur. Ancak ortak ve ayrı bir dil olduğu farz edilen şey büyük oranda milliyetçi bir kararın (ve sıklıkla karşı çıkılan bir kararın) sonucu ortaya çıkmıştır. Genelde bölgesel ağızlar söz dağarı, söz dizimi ve deyimleri bakımından neredeyse karşılıklı iletişime <span>imkan</span> vermeyen bir özgünlük taşırlar. Ancak ne var ki onların kimlikleri tanınmaz ya da etkin olarak bastırılır ve onlar milli birliği bozacakları korkusuyla ayrı diller olarak kabul görmez. <span id="sigil_index_id_47">Öte yanda, görece küçük yerel farklılıkların altı çizilir, ayrımlar abartılır ve böylece bir lehçe ayrı bir dil ve ayrı bir milletin ayırıcı özelliği katma çıkarılabilir (örneğin, Norveççe ile <span>îsveççe</span>, Hollandaca ile Flamanca, Ukraynaca ile Rusça arasındaki farklılıklar, iddiaya göre aynı milli dilin çeşitlemeleri olarak -tanınmasa bile- gösterilen birçok "yerli" ağız arasındaki farklılıklardan çok daha belirgin değildir).</span> Dahası, insan grupları aynı dili paylaştıklarını kabul edebilirler ama yine de kendilerini ayrı milletlerden sayabilirler (İngilizce konuşan <span>Gallileri</span> ve İskoçları, eski <span>CommonweaIth'in</span> İngilizce konuşan birçok milletini, ortak dilleri Almanca olan Almanlar yanında Avusturyalılar ve İsviçrelileri düşünün). Ya da İsviçreliler gibi, insanlar kullandıkları dillerdeki bariz farklılıkları örtmeye çalışabilirler.</span></p>

    <p class="Gvdemetniff"><span id="sigil_index_id_48" xml:lang="tr" xmlns:xml="http://www.w3.org/XML/1998/namespace">Toprak parçası Ve dil ayrı ve belirleyici bir nedenden dolayı da milletin "<span>gerçekliği"nin</span> unsurları olarak yeterli değildir: Kişi, söz gelimi, onlara girebilir ve onlardan çıkabilir. Kişi, ilke olarak milli bağlılığının değiştiğini ilan edebilir. Kişi göç edebilir ve ait olmadığı bir millet içinde yaşayabilir. Kişi başka bir milletin diline <span>hakim</span> olabilir. <span id="sigil_index_id_49">Eğer oturulan toprak parçası (unutmayın, bu sınırları korunan bir toprak parçasıdır) ve bir dil topluluğuna katılım (unutmayın, öteki dillerin iktidar sahipleri tarafından kabul edilmemesi yüzünden kişi bir milli dil kullanmak zorunda bırakılmamıştır) tek başına milletin kurucu özellikleri olsalardı, millet tüm milliyetçiliklerin talep ettiği mutlak, koşulsuz ve ayrıksı bağlılık iddiasında bulunamayacak kadar "gözenekli" ve "tanımsız" olurdu.</span></span></p>

    <p class="Gvdemetniff"><span id="sigil_index_id_50" xml:lang="tr" xmlns:xml="http://www.w3.org/XML/1998/namespace">Eğer millet bir <span class="Gvdemetnitalik">seçim</span> olmaktan çok <span class="Gvdemetnitalik">kader</span> olarak, bugün hiçbir insan kuvvetinin değiştiremeyeceği kadar geçmişte sağlam yerleşmiş bir "olgu" olarak, elini süreni yakan bir "gerçeklik" olarak benimseniyorsa, böyle bir talep tamamen inandırıcı olur. Milliyetçi hareketler tam da bunu başarmaya çabalar. <span class="Gvdemetnitalik">Köken miti</span> onların başlıca aracıdır. Bu mitin ortaya attığı şey, köken olarak kültürel bir yaratım olsa bile, tarihsel gelişimi sürecinde milletin gerçek anlamda "doğal" bir olgu, insan denetimini aşan bir şey haline geldiğidir. Söylenceye göre, milletin şimdiki üyeleri ortak geçmişleriyle birbirlerine bağlanmıştır. Milli ruh onların ortak ve tanımlayıcı niteliğidir. Bu onları <span>birleştirir;</span> ve aynı zamanda, her nasılsa kolektif olarak miras alınabilen ancak asla özel olarak edinilemeyen milli ruha hak kazanmaksızın ya da katılmaya muktedir olmaksızın cemaatlerine girmeyi arzulayabilecek tüm öteki milletleri ve bireyleri ayrı bir yere koyar.</span></p>

    <p class="Gvdemetniff8"><span id="sigil_index_id_51" xml:lang="tr" xmlns:xml="http://www.w3.org/XML/1998/namespace">Bu söylencenin desteklediği, milletlerin "doğallığı" ve millet üyeliğinin "yazılmış" ve miras alınmış doğası hakkındaki iddia milliyetçiliği bir çelişkiye düşürmekten başka bir işe yaramaz. Bir yandan milletin herhangi bir doğal olgu kadar nesnel ve somut bir gerçeklik ve tarihin bir hükmü olduğu söylenir. Öte yandan ise bir güvensizlik içindedir: Birlik ve bütünlüğü sürekli tehdit altındadır; öteki milletler üyelerini avlama ya da kaçırma gayreti içindedir; bozguncular sinsice saflar arasına sızmaya çalışır. Millet kendi varlığını savunmalıdır; doğal olmasına doğaldır ama hâlâ sürekli bir uyanıklık ve çaba olmaksızın varlığını sürdüremez. Böylelikle, milliyetçilikler normal olarak milletin korunması ve sürekliliği için güç -baskı uygulama hakkı- talep ederler. <span class="Gvdemetnitalik">Devlet</span> gücü bu iş için biçilmiş kaftandır. Daha önce gördüğümüz gibi, devlet gücü baskı araçları üzerinde tekel anlamına gelir; ancak devlet gücü <span>tektip</span> davranış kuralları dayatmaya ve herkesin uyması gereken yasalar yürürlüğe koymaya muktedirdir. Bu yüzden, devletin meşruiyeti için milliyetçiliğe ihtiyaç duyduğu kadar, milliyetçilik başarısı için devlete ihtiyaç duyar. <span class="Gvdemetnitalik" id="sigil_index_id_52">Milli devlet</span> bu karşılıklı çekimin ürünüdür.</span></p>

    <p class="Gvdemetniff6"><span id="sigil_index_id_53" xml:lang="tr" xmlns:xml="http://www.w3.org/XML/1998/namespace">Bir kere devlet milletle özdeşleştirildiğinde (milletin özyönetiminin organı olarak gösterildiğinde), milliyetçi başarı ihtimali önemli oranda artar. Milliyetçilik artık tek başına söylediklerinin inandırıcılığına ve tutarlılığına, üyelerinin bunları kabul etmekte gösterdiği gönüllülüğe bağlı kalmak gereği duymaz. Artık elinin altında başka, çok daha etkili araçlar vardır. Devlet gücü kamu kuruluşlarında, mahkemelerde ve temsili organlarda tek başına milli dilin kullanımını zorlama imkânı demektir. Devlet gücü genelde tercih edilen milli kültürün ve özelde milli edebiyatın ve sanatların rekabet şartlarını artırmak için kamu kaynaklarını seferber etme imkânı demektir. Her şeyden önce, hiç kimse <span>dışarda</span> bırakılmayacak ve hiç kimse etkisi dışına çıkamayacak biçimde, aynı anda hem serbest hem de zorunlu kılınan eğitim üzerinde denetim de demektir. Genel eğitim devlet sınırları içindeki her vatandaşın devlete hâkim olan milletin değerlerini öğrenmesine, "doğuştan" yurtsever olmalarına ve böylece pratikte, teoride iddia edilenin, yani milliyetin "<span id="sigil_index_id_54">doğallığı"nın</span> gerçekleşmesine hizmet eder.</span></p>

    <p class="Gvdemetniff15"><span id="sigil_index_id_55" xml:lang="tr" xmlns:xml="http://www.w3.org/XML/1998/namespace">Eğitimin, yayılmış ancak her yerde varlığı hissedilen kültürel baskının ve devletin dayattığı davranış kurallarının, toplam etkisi "millet üyeliği" ile gelen hayat tarzına ilişiktir. <span id="sigil_index_id_56">Bu manevi bağ bazen bilinçli ve açık bir <span class="Gvdemetni" id="sigil_index_id_57">etnik merkezcilikte;</span> kişinin kendi milletinin ve onunla ilişkili her şeyin haklı, ahlâki olarak övgüye layık ve güzel -ve bir alternatifin sunabileceği her şeyden çok üstün- olduğuna ve kişinin kendi milleti için iyi olan şeyin başka herkesin çıkarlarından önce gelmesi gerektiğine duyulan bir inançta kendini gösterir.</span> Böylesine bariz bir etnik merkezcilik -"grup bencilliği"- felsefesi telkin edilmese bile özgün, kültürel olarak biçimlenmiş bir çevrede yetişmiş insanların kendilerini o çevrede, yalnızca o çevrede yuvalarında ve güven içinde hissetmeye yatkın oldukları da temel bir gerçektir. Bildik olanın dışındaki koşullar, edinilmiş becerilerin değerini düşürür ve böylelikle karışıklığın sorumlusu "yabancılarda odaklanan bir rahatsızlık, belli belirsiz bir öfke, hatta düşmanlık duygusuna neden olur. Yabancıların tarzları onların geriliklerinin ya da küstahlıklarının kanıtı olarak görülür, yabancıların kendileri de bozguncular olarak algılanır. İnsan onların ayrı tutulmasını ya da ortadan kaldırılmasını ister.</span></p>

    <p class="Gvdemetniff"><span id="sigil_index_id_58" xml:lang="tr" xmlns:xml="http://www.w3.org/XML/1998/namespace">Milliyetçilik kültürel seferler düzenlenmesi -yabancıların tarzlarını değiştirmeye, onları döndürmeye, onları hâkim milletin kültürel otoritesine itaate zorlamaya çaba harcanması- yönünde bir eğilimi teşvik eder. Kültürel seferin amacı asimilasyondur. <span>(</span>"Asimilasyon" terimi köken itibariyle biyolojiden alınmıştır; kendini beslemek için, canlı bir organizma çevrenin öğelerini asimile eder, yani "yabancı" varlıkları kendi vücudunun hücre ve dokularına dönüştürür. Bunu yaparak onları kendine "benzer" kılar; bir zamanlar farklı olan şey kendi gibi olur.<span>)</span> Elbette, milliyetçilik dediğimiz şey her zaman asimilasyonla ilgilidir çünkü milliyetçiliğin "doğal birliğe" sahip olduğunu ilan ettiği millet, önce genelde farklı ve çeşitli bir nüfusu milli karakter efsaneleri ve sembolleri etrafında toplayarak yaratılmak zorundadır. Asimilasyon çabaları, belli bir toprak parçası üzerinde devlet <span>hakimiyeti</span> kurmuş muzaffer bir milliyetçilik o topraklarda oturan birtakım "yabancı" -ister kendi ayrı milli kimliklerini ilan eden isterse kültürel birlik sürecine girmiş nüfus tarafından ayrı ve milliyet olarak yabancı muamelesine tabi tutu<span class="Gvdemetni" id="sigil_index_id_59">lan- gruplarla karşılaştığında, açık ve kendi iç çelişkilerini tamamen ortaya sermiş hale gelir. Böylesi durumlarda, asimilasyon sıklıkla bir din değiştirme <span>misyonu</span> -daha çok bir kâfiri doğru dine döndürme- olarak sunulur.</span></span></p>

    <p class="Gvdemetniff"><span id="sigil_index_id_60" xml:lang="tr" xmlns:xml="http://www.w3.org/XML/1998/namespace">İşin garibi, döndürme gayretleri çoğu kere başarılı olmaktan korkuluyormuş gibi, yarı gönüllü yürütülür. Bu gayretler milliyetçi görüşte daima mevcut olan iç çelişkilerin izini taşır. Milliyetçileri bir yanda kendi milletinin, onun milli kültür ve karakterinin üstünlüğünü iddia eder. Dolayısıyla böyle üstün bir milletin çevre halklar için çekiciliği beklenen bir şeydir; aslında, ötekilerin bu milletin görkemine katılma arzu ve çabaları milletin hak ettiği üstünlüğün bir kanıtı ve fazladan bir onayıdır. Dahası, milli bir devlet durumunda, bu devlet otoritesi için popüler bir desteği de harekete geçirir ve devletin ön ayak olduğu <span>tektipliğe</span> direnen öteki otorite kaynaklarını zaafa uğratır. Öte yandan, özellikle ev sahibi milletin "kolları açık", misafirperver tutumuyla kolaylaştırıldığında, yabancı unsurların millet içine doluşması millet üyeliğinin "<span id="sigil_index_id_61">doğallığı"na</span> gölge düşürür ve bizatihi milli birlik pınarını kurutur. Görülüyor ki, insanlar iradi olarak yerlerini değiştirebiliyor. Dün "onlar" olanlar gözlerimizin önünde "biz" olurlar. Bu yüzden, sanki milliyet basit bir tercih meselesiymiş gibi görünür; bir kararın sonucu olmak -<span>bü</span>- tün kararlar gibi- ilke olarak geçmişte olduğundan farklı olabilmek ve hatta kararı hükümsüz kılabilmek demektir. Asimilasyon, eğer etkili olmuşsa, milletin ve millet üyeliğinin kalıcı olmayan, iradi karakterini -milliyetçiliğin ısrarla gizlemeye çalıştığı bir şeyi- gözler önüne serer.</span></p>

    <p class="Gvdemetniff"><span id="sigil_index_id_62" xml:lang="tr" xmlns:xml="http://www.w3.org/XML/1998/namespace">Bu yüzden, asimilasyon kültürel seferin yanına çekmeyi ve döndürmeyi amaçladığı halka karşı duyulan hıncı besler. Onlar düzene ve güvenliğe bir tehdit gibi görülürler: Onlar teoride imkânsız olan bir şeyi başarmışlar, insan gücü ve denetimi dışında olduğuna inanılan bir şeyi insan çabasıyla elde etmişlerdir. Onlar böylece iddia edilen doğal sınırların aslında yapay ve daha kötüsü aşılabilir olduğunu göstermişlerdir. Bu yüzden, onların asimilasyonunun -milliyetçi politikanın duyurduğu hedefin- gerçekten başarılı ve tam olduğunu kabul etmek kolay değildir. Kuşkucunun gözünde, görünüşte asimile olmuş kişiler daha çok döneklere -ister kişisel kazanç isterse kafasından geçen daha uğursuz bir maksat için olsun, olduklarından başka görünmeye çalışan yapmacıklı, potansiyel hainlere- benzerler. İşin garibi, bizatihi asimilasyonun başarısı bölünmenin sürekli olduğu ve değişmeyeceği, "gerçek asimilasyon"un aslında mümkün olmadığı ve kültürel dönüştürme yoluyla millet kurmanın geçerli bir proje olmadığı fikrine arka çıkar.</span></p>

    <p class="Gvdemetniff"><span id="sigil_index_id_63" xml:lang="tr" xmlns:xml="http://www.w3.org/XML/1998/namespace">Milliyetçilik bu yüzden daha tekin ve daha sağlam, ırkçı savunma hattına geri çekilebilir. <span class="Gvdemetni">Irk,</span> milletten farklı olarak ve kuşkuya yer bırakmayacak biçimde, doğaya özgü -kuşkusuz insan etkisi ve denetimi dışında- bir şey olarak algılanır. Irk fikri, insanlar arasında ne insan eseri ne de insan çabasıyla değiştirilebilir olduğu düşünülen türden ayrımları temsil eder. Irka sıklıkla katıksız bir biyolojik anlam verilir: Yani bireysel karakter, kabiliyet ve mizaç, kafatası ya da bedenin öteki parçalarının şekli ve ölçüsü gibi, gözlenebilir, dışsal niteliklerle yakından ilişkilidir, ya da genlerin niteliği ile bir daha değişmemek üzere belirlenmiştir. Ne var ki, her durumda bu kavrayış, cinsel üreme süreci yoluyla bir nesilden diğerine geçen <span class="Gvdemetnitalik">kalıtımsal</span> niteliklere başvurur. Irkla karşı karşıya geldiğinde, eğitim teslim olmalıdır. Doğanın karar verdiğini hiçbir insan bilgisi değiştiremez. Irk, milletin tersine, asimile edilemez; asimilasyon ancak başka bir ırkın arılığını "kirletebilir" ve kalitesini bozar. Böylesi marazi bir olaya meydan vermemek için, yabancı ırklar ayrı tutulmalı, birbirlerinden tecrit edilmeli ve en iyisi, karışımı im- <span>kânsızlaştıracak</span> güvenli bir uzaklığa taşınmalı ve böylece kişinin kendi ırkı kirlenmeden korunmalıdır.</span></p>

    <p class="Gvdemetniff"><span id="sigil_index_id_64" xml:lang="tr" xmlns:xml="http://www.w3.org/XML/1998/namespace">Görünüşe göre, asimilasyon ve ırkçılık taban tabana zıttır. Ancak ne var ki, onlar aynı kaynaktan doğarlar; <span class="Gvdemetnitalik">sınır çizme</span> kaygısı milliyetçi eğilimde içkilidir. İkisi de iç çelişkinin kutuplarından birine ağırlık verir. Duruma bağlı olarak şu ya da bu taraf milliyetçi hedeflerin izlenmesinde silah olarak kullanılabilir. Ancak ikisi de potansiyel olarak daima her milliyetçi hamlede mevcuttur - sıralarını beklerler. Birbirlerini dışlamak yerine, karşılıklı olarak destekleyebilir ve pekiştirebilirler.</span></p>

    <p class="Gvdemetniff8"><span id="sigil_index_id_65" xml:lang="tr" xmlns:xml="http://www.w3.org/XML/1998/namespace">Milliyetçiliğin gücü, sosyal düzenin devlet otoritesi tarafından tanımlandığı haliyle yürütülmesinde ve sürdürülmesinde oynadığı bağlayıcı rolünden gelir. Milliyetçilik yaygın <span id="sigil_index_id_66">heterofobiyi</span> (yabancı olgusuna ayırdığımız bölümde tartıştığımız, yabancıya duyulan öfke) "kamulaştırır" ve bu duyguyu devlete sadakat ve destek, devlet otoritesi karşısında disiplin sağlama hizmetinde seferber eder. Böylelikle devlet otoritesini daha etkili kılar. Milliyetçilik aynı zamanda devletin güç kaynaklarını sosyal gerçekliği yeni <span id="sigil_index_id_67">heterofobi</span> arzının ve dolayısıyla yeni seferberlik fırsatlarının yaratılmasını sağlayacak biçimde değiştirmekte de kullanır. Devlet zor kullanma tekelini kıskançlıkla koruduğu için, kural olarak, etnik ve ırkçı şiddet gibi tüm özel hesap kesme yollarını tıkar. Çoğu durumda devlet küçük ayrılıklardaki özel girişime izin vermez ve hatta onları cezalandırır da. Kaynaklarının tüm geri kalanları gibi milliyetçiliği bir ve tek sosyal düzenin (yani, devlet tarafından tanımlanmış, sürdürülen ve desteklenen düzenin) bir aracı olarak kullanırken, aynı zamanda yaygın, kendiliğinden ve bu yüzden potansiyel olarak düzen bozucu tezahürleri engeller. Milliyetçiliğin seferber edici potansiyeli böylelikle uygun devlet politikasının -popüler <span id="sigil_index_id_68">heterofobiyi</span> görünüşte yansıtan ama aslında pekiştiren vatana döndürme ve öteki önlemlerle güçlendirilmiş, göçü kısıtlayan yasalar yanında, tercihen pahalı olmayan ama <span>prestij</span> sağlayan askeri, ekonomik ya da sportif zaferler yoluyla devletle yurtseverce özdeşleşme ve milliyetçi duygulan okşama- emrine koşulur.</span></p>

    <p class="Gvdemetniff"><span id="sigil_index_id_69" xml:lang="tr" xmlns:xml="http://www.w3.org/XML/1998/namespace">Dünyanın büyük bir kesiminde, devlet ve millet tarihsel olarak <span>içiçe</span> geçmiştir; devletler toplum üzerindeki denetimlerini pekiştirmek ve sürdürdükleri düzeni güçlendirmek için milli duygulardan faydalanırken, millet-kurma gayretleri güya doğal olan ve bu yüzden desteklenmesine gerek duyulmayan birliği pekiştirmek için devlet gücüne başvurur. Gelgelelim, unutmamak gerekir ki, devlet ve milletin <span>içiçe</span> geçmesinin tarihsel bir olgu olması onun kaçınılmazlığının kanıtı değildir. Etnik sadakat ile yerli dile ve âdetlere bağlılık, onların devlet gücüyle ittifakları sayesinde yerine getirdikleri politik işleve indirgenemez. Milletle devletin evliliği hiçbir biçimde alınyazısı değildir; kendi rızalarıyla yapılmış bir evliliktir.</span></p>
  </div>
</body>
</html>
