<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
  
<style type="text/css">
span.sgc-1 {font-weight: bold}

  a.sgc-2 {font-size: 1em; text-indent: 1.5em;}

  span.sgc-3 {letter-spacing: normal;}

  span.sgc-4 {color: rgb(0, 0, 0)}
</style>
</head>

<body class="calibre">
  <div class="WordSection2">
    <h1 class="calibre1" id="calibre_toc_12"><a class="pcalibre calibre2 pcalibre1 sgc-2" id="bookmark11"><span class="Balk calibre28 calibre13 sgc-1 sgc-4" id="sigil_index_id_1" xml:lang="tr">Doğa ve kültür</span></a><br /></h1>

    <p class="MsoNormal"></p>

    <p class="MsoNormal"></p>

    <p class="Gvdemetniff"><span xml:lang="tr"><br /></span></p>

    <p class="Gvdemetniff"><span id="sigil_index_id_2" xml:lang="tr">Acıma ve şefkatle karışık, "Şu kısa boylu adama bak. Zavallı, doğa hiç de cömert davranmıyor" deriz. Havasını bozan boyu için adamı kabahatli bulmayız. Bildiğimiz çoğu insandan ve kuşkusuz "normal"den kısa olan boyu gözümüze çarpar. Ama aklımıza birinin, bir yerlerde adamı daha uzun boylu yapmayı ihmal ettiği gelmez. Bildiğimiz kadarıyla, insanın boyunu birileri belirleyemez; boy, âdeta, doğanın temyizi olmayan bir hükmüdür. Hükmü feshetmenin ya da bozmanın bir yolu yoktur. İnsanın onu kabul edip yapabildiği kadarıyla onunla yaşamaktan başka seçeneği yoktur. Bir başka sefer "Bak, ne kadar şişman bir adam" der ve güleriz. "Oburun teki ya da bir biracı olsa gerek. Utanmıyor da. Bu konuda gerçekten bir şeyler yapması gerekir." Boyun tersine, bedenin genişliği -ya da bizim olduğuna inandığımız genişliği- normal olarak insanın elindedir. Beden daha şişman</span> <span class="Gvdemetni9pt0ptbolukbraklyor calibre13" xml:lang="tr">ya da</span> <span xml:lang="tr">daha zayıf yapılabilir. Bu konuda hiçbir tereddüt yoktur.</span> <span class="Gvdemetni9pt0ptbolukbraklyor calibre13" xml:lang="tr">İnsanın</span> <span id="sigil_index_id_3" xml:lang="tr">kilosu düzenlenebilir, ayrıca düzenlenmeli ve insan çabasıyla</span> <span class="Gvdemetni9pt0ptbolukbraklyor calibre13" xml:lang="tr">kabul</span> <span id="sigil_index_id_4" xml:lang="tr">edilebilir standartlara getirilmelidir de. İnsan kendi kilolarından sorumludur, bu konuda yükümlülükleri vardır ve eğer bu yükümlülüklerini yerine getirmezse utanmalıdır.</span></p>

    <p class="Gvdemetniff6"><span id="sigil_index_id_5" xml:lang="tr">Bu iki durum birbirinden nasıl ayrılır? Neden bunlara son derece farklı biçimlerde tepki veririz. Bu soruların yanıtı insanların <span class="Gvdemetnitalik">yapabileceklerine</span> ilişkin bilgimizde ve insanların neleri yapmaları gerektiğine ilişkin inancımızda bulunabilir. İlkin, soru bir şeyi yapmaya "insan gücünün" yetip yetmediğidir (dünyanın bir parçasını ya da bir Özelliğini kendi isteklerine uygun hale getirmeyi sağlayacak bilginin, becerinin ya da teknolojinin var olup olmadığı, insanlar tarafından elde edilebilir ve kullanılabilir olup olmadığı). Sonra, o "bir şeyin" uyması <span class="Gvdemetnitalik">gereken</span> bir standardın, bir <span class="Gvdemetnitalik">normun</span> olup olmadığı sorusu gelir. Başka bir ifadeyle, insanlar tarafından değiştirilebilir, olduklarından farklı hale getirilebilir şeyler vardır. Bunlara insanın gücünü aşan öteki şeylerden farklı muamele edilmelidir. Birincisine <span class="Gvdemetni" id="sigil_index_id_6">kültür,</span> ikincisine <span class="Gvdemetni" id="sigil_index_id_7">doğa</span> deriz. Bu yüzden, bir şeyin doğanın değil, kültürün konusu olduğunu söylerken kastettiğimiz, o şeyin manipüle edilebilir ve böyle bir <span>manipülasyonun</span> istenen, uygun bir "son durum" olduğudur.</span></p>

    <p class="Gvdemetniff6"><span id="sigil_index_id_8" xml:lang="tr">Gerçekten de, eğer düşünürsek, tek başına "kültür" sözcüğünün kendisi bile çok şey anlatır. Vahşi doğadan kazandığı toprağı dikkatle işleyen ve tarıma açan, saçılacak tohumları ve ekilecek fideleri seçen, bakımını yapan ve doğru şekli -yani söz konusu bitki için uygun görülen şekli- vermek için büyüyen dalları budayan bir çiftçinin ya da bir bahçıvanın emeğini akla getirir. Ancak çiftçi ve bahçıvan bununla da kalmaz. Aynı zamanda, "kendi başlarına" büyümekte olan ve bu yüzden ekili alandaki sıkı düzeni bozan, o alanda planlanan verimliliği düşüren ya da bahçenin estetik ideali dışına çıkan istenmeyen misafirleri ve "davetsiz" bitkileri de ayıklar. Bitkileri ilk başta -sıcak ilgi isteyen uygun şeyler olarak görülen faydalı bitkiler ve biçilmesi, ilaçlanması, olmazsa yok edilmesi gereken yabani otlar olmak üzere- bölen şey verimlilik hesabı ya da düzen ve güzellik fikriydi. "Şeylerin düzenini" zihninde tasarlayan ve ardından o tasarıyı hayata geçirmek, bizatihi gerçekliği "düzene sokmak", yani düzen tasarılarına daha yakın hale getirmek için becerileriyle aletlerini kullanan çiftçi ve bahçıvandır (çoğu durumda <span>halihazırda</span> ellerindeki becerileri ve alet <span id="sigil_index_id_9">edavatları</span> çiftçilerin ve bahçıvanların hayal güçlerine sınırlar koyduğunu unutmayın; ancak böyle bir düzen tasarısı halihazırda uygulanabilir olduğu kadar, mevcut beceri düzeyi olarak anlaşılacaktır). Onlar, aynı zamanda, <span class="Gvdemetnitalik" id="sigil_index_id_10">düzen</span> ile <span class="Gvdemetnitalik" id="sigil_index_id_11">düzensizlik, norm</span> ile <span class="Gvdemetnitalik">normdan sapma</span> arasındaki ayrımın kıstasını da sağlar.</span></p>

    <p class="Gvdemetniff"><span id="sigil_index_id_12" xml:lang="tr">Çiftçilerin ve bahçıvanların işleri, maksatlı bir etkinlik ve özel türden bir maksat -gerçekliğin belli bir kesimine aksi halde olmayacak ve kendisini gerçekleştirmek için çaba sarf edilmeksizin ortaya çıkmayacak bir biçim dayatması- olarak kültürün ilk akla gelen örnekleridir. Kültür, şeyleri olduklarından ve aksi halde olacaklarından farklı yapmak ve onları bu halde, yapay şekil içinde tutmaktır. Kültür, bir düzen yaratmak ve onu korumak, düzeni bozan ve bu düzen açısından <span class="Gvdemetnitalik" id="sigil_index_id_13">kaos</span> görünen her şeyle mücadele etmektir. Kültür, "doğa düzeni" (yani, şeylerin insan müdahalesi olmaksızın oldukları durum) yerine yapay, tasarlanmış bir düzen koyma ya da ekleme işidir. Kültür, böyle yapay bir düzeni <span class="Gvdemetnitalik">getirmekle</span> kalmaz, ona <span class="Gvdemetnitalik">değer de verir.</span> Kültür, bir tercih sorunudur. Kültür, bir düzeni en iyi, hatta belki de tek iyi düzen olarak göklere çıkarır. Bütün alternatifleri bayağı ya da tümden düzensizlik olarak tanımlar.</span></p>

    <p class="Gvdemetniff"><span id="sigil_index_id_14" xml:lang="tr">Doğa ile kültürün ayrım çizgisinin tam olarak nerede çizildiği, elbette hangi becerilerin ve bilgilerin edinilmiş olduğuna ve onları daha önce denenmemiş amaçlar için kullanma tutkusunun olup olmadığına bağlıdır. Genelde, bilim ve teknolojinin gelişmesi o zamana kadar "doğal" olan olguların muhtemel <span>manipülasyon</span> alanını ve böylelikle kültür âlemini genişletir. <span id="sigil_index_id_15">Baştaki örneğimize dönecek olursak, tıp mesleğiyle birlikte genetik mühendisliği ve kimya endüstrisinin yöntem ve uygulamaları, pekâlâ insan boyunun uzunluğunu doğal alandan kültür alanına aktarabilir: Er ya da geç, genlerle oynama teknolojisi ya da vücuttaki organ ve hücrelerin büyü<span class="Gvdemetni" id="sigil_index_id_16">mesini etkileyen ilaçlar tek <span>tek</span> bireylerin o zaman bir norm haline gelmiş arzulanan standart uzunluğun altına düşmesini engelleyebilir.</span></span> <span class="Gvdemetni" id="sigil_index_id_17">Günümüzdeki uygun ağırlık gibi, uygun boy da kolektif bir ilgi alanı ve kişisel sorumluluk haline gelir.</span></span></p>

    <p class="Gvdemetniff"><span id="sigil_index_id_18" xml:lang="tr">Ne var ki, her tür kültürün diğer bir önemli özelliğini gösterdiğinden, hayali örneğimiz üzerinde biraz daha duralım. Eğer boy uzunluğunun ayarlanması için genetik kontrol uygulanırsa, yavrularının boy uzunluğuna karar verecek olan, ana babalardır; ya da bir yasa kabul edilecek ve yurttaşlarının uygun boy uzunluğuna karar verecek devlet birimleri tayin edilecektir; ya da insanın vücut ölçülerinde neyin "anormal" neyin "normal" olduğuna doktorların tavsiyesine göre karar verilecektir. Durum ne olursa olsun, bedenin sahibi başkalarının hükümlerini benimsemek zorunda kalacak ya da (gen mühendisliğinde olduğu gibi) bunu kabulü ya da reddi dahi söz konusu olmayacaktır. İnsan türünün bir bütün olarak artan kudretini (doğa karşısında insan türünün artan bağımsızlığı ya da özgürlüğü de diyebiliriz buna) gösteren kültürün kendisi bireyin gözüne, tıpkı doğa yasaları gibi, karşı konamaz bir kader olarak görünebilir.</span></p>

    <p class="Gvdemetniff"><span id="sigil_index_id_19" xml:lang="tr">Örneğimizin de gösterdiği gibi, kültür gerçekten de bir insan etkinliğidir - ama bazı insanların başka bazıları üzerinden yürüttükleri bir etkinliktir. Bahçe örneğindeki gibi, herhangi bir kültürel süreçte bahçıvanın <span id="sigil_index_id_20">kültürleme</span> ve bitkilerin kültürlenmesi rolleri açıkça belirlenmiş ve ayrı tutulmuştur. "İnsan canlılar" durumunda böylesi bir ayrımın ilk bakışta göze çarpmamasının nedeni çoğu kere "bahçıvan"ın kim olduğunun açık olmamasıdır. Bireylerin hem şekillendirdiği hem de uymaya mecbur olduğu normun arkasında duran otorite bir kural olarak yayılmış halde, sıklıkla anonimdir. Tam olarak nerede durduğunu tespit etmek imkânsızdır. İnsan bedenlerini ve düşüncelerini şekillendiren aman vermez, korkunç otorite "kamuoyu", moda, "ortak rıza", "uzman görüşü" ve hatta sağduyu -özel olarak hiç kimseye ait olmayan, herkesin kanaati- gibi <span>muğlak</span> bir kendilik biçiminde boy gösterir. Bu yüzden, görülen o ki, insanlara örneğin kulaklarını değil de dudaklarını boyamak ya da herkesin gözü önünde içerken özel bir yerde tek başına <span id="sigil_index_id_21">işemek</span> gibi şeyleri yaptıran bizatihi kültürün kaçkın, ele gelmez ve soyut oluşudur. Kültür, yanıltıcı bir "töz" edinmiştir; sanki katı, ağır, baskın ve karşı çıkılmaz bir şeydir. Başat hayat biçimlerine karşı her türden direnişi tehlikeli ve zararlı bulan kişi açısından bakıldığında, kültür pekâlâ "orada duran" gerçekliğin geri kalanından ayrılmaz bir şey olarak görünebilir. En az doğanın kendisi kadar "doğal"dır. Eğer yapıntı insanlar tarafından yapılmak ve bu yüzden insan kararı, onayı ve onu destekleme yönünde örtük rızası dışında bir şey olmamak anlamına geliyorsa, kültürün elbette çok azı <span class="Gvdemetnitalik" id="sigil_index_id_22">yapıntıdır.</span> Bariz olarak insan kaynaklı olmakla birlikte, doğa gibi kültür de bireyin ufkunun ötesinde hayal meyal görünür, çetin ve erişilmezdir. Doğa gibi, "neyin nasıl <span>olduğu"nu</span> temsil eder. Hiç kimse toprak kültürü ya da bahçe kültürünün insan işi olduğundan kuşku duymazken, benzer bir hakikat "<span class="Gvdemetnitalik">insan</span> kültürü" durumunda gizlidir ya da en azından perdelenmiştir. Ne var ki, bu da en az önceki durumlardaki kadar hakikattir.</span></p>

    <p class="Gvdemetniff"><span id="sigil_index_id_23" xml:lang="tr">Kendi hayatınızda "insan yapısı <span>öğeler"e</span> daha yakından baktığınızda, muhtemelen bu öğelerin hayatınıza iki yolla girmiş olduğu dikkatinizden kaçmayacaktır; ya da, bir diğer deyişle, yapıntı, "insan yapımı" düzenin oluşturulması ve sürdürülmesinin iki ayrı türden eylem gerektirdiğini söyleyebilirsiniz. Birinci tür eylem çevreye, ikincisi ise bireye yöneliktir. Birincisi düzenler, bireysel hayat süreçlerinin işlediği bağlamı düzenli kılar. İkincisi bizatihi hayat sürecinin güdülerini ve amaçlarını şekillendirir. Birincisi kişinin yaşadığı dünyayı daha az rastlantısal, daha çok düzenli kılar; öyle ki, belli davranış türleri daha makul, akla yatkın ve sonuçta diğerlerine göre seçilme şansı daha yüksek hale gelir. İkincisi insanı tahayyül edilebilecek sayısız başkaları arasından belli güdüleri ve amaçları seçmeye yatkın hale getirir. Belirtmek gerekir ki, analitik bakımdan ayrı iki tür, uygulamada ve sonuçta karşılıklı olarak birbirlerini dışlamadıkları gibi, birbirlerinden bağımsız da değildir. Benim ve başka herkesin bireysel hayat süreçlerinin çevresi büyük oranda kendi güdüleri ve amaçları olan öteki bireylerin de çevresidir -ve böylelikle bireysel davranış güdüleri ve kalıplarının "normatif düzenlenmesi" çevrenin toplam düzenliliği ve kestirilebilirli- <span>ği</span> içinde önemli bir unsurdur.</span></p>

    <p class="Gvdemetniff25"><span class="Gvdemetni" xml:lang="tr">Düzen,</span> <span id="sigil_index_id_24" xml:lang="tr">rastlantısallık ya da <span id="sigil_index_id_25">kaostan</span>, düzenli bir durum varken her şeyin olamaması, her şeyin mümkün olmaması ile ayrılır. Aklın aldığı neredeyse sonsuz sayıdaki olaylar içinden, yalnızca sınırlı bir sayıda olay gerçekleşebilir. Farklı olaylar farklı ihtimal oranlan taşırlar; bazı olaylar ötekilere göre daha muhtemeldir. Yapay bir düzen, ihtimal <span>dahilinde</span> olmayanı zorunlu ya da kaçınılmaz hale dönüştüğünde (örneğin, yumurtalarla domuz pastırmasının neredeyse imkânsız olan birlikteliğinin düzenli bir sabah buluşmasına dönüştürülmesi), başarıyla kurulmuş olur. Dolayısıyla, bir düzen tesis etmek olaylardaki ihtimal payını manipüle etmektir. Aksi halde rastlantıya bağlı olarak ortaya çıkacak bazı olaylar, başka bazı olayların olmasını önleyecek engel dikilirken, daha muhtemel -"normal"- kılınırlar. Bir düzen tesis etmek ayıklamak, seçmek -ve tercihler ve öncelikler oluşturmak, <span class="Gvdemetnitalik">değer biçmek-</span> demektir. <span class="Gvdemetni">Değerler</span> arkada durur ve er geç tüm yapay düzenlerin yapısına girerler. Böylesi her düzen, olabilirliklerin sapabileceği birçok yoldan sadece biri, tüm ötekilere tercih edilmiş biridir. Bu düzen bir kere iyice yerleştiği, sağlam ve güvenli hale geldiğinde, doğal olarak bu "doğru"yu unutur, o düzeni düşünülebilecek tek düzen olarak algılarız. Artık öyle görünür ki, ancak ve ancak tek bir düzen olabilirken, düzen <span class="Gvdemetnitalik">sizlik</span> sonsuz bir çeşitlilik gösterir. Özgün, verili bir düzen artık genelde düzenle eşanlamlı olarak algılanır; bütün alternatifler hep birlikte düzensizliğin ya da <span id="sigil_index_id_26">kaosun</span> çeşitlemeleri sınıfına sokulurlar.</span></p>

    <p class="Gvdemetniff25"><span id="sigil_index_id_27" xml:lang="tr">İnsan türü olarak, hepimizin düzenli bir çevre yaratmada ve onu korumakta kesin çıkarı vardır. Bunun nedeni, davranışlarımızın çoğunun sonradan <span class="Gvdemetnitalik">öğrenilmiş</span> olmasıdır. Başarılı olan -istediğimiz sonucu aldığımız, hoşnutluk veren, çevremizdeki insanların onayını ve övgüsünü alan- geçmiş eylemlerimizi hatırlarız. Hafıza ve öğrenme kapasitesi gibi eşsiz maharetlerimiz sayesinde, her gün daha etkili hayat becerisi edinebiliriz; bilgiyi, becerileri, deneyimi <span class="Gvdemetnitalik">birik <span>tirebiliriz</span>.</span> Ne var ki, hafıza ve öğrenme ancak eylemlerimizin bağlamı genel olarak sabit kaldığı müddetçe faydalı sonuçlar verir. Çevremizdeki dünyanın bu istikran sayesindedir ki ancak daha önce başarılı olmuş eylemler bugün ve yarın tekrarlanacak olsa muhtemelen yine başarılı olacaktır. Düşünsenize, örneğin, trafik ışıklarının renklerinin anlamı uyarı yapılmaksızın değişirse, nasıl bir kargaşa yaşanır! Rastlantısal olarak sürekli kılık değiştiren bir dünyada, hafıza ve öğrenme nimet olmaktan çıkıp bir bela haline gelir. Öğrenmek, geçmiş tecrübelere güvenmek tam anlamıyla intihara dönüşür.</span></p>

    <p class="Gvdemetniff"><span id="sigil_index_id_28" xml:lang="tr">Muntazam işleyen ve bu yüzden hayatımızın çoğunu geçirdiğimiz çevrenin rahatlıkla kestirilebilir olduğu <span class="Gvdemetnitalik" id="sigil_index_id_29">düzenli</span> dünya kültürel tasarımın ve seçimin ürünüdür. Uygun olarak tasarlanıp yapıldığında, binalar muhtemel ısı değişmelerini öyle bir sınırlar ki dayanılmaz aşırı uçlar tümden dışlanır. Yolların yayalara ve araçlara ait kısmını ayırmak yayayla hareket halindeki aracın ölümle sonuçlanacak bir karşılaşma ihtimalini önemli oranda azaltır. Bir nehrin iki yakasını birleştiren köprü nehri geçerken ıslanma ihtimalini azaltır. Şehrin satış değeri ve kira geliri, verilen hizmetlerin niteliği bakımından farklı bölgelere ayrılması, gelip geçerken ya da yörede karşılaşılabilecek insan çeşitliliğini sınırlar. Son derece farklı ücretlerle, uçaklarda ve trenlerde birinci ve ikinci sınıf bölümlerinin ayrılması aynı şekilde muhtemel yol arkadaşlarının çeşitliliğine sınırlar getirir.</span></p>

    <p class="Gvdemetniff"><span id="sigil_index_id_30" xml:lang="tr">Çevremizdeki dünya düzeninin karşılığı bizatihi kendi <span>davra</span>- <span id="sigil_index_id_31">nışlarımızdaki</span> düzenliliktir. Yürürken ve araç kullanırken tümüyle farklı güzergâhları seçeriz. İçkili bir partide okulda ders verirken ya da iş toplantısında olduğu gibi davranmayız. Tatillerde ana babamızın yanında farklı, resmi bir ziyaret yapmakta olduğumuz tanımadığımız insanlar arasında farklı davranırız. Patronumuzla mı konuştuğumuza yoksa arkadaşlarımızla mı çene çaldığımıza bağlı olarak farklı ses tonları ve farklı sözcükler kullanırız. Bir yerde söylediğimiz ama başka yerde sakındığımız sözcükler vardır. Aleni yaptığımız şeyler yanında yalnızca bizi gözleyenlerin olmadığından emin olduğumuzda yaptığımız "özel" şeyler de vardır. Dikkate değer olan şey, bir an için "uygun" bir tutum benimserken, kendimizi tıpkı bizim gibi davranan başkalarının yanında bulmamızdır; bir <span class="Gvdemetnitalik">kural</span> olarak görünen şeyden kopuşlar da olur ancak bunlar çok seyrektir - sanki görünmez bir tür ip hepimizi benzer bir biçimde sarmıştır.</span></p>

    <p class="Gvdemetniff6"><span id="sigil_index_id_32" xml:lang="tr">Eğer şaşırıp bu davranışın uygun olmadığı koşullarda belli bir bağlama yakışmayacak şekilde davranırsam, muhtemelen utanacağım ya da kendimi suçlu hissedeceğim. Bana pahalıya patlayan bir hata işlediğimde -örneğin, işimi kaybettiğimde ya da terfi alamadığımda, şöhretime leke sürdüğümde, değer verdiğim bir kişinin sempatisini kazanmayı başaramadığımda ya da kaybettiğimde- pişmanlık duyarım. Diğer bazı durumlarda ise -sanki gizli kalmasını hatta her şeyden önce doğru olmamasını istediğim "gerçek benliğime" ilişkin gizli bir gerçeği açık etmiş gibi- utanç duyabilirim. Hoş olmayan sonuçlar doğurmuş bir tutumdan pişmanlık duymanın tersine, utanma duygumda hesaplanmış ya da aslında rasyonel hiçbir yan yoktur. Bu duygu pek düşünmeksizin ortaya çıkmıştır. Utanç, bir karıştırmaya, ayrı tutulması gereken şeyin şaşırılmasına, gözetilmesi ve korunması gereken bir ayrımın çiğnenmesine karşı otomatik bir tepkidir. Denebilir ki, utanç böylesi bir karıştırma <span class="Gvdemetnitalik" id="sigil_index_id_33">-farklılıkların</span> ihmal edilmesi- karşısında (kültürel olarak öğrenilmiş) bir savunmadır. Utanç, davranışlarımızı doğru (yani, kültürel olarak belirlenmiş) çizgide tutmanın aracı olarak düşünülebilir.</span></p>

    <p class="Gvdemetniff6"><span id="sigil_index_id_34" xml:lang="tr">Şimdiye kadar yazdıklarımızdan, kültürün -bu yapay düzen kurma işinin- çoğu kez aksi halde birbirlerinden pek ayrı düşünülmeyecek olan şeyler ya da eylemler arasında ayrımlar yapmak, farklılaştırmak, bölmek, parçalamak suretiyle başarıldığı açık olsa gerek. Bir çölde, insan etkinliğinin girmediği ve insani amaçlara uzak bir yerde, birinin toprak parçasını diğerininkinden farklı kılan ne işaretler ne de çitler vardır; bir hayvan gübresi tamamen ötekine benzer, kendi başına bir anlamdan yoksundur, onu bir diğerinden ayıracak hiçbir şey yoktur. <span>Meskun</span> olmayan çöl âdeta biçimsizdir. Öte yandan, kültür çalışmasına konu bir çevrede, tekbiçim, düz bir toprak yüzeyi bazı insanları çekerken diğerlerini iten alanlara ya da yalnızca taşıt araçları ve yalnızca yayalar için uygun şeritlere bölünmüştür; dünya bir yapıya kavuşmuştur. İnsanlar üstler ve astlara, otorite sahipleriyle sıradan kişilere, konuşanlarla dinleyen ve dikkate alanlara bölünmüştür - ve bütün bunlar fiziksel yapılarındaki ya da zihinsel çerçevelerindeki "doğal" farklılıklar ya da benzerliklere bakılmaksızın, ya da onların savunusu için, yapılmıştır. Zamanın tekdüze akışı kahvaltı, kahve molası, öğle yemeği, beş çayı ya da akşam yemeği dilimlerine bölünmüştür. "Fiziksel" bileşimleri bakımından benzer ya da tıpatıp aynı toplantılar bile, bir seferinde seminer, başka seferinde konferans, bir diğer seferinde ise ziyafet olarak ayrılır. Yemek yenmesi, çaylar gibi ayrı olaylar halinde farklılaştırılır: TV atıştırmaları ya da mum ışığında yenen akşam yemekleri.</span></p>

    <p class="Gvdemetniff"><span id="sigil_index_id_35" xml:lang="tr">Bu ve benzeri ayrımlar, göründüğü kadarıyla, iki alanda birden yapılabilir. Birincisi, eylemin gerçekleştiği "dünyanın <span>biçimi"dir</span>. İkincisi ise eylemin kendisidir. Dünyanın parçaları zamanın akışını ayrıştırarak belirlenen dönemlere göre kendi içlerinde olduğu kadar birbirleriyle de farklılaştırılmıştır (aynı mekân sabah okul, akşam da bir balo salonu, bir oda gündüz çalışma odası, gece yatak odası olabilir; ikisi de süreç içinde nitelik değiştirmiştir). Aynı şekilde, eylemler de farklılaştırılır. Masadaki tutum tamamen masada nelerin olduğuna ve kimlerin oturduğuna bağlı olarak değişir. Hatta sofra adabı -yemek yerken nasıl davrandığımız- bile yemeğin resmi yemek, alışıldık bir aile yemeği ya da sadece dostlar arasında bir ziyafet olup olmadığına göre farklılık gösterir.</span></p>

    <p class="Gvdemetniff"><span id="sigil_index_id_36" xml:lang="tr">Yine, iki alanı (bağlam ve eylem, dışsal ve içsel, nesnel ve öznel) ayırmanın bir soyutlama ürünü olduğunu belirtelim. Teorik olarak ayrılmış iki alan gerçekte birbirinden bağımsız değildir. Nasıl akış olmadan bir nehir, esinti olmadan rüzgâr olamazsa, yemeğe katılanların resmi bir biçimde davranışları olmaksızın resmi yemek ya da baloya özgü ruh haliyle dansçılar olmaksızın balo da olmayacaktır. Bir dersi ders yapan öğretmenlerle öğrencilerin belli bir davranış tarzıdır. Teorik olarak birbirinden ayrı iki alan pratikte kopmaz bağlarla bağlıdır -iki ayrı kendilikten çok bir madalyonun iki yüzüdürler. Biri olmadan öteki olamaz. Ancak aynı anda ve birlikte var olabilir ve varlıklarını koruyabilirler. Kültürel olarak yaratılan düzenin özünü oluşturan <span class="Gvdemetnitalik">ayrımlar,</span> aynı anda ve paralel, eşgüdümlü ve eşzamanlı bir biçimde eylemin bağlamını ve kendisini etkiler. Denebilir ki, çevremizdeki dünyada belirlenen zıtlıklar faillerin davranışlarındaki farklılaşmanın kopyasıdır ve zıt davranış kalıplarının yerleşmesi çevremizdeki dünyanın içsel bölünmelerinde yansır. Hatta bir adım daha ileri gidip davranışın farklılaşmasının çevrenin farklılaşmasının özünü ya da anlamım oluşturduğu -ya da tersi- söylenebilir.</span></p>

    <p class="Gvdemetniff"><span id="sigil_index_id_37" xml:lang="tr">Bu <span>eşgüdiimlülüğü</span> ifade etmenin bir diğer yolu, hem kültürel olarak örgütlenmiş sosyal dünyanın hem de kültürel olarak eğitilmiş bireylerin davranışının da <span class="Gvdemetnitalik" id="sigil_index_id_38">yapıntı</span> -yani, zıtlıkların yardımıyla, ayrı davranışlar gerektiren farklı sosyal bağlamlarla ayrı sosyal bağlamlara uygun farklı davranış kalıplarının "eklemlenmesi"- olduklarını ve iki eklemlenmenin birbirine "denk düştüğünü" (ya da, daha teknik bir deyişle, eşbiçimli olduklarını) söylemektir.</span> <span id="sigil_index_id_39" xml:lang="tr">Davranış tarzlarında ne zaman bir zıtlık dikkatimizi çekse (örneğin, daha önce değindiğimiz resmi ve gayri resmi davranışın birbirinden ayrılması), hemen hiç çekinmeden bu ayrı tarzların hayat bulduğu sosyal bağlamda da benzer bir zıtlığın mevcut olduğunu -ya da ter- sini- tahmin edebiliriz.</span></p>

    <p class="Gvdemetniff"><span id="sigil_index_id_40" xml:lang="tr">Bu şaşırtıcı "<span>örtüşme"yi</span>, sosyal gerçekliğin yapıları ile kültürel olarak belirlenen davranışın yapılarının denkliğim temin eden düzeneğe <span class="Gvdemetni" id="sigil_index_id_41">kültürel kod</span> denir. Belki sizin de artık tahmin ettiğiniz gibi, kod <span>herşeyden</span> önce bir zıtlıklar sistemidir. Gerçekte bu sistemde zıt olan şey, faillerin davranışı ile bu davranışın sağladığı sosyal oluşumu birbirine bağlayan <span class="Gvdemetni">işaretlerdir</span> -farklı renk ışıklar, elbisenin parçalan, yazılar, sesli ifadeler, tonlamalar, jestler, yüz ifadeleri, kokular vb. gibi görünür, duyulabilir, dokunulabilir, koklanabilir nesneler ya da olaylardır. İşaretler âdeta aynı anda iki yönü -faillerin niyetlerini ve faillerin eylem yürüttükleri verili sosyal gerçeklik kesimini- gösterirler. Ne biri ne de öteki bir diğerinin yansımasıdır. Ne biri ne de öteki asli ya da talidir. Tekrarlayacak olursak, ikisi de, aynı kültürel kod zemininde, ancak birlikte vardır.</span></p>

    <p class="Gvdemetniff"><span id="sigil_index_id_42" xml:lang="tr">Örneğin, bir resmi kurumun kapısına çakılmış "girilmez" tabelasını düşünün. Böyle bir tabelanın kural olarak yalnızca kapının bir yanında ve tabelanın göründüğü kapının genellikle kapalı olduğu dikkatinizi çekmiştir (kapının açılması imkânsız olsaydı, bu tabelaya pek ihtiyaç duyulmazdı). Dolayısıyla bu tabela, "kapının nesnel durumu" hakkında bilgi vermekten çok, aksi halde gerçekleşmeyecek olan bir durum yaratmayı ve o durumu sürdürmeyi amaçlayan bir emirdir. Aslında "girilmez" sözcüğüyle yapılan şey kapının iki yanı, zıt yanlardan kapıya yaklaşan iki insan türü ve bu insanlardan girmeleri beklenen ya da girmelerine izin verilen iki davranış türü arasında ayrım yapmaktır. Kapının tabelalı tarafının arkasında kalan alan kapıya tabela tarafından yaklaşan insanlara yasaklanmıştır ancak öteki taraftaki insanlar için ise böyle bir kısıtlama getirilmemiştir. İşaret özellikle bu ayrımı gösterir. İşaretin başardığı, aksi halde <span>tektip</span> insanlar arasında aynı şekilde <span>tektip</span> kalacak olan bir alanda bir ayrım yapmaktır.</span></p>

    <p class="Gvdemetniff"><span id="sigil_index_id_43" xml:lang="tr">"İnsan kültürü", insan bireylerin eğitimi, kültürel kodun bilgisini vermekten -işaretleri okuma yetisi ve onları seçme ve sergileme becerisi kazandırmaktan- ibarettir. Uygun olarak kültürlenmiş tüm kişiler hataya düşmeksizin içine girdikleri bağlamın istek ve beklentilerini tespit edebilir ve kendi tavırlarının uygun kalıbını seçerek ona yanıt verebilirler. Tersinden söyleyecek olursak, kültürel bakımdan eğitimli tüm kişiler, hataya düşmeksizin, yaratmaya niyet ettikleri türden bir durumla sonuçlanma ihtimali yüksek bir davranış tarzını seçme yetisine sahiptir. Kodu "bilen" kimseye aynı zamanda iki yönden mesaj verilir. Bir kavşaktaki trafik ışıkları bu iki yönlülüğe iyi bir örnek oluşturur. Kırmızı ışık sürücüye önündeki yolun kapalı olduğunu <span class="Gvdemetnitalik">bildirir.</span> Bu ışık aynı zamanda sürücüleri araçlarını durdurmaya da <span class="Gvdemetnitalik">sevk eder</span> ki böylelikle önündeki yolu o yönden gelen trafiğe gerçekten kapatır ve çapraz yolu açan yeşil ışığın verdiği bilgiyi doğrular.</span></p>

    <p class="Gvdemetniff"><span id="sigil_index_id_44" xml:lang="tr">Elbette kod ancak verili bir oluşum içindeki tüm kişiler benzer bir kültürel eğitimden geçmişlerse iş görür. Bu kişilerin hepsi kültürel kodu okumasını öğrenmiş olmalı ve onu benzer biçimde kullanmalıdırlar. Aksi halde işaretler işaret olarak görülmeyecektir - okura temsil etmeyi amaçladıkları nesneleri ya da davranış mesajını veremeyecektir; ya da eğer okunsa bile farklı, belki de çelişkili bir biçimde okunacaktır. <span id="sigil_index_id_45">Çeşitli okurların eylemleri çizgi dışına çıkarken, niyet edilen eşgüdüm gerçekleşmeyecektir (eğer bazıları kırmızı ışığı yanlış okusalardı ya da bazı sürücüler arabaları önüne kırmızı ışıklar, arkasına da beyaz ışıklar taksalardı kavşaklarda trafiğin halini düşünebiliyor musunuz?). Bir okula ya da resmi daireye ilk defa giren kimse ya da tatilde uzak bir ülkeyi ziyaret eden kimse mutlaka bu tatsız gerçeği deneyimlerinden öğrenmiş olsa gerek.</span> Aşina olduğumuz çevrenin, kendi evinde olmanın verdiği rahatlık duygusu özellikle yerel olarak kullanılan kültürel kodun bilgisinden gelir, bu bilginin çevredeki herkes tarafından paylaşıldığına, dair güven veren ve iyi bir nedeni olan beklentiyle pekişir.</span></p>

    <p class="Gvdemetniff"><span id="sigil_index_id_46" xml:lang="tr">Dolayısıyla, kodu bilmek işaretlerin anlamını <span class="Gvdemetnitalik" id="sigil_index_id_47">anlamak,</span> işaretlerin anlamını anlamak ise işaretin ortaya çıktığı yerde bir durumu nasıl sürdüreceğini ve işaretleri böyle bir durum ortaya çıkması için nasıl kullanacağını bilmek demektir. Anlamak etkili bir biçimde eylem yapabilmek ve böylelikle durumun yapıları ile kendi davranışı arasında eşgüdüm sağlamaktır. Anlayış ikili bir seçimi anlatır. İşaret, onu okuyabilen kişiye, özel türden bir ortam ile özel türden bir davranış arasındaki bağı gösterir.</span></p>

    <p class="Gvdemetniff"><span id="sigil_index_id_48" xml:lang="tr">Sıklıkla, bir işareti anlamanın onun anlamını kavramak olduğu söylenir. Ne var ki, bu "anlamı kavrama"yı bir düşünce, kafada zihinsel bir imge uyandırma olarak düşünmek hatalı olacaktır. Bir düşünce (işaretin içeriğinin sözlü "açınımı"; işaretin kafanızda bir tür "sesli yorumu" -örneğin, bu bir kırmızı ışıktır ve bu bir dur emri demektir) aslında işaretin görüntüsüne ya da sesine eşlik edebilir; ancak bu anlamak için ne zorunlu ne de yeterlidir. Bizatihi anlayış gibi, anlamı kavramak nasıl ilerleneceğini bilmekten başka bir şey değildir. Buradan, bir işaretin anlamının söz gelişi <span>oııun</span> varlığının ya da yokluğunun yaptığı farklılıkta yattığı sonucu çıkar. Başka bir ifadeyle, anlam işaretin öteki işaretlerle ilişkisinde -zıtlığında- yatar. Bir işaretin anlamı burada şimdi olan durumla olabilecekken olmamış öteki durumlar arasındaki <span class="Gvdemetnitalik">ayrımdır,</span> daha açık söylersek, bu tek durumla tüm ötekiler arasındaki ayrımdır.</span></p>

    <p class="Gvdemetniff"><span id="sigil_index_id_49" xml:lang="tr">Çoğu zaman -aslında herhalde en basit durumlar dışında- işaret bu ayrımı açıklamaya <span>ve,</span> her şeyden önce, onu "<span>saptama"ya</span> yetmez. Diyebiliriz ki, işaret bazı kereler o durumu seçip ayırmaya, onu bütün ilgililerin dikkatine sunmaya, onları doğru davranışı seçmeye zorlamaya ve böylece niyet edilen duruma aslında gelinmesini sağlamaya yetecek kadar bilgi içermez. Bir işaret yanlış okunabilir ve eğer böyle bir yanlış okuma gerçekleşirse, hatayı düzeltecek hiçbir şey olmayacaktır. Örneğin, bir askeri üniformanın görüntüsü bize hiç kuşkuya yer bırakmayacak biçimde önümüzde duran kişinin silahlı kuvvetlerin bir üyesi olduğunu anlatır; çoğu sivil için, bu bilgi karşılık "kurgulamak" için gayet yeterli olacaktır. Karmaşık güç hiyerarşileri ve görev bölümüyle, silahlı kuvvetlerin öteki üyeleri için, üniformanın verdiği bilgi yeterli olmayacaktır (bir albayla başka bir onbaşıyla çok başka biçimlerde ilişkiye girilir). Bu yüzden, eksik bilgi vermemek için, bizatihi askeri üniformadan başka bir şey olmayan ilk ve genel işaretin üzerine rütbe gösteren işaretler "takılır". Ne var ki, bu dikkate değer tek şey değildir; askeri üniformalar üzerindeki verili bir rütbeyi gösteren işaretler genel olarak verili bir durumu kuşkuya yer bırakmaksızın belirlemek için gereken bütün bilgiyi sağlamak için mutlak anlamda zorunlu olacak olandan daha büyük miktarlarda görünür. Onbaşıyla albayı bir çift karşı işaretten fazlası ayırır: Üniformaları farklı kesilmiştir, farklı kumaştan yapılmıştır, düğmeleri farklı metaldendir, kollarında ve omuzlarında tamamen farklı biçimlerde işaretler vardır. Bu işaret fazlalığına, öteki işaretler tarafından zaten verilmiş bilgiyi ancak çoğaltan bu yeni karşıtlıklara, <span class="Gvdemetni" id="sigil_index_id_50">tekrar</span> diyebiliriz.</span></p>

    <p class="Gvdemetniff"><span id="sigil_index_id_51" xml:lang="tr">Tekrar, herhangi bir kültürel kodun uygun işlev görmesi için çok elzem görünüyor. Denebilir ki tekrar, hatalar karşısında bir sigorta, müphemliğin tamamen ortadan kaldırıldığından ve yanlış yorumun olmayacağından emin olmak için gerekli bir araçtır. Tekrar <span>yoksa,</span> tek bir işaretin tesadüfen çarpıtılması ya da gözden kaçırılması yanlış davranışlara yol açabilir. Düzenin tamamı açısından, işaretlerin verili karşıtlığı tarafından sağlanan bilginin önemi arttıkça, tekrar beklentisi de artar. Tekrar asla israf değildir. Tersine, tekrar kültürün düzen üretme etkinliğinde vazgeçilmez bir unsurdur. Tekrar, hata yapma, <span class="Gvdemetnitalik">yanlış</span> anlama tehlikesini azaltır; anlamın tam olarak istendiği gibi yorumlanmasını sağla*. Başka bir ifadeyle tekrar, kültürel kodun bir <span class="Gvdemetni">iletişim</span> -yani, davranışın karşılıklı <span>eşgüdü</span>- mü- aracı olarak kullanılmasını mümkün kılar.</span></p>

    <p class="Gvdemetniff"><span id="sigil_index_id_52" xml:lang="tr">Özetleyecek olursak, <span class="Gvdemetnitalik" id="sigil_index_id_53">anlamlı</span> olan, tek başına işaretler değil, işaretler arasındaki <span class="Gvdemetnitalik">karşıtlıktır.</span> Bunun anlamı da, "okunacak" ve anlaşılacak anlamların işaretler sisteminde -bir bütün olarak kültürel kodda, işaretle göstergesi arasında olduğu varsayılan özel bağlantıda değil, yaptığı ayrımda- yattığıdır. İşin aslı, böyle bir özel bağlantı hiç var olmamıştır (bir işaretle temsil ettiği şey arasında doğal bir bağlantının olduğu izlenimi bizatihi kültürün bir ürünü, kodun öğrenilmesinin bir sonucudur). Dünyanın parçalan ya da yol açtıkları eylemlerimizin parçalarıyla ilişkisi açısından, işaretler <span class="Gvdemetnitalik">keyfidir.</span> İşaretler bu parçalar tarafından güdülenmemiştir; onlarla kültürel kod tarafından işaretlere atfedilen gösterge işlevi dışında bağlantısı yoktur. Bu keyfilik niteliği, kültürel olarak üretilmiş işaretleri (insan yapımı bütün işaretleme sistemini) doğada bulunabilecek her tür şeyden ayırır; kültürel kodun gerçek anlamda öncesi yoktur.</span></p>

    <p class="Gvdemetniff"><span id="sigil_index_id_54" xml:lang="tr">Bilgimizi doğal olgulardan elde ettiğimizi söylerken, sıklıkla doğa kendisi hakkında bizi "bilgilendirdiği" ve içerdiği bilgiyi çıkarmak için yorumlanmak zorunda olan "işaretler"i kastederiz. Böylelikle, pencere camından süzülen su damlalarını görür ve "Yağmur yağıyor" deriz; bu damlaları yağmurun işaretleri olarak görürüz. Ya da ıslak bir kaldırım gözümüze ilişir ve yağmurun yağıyor olması gerektiği sonucuna varırız. Elimi çocuğun alnına koyar ve olağanüstü sıcak olduğunu anlarsam, "Hasta olsa gerek, doktor çağıralım" derim. Şehir dışında yaptığım bir yürüyüş esnasında, yol boyunca belli bir şekildeki izlere dikkat ederim ve yaban tavşanlarının, hem de oldukça fazla sayıda, ortaya çıkmaya başladıklarını düşünürüm. Bütün bu örneklerde, gördüklerim ya da hissettiklerim göremeyeceğim bir şey hakkında bilgi verir - ve işte işaretin genellikle yaptığı da tam olarak budur. Ne var ki, bu gibi işaretlerin karakteristik özelliği, daha önce tartıştığımız kültürel işaretlerin aksine, hepsinin <span class="Gvdemetnitalik" id="sigil_index_id_55">belirlenmiş</span> -yani, kendi nedenlerinin sonuçları- olmalarıdır. İşte bu nedenlerden ben içerdikleri bilgileri "okurum". Yağmur pencere camına ve kaldırımlara su damlaları gönderir; hastalık vücut sıcaklığım değiştirir ve alındaki ateşi yükseltir; kumlu bir yolda koşan yaban tavşanları özel bir şekilde ayak izleri bırakır. Bir kere bu tür nedensel bağlantıları biliyorsam, gözlediğim etkilerden hareketle "görünmez" nedenleri kurgularım. Kafa karışıklığına yol açmamak için, <span>akılyürütme</span> sürecinde (keyfi olandan farklı olarak) nedensel olarak belirlenmiş ipuçlarından bahsederken, belki işaretler yerine <span class="Gvdemetnitalik">belirtilerden</span> ya da <span>semptomlardan</span> söz etmek daha iyi olacaktır (ve böylece bir yağmur damlası yağmurun bir kanıtı, ateş basmış bir alın hastalığın bir belirtisi olur).</span></p>

    <p class="Gvdemetniff"><span id="sigil_index_id_56" xml:lang="tr">Ne var ki, kültürel işaretler söz konusu olduğunda, bu tür nedensel bağlantılar yoktur. Yağmur yolda ayak izlerine neden olamayacağı gibi, yaban tavşanları suyun pencereden aşağı akmasına neden olamaz: Sonuç ile nedeni arasında bire bir ilişki vardır. Ancak kültürel olarak belirlenmiş çeşitli ayrımlar, her türden biçimin her türden işaretleri tarafından gösterilebilir. İşaretler ile temsil ettikleri arasında ne nedensel bir bağlantı ne de bir benzerlik vardır. Eğer verili bir kültür içinde, cinsler arasındaki ayrıma vurgu yapılıyorsa, bu sayısız biçimde gösterilmiş olabilir. Cinse özgü modalar (yani, giyilen elbiselerin, yapılan makyajın, yürüyüşün, kullanılan sözcüklerin, hal ve tavrın görünüşü ve biçimi) zamanla ve bir yerden bir yere kökten değişebilir, yeter ki erkeğe ve kadına özgü <span id="sigil_index_id_57">versiyonları</span> korunsun. Aynı şey, (çelişkili bir biçimde, bazen bir kuşağın giyimleri ya da saç biçimleri ile cinsler arasındaki ayrımcılığa karşı çıkışında ifadesini bulabilen) kuşaklar, resmi ve gayri resmi bağlamlar, (cenaze törenleri gibi) matem zamanları ve (düğünler gibi) neşeli zamanlar arası ayrımlar için de geçerlidir. Kültürel işaretler görünür biçimlerini özgür olarak değiştirebilirler ancak arasındaki karşıtlık her değişimde sürdürülür ve yeniden oluşturulur Öyle ki, ayırma işi -işaretlerin tek işi- layıkıyla sekteye uğramadan yerine getirilir.</span></p>

    <p class="Gvdemetniff"><span id="sigil_index_id_58" xml:lang="tr">Gelgelelim, keyfilik demek her zaman tam seçme özgürlüğü demek değildir. İşaretlerin en özgür olanı, kendi kültürel ayrımcı işlevlerini yerine getirmekten başka iş yapmayan ve insan iletişiminden başka bir ihtiyaca yanıt vermeyen işaretlerdir. Bunlar her şeyden önce <span class="Gvdemetnitalik" id="sigil_index_id_59">dilin</span> işaretleridir. Dil özellikle iletişim işlevi gören bir işaret sistemidir. Bu yüzden, dilde (ve yalnızca dilde) işaretlerin keyfiliğinin sınırı yoktur. Bütün insanların çıkarabildikleri sesler sonsuz sayıda tamamen keyfi biçimlerde dönüşüme uğratılabilir, yeter ki gerekli karşıtları üretmekten bıkmasınlar. Çeşitli dillerde, aynı karşıtlıklar oğlan ve kız, <span class="Gvdemetnitalik">boy</span> ve <span class="Gvdemetnitalik"><span>girl</span>, <span>garçon</span></span> ve <span class="Gvdemetnitalik">fille, <span>Knabe</span></span> ve <span class="Gvdemetnitalik">Madchen</span> olarak birbirlerine benzemeyen çiftlerin yardımıyla kurulabilir.</span></p>

    <p class="Gvdemetniff"><span id="sigil_index_id_60" xml:lang="tr">Ancak özgürlük (izin verilebilir keyfilik oranı) çoğu başka işaret sistemlerinde dilde olduğu kadar tam değildir. İletişim işlevlerini yerine getirirken, dil dışında bütün sistemler öteki insan ihtiyaçlarıyla da yakından ilişkilidir ve bu yüzden öteki işlevler tarafından bağlanmıştır. Örneğin, giyecekler keyfi işaretlerle doludur ama aynı zamanda ani hava değişimlerinden etkilenmememizi sağlar, vücut ısısını korur, derinin hassas parçaları için ek koruma sağlar ve bağlayıcı namus standartlarını ayakta tutar. <span id="sigil_index_id_61">Bu öteki işlevlerin çoğu kültürel olarak da düzenlenmiştir (örneğin, derinin hangi parçalarının "hassas" kabul edileceği ve korunma ihtiyacında olduğu büyük oranda bir kültür meselesidir; ayakları değil de göğüsleri kapatma ihtiyacı ya da tersi gibi ayakkabı giyme ihtiyacı da kültüreldir) ancak bunlar sırf iletişim ihtiyaçlarına hizmet etmezler; etek ve çoraplar göstergeler olmakla birlikte, vücudu da sararlar.</span> Aynı şekilde, çeşitli türden yemeklerin ve besin maddelerinin gösterge olarak anlamları ne kadar zengin ve kesin olurlarsa olsunlar, insan sindirim sisteminin özgünlükleri yerinde durduğu müddetçe her şeyin yenebilir olamayacağından, kültürel ayrımları ifade edebilecek materyallerin sınırları vardır. Dahası, resmi ya da gayri resmi, çay ya da yemek, bir araya gelişin özel doğasına işaret etme dışında besleyici maddeler sağlamalıdır; bu nihayetinde bir beslenmedir. İnsanın konuşma kapasitesi sırf iletişim maksadıyla kullanılırken, iletişimin öteki araçları <span class="Gvdemetni" id="sigil_index_id_62">semiyotik</span> (anlam taşıma ve aktarma) işlevle birlikte başka ihtiyaçları da karşılar. Onların kodu adeta, asıl olarak iletişimsel olmayan, öteki işlevlerin yüzeyine kazınmıştır.</span></p>

    <p class="Gvdemetniff"><span id="sigil_index_id_63" xml:lang="tr">İletişim işlevlerinde (ortaya çıktıkları durumu yapılandıran anlamlı nesneler ya da olaylar olarak) işaretler her zaman keyfidir. Ama işin tuhafı, "doğru dürüst kültürlenmiş" insanlara -verili bir kültürel kod tarafından biçimlenmiş dünyada kolaylıkla ve hata yapmaksızın hareket edebilen insanlara- bu işaretler hiç de keyfi görünmez. Tikel bir dil içinde yetişmiş herkes için, bir sözcüğün sesi ile bu sözcüğün gösterdiği nesne arasında bir tür doğal, zorunlu bağ varmış gibi görünür -sanki isimler doğal olarak nesnelere aittir ve nesnelerin büyüklüğü, rengi ya da esnekliği ile birlikte onların nitelikleri listesine kaydedilebilirler. Öteki iletişim araçlarına kazınmış biçimlerin keyfi özelliği tamamen dikkatimizden kaçabilir; giyecekler giymek için, yiyecekler yenmek için ve taşıt <span>burdan</span> oraya gitmek için vardır. Giyilme ya da tüketilmeye ek olarak giyecek ya da yiyeceğin farklı insanlar ve onların <span>halihazırda</span> oynadıkları farklı roller arasında ayrım da yaptığını; "yenecek şeyler" ya da "giyilecek <span>şeyler"in</span> aynı zamanda özel bir "tertip" ve yapay sosyal düzen, yaratılması ve yeniden üretilmesine de hizmet ettiğini <span>farketmek</span> güçtür. Bu tür bir körlük, aslında, kültürel oyunun parçasıdır. Kültürel olarak biçimlenmiş eylemlerin özsel olmayan (yani, verili bir etkinliğin görünür içeriğiyle ilişkisiz), düzen kurma işlevinin ne kadar az ayrımında olursak, bu eylemlerin ayakta tuttuğu düzen o kadar güvende olur. Kültür en çok doğa kılığına büründü- <span>ğünde</span> etkilidir. O zaman yapıntı olan şey bizatihi "eşyanın tabiatından kaynaklanan, zorunlu ve vazgeçilmez görünür; insan kararıyla değiştirilmesi mümkün olmayan bir şeye dönüşür. <span id="sigil_index_id_64">Kadınlarla erkeklerin (elbiseleri, oyuncakları, oynanan oyunları, arkadaşlıkları, cesaretlendirildikleri ve cesaretlerinin kırıldığı ilgi alanları ya da boş zamanlan geçirme biçimleri vb. ile doğdukları andan başlayarak hayat boyu süren kültürel olarak esinlenmiş ve sürdürülen) son derece farklı sosyal konumları ve farklı muameleye tabi tutulmaları, bir kere hayatın içindekiler cinsler arasındaki sosyal ayrımın bir biçimde <span>önbelirlendiğini</span>, insan bedeninin psikolojik yapısı gereği, "doğal" olduğunu kabul ettiklerinde, gerçek anlamda yerleşir ve güvenli hale gelir - ve böylelikle, ister konuşma ve yürüme tarzı, ister kullanılan dil isterse duyguları dile getirme (ya da getirmeme) tarzında olsun, <span class="Gvdemetnitalik">gereği</span> yerine getirilir ve yapılan hemen her şeyde dışa vurulur.</span> Kadınlar ve erkekler arasında kültürel olarak üretilmiş sosyal farklılıklar, kadın ve erkek cinsel organlarındaki ve üreme fonksiyonlarındaki biyolojik farklılıklar kadar doğal görünür.</span></p>

    <p class="Gvdemetniff"><span id="sigil_index_id_65" xml:lang="tr">Yapıntılık, yaydığı normların uzlaşımsal niteliği (bu normların oldukları halinden farklı olabilecekleri gerçeği) açığa çıkarılmadıkça, kültür çok başarılı bir biçimde, hiçbir sorunla karşılaşmaksızın doğa kılığına girebilir. Ve herkes aynı türden kültürel <span id="sigil_index_id_66">eğitime tabi</span> tutulmakta ise herkes aynı normları ve değerleri içselleştirmiş ve onlara sadık kalıyor ve bilmeden de olsa, günlük hayatında bu| sadakatini göstermeyi sürdürüyorsa, yapıntılık büyük bir ihtimalle açığa çıkmayacaktır. Başka bir ifadeyle, alternatif uzlaşımsal düzenler görülmediği ve bilinmediği müddetçe, kültür doğa gibi görünmeyi ve davranmayı sürdürür. Gelgelelim, yaşadığımız <span>türden bir</span> dünyada bu pek mümkün değildir. Kural olan tersidir. <span id="sigil_index_id_67">Hemen hepimiz</span> çok sayıda farklı hayat tarzlarının olduğunu biliriz. Çevremizde bizden farklı giyinen, konuşan, davranan ve bizimkinden <span>ba</span>- <span>riz</span> olarak (ya da bize göre bariz olarak) farklı normlara uyan insanları görürüz. Ve böylelikle her hayat tarzının son tahlilde bir <span>seçim meselesi</span> olduğunun tamamen ayrımına varırız. İnsan olmanın bir- den fazla yolu vardır. Pratik olarak her şey bizim <span>yaptığımızdan farklı</span> bir yolla yapılabilir; tek başına hiç bir yol kaçınılmaz değil- <span>dir</span>. Bunların her biri bir kültür, bir eğitim gerektirse bile, <span>eğilimin zorunlu</span> olarak bu yönü değil de şu yönü göstereceği, bu değil de şu seçimin yapılacağı ilk elden kesin değildir. Biliyoruz ki, tek bir kül- tür değil, <span class="Gvdemetnitalik" id="sigil_index_id_68">kültürler</span> vardır. Ve eğer kültür, çoğulluğu içinde düşünü- <span>lebilirse</span>, doğa gibi kabul edilemez. Hiçbir kültür doğa gibi koşulsuz itaat bekleyemez.</span></p>

    <p class="Gvdemetniff14"><span id="sigil_index_id_69" xml:lang="tr">İşini bazen taban tabana zıt, birçok başka hayat tarzları eşliğin- de yürütmekle birlikte, kültür insan davranışını ve düşüncesini, <span id="sigil_index_id_70">tam anlamıyla</span> evrensel ve rekabetten uzak olması halinde olabileceği kadar, pençesine alamaz. Kültürün hedeflediği (her kültürün o <span>ni</span>- <span>hai</span> "amacı" olan) düzenin gerçekten güvenli olamayacağı gibi, <span id="sigil_index_id_71">biz de</span>, kültürel eğitimin nesneleri, "kültürlenmiş" insanlar da güvende olamayız. Kültürel eğitimimiz sayesinde kotarılan düzen son derece kırılgan ve savunmasızdır. O olası çok sayıdaki düzenden yal- <span>nızca</span> biridir. Onun doğru düzen olup olmadığından emin olamayız. Hatta onun birçok alternatifinden daha iyi olup olmadığını da bile- meyiz. Onu dikkatimizi çelmeye çabalayan öteki düzenlere <span>neden tercih</span> etmemiz gerektiğini bilmeyiz. Biz yaşadığımız hayat tarzına sanki <span>dışardan</span> bakarız, sanki biz evimizdeki yabancılarız. Kuşku duyarız ve sorular sorarız. Açıklamalara ve güven tazelemeye ihtiyaç duyarız -ve bunları talep ederiz.</span></p>

    <p class="Gvdemetniff6"><span id="sigil_index_id_72" xml:lang="tr">Belirsizlik pek hoş bir durum değildir. Bu yüzden, belirsizlikten kaçış çabalarına oldukça sık rastlanır. Kültürel eğitimin verdiği normlara uyma baskısı bu yüzden genellikle, ürünleri -alternatif düzenler- kadar öteki kültürlerin normlarını gözden düşürme ve kötüleme gayretleri ile birlikte yürütülür. Öteki kültürler bir kültür <span class="Gvdemetnitalik">yokluğu</span> -"medeniyetten nasibini almamış", kaba, tuhaf ve acımasız varlık biçimi, insandan çok hayvanlık- olarak gösterilir. Alternatif olarak, bu kültürler bozulmanın bir ürünü -marazi, sıklıkla patolojik, "normal"den kopuş, bir sapma, sapkınlık ya da anormallik- olarak resmedilir. Eğer öteki hayat biçimleri kendilerine göre, tam ve geçerli kültürler olarak kabul edilseler bile, tuhaf, bayağı ve ne olduğu anlaşılamayan bir tehdit olarak gösterilecektir; onlar belki öteki, daha az itina gösterilecek insanlar için kabul edilebilir ancak kesinlikle bizim gibi farklı ihsanlar için kabul edilemez. Bu ve benzeri bütün tepkiler çeşitli <span class="Gvdemetnitalik">zenofobi</span> (yabancı korkusu) ya da <span class="Gvdemetnitalik" id="sigil_index_id_73">heterofobi</span> (farklılık korkusu) biçimleridir. Bunlar yalnızca ortak kültürel kod ile sağlanan kırılgan ve istikrarsız düzeni savunma -müphem- <span>likle</span> mücadele- yöntemleridir.</span></p>

    <p class="Gvdemetniff6" id="sigil_index_id_74">Denebilir ki, "biz" ile "onlar", "burası" ile "orası", "içerisi" ile "dışarısı" "yerli" ile "yabancı" ayrımları kültürlerin kurduğu ve sürdürdüğü en önemli farklılıklardan bazılarıdır. Yapılan bu ayrımlarla, kültürler, kendi bölünmez düzenleri için hak talep ettikleri ve her tür rekabetten korumak istedikleri alanın sınırlarını çizer. Öteki kültürlere ancak uzakta kaldıkları müddetçe -yani, bütün alışverişin engellenmesi ya da bunun sıkı bir biçimde kontrol edilen bir alanla ve ritüelleşmiş bir biçimle sınırlandırılması koşulunda- hoşgörü gösterilebilir: Örneğin, "yabancı" dükkânlar ve lokantalarla ticari ilişkiler; "yabancılar"ın, itiraf edildiği gibi gerektirse bile, asgari etkileşim gerektiren ve hayatın başka alanlarına bulaşmasına izin verilmeyen, el emeğine dayalı işlere yerleştirilmesi; "yabancı" kültür ürünlerine, "normal" günlük hayattan ayrı, belli bir mesafede tutulan boş zamanlarda, eğlence ve hoş vakit geçirme araçları olarak, bir müzeyle, bir sahneyle, bir ekranla ya da bir konserle sınırlanmaları halinde hayranlık duyulabilir.</p>

    <p class="Gvdemetniff6" id="sigil_index_id_75">Kültürel etkinliğin bu eğilimini betimlemenin başka bir yolu, kültürün kural olarak <span class="Gvdemetni sgc-3" id="sigil_index_id_76">hegemonya</span> -üzerinde kendine özgü düzenlerinin dikildiği normların ve değerlerin tekeli- amaçladığını söylemektir. Kültürler hegemonyalarım kurdukları alanda tektipliliği hedefler ama aynı zamanda bu alanla insan dünyasının geri kalanını kesin çizgilerle ayırır. Bundan dolayı, kültürler, yapıları gereği hep yaptıkları gibi, bir seçimi tüm diğerlerinin üzerine çıkararak hayat biçimlerinin eşitliğine karşı çıkar. Kültür genelde ötekileri kendi dinine çevirme amaçlı (misyonerce) bir etkinliktir. Onun amacı <span class="Gvdemetnitalik sgc-3">dön-, dürmek,</span> nesnesini eski âdetlerini ve inançlarını terk etmeye ve yerine başkalarım benimsemeye ikna etmektir. Kültürün delici ucu, "yabancı etkiler"in ürünü olarak görülen <span class="Gvdemetnitalik sgc-3">sapkınlığa</span> (heretikliğe) çevrilmiştir. Sapkınlık öfke doğurur çünkü içerideki düzeni keyfi ve bir seçim meselesi olarak savunmasız bırakır ve böylelikle tekelci otoritelerini zayıflatarak egemen normların kıskacını gevşetir. Birden fazla kültürel düzenlemenin etki alanlarını belirleyen bariz sınır çizgileri olmaksızın yan yana (yani, kültürel çoğulculuk koşullarında) var olduklarında, <span class="Gvdemetnitalik sgc-3" id="sigil_index_id_77">karşılıklı hoşgörü</span> tüm yakıcılığıyla ihtiyaç duyulan, ama öyle kolayca ortaya çıkmayan bir tutumdur.</p>

    <div class="calibre14">
      <table cellpadding="0" cellspacing="0" class="calibre15" height="73">
        <tbody class="calibre16">
          <tr class="calibre17">
            <td class="calibre37" height="73" valign="top">
              <p class="Gvdemetni11a"></p>
            </td>
          </tr>
        </tbody>
      </table>
    </div>

    <p class="Gvdemetniff6"><br /></p>
  </div>
</body>
</html>
