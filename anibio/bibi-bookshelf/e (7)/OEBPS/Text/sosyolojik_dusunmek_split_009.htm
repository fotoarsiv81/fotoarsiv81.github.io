<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
  
<style type="text/css">
span.sgc-1 {font-weight: bold}

  span.sgc-2 {color: rgb(0, 0, 0)}
</style>
</head>

<body class="calibre">
  <div class="WordSection2">
    <h1 class="calibre1" id="calibre_toc_11"><a class="pcalibre calibre2 pcalibre1" id="bookmark9"><span class="Balk calibre28 calibre13 sgc-1 sgc-2" id="sigil_index_id_1" xml:lang="tr" xmlns:xml="http://www.w3.org/XML/1998/namespace">Kendini koruma ve ahlâki görev</span></a></h1>

    <p class="MsoNormal"></p>

    <p class="MsoNormal"></p>

    <p class="MsoNormal"></p>

    <p class="MsoNormal"></p>

    <p class="Gvdemetniff11"><span id="sigil_index_id_2" xml:lang="tr" xmlns:xml="http://www.w3.org/XML/1998/namespace">"</span></p>

    <p class="Gvdemetniff11"><span xml:lang="tr" xmlns:xml="http://www.w3.org/XML/1998/namespace">Ona ihtiyacım var. O benim olmalı." Sanki ikinci tümce sırf birincide değinilen noktaya daha güçlü bir vurgu yaparmış gibi, sanki ikinci tümce birincinin anlamını açığa vuruyormuş gibi ya da sanki ikinci tümce birincideki olgu önermesinden çıkarılan bariz bir pratik sonuçmuş gibi, sık <span>sık</span> bu iki tümceyi bir çırpıda söyleriz. Sanki bir şeye ihtiyaç duymak sahip olunması gereken bir şeye sahip olmamak -bir <span class="Gvdemetnitalik">yoksunluk-</span> anlamına gelmektedir. Ve bu ihtiyaç olmayan bir şeye sahip olma arzusunu kışkırtır. "Ona sahip olmak" ihtiyacın getirdiği bir tür zorunluluk ya da baskıdır. "Ona sahip <span class="Gvdemetnitalik">olmalıyım"',</span> "o", mutlu olmak için ya da sanıldığı üzere, rahatsızlık ve zorluk, dolayısıyla huzursuzluk ve endişe durumu olan şimdiki muhtaç durumdan kurtulmak için ele geçirmem gereken bir şeydir.</span></p>

    <p class="Gvdemetniff"><span id="sigil_index_id_3" xml:lang="tr" xmlns:xml="http://www.w3.org/XML/1998/namespace">Onu ele geçirmek kendimi korumamın ve hatta hayatta kalmamın bir koşuludur. O olmaksızın, olduğum kişi olarak kalamam. Hayatım sekteye uğrayacak, hatta katlanılmaz olacaktır. Daha ileriye <span>gö</span>- <span>türürsek</span>, hayatım sona erecektir. Sadece refahım değil, fiziksel varoluşum da tehlikede olacaktır.</span></p>

    <p class="Gvdemetniff"><span id="sigil_index_id_4" xml:lang="tr" xmlns:xml="http://www.w3.org/XML/1998/namespace">Bende olmayan ve özlem duyduğum bir şeyi <span class="Gvdemetnitalik" id="sigil_index_id_5">iyi</span> kılan şey, hayatta kalmam ya da kendimi korumam için ihtiyaç duyulur olma niteliğidir. İyi, âdeta ihtiyacın öbür yüzüdür. Bir şeye ihtiyaç duyduğumdan, o şey iyidir; bir şey ben ona ihtiyaç duyuyorsam iyidir. Bu bir şey birçok şey anlamına gelebilir: Para karşılığında piyasadan satın alınabilecek mallar; birçok başka insanın birlikte çabası olmaksızın erişilmesi imkânsız olan geceleri sessiz bir sokak ya da temiz hava ve kirlenmemiş su; güç sahibi insanların eylemlerine bağlı olan, evinde güven içinde olma ve kamusal mekânlardan güvenle geçebilme; başka insanların <span id="sigil_index_id_6">sevgisi,</span> ve bununla birlikte gelen, başka insanların anlama ve şefkat gösterme istenci. Başka bir ifadeyle, herhangi bir "iyi", ihtiyaç duyduğumuz için ilgi alanımıza giren bir nesne olan her şey, her zaman bizi öteki insanlarla bir ilişkiye götürür. İhtiyaçlarımız, ya onların kullanımına hak kazanarak ya da onlara sahip olarak söz konusu iyilere erişmedikçe giderilemez. Ancak bu her zaman öteki insanlar ve eylemleriyle ilgilidir. Kendine dönük bile olsa, kendini korumakla ilgilenmek öteki insanlarla bağlarımızı güçlendirir; bu ilgi bizi öteki insanların eylemlerine ve onları yönlendiren güdülerine bağımlı kılar.</span></p>

    <p class="Gvdemetniff"><span id="sigil_index_id_7" xml:lang="tr" xmlns:xml="http://www.w3.org/XML/1998/namespace">Bu gerçek ilk bakışta ayan beyan ortada değildir. Tersine, görünüşte, <span class="GvdemetniKaln" id="sigil_index_id_8">sahip olma</span> genelde tamamen "özel" bir şey, kişi ile bu kişinin sahip olduğu nesne arasında bir tür özgün ilişki olarak anlaşılır. "Bu benimki" ya da "Bu bana ait" dediğimde en genelde akla gelen imge benimle "bana ait" olan, diyelim, bir kalem, bir kitap ya da bir masa arasında uzanan görünmez bir bağ imgesidir. Sanki nesne (mülk) bir biçimde sahibine görünmez bir ilişki ile bağlıdır; bu öyle bir bağdır ki, sahipliğin özünün buna dayandığını düşünürüz. Eğer bu satırları yazdığım kâğıt parçasının sahibi bensem, ona ne yapacağıma ancak ve ancak ben karar veririm. Onu istediğim gibi kullanabilirim -ona kitabımın bir bölümünü yazabilirim, bir arkadaşıma mektup yazabilirim ya da ona bir sandviç sarabilirim; dahası, eğer istersem, onu yok edebilirim. <span>(</span>Doğru, sahip olduğum bazı şeyleri yok etmem yasalarla engellenmiştir: Örneğin, bahçemde- ki yaşlı ağacı izinsiz kesemediğim gibi, evimi ateşe verme hakkım da yoktur. Ancak belli mülklere bu şekilde davranmaktan alıkon- <span>mam</span> için özel bir yasanın gerekli olması, yalnızca sahip olduğum şeylerin ne olacağının ancak ve ancak <span class="Gvdemetnitalik">bana</span> kalmış bir şey olduğuna ilişkin genel ilkenin altının daha kalın çizgilerle çizilmesinden başka bir anlama gelmez.<span>)</span> Gelgelelim, popüler sahip olma imgesinin gözden kaçırdığı ve mülkiyet ilişkilerine ilişkin popüler anlatımın açık bıraktığı şey, sahip olmanın aynı zamanda her şeyden önce bir dışlama ilişkisi olduğudur. Şunu düşünün: Ne zaman "Bu benim" desem, yüksek sesle telaffuz etmesem ve genelde hiç öyle düşünmesem bile, kastettiğim aynı zamanda bunun senin <span class="Gvdemetnitalik">olmadığıdır</span> da. Sahip olma hiçbir zaman özel bir nitelik değildir; her zaman sosyal bir olaydır. Sahip olma ancak aynı zamanda sahip olanla öteki insanlar arasında özel bir ilişkiyi de barındırdığı için, bir nesne ile sahibi arasında özel bir ilişki barındırır. Bir şeye sahip olmak ötekilere ona ulaşma imkânı vermemek anlamına gelir.</span></p>

    <p class="Gvdemetniff"><span id="sigil_index_id_9" xml:lang="tr" xmlns:xml="http://www.w3.org/XML/1998/namespace">Sahip olma, bundan dolayı, karşılıklı bir bağımlılık ve dolayısıyla benimle ötekiler arasında sıkı bir ilişki kurar, ancak bu ilişki (insanları) böldüğü kadar (şeyleri ve insanları) bağlamaz. Sahip olma olgusu, karşılıklı bir uzlaşmazlık ilişkisi çerçevesinde, nesneye sahip olanla olmayanları ayırır; sahip olan söz konusu nesneyi kullanabilirken (ve yasa ile özel olarak kısıtlanmadıkça, kötüye kullanabilirken) sahip olmayana böyle bir hak tanınmaz. Sahip olma olgusu insanları farklılaştırır (bir miktar para çıkarmak için elimi cebime sokabilirim ancak başka hiç kimsenin böyle bir şey yapmaya hakkı yoktur). Sahip olma aynı zamanda insanlar arasındaki ilişkiyi asimetrik hale de sokar (güç tartışmamızı hatırlayın); sahip olunan nesneye erişme hakları ellerinden alınanlar o nesneye ihtiyaç duyduklarında ve onu kullanmak istediklerinde sahibinin koyduğu koşullara boyun eğmek durumundadırlar. Bu yüzden, onların ihtiyaçları ve bu ihtiyacı karşılama ihtiyaçları onları sahip olana <span class="GvdemetniKaln">bağımlı</span> bir konuma sokar (yani, ihtiyaçlarını doyurmak için zorunlu olan iyiler, oldukları ve olmak istedikleri türden kişiler olarak kendilerini korumaları ya da varlıklarını sürdürebilmeleri için vazgeçilmez olan iyiler, mevcut sahipleri tarafından atılmış bir adım olmaksızın elde edilemezler).</span></p>

    <p class="Gvdemetniff6"><span id="sigil_index_id_10" xml:lang="tr" xmlns:xml="http://www.w3.org/XML/1998/namespace">Bir fabrikadaki makinelerin onları işleten işçiler tarafından nasıl ve hangi amaçla kullanılacağına makinelerin sahibi ya da onun adına hareket etme hakkı tanınmış insanlar karar verir. Mülk sahibi bir ücret karşılığında istihdam ettiği insanların zamanlarını satın alırken, bu zamanın, tıpkı fabrika binasındaki makineler gibi, kendi mülkü olduğunu düşünür. Mülk sahibinin bu zamanın, eğer kullanılacaksa, hangi parçasının dinlenme, çene çalma, kahve içme vb. için kullanılacağına karar verme hakkı vardır. Bu, kendi başına kullanım hakkı olmaktan çok, ötekileri dışlayan işlev olarak büyük bir kıskançlıkla korunan kullanıma ilişkin karar verme hakkıdır. Karar verme hakkı, yani seçme özgürlüğü, sahip olanla olmayan arasındaki ayrımın gerçek özüdür. Burada sahip olmakla olmamak arasındaki fark, özgürlükle bağımlılık arasındaki farktır. Şeylere sahip olmak onlara sahip olmayanların ne yapmaları gerektiğine ilişkin karar vermekte özgür olmak demektir -bunun vardığı nokta aslında öteki insanlar üzerinde <span class="GvdemetniKaln" id="sigil_index_id_11">güç</span> sahibi olmaktır. Bu ikisi -sahip olma ve güç- pratikte aynı kapıya çıkar. Böylesi bir durumda bir kişinin mülk tutkusu güç arzusundan neredeyse ayrılmaz hale gelir.</span></p>

    <p class="Gvdemetniff6"><span id="sigil_index_id_12" xml:lang="tr" xmlns:xml="http://www.w3.org/XML/1998/namespace">Her türlü sahiplik böler ve ayırır (yani, sahip olmayanları başkasının mülkünün kullanımından dışlar). Gelgelelim, sahip olma her durumda ve her zaman sahip olan kişiye dışlananlar üzerinde güç sağlamaz. Sahip olma ancak dışlananların ihtiyaçları sahip olunan nesnelerin kullanımını gerektiriyorsa güç verir. Çalışma araçlarına, insan emeği tarafından işlenecek hammaddelere, bu işleme sürecinin gerçekleşeceği <span id="sigil_index_id_13">mekanlara</span> sahip olma böylesi bir güç sağlar. <span>(</span>Daha önce ele alınan örnekte, hayatlarını kazanmak için çalışanların, fabrika sahibi tarafından denetlenen makine aksamına erişmeleri gerekir; çalışanlar kendilerini korumak, hatta bizatihi hayatlarını sürdürmek için buna ihtiyaç duyarlar. Böylesi bir buluşma olmaksızın, çalışanların becerileri ve zamanları bir işe yaramaz; dolayısıyla onlar bu niteliklerini, geçimlerini sağlamak üzere, kazançlı bir biçimde kullanmaya muktedir olamayacaklardır.<span>)</span> Gelgelelim, sahibi tarafından tüketilen mallara sahip olma durumunda bu geçerli değildir. Eğer bir otomobile, video kamerasına ya da çamaşır makinesine sahipsem, bu benim hayatımı onların olmadığı bir duruma göre daha kolay ya da daha eğlenceli kılabilir.</span> <span class="Gvdemetni9pt0ptbolukbraklyor calibre13" xml:lang="tr" xmlns:xml="http://www.w3.org/XML/1998/namespace">Hatta</span> <span id="sigil_index_id_14" xml:lang="tr" xmlns:xml="http://www.w3.org/XML/1998/namespace"><span>prestijimi</span> artırır - onayları benim için önemli olan insanlar nezdinde gördüğüm saygıyı artırır: Etkilemeyi istediğim insanların bundan sonra bana hürmet edeceklerini umarak yeni aldığım şeylerle böbürlenebilirim de. Ancak bu zorunlu olarak bana öteki insanlar üzerinde güç sağlamaz. Elbette, ötekiler bu şeyleri kendi rahatlan</span> <span class="Gvdemetni9pt0ptbolukbraklyor calibre13" xml:lang="tr" xmlns:xml="http://www.w3.org/XML/1998/namespace">ya</span> <span id="sigil_index_id_15" xml:lang="tr" xmlns:xml="http://www.w3.org/XML/1998/namespace">da eğlenmeleri için kullanmayı istemedikleri müddetçe bu geçerlidir; bu durumda ben onların uymak durumunda olduğu kullanım koşulları koyarım. Sahip olduğumuz çoğu şey güç sağlamaz; sağladığı bir şey varsa o da öteki insanların gücünden bağımsızlıktır (artık ihtiyaç duyduğum iyilerin kullanımı için öteki insanların koyabileceği koşullara uymam gerekmez). İhtiyaçlarım içinde, öteki insanların denetimindeki şeyleri kullanma hakkı istemeksizin, doğrudan karşılayabileceğim kısım arttıkça, öteki insanlar tarafından koyulan kurallara ve koşullara o kadar az uymak durumunda kalırım. Diyebiliriz ki, sahip olma <span class="Gvdemetnitalik">yetkinleştiren</span> bir özellik taşır. Özerkliği, eylem ve seçim özgürlüğünü artırır. İnsanların kendi güdüleriyle hareket etmelerini ve kendi değerlerini gözetmelerini sağlar. Bu ikisi -sahip olma ve özgürlük- aynı kapıya çıkar. Sıklıkla, özgürlük alanını genişletme görevi şeyler üzerindeki denetimin -sahip olmanın- genişletilmesi anlamına gelir.</span></p>

    <div class="calibre14">
      <table cellpadding="0" cellspacing="0" class="calibre15" height="37">
        <tbody class="calibre16">
          <tr class="calibre17">
            <td class="calibre36" height="37" valign="top">
              <p class="MsoNormal"></p>
            </td>
          </tr>
        </tbody>
      </table>
    </div>

    <p class="Gvdemetniff"><span id="sigil_index_id_16" xml:lang="tr" xmlns:xml="http://www.w3.org/XML/1998/namespace">Sahip olma, ancak <span class="Gvdemetnitalik">böldüğü</span> oranda, bu işlevlerin ikisini de -Öte- kiler üzerindeki güç ve özerklik işlevlerini- yerine getirir. Gerçekten de, bütün çeşitlemeleriyle ve her koşulda sahip olmak farklılaştırma ve dışlama demektir. Bütün sahip olma biçimlerinin altında yatan şey, ötekilerin hakların m benim haklarımı sınırladığı (ya da tersi) ilkesidir; benim özgürlüğümün genişletilmesi ötekilerin özgürlüklerinin daraltılmasını gerektirir. Bu ilke uyarınca, yeterli kılma daima (kısmi ve göreli olsa da) başka birinin yetersizleşmesi ile birlikte gelir. Bu ilke, kendi amaçlarının peşinden koşmakla meşgul insanlar arasında çare bulunmaz bir çıkar çatışması varsayar: Biri<span class="Gvdemetni" id="sigil_index_id_17">nin kazandığı ötekinin kaybettiğidir. Durum, kazananı olmayan bir oyundur; paylaşma ve elbirliği ile hiçbir şey kazanılamaz (ya da öyle olduğu varsayılır). Eylem yetisinin kaynaklar üzerindeki dışlayıcı denetime bağlı olduğu bir durumda, makul davranmak "herkes kendine" buyruğuna uymak demektir. Kendini koruma görevi işte böyle görünür bize; görünüşte bu görevden çıkan mantıktır ve dolayısıyla her sağduyulu eylemin ilkesi olmalıdır.</span></span></p>

    <p class="Gvdemetniff"><span id="sigil_index_id_18" xml:lang="tr" xmlns:xml="http://www.w3.org/XML/1998/namespace">İnsan eylemi ne zaman böyle bir ilkeye uysa, ilişki <span class="GvdemetniKaln">rekabet</span> biçimini alır. Taraflar fiili ya da potansiyel rakiplerini, denetledikleri, denetlemeyi umdukları ya da denetleme hayali kurdukları kaynakların kullanımından dışlama arzusuyla hareket ederler. Rakiplerin elde etmek için yarıştığı iyilerin <span class="Gvdemetnitalik">kıt</span> olduğu kabul edilir; inanılmaktadır ki, onlardan herkesi tatmin edecek kadar yoktur ve belli bazı rakipler elde etmek istedikleri miktardan daha aza razı olmaya zorlanmalıdır. Bazı arzulara ket vurulmasının gerekli olacağı ve dolayısıyla kazananlarla kaybedenler arasındaki ilişkinin sürekli olarak karşılıklı nefret ve düşmanlık taşıması gerektiği, rekabet fikrinin asli bir özelliğidir ve rekabetçi tutumun temel varsayımıdır. Aynı nedenden dolayı, meydan okuyuş ve itirazlar karşısında etkin olarak ve kıskançlıkla savunulmadıkça, rekabet sonucu kazanılan hiçbir şeyin güven içinde olduğu düşünülemez. Rekabetçi mücadele asla son bulmaz; sonuçlar asla nihai ve tersinmez değildir. Buradan bir dizi önemli sonuca varırız.</span></p>

    <div class="calibre14">
      <table cellpadding="0" cellspacing="0" class="calibre15" height="38">
        <tbody class="calibre16">
          <tr class="calibre17">
            <td class="calibre33" height="38" valign="top">
              <p class="Gvdemetni3d3"></p>
            </td>
          </tr>
        </tbody>
      </table>
    </div>

    <p class="Gvdemetniff"><span id="sigil_index_id_19" xml:lang="tr" xmlns:xml="http://www.w3.org/XML/1998/namespace">İlkin, her tür rekabet bir <span class="GvdemetniKaln">tekel</span> eğilimini besler. Kazanan taraf kaybedenlere kazançlarına karşı çıkma hakkı (ya da en azından gerçekçi bir beklentisini) tanımayarak kazançlarını güven altına alma ve kalıcı kılma eğilimindedir. Rekabet edenlerin, belirsiz ve erişilmez bile olsa, nihai amaçları rekabeti <span class="Gvdemetnitalik">ortadan kaldırmaktır,</span> rekabetçi ilişkiler yapısal olarak kendini yok etme eğilimi taşırlar. Bu ilişkiler kendi başlarına bırakılacak olsa, varacakları yer şansların keskin biçimde kutuplaşmasıdır. Kaynaklar, öte tarafta giderek kıt hale gelirken, ilişkinin bir tarafında yığılmaya ve giderek daha bol hale gelmeye başlar. Kaynaklardaki böylesi bir kutuplaşma, en azından, kazanan tarafa gelecekteki bütün ilişkilerin kurallarını dayatma yetisi kazandıracak ve kaybedenleri kurallara karşı gelemeyecek bir konumda bırakacaktır. Böylesi bir durumdaki kazançlar bir tekele dönüştürülecek; tekel, yeri geldiğinde, kazanan tarafa bundan sonraki rekabetlerin koşullarını dayatma (örneğin, başka türlü elde edilemeyen malların fiyatlarını tespit etme) imkânı verecek ve yeni kazançları kendisine akıtarak taraflar arasındaki mevcut uçurumu daha da derinleştirecektir.</span></p>

    <p class="Gvdemetniff"><span id="sigil_index_id_20" xml:lang="tr" xmlns:xml="http://www.w3.org/XML/1998/namespace">İkinci olarak tekel sonucu (rekabete dayatılan kısıtlamalar ile) şansların durmaksızın kutupsallaşması, uzun vadede kazananlara ve kaybedenlere farklı muamele yapılmasına yol açar. Er ya da geç kazananlar ve kaybedenler "kalıcı" kategoriler içinde "<span>katılaşır"lar</span>. Kazananlar kaybedenlerin başarısızlığından onların doğal yeteneksizliklerini suçlu bulurlar. Kaybedenlerin kendi talihsizliklerinin kurbanı olduğu ilan edilir. Onlar beceriksiz ya da hain, kararsız ya da yoz, tedbirsiz ya da ahlâken rezil kişiler olarak, yani, kısaca rekabetçi başarının zorunlu bir koşulu olarak görülen, aynı zamanda her nasılsa saygıyı hak eden nitelikler de olan niteliklerden yoksun insanlar olarak resmedilir. Böyle tanımlandığında, kaybedenler sıkıntılarının meşruiyetinden mahrum edilirler. Çektikleri ıstırabın kendi hatalarının eseri olduğu kabul edildiğinden, kaybedenlerin kendilerinden başka suçlayacağı kimse olmadığı gibi, pastadan pay almaya, özellikle başarılı olanın kazandığı payı almaya hakları da yoktur. Yoksulun yerilmesi ve alçaltılması varlıklının yaşadığı avantajların bir savunusu olarak işe yarar. Yoksul tembel, şapşal ve savsak olmakla, <span class="Gvdemetnitalik" id="sigil_index_id_21">mahrum edilmiş</span> değil <span class="Gvdemetnitalik">baştan çıkmış</span> -karaktersiz, zoru görünce kaçan ve haylazlığa ve yasaları çiğnemeye meyilli- olmakla maluldür. Herkes gibi, onların da "kendi edip kendi bulan insanlar" olduğu söylenir - onlar kendi kaderlerini seçmişlerdir. Sefaletleri kendi karakterlerinin ve tutumlarının bir sonucu olarak onları bulmaktadır. Eğer varlıklılar ellerindekilerin bir kısmını yoksullarla paylaşmışlarsa, bunun tek nedeni paylaşanların iyi kalpliliğidir, yoksa pay verilenlerin hak etmeleri değil. Aynı şekilde, erkek egemen toplumda, baskı altında olmaları kadınların kendi kabahatidir; kadınların daha az <span>prestijli</span> ve arzulanır işlevlere hapsedilmesi "doğuştan" gelen yetmezlikle -aşırı duygusallık, rekabetçi ruh ve rasyonellik yoksunluğu ya da zekâ azlığı ile- açıklanır.</span></p>

    <p class="Gvdemetniff7"><span id="sigil_index_id_22" xml:lang="tr" xmlns:xml="http://www.w3.org/XML/1998/namespace">Rekabetin kurbanlarının <span class="Gvdemetnitalik">aşağılanması</span> insan davranandaki alternatif güdüleri <span class="GvdemetniKaln" id="sigil_index_id_23">-ahlâki görevi-</span> susturmanın en etkili yollarından biridir. Ahlâki güdüler birçok bakımdan kazanma güdüleriyle çatışır. Kazanmaya yönelik eylem, potansiyel rakiplerle ilişkilerde kendini düşünmekten ve acımasızlıktan yanadır. Ahlâki eylem ise dayanışma, çıkar gözetmeden yardım, muhtaç durumdaki komşuya karşılık istemeden ya da beklemeden yardım etme isteği gerektirir. Ahlâki bir tutum ötekilerin ihtiyaçlarını dikkate almada ifadesini bulur ve çoğu zaman kendine sınırlama getirmekle ve kişisel kazançtan gönüllü bir feragatle sonuçlanır. Eğer <span class="GvdemetniKaln">kazanç güdülenim- <span>li</span></span> bir eylemde göz önünde bulundurulan tek şey (nasıl belirlemiş olursam olayım) benim ihtiyaçlarımsa, <span class="GvdemetniKaln">ahlâki <span>güdülenimli</span></span> bir eylemde ötekilerin ihtiyaçları seçimin temel kıstası haline gelmiştir. İlke olarak <span id="sigil_index_id_24">özçıkar</span> ve ahlâki görev zıt yönleri gösterir.</span></p>

    <p class="Gvdemetniff7"><span id="sigil_index_id_25" xml:lang="tr" xmlns:xml="http://www.w3.org/XML/1998/namespace">İş ve ev hayatının ayrılmasının modern toplumun en bariz niteliği olduğunu ilk kaydeden <span class="GvdemetniKaln"><span>Max</span> <span>Weber</span></span> olmuştur. Böylesi bir ayrım iki zıt eylem kıstası arasındaki çarpışmayı önlemenin bir yoludur. Bu etki, yerine göre, kazanç ya da ahlâki görevin öne çıkan kaygı olduğu iki bağlamın birbirinden koparılması yoluyla yaratılır. Kişi iş etkinliği yürütürken aile bağlarından uzak durur, başka bir ifadeyle, ahlâki görevlerin baskılarından özgürdür. Bundan dolayı, başarılı bir iş yürütmenin gereği olarak dikkat edilmesi gereken tek şey kazançtır. Aile hayatına dönüldüğünde, iş hayatının soğuk hesaplan unutulabilir ve iyiler aile üyeleri arasında her bir üyenin ihtiyacına göre paylaştırılabilir. İdeal olarak, aile hayatı (aileyi<sup class="calibre20">5</sup> model alan ya da amaçlayan bütün <span>komünal</span> biçimlerdeki hayat <span class="GvdemetniKaln"><span>gi</span><sup class="calibre20">:</sup></span> <span>bi</span>) kazanç <span>güdülenimlerinden</span> uzak olmalıdır. Aynı şekilde, ideal olarak, iş etkinlikleri ahlâki kaygıların yol açtığı güdülerden etkilenmemelidir. İş ve ahlâk birlikte yürümez. İş hayatındaki başarı (yani, öz olarak rekabetçi bir çaba) takınılan tutumun <span class="Gvdemetnitalik" id="sigil_index_id_26">rasyonelliğine</span> bağlıdır ve bu yeri geldiğinde her davranışın <span id="sigil_index_id_27">özçıkar</span> kaygılarına hiç tereddütsüz teslim edilmesi demektir. Rasyonellik yürekten çok kafa tarafından yönlendirilmek demektir. Eylem ancak, eldeki görev en verimli ve en az maliyetle yerine getirildiği müddetçe, rasyoneldir.</span></p>

    <p class="Gvdemetniff"><span id="sigil_index_id_28" xml:lang="tr" xmlns:xml="http://www.w3.org/XML/1998/namespace">Daha önce, <span class="GvdemetniKaln">örgütün</span> (ya da genelde söylendiği gibi, <span class="GvdemetniKaln">bürokrasi</span>nin) insan davranışını ideal rasyonellik koşullarına uydurma gayreti olduğundan bahsettik. Yine, böyle bir çaba her şeyden önce ahlâki kaygıları (yani ötekilerle ötekiler için, çıkar gözetmeden ilgilenmek, kendini korumanın şartlarıyla çatışma içinde olsa bile, bu tavrı sürdürmek) bir kenara bırakmayı gerektirir. Örgütün her üyesinin görevi basit bir seçime indirgenir: Emre itaat etmek ya da etmemek. Bu görev aynı zamanda bir bütün olarak örgütün gözettiği bütünsel amacın küçük bir parçasına indirgenir, öyle ki fail eyleminin bütün sonuçlarını görmek zorunda değildir. <span id="sigil_index_id_29">İnsanlar, görmedikleri uğursuz sonuçları olan ve varlıklarından bile haberdar olmadıkları insanları etkileyen şeyler yapabilirler - ve böylelikle ahlâki bir çatışma ya da suçluluk duygusu yaşamaksızın (bir silah fabrikasında ya da çevreyi feci halde kirleten ya da potansiyel olarak alışkanlık yapan zehirli ilaçların üretildiği bir işyerinde çalışarak, hem de çoğu zaman kıt kanaat geçimini sağlama örneğinde olduğu gibi) en iğrenç ve aşağılık şeyleri bile yapabilirler.</span> En önemlisi, örgüt ahlâki sorumluluk yerine uygun davranışın en üstün kıstası olarak disiplini koyar ("Ben sadece emirleri yerine getirmekteyim", "yalnızca işimi iyi yapmaya çalıştım" ifadeleri en popüler ve tartışma götürmez özürler olacaktır). Örgütün üyesi üstlerinin kurallarına ve emirlerine sıkı bir biçimde uyduğu müddetçe, ahlâki kuşkulardan muaf tutulur. Farklı koşullarda düşünülemeyecek olan, ahlâki bakımdan kınanması gereken bir eylem birdenbire mümkün ve görece yapması kolay hale gelir.</span></p>

    <p class="Gvdemetniff"><span id="sigil_index_id_30" xml:lang="tr" xmlns:xml="http://www.w3.org/XML/1998/namespace">Örgütsel disiplinin ahlâki sakıncaları susturma ya da askıya alma kudreti, belli bir sayıdaki gönüllüye uydurma bir "bilimsel araş- <span>tırma"nın</span> deneklerine acı verici elektrik şoku uygulama emrinin verildiği malum <span class="GvdemetniKaln"><span>Stanley</span> <span>Milgram</span></span> deneylerinde tüm çıplaklığıyla ortaya çıkmıştır. Zalimliklerinin ulvi bilimsel amacına inanmış (işini yapan kişiler olarak onlar gerçekten kavrayamaz ya da yargıda bulunamaz, ancak hayranlık duyabilirlerdi) ve araştırma projesinden sorumlu bilim insanlarının güya üstün yargılarına güvenen çoğu gönüllü emirleri harfi harfine -kurbanlarının acı çığlıklarına kulaklarını kapatarak- yerine getirmiştir. Deneyin küçük ölçekte ve <span>laboratuvar</span> koşullarında ortaya çıkardığı şey, İkinci' Dünya Savaşı ve sonrasındaki soykırım pratiğiyle dehşet verici boyutlarda sergilenmiştir. Milyonlarca Yahudi'ye yönelik olarak tepedeki birkaç bin Nazi lider ve subayları tarafından başlatılıp denetlenen katliam -çoğu büyük bir ihtimalle, cana yakın komşular, sevecen eşler ve şefkatli ana babalar olan- milyonlarca "sıradan insan"ın elbirliğini gerektiren devasa bir bürokratik operasyondu. Bu insanlar kurbanları gaz odalarına taşıyan trenleri sürmüşler, zehirli gaz ya da ceset yakma fırınları üreten fabrikalarda çalışmışlar ve şu ya da bu sayısız başka yollarla topyekûn imha görevine katkıda bulunmuşlardır. Her kişinin "yapılacak bir işi", çözülecek bir sorunu vardı; iş onların bütün enerjilerini ve fiziksel güçlerini tüketiyor, sorun da bütün düşüncelerini dolduruyordu. Bu insanlar bunları yapabiliyordu çünkü eylemlerinin nihai sonuçlarının, hiç değilse çok az ayrımın- daydılar; bu sonuçları asla görmüyorlardı -tıpkı Vietnam köylü <span>lerinin</span> tepesine inecek becerikli yıkım araçları tasarlayan eğitimli insanların, kendi buluşlarım iş başında görmedikleri gibi. Nihai sonuçlar meşgul oldukları basit görevlerden o kadar uzaktaydı ki, bağlantı gözlerinden kaçabiliyor ya da <span>bilinçdışmda</span> tutulabiliyor- <span>du</span>.</span></p>

    <p class="Gvdemetniff34"><span id="sigil_index_id_31" xml:lang="tr" xmlns:xml="http://www.w3.org/XML/1998/namespace">Karmaşık bir örgütlenmenin memurları, parçası oldukları ortak etkinliğin nihai sonuçlarının ayrımında olsalar bile, o sonuç genelde onları endişelendirmeyecek kadar uzaktadır. Uzaklık coğrafi olmaktan çok zihinsel bir mesele olabilir. Yatay ve dikey işbölümü, yüzünden, tek <span>tek</span> her kişinin eylemleri bir kural olarak çok sayıda, öteki insanın eylemleriyle <span class="Gvdemetnitalik"><span>dolayımlıdır</span>.</span> Ya kişinin yaptığı iş doğrudan sonuç üretmemekte ya da bu öteki insanların yaptığı sayısız öteki işler sayesinde eylemin uzak hedeflerinden korunmaktadır. Bu yüzden, sanki yapılanla eylemin nihai hedefinin başına gelenler arasında doğrudan bir nedensel bağlantı yoktur. Son noktada, kişinin katkısı önemini kaybeder ve nihai sonuç üzerindeki etkisi de ciddi bir ahlâki sorun olarak görülemeyecek kadar küçük görünür. "Ben yanlış bir şey yapmadım, beni kınaman için hiçbir neden yok" normal bir özür tümcesi olacaktır. Nihayetinde, kişi plan yapmak, rapor yazmak, belgeleri doldurmak ya da iki kimyasal bileşiği karıştıran makineyi açıp kapamak kadar masum ve zararsız bir şey yapıyor olabilir. İnsan egzotik bir ülkede kömür olmuş vücutları öyle kolaylıkla kendi eyleminin sonuçlan olarak, kendinin sorumlu olduğu şeyler olarak görmeyecektir.</span></p>

    <p class="Gvdemetniff"><span id="sigil_index_id_32" xml:lang="tr" xmlns:xml="http://www.w3.org/XML/1998/namespace">Görünüş olarak masum işlerin ahlâki bakımdan ürkütücü sonuçlarına sıkıca gözleri kapamak ayrıca örgütsel işlevlerin malum kişisellik dışılığından yardım görür. Herhangi bir rolün uygun vasıflara sahip herkes tarafından yerine getirilebilmesi her örgütün asli özelliğidir. Bu yüzden, denebilir ki, işin tamamına katkıda bulunan, o işi üstlenen değil, bizatihi roldür. Eğer mevcut görevli rolünü layıkıyla oynamıyorsa, onun yerine başkası geçirilecek ve görev ne olursa olsun yerine getirilecektir. Bu iddia, bütün işi uygulanabilir kılan sorumluluğun uygulayan kişiye değil, role bağlı olduğunda ve rolün, oynayanın kişiliğiyle karıştırılmaması gerektiğinde ısrar etmeye kadar vardırılır. Denebilir ki, cinayet mahalline, eylemlerinin somut sonuçlarından haberdar olmadıklarım iddia edemeyecek kadar yakın olanlar bile, bürokratik emir-komuta ve işbölümü bağlamında ahlâki değerlendirmelerin anlamsız olduğunu söyleyebilirler, söylemişlerdir de. Kendi duyguları "ne burada ne <span>orada"dır</span>. Kurbanlara nefret mi yoksa sempati mi duydukları konu dışıdır. Görev onlardan disiplin ister, duygulanmalarını değil. Öteki rutin örgütlü eylemlerde olduğu gibi, onlar hemcinsleriyle değil, tayin edilmiş hedeflerle uğraşırlar.</span></p>

    <p class="Gvdemetniff"><span id="sigil_index_id_33" xml:lang="tr" xmlns:xml="http://www.w3.org/XML/1998/namespace">İnsani olmayan amaçlara hizmet eden bürokrasi bu yeteneğini yalnızca bünyesinde çalışanların değil aynı zamanda bürokratik örgütlenmenin sınırlarının çok ötesindekilerin de ahlâki güdülenim- <span>lerini</span> susturarak göstermektedir; bunu, yok etmeye ister istemez tanık olanlar kadar yok etmek niyetinde olduklarının da kendini koruma güdülerine hitap ederek yapar. Soykırımın bürokratik yönetimi kurbanlarından birçoğunun yardımım ve kenarda duranların çoğunun da ahlâki ilgisizliğini elde etmişti. Muhtemel kurbanlar "psikolojik tutsak'lara dönüştürülmüştür; söylenenlere boyun eğmenin ödülü olarak iyi muamele görecekleri yanılgısına düşen bu insanlar sıklıkla zalimlerinin elinde oyuncak olmuş ve kendi felaketlerine yardım etmişlerdi. Hâlâ bir şeylerin kurtarılabileceğinden, bazı tehlikelerin savuşturulabileceğinden umutlarını kesmiyorlardı, yeter ki zalimler boş yere rencide edilmesinler; bu işbirliği nasıl olsa ödüllendirilirdi. Sayısız örnekte, öngörülü uyma denen bu olgu ortaya çıkmıştır: Kurbanlar, niyetlerini önceden tahmin ederek ve bunu zevkle yerine getirerek zalimleri hoşnut etmek için yollarından çekilmiştir. Her şeyden önce, nihai kaderlerinin kaçınılmazlığıyla son ana kadar yüz yüze gelmemişlerdir. <span>Yok</span> olmaya giden yolda atılan her bir adım onlara sevimsiz ancak son olmayan ve elbette dönüşsüz de olmayan bir adım olarak sunulmuştur; her adım onları tek bir rasyonel çözümü -şaşmaz biçimde nihai yok olmayı bir parça daha yaklaştıran bir çözümü- olan açıkça tanımlanmış bir seçimle karşı karşıya bırakmıştır. Soykırımı yönetenler böylelikle amaçlarına asgari düzensizlikle ve neredeyse direnişle karşılaşmadan ulaşmışlardır; gaz odalarına giden uzun, uysal yürüyüşte denetim için çok az muhafıza gerek duyulmuştur.</span></p>

    <p class="Gvdemetniff"><span id="sigil_index_id_34" xml:lang="tr" xmlns:xml="http://www.w3.org/XML/1998/namespace">Kenardan seyredenlere gelince, onların uymaları ya da <span>cn</span> azından sessiz ve hareketsiz kalmaları, ahlâki davranmanın ve kurbanlarla dayanışmaya girmenin bedelleri ağırlaştırılarak sağlanmıştır. Ahlâki bakımdan doğru olanı seçmek, çoğu zaman kendi fiziksel varlığını tehlikeye atmaktan başka bir anlama gelmeyen, korkunç bir cezaya davetiye çıkarmak anlamına gelecekti. Bir kere oyun yüksek oynanınca, kendini koruma kaygısı, <span class="Gvdemetnitalik" id="sigil_index_id_35">rasyonel</span> gerekçelerle - "Kendi hayatımı ve aileminkini tehlikeye sokmadan kurbanlara yardım edemezdim; en iyi halde tek <span class="Gvdemetnitalik">bir</span> kişiyi kurtarabilirdim, ama başarısızlık halinde, on kişi ölecekti."- bastırılmaya yüz tutan ahlâki görevleri ve <span class="Gvdemetnitalik">ahlâki</span> pişmanlıkları silip süpürür. Hayatta kalma şanslarına ilişkin nicelik hesabı, eylemin ahlâki niteliğinin önüne geçmiştir.</span></p>

    <p class="Gvdemetniff"><span id="sigil_index_id_36" xml:lang="tr" xmlns:xml="http://www.w3.org/XML/1998/namespace">Bunlar kendini koruma güdüleri ile ahlâki görev güdüleri arasındaki nihai zıtlığın aşırı örnekleridir; kabul etmek gerekir ki, nadir ve genelde mahkûm edilmiş durumlardan çıkarılmışlardır. Gelgeldim, daha ılımlı ve bu nedenle daha az korkunç biçimlerde, bu zıtlık gündelik insan davranışına da damgasını vurur. Genelde, herhangi bir örgütsel bağlamda, kendini korumanın en etkili yolu <span>ol.ı</span> <span>rak</span> göklere çıkarılan eylemin rasyonelliği, ahlâki yükümlülük pahasına öne çıkarılır. Rasyonel davranış, doğru seçim için kesin bir çözüm sunması ve doğrudan kendini koruma ve yüceltme duygusuna seslenmesiyle, ahlâki görev tarafından yönlendirilen eylem karşısında belirgin bir üstünlüğe sahiptir. Rasyonel tutum, rekabetin getirdiği kendini büyütme arzusunu tatmin etmekteki başarısıyla daha da çekici hale getirilmiştir. Kazananın olmadığı bir rekabette ifadesini bulan ve bürokratik rasyonelliğin güvenilir silahlarını kuşanmış olan kendini koruma güdüsü, ahlâki kaygılar karşısına heybetli, belki de aşılmaz bir engel olarak dikilir.</span></p>

    <p class="Gvdemetniff"><span id="sigil_index_id_37" xml:lang="tr" xmlns:xml="http://www.w3.org/XML/1998/namespace">Ahlâki yükümlülüklerin ortadan kaldırılması, tüm bürokrasinin destek verdiği, eylemin insani hedeflerinin <span>istatiksel</span> olarak ele alınmasıyla daha da kolaylaşır. Rakamlar -her türden içerikle doldurulabilir saf formlar- olarak görüldüğünde, bu insani hedefler bireyselliklerini yitirir ve insan haklarının, ahlâki yükümlülüklerin taşıyıcıları olarak ayrı varoluşlarından sıyrılır. Artık onlar, tamamen ilgili örgütsel kurallar ve ölçütler kümesi tarafından tanımlanmış bir kategorinin unsurları haline gelmiştir. Kişisel biriciklikleri ve dolayısıyla biricik bireysel ihtiyaçları bürokratik eylemin yöneldiği noktalar olma özelliklerini yitirirler. Önemli olan, resmi olarak seçildikleri kategoridir ancak. Sınıflandırma, örgütün çıkarlarını ifade eden bireylerin seçilmiş ortak vasıflarına ilgiyi artırdığı gibi, geri kalan tüm vasıfların, yani bireyleri ahlâki özneler olarak, eşsiz ve yeri doldurulamaz insan varlıkları olarak kuran bireysel özniteliklerin ihmaline izin verir.</span></p>

    <p class="Gvdemetniff"><span id="sigil_index_id_38" xml:lang="tr" xmlns:xml="http://www.w3.org/XML/1998/namespace">İşin doğrusu bürokrasi, eylemin ahlâki <span>güdülenimlerinin</span> hükümsüz ilan edilmeye, susturulmaya ya da bir süre için askıya alınmaya yatkın olduğu tek bağlam değildir. Ahlâki dürtünün bastırılması yönünde benzer bir etki, neredeyse tüm diğer özellikleriyle bürokratik bir örgütlenmenin serinkanlı, hesapçı rasyonelliğiyle taban tabana zıt, kâr peşinde koşan ve iştah kabartan rekabetten de neredeyse tamamen uzak bir bağlamda ortaya çıkar. Bu türden özel tek bağlam ahlâkın en etkili bir susturucusu olarak kendini gösterir: Bu, <span class="GvdemetniKaln" id="sigil_index_id_39">kalabalıktır.</span></span></p>

    <p class="Gvdemetniff"><span id="sigil_index_id_40" xml:lang="tr" xmlns:xml="http://www.w3.org/XML/1998/namespace">Belirtmek gerekir ki, kendilerini tanımadıkları -başka koşullarda karşılaşmadıkları, daha önce ilişkiye girmedikleri ve onlarla ancak geçici, <span>tesadüfi</span> bir çıkar etrafında şimdilik "bir araya" geldikleri- çok sayıda başka insanla sınırlı bir alanda sıkıştırılmış bulan insanlar, "normal" koşullarda makul göremeyecekleri bir biçimde davranmaya eğilim gösterirler. Davranışların en vahşisi aniden ancak orman yangınıyla, rüzgârın patlamasıyla ya da bulaşıcı hastalıkla kıyaslanabilecek bir biçimde kalabalık içinde yayılabilir. <span>Tesadüfi</span> bir kalabalık içinde, örneğin sıkış tepiş bir pazar yerinde ya da bir tiyatroda, panik çıkması halinde kendini korumaktan başka bir şey düşünmeyen insanlar sırf kendilerine soluk alacak bir alan sağlamak ya da tehlikeden kurtulmak için hemcinslerini çiğneyebilir, ötekileri ateşe atabilir. Bu insanlar başka seferinde onlara hedef gösterilen ve tehlikenin kaynağı olmakla itham edilen görünüşteki hainlere saldırabilir ve onları öldürebilir. Bir kalabalıkta, insanlar, kendilerine kalsa hiçbir failin tek başına ahlâki olarak işleyemeyeceği suçlan işleyebilir. Eğer kalabalık tek <span>tek</span> her üyesinin iğrendiği korkunç bir eylemi kolektif olarak gerçekleştirebiliyorsa, bunun nedeni kalabalığın <span class="Gvdemetnitalik">bir yüzünün olmamasıdır.</span> Kalabalıkta, bireyler bireyselliklerini yitirirler ve anonim toplulukta "çözülürler"; onlar artık ahlâki özneler olarak, ahlâki görevin hedefleri olarak görülemezler (bu, bürokratik işbölümü ile erişilen uzaklaşmanın etkilerinden farklı bir etki değildir). Bir linç topluluğu ya da bir takımın taraftarlarından oluşan kalabalık, normal olarak muhtemel saldırganların ahlâki yaptırıma tabi oluşu yüzünden şiddete karşı korunmalı olan hemcinslerinin başına gelen şiddet eylemleri için üyelerini ahlâki sorumluluktan kurtarır. Bu ve benzer durumlarda, ahlâki yükümlülüğün askıya alınması kalabalığın anonimliğinin ve katılımcılar arasında neredeyse hiçbir kalıcı bağın olmamasının sonucudur. Kalabalık toplandığı kadar çabuk dağılır ve ne kadar eşgüdüm sağlar görünürse görünsün, kalabalığın kolektif eylemi herhangi bir biçimde sürekli etkileşimi ne getirir ne de üretir. Tek <span>tek</span> üyelerinin sırf <span class="Gvdemetnitalik">duygusal</span> davranmasını mümkün kılan, işte kalabalık eyleminin özellikle bu gelip geçici ve mantıksız niteliğidir. Herhangi bir anda, bütün ikazlar göz ardı edilir, bütün yasaklar rafa kaldırılır, bütün yükümlülükler geçerliliğini yitirir, bütün kurallar askıya alınır.</span></p>

    <p class="Gvdemetniff35"><span id="sigil_index_id_41" xml:lang="tr" xmlns:xml="http://www.w3.org/XML/1998/namespace">Bürokratik bir örgütlenme bağlamındaki düzenli, duygulardan arınmış davranış ve kalabalığın öfke ya da paniğinin patlayıp baş- kaldırışı iki farklı kutupta yer alıyor görünmektedir; ne var ki, ahlâki dürtü ve yasaklar üzerindeki etkileri dikkat çekici bir biçimde benzerlik taşır. Benzer etkilerin benzer nedenleri vardır: <span class="GvdemetniKaln">Kişiliksizleştirme,</span> "yüzlerin silinmesi", bireysel özerkliğin yok edilmesi. Hem kişiler yerine rollerin kurduğu ve öteki insanları amaca erişme ya da sorun çözme yolunda rollere, çok sayıda kaynaklara ya da engellere indirgeyen bürokrasi hem de birey olarak insanlar yerine birbirinden farksız parçacıklardan oluşan, özelliğini üyelerinin bireysel niteliklerden değil sayılardan alan kalabalık, bir yüzden yoksundur ve anonimdir.</span></p>

    <p class="Gvdemetniff"><span id="sigil_index_id_42" xml:lang="tr" xmlns:xml="http://www.w3.org/XML/1998/namespace">Hemcinslerinin gözünde, <span class="Gvdemetnitalik" id="sigil_index_id_43">insanlar</span> olarak kabul edildikleri müddetçe kişiler ahlâki birer öznedir, yani sadece hemcinslerine layık görülen ve her insan için uygun olan muameleyi (ilişkinin taraflarının kendilerine özgü ihtiyaçlarının olduğunu, bu ihtiyaçların kişinin kendi ihtiyaçları kadar geçerli ve önemli olduğunu ve aynı oranda dikkat ve saygı gösterilmesi gerektiğini baştan kabul eden bir muameleyi) hak eden varlıklardır.</span> <span id="sigil_index_id_44" xml:lang="tr" xmlns:xml="http://www.w3.org/XML/1998/namespace">Hatta denebilir ki, "ahlâki özne" ile "insan varlık" kavramlarının göstergeleri aynıdır; işaret ettikleri alanlar örtüşür. Ne zaman belli kişilere ya da insan kategorilerine kendimize tanıdığımız ahlâki sorumluluk tanınmaz, o zaman onlara "insanlıktan nasibini almamış", "kusurlu insan", "eksik insan" ya da doğrudan doğruya "insan olmayan" muamelesi yapılır.</span></p>

    <p class="Gvdemetniff"><span class="GvdemetniKaln" xml:lang="tr" xmlns:xml="http://www.w3.org/XML/1998/namespace">Ahlâki yükümlülükler evreni</span> <span id="sigil_index_id_45" xml:lang="tr" xmlns:xml="http://www.w3.org/XML/1998/namespace">(ahlâki görevlerin kuşattığı insanlar toplamı) insan türünün tüm üyelerini içine alabilir ya da almayabilir. Çok sayıda "ilkel" kabilenin insanları kendilerine basitçe "insanoğlu" anlamına gelen isimler vermiştir; öteki kabilelere, özellikle ara sıra patlayan düşmanlık dışında aralarında bir ilişki kurulmamış kabilelere, insan statüsü tam anlamıyla tanınmamıştır. Yabancı kabilelerin ve onların üyelerinin insanlığını reddetme, kölelere "konuşan alet <span>edavat</span>" statüsünün yakıştırıldığı ve ancak (en azından ilke olarak) takdir edilen görev açısından yararlılıkları ışığında değer biçildiği köleci toplumlar var oldukça sürmüştür. Sınırlı insanlık statüsü, pratikte ahlâki tavrın temel gereklerinin -her şeyden önce öteki insanların' ihtiyaçlarına, onların kişisel bütünlüğünü ve hayatlarının kutsallığını kabul etmeyi içeren bir saygı- böyle bir statünün taşıyıcıları ile ilişkilerde bağlayıcı olmadığı anlamına gelir. Sanki tarih insanlık fikrinin -yükümlülükler evreninin belirgin bir biçimde giderek daha fazla kapsayıcı ve en sonunda insan türünün tamamıyla örtüşme eğilimiyle birlikte- durmaksızın, adım <span>adım</span> yayılmasından ibarettir.</span></p>

    <p class="Gvdemetniff"><span id="sigil_index_id_46" xml:lang="tr" xmlns:xml="http://www.w3.org/XML/1998/namespace">Ne var ki, daha önce gördüğümüz gibi bu, düz bir çizgi boyunca ilerleyen bir süreç değildir. Çağımız, sınıflar, milletler, ırklar ve dinler gibi kategorilerin bütün insanlarının yükümlülükler evreninden dışlanmasını talep eden son derece etkili dünya görüşlerinin boy göstermesiyle kötü bir ün kazanmıştır. Öte yandan, bürokratik olarak örgütlenmiş eylemin mükemmelliği artık ahlâki engellerin verimlilik hesaplarına etkili bir biçimde müdahale edemediği bir noktaya erişmektedir. <span id="sigil_index_id_47">Bu iki unsurun -bürokratik yönetim tekniğinin getirdiği ahlâki sorumluluğu askıya alma ihtimali ile böyle bir ihtimali hayata geçirmeye hazır ve istekli dünya görüşlerinin varlığının- bir araya gelmesi çoğu kere yükümlülükler evreninin başarıyla sınırlanmasına neden olmuş, bu da zamanla çok farklı sonuçlara giden yolu açmıştır: Komünist toplumlarda düşman sınıflara ve onların işbirlikçileri olarak sınıflandırılan kişilere karşı uygulanan kitle terörü, başka türlü insan hakları sicillerinden gurur duyan ülkelerde süren ırksal ve etnik azınlıklar üzerindeki ayrımcılık, açık <span>açık</span> ya da el altından uygulanan <span class="Gvdemetnitalik" id="sigil_index_id_48">apartheid</span> sistemleri ve Türkiye'de Ermenilerin katlinden, Nazi <span>Almanyası'nda</span> milyonlarca Yahudi- <span>nin</span>, <span>Çingenenin</span> ve Slavların yok edilmesine, Kürtlerin gaz bombalarıyla boğulmasından Kamboçya'daki kitle katliamlarına uzanan sayısız soykırım örneği.</span> Yükümlülükler evreninin sınırları günümüze kadar tartışmalı bir konu olarak kalmıştır. Ahlâki güdülenimin bastırılmasında mahir olan bürokratik teknolojinin gelişmesinin (modern toplumun bir başarısı olan ahlâki duyarlılığın insan türünün bütün üyelerine yayılması kadar) bütün bunları -teoride değilse bile, pratikte- daha tartışmalı hale getirdiği söylenebilir.</span></p>

    <p class="Gvdemetniff"><span id="sigil_index_id_49" xml:lang="tr" xmlns:xml="http://www.w3.org/XML/1998/namespace">Yükümlülükler evreninin içinde, öteki insanların ihtiyaçlarının otoritesi tanınır. Öteki insanların ihtiyaçlarının talep edilmeleri için meşru nedenleri olduğu kabul edilir; eğer talepler karşılanmıyorsa, neden karşılanmadığı açıklanmalı ve sıklıkla bir tür özür dilenme- <span>lidir</span>. Ne pahasına olursa olsun, ötekilerin hayatı korunmalıdır. Onların refahını sağlamak, şanslarını artırmak, toplumun sunacağı imkânların kapılarını onlara açmak için elden ne geliyorsa yapılmalıdır. Onların yoksullukları, kötü sağlıkları, gündelik hayatlarındaki sıkıntıları, aynı yükümlülükler evreninin tüm öteki üyeleri için bir meydan okuyuş ve bir ihtardır. Böylesi bir meydan okuyuş karşısında, kendimi özür dilemekle -onların payını artırmak için neden bu kadar az şey yapıldığına ve neden daha fazlasının yapılamadığına inandırıcı bir açıklama getirmekle- yükümlü hissettiğimiz gibi, yapılabilecek her şeyin yapıldığını kanıtlama yükümlülüğü de duyarız. Getirilen açıklamanın doğru olması zorunlu da değildir. Örneğin, toplumun geneline verilen sağlık hizmetlerinin iyileştirile- <span>mediğini</span> çünkü "kazanılmayan paranın harcanamayacağım" duyarız. Ne var ki, böyle bir açıklamanın ardında gizlenen şey, zengin hastaların kullandığı özel ilaçlardan elde edilen kârın "kazanç" olarak sınıflandırılırken, hastane giderlerini karşılayamayan insanlara sağlanan hizmetlerin "giderler" arasında sayılmasıdır; böyle bir açıklama, ihtiyaçların insanların ödeme gücüne göre ele alındığı gerçeğini gizler. Gelgelelim, hiç olmazsa açıklamanın yapılması ve kendilerini açıklama yapmakla yükümlü hissedenlerin bir açıklama yapmış olmaları sağlık ihtiyaçları ihmal edilmiş insanların en azından yükümlülükler evreninin içinde kaldıklarının kabul edildiğini kanıtlar.</span></p>

    <p class="Gvdemetniff6"><span id="sigil_index_id_50" xml:lang="tr" xmlns:xml="http://www.w3.org/XML/1998/namespace">Ötekilerin ihtiyaçlarının karşılanmadan kalması ancak ve ancak ihmal edilen "ötekilerin" hep birlikte yükümlülükler evreninin dışına atılması ya da en azından, yükümlülükler evreni içindeki mevcudiyetlerinin kuşkulu olduğu ya da "hak <span id="sigil_index_id_51">edilmediği"nin</span> gösterilmesi halinde, başarısızlığımız olarak hissedilmeyecek ve onu açıklama yönünde içten gelen dürtü ağırlığını büyük oranda yitirecektir. Böylesi bir durum hiç de hoş değildir. "Ötekileri" görece insan altı bir duruma sokarak ve ardından talihsizliklerini "insan gibi" davranamayışlarına bağlayarak bu durum yaratılmıştır. Buradan söz konusu ötekilere, başarısızlıklarının iflah olmazlığı ve onları tekrar insan içine sokmak için yapılacak hiçbir şey olmayışı yüzünden, insan gözüyle bakılamayacağı kararına yalnızca bir adım kalmıştır. Onlar, örneğin, bizatihi bu düzene ayak uyduramayacakları için ilelebet "yerli" ahlâk düzenine uyum gösteremeyen "yabancı bir ırk" olarak kalacaktır.</span></p>

    <p class="Gvdemetniff"><span id="sigil_index_id_52" xml:lang="tr" xmlns:xml="http://www.w3.org/XML/1998/namespace">Kendini koruma ile ahlâki görev birbirine karşıdır. Hiçbiri ötekinden "daha doğal", insan doğasının içkin eğilimlerine daha uygun olduğunu iddia edemez. Eğer biri ötekinin önüne geçmiş ve insan eyleminin başat güdüsü haline gelmişse, dengesizlik nedeninin izleri genellikle etkileşimin sosyal olarak belirlenmiş bağlamına kadar sürülebilir. Kendini düşünme ve ahlâki güdüler, rehberlik ettikleri insanların üzerinde ancak çok sınırlı bir denetim sağlayabildikleri koşullara bağlı olarak öne çıkarlar. Ne var ki, koşulların gücünün mutlak olmadığı bilinmektedir ve çelişkili iki güdü arasında seçim yapmak en olmaz koşullarda bile mümkündür. İnsanın ahlâki sorumluluğu ya da bu sorumluluğun reddi en sonunda dış güçler ve baskılara atfen geçiştirilemez.</span></p>
  </div>
</body>
</html>
