<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4.html" xml:lang="en-US">
			<div class="Basic-Text-Frame">
				<p class="Basic-Paragraph para-style-override-2" xml:lang="en-GB"><span class="char-style-override-13">George Bernard Shaw<br/><br/><br/></span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Bernard Shaw doksan yaşını aştıktan sonra, bir araya toplanan oyunlarının yeni bir baskısında okurlara şöyle seslenmişti: “Sizi uyarırım: Oyunlarımın tadına varmak istiyorsanız, gazetelerde benim için yapılan bütün dedikoduları aklınızdan çıkarın.” Yazar, 2 Kasım 1954’te aramızdan ayrıldı. Gazetelerde hâlâ nükteleri tekrarlanır; alaycılığından, kuşkuculuğundan, acımasızlığından söz edilir. Bu yüzeysel görüntüsüdür. Oyunlarını inceleyince inançlı, derin, sevgi dolu bir Shaw çıkacak karşınıza. Gözlerinde yaramazca bir pırıltı olan bir ermiş.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">26 Temmuz 1856’da, bir cumartesi günü, Dublin’de, 33 Synge Sokağı’nda, beş odalı bir evde doğdu. Soyunun Shakespeare’in </span><span class="x10-sabon-it char-style-override-14" xml:lang="en-US">Macbeth’</span><span class="char-style-override-14" xml:lang="en-US">indeki Macduff’a dayandığını, Shakespeare’in kendi bedeninde yeniden dünyaya gelmiş olabileceğini söyler. Babası George Carr Shaw devlet memurluğunda da, zahire tüccarlığında da tutunamamıştı. İyi huylu, içkiye düşkün, şaşı bir adam. Oscar Wilde’ın göz hekimi olan babası bir ameliyatla gözlerini düzeltmek istedi. Bu ameliyatta öyle aşırı bir başarı gösterdi ki, adamcağızın gözleri ters yöne kaydı, yani şeşi beş görürken beşi şeş görmeye başladı. Bessie Gurley adındaki genç kız kendisini düklere, prenslere layık bir kadın gibi yetiştirmeye çalışan kambur halasının baskısından kurtulmak için orta halli, orta yaşlı George Carr ile evlenmeye razı oldu. Evlendiklerinin ertesi günü ne görsün? Kilerde dizi dizi içki şişeleri. Limanda aldı soluğu. Gemilerde hosteslik arayıp Amerika’ya kaçmayı kurdu. Gelgelelim, limandaki sarhoş gemicilerden fena ürktüğü için evdeki sarhoşa dönmeyi yeğledi.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">George Bernard Shaw, bu evlilikten doğan üçüncü çocuk. Bessie, halasından yalnız yalan yanlış Fransızca konuşmasını ve piyano tıngırdatmasını öğrendiği için, ev işlerinden anlamaz, çocuklarını dadıların eline bırakırdı. Shaw, “Annemi pek az görebildiğim için onu alabildiğine gözümde büyütürdüm,” der. İlk çocukluk anıları arasında dadısı ile Dublin’in bakımsız, pis kenar mahallelerine gidişleri yer alır. Dadı çocuğu parka değil, eşinin dostunun oturduğu yerlere götürürmüş. Daha o yaşta fakirliği gönlü kaldırmadığı için, bütün ömrünce fakirliği ortadan kaldırmak için savaştı.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Okuyup yazmayı, toplayıp çıkarmayı, çarpım tablosunu dadısından öğrenmişti. Okula ilk gittiği gün kendisine bölmeyi öğrettiler. Okulda öğrendiği tek şeyin bu olduğuna yemin ediyor. Geniş bilgi dağarcığını okul dışında doldurdu daha çok. Evde herkes müzikle uğraşırdı. Babası trombon çalar, ablası Lucy opera aryaları söyler, George Bernard, ses alıştırmaları yapardı. Ama müziğe en fazla meraklı olan annesiydi. Nefis bir mezzosopranoydu. Bu merakını sonunda müzik öğretmeni ile kaçacak kadar ileri vardırdı. George Vandaleur Lee, sevdiği kadının bütün çocuklarına kol kanat gerdi. Özellikle Shaw’un yetişmesine yardımcı oldu.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">George Bernard birçok saatini müzelerde geçirirdi. İncil’e yüzde yüz inanmasa bile Michelangelo, Raphaello ve Leonardo da Vinci’ye inancı tamdı. Hendel, Mozart, Beethoven ulu kişilerdi gözünde. Shelley, Dickens, Mary Woolstancraft yapıtlarını ezbere bildiği yazarlar arasındaydı. Okulu bir çeşit tutukevi sayıyordu. Orada bir çocuğun kişiliğini yoğurmak gibi aptalca işlere kalkışılıyordu. Bir çocuğun kişiliğine yön vermeye kimsenin hakkı yoktu. Bir okul kitabına </span><span class="char-style-override-15" xml:lang="en-US">Jan Dark (Saint Joan)</span><span class="char-style-override-14" xml:lang="en-US"> oyunundan bir parça almak isteyenlere şu karşılığı vermişti: “Kim benim oyunlarımı okullarda zorla okutur, benden de Shakespeare’den nefret edildiği kadar nefret edilmesine neden olursa, Allahından bulsun. Benim piyeslerim işkence aracı olmak için yazılmamıştır.”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Shaw ancak on beş yaşına kadar okula gitti. Annesi iki kızını alarak şan öğretmeni ile İngiltere’ye göçmüştü. Babası o günden sonra ağzına içki koymadı, ama maddi durumu kötüye gidiyordu. Shaw, geçimini sağlamak için on beş yaşında çalışmaya başladı. Bir emlak komisyoncusunun yanında kâtiplik etti. Öğlen paydosunda bürodaki memurları, hademeleri toplar, Verdi’nin </span><span class="char-style-override-15" xml:lang="en-US">Rigoletto</span><span class="char-style-override-14" xml:lang="en-US"> operasındaki “Miserere” korosunu söyletirdi. Bir gün patron erken döndü. Shaw elinde şef değneği ile donakaldı. Kovulacağını sanıyordu. Tersine maaşını artırdılar. Orada duramazdı artık. Güvenli bir işin kendisini gevşeteceğinden korkuyordu. Böyle anlamsız bir çevrede, sıradan bir memur olacak adam değildi. İngiltere yolunu tuttu.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">On dokuz yaşındaki ince uzun, kızıl saçlı, gri-yeşil gözlü İrlandalı genç, 1876 yılının Nisan ayında İngiltere’yi fethe çıktı. Kırk yıl sonra şunları yazacaktı: “Ben bu adaya ayak basalı kırk yıl oldu. Yaşım ilerledi. Zekâm körelmeye başladı. Gene de İngilizler tarafından ciddiye alınacak kadar budalalaştığımı sanmıyorum.” İngilizleri iğnelemekten hiç geri kalmamıştır. </span><span class="char-style-override-15" xml:lang="en-US">Sezar ile Kleopatra</span><span class="char-style-override-14" xml:lang="en-US">’da Britanyalı Britannus’u şöyle tanımlar: “Barbarın biri. Kendi aşiretinin, kendi adasının göreneklerini, törelerini doğa kanunları sanır.”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Basılan ilk sürekli yazıları, “Corno di Bassetto” takma adı ile kaleme aldığı müzik eleştirileridir. Yaşlı, zengin bir Fransız madam, kanadı altına aldığı bir genç kemancıyı dinletmek için onu salonuna çağırmıştı. Resitalden sonra madam sordu:</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">— Nasıl buldunuz Mr. Shaw?</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">— Bana Victor Hugo’yu hatırlattı.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">— İyi ama Victor Hugo keman çalmazdı.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">— Bu da çalmıyor.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Daha sonra tiyatro eleştirmelerine sıra geldi. Zengin bir lord bir oyun yazmış, öveceğini umarak ona yollamıştı. Oyunu yerin dibine batırdı. Lord büyük bir öfkeyle kapısını çaldı. Gırtlağına yapıştı: “Mr. Shaw, Mr. Shaw, siz sadece para için yazıyorsunuz. Oysa ben şan için, şöhret için, şeref için yazıyorum.” Shaw soğukkanlılıkla omuzlarını kaldırdı: “Her ikimiz de kendimizde bulunmayan şeyler için yazıyoruz.”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Tiyatro denemelerine girişmeden beş tane roman yazmıştı. Bunlar altmış yayınevine gönderilip altmışınca da geri çevrildi. Bir akşam yemeğinde bir basımcının yanında oturuyordu. Bir ara yazarın derin düşüncelere daldığını gören basımcı, “Mr. Shaw, şu anda aklınızdan geçen düşünce için bir şilin veririm” dedi. Yazar yanıtı yapıştırdı: “Değmez azizim, çünkü sizi düşünüyordum.”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Ekonomi bilimi ile yakından ilgilenmek yazarın önünde yeni ufuklar açmış, ona, “Şimdi görevi olan bir adamım” dedirtmiştir. İngiliz İşçi Partisi’nin çekirdeği olan Fabian Derneği’nin kurucularındandır. Durmadan bildiriler yazar, açık oturumlara katılır, konferanslar verirdi. Döneminin en etkin konuşmacılarındandı. Bir kez Hyde Park’ta sosyalizm üstüne konuşurken, kendisine göz kulak olsun diye altı polis gönderildi. Yağmur çiselemeye başladı, sonra bir sağanağa döndü. Dinleyiciler dağıldı. Yalnız kendisini dinlemekle görevlendirilen altı polis yerlerinden kımıldamıyorlardı. “Para aldınız, dinleyeceksiniz,” diyerek bardaktan boşanırcasına yağan yağmur altında tam bir buçuk saat, polislere sosyalizmi anlattı.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Oyun yazarı olarak üne kavuşması kırkından sonradır. O yaşa kadar annesinin desteği ile yaşadı. Varlıklı bir ailenin kızı olan yeşil gözlü Charlotte ile evlendiğinde kırk iki yaşındaydı. Daha eli ekmek tutmadan bir kadın almaktan çekiniyordu. Ne ki, bir kaza sonucu evlenmek zorunda kaldı. Sadece bir bisiklet kazası. Durumu şöyle açıklıyor: “Bir devlet hastanesine yatsam, daha iyileşmeden taburcu ederlerdi. Özel bir kliniğe girsem oradan ancak cenazem çıkardı. Evleneyim de karım bana baksın dedim.”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Evlenme teklifinde bulunan Charlotte olmuştu. Shaw da hiç şaşmamıştı buna. Çünkü kadın-erkek ilişkilerinde inisiyatif dişinin elindedir ona kalırsa. Erkek bir kadını istediğini sanır. Aslında avını gözüne kestiren, ona türlü tuzaklar kuran kadındır. Erkek çoğunlukla evlenmek istediğine inandırılır. Charlotte’un açık sözlülüğü hoşuna gitmişti.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Darwin, Lamarck ve Butler’ın yaratıcı gelişme </span><span class="char-style-override-15" xml:lang="en-US">(creative evolution)</span><span class="char-style-override-14" xml:lang="en-US"> üstündeki görüşleri Shaw’u uzun uzun düşündürdü. </span><span class="char-style-override-15" xml:lang="en-US">“İnsan-Üstüninsan” (Man and Superman)</span><span class="char-style-override-14" xml:lang="en-US"> ve </span><span class="char-style-override-15" xml:lang="en-US">Methuselah’a Dönüş (Back to Methuselah)</span><span class="char-style-override-14" xml:lang="en-US"> adlı oyunları ile “dirimselcilik” </span><span class="x10-sabon-it char-style-override-14" xml:lang="en-US">(vitalism)</span><span class="char-style-override-14" xml:lang="en-US"> ve “yaşama coşkusu” (</span><span class="char-style-override-15" xml:lang="en-US">élan vital</span><span class="char-style-override-14" xml:lang="en-US">) konularını derinlemesine işledi. Shaw’a göre doğa sürekli bir değişim, bir gelişim içindedir. Dünyanın yaratılması tamamlanamamıştır daha. Bizler hem yaşamın sürüp gitmesini, hem daha yüksek aşamalara varmasını sağlamak için birer aracız doğanın elinde. Dişilik erkeklikten daha ilkel, yani daha esaslıdır. Yaşamın sürekliliğini sağlamada ağır biyolojik yük dişiye düşmüştür. </span><span class="char-style-override-15" xml:lang="en-US">Methuselah’a Dönüş</span><span class="char-style-override-14" xml:lang="en-US">’te herkeslerden önce var olan Lilith adındaki dişi, Âdem’i dünyaya getirir. Erkeğin biyolojik görevi çok hafif, çok önemsizdir dişininkine göre. Fazla enerjisi adalelerine ve beynine gitmiş, kadının evi çekip çevirmesinden de yararlanarak, ona danışmadan uygarlığı yaratmıştır. Ulaşamadığı düşünceler, amaçlar, kahramanlıklar ürkütür kadını. Gelgelelim erkeklerin yüzde doksan dokuzunu, evinin aşını tuzunu getiren zavallı aile babası durumuna getirir. Yalnız yüzüncü erkekle başa çıkamaz. Bu kendisi kadar amansız, kendisi kadar yırtıcı, kendisi gibi yaratıcı olan dâhidir. Kadın yaşamayı yürütürken, dâhi, yaşamı daha önce ulaşılmamış bilinç ve güzellik doruklarına yükseltir.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Sanatçı yaratma coşkusu içinde anasına, karısına karşı korkunç bencil, ama insanlığa karşı sonsuz özverilidir. Sanatının hiçbir parasal kazanç sağlamayacağını bilse bile sinirlerini yıpratıncaya kadar çalışır.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Shaw’un ilk oyunu </span><span class="char-style-override-15" xml:lang="en-US">The Widowers Houses (Dulların Evleri) </span><span class="char-style-override-14" xml:lang="en-US">(1885-92) kazancı da, kolayca hoşa gitmeyi de göz ardı edebilen bir sanatçının ürünüdür. Yirmi sekiz yaşında iken başladığı bu oyunu, çevresindekiler cesaretini kırdıkları için beş yıl sonra bitirip sergileyebildi. </span><span class="char-style-override-15" xml:lang="en-US">The Philanderer (Zampara) </span><span class="char-style-override-14" xml:lang="en-US">(1893) ve </span><span class="char-style-override-15" xml:lang="en-US">Mrs. Warren’s Profession (Mrs. Warren’ın Zanaatı) </span><span class="char-style-override-14" xml:lang="en-US">(1893) on dokuzuncu yüzyıl sonunda bulvar komedileri seyretmeye alışmış olan Londra seyircisini şaşırtmış, yadırgatmıştı. İlk büyük başarısı 1894’te yazdığı </span><span class="char-style-override-15" xml:lang="en-US">Arms and the Man (Silahlarla Kahraman)</span><span class="char-style-override-14" xml:lang="en-US"> oldu. Bu anti-romantik, anti-militarist oyunun açılış gecesinde tiyatro alkıştan yıkılıyordu. Yazarı sahneye çıkardılar. Sağa sola selam verirken, bir seyirci galeriden, “Yuh!” diye bağırdı. Shaw hemen sesin geldiği yöne dönüp şu karşılığı verdi: “Ben de tastamam sizin fikrinizdeyim efendim, ama ikimiz bir tiyatro dolusu halka karşı ne yapabiliriz?”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Dünyanın dört bucağında oynanan elli üç oyunundan başka, </span><span class="char-style-override-15" xml:lang="en-US">The Perfect Wagnerite (Örnek Wagnerci), The Quintessence of Ibsenism (İbsenciliğin Özü)</span><span class="char-style-override-14" xml:lang="en-US"> adlı yapıtları da vardır. İbsen’in Shaw’u en fazla etkileyen çağdaş oyun yazarı olduğunu belirtmek gerekir. </span><span class="char-style-override-15" xml:lang="en-US">An Intelligent Woman’s Guide Towards Socialism (Zeki Bir Kadının Sosyalizm Kılavuzu) </span><span class="char-style-override-14" xml:lang="en-US">ve </span><span class="char-style-override-15" xml:lang="en-US">Everybody’s Political What’s What (Herkesin Politika Soruları) </span><span class="char-style-override-14" xml:lang="en-US">1940’lı yıllarda çok etkili oldu. </span><span class="char-style-override-15" xml:lang="en-US">Adventures of the Black Girl in Her Search for God (Tanrıyı Arayan Kara Kızın Serüvenleri)</span><span class="char-style-override-14" xml:lang="en-US">, Shaw’un felsefe üstüne, çeşitli dinler üstüne düşüncelerini dile getiren bir uzun öyküdür. Bazı bağnaz kişileri öfkelendirse de en çok satılan kitaplarından biridir.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">En çok beğenilen, tekrar tekrar sahnelenen oyunları arasında şunları sayabiliriz: </span><span class="char-style-override-15" xml:lang="en-US">Candida </span><span class="char-style-override-14" xml:lang="en-US">(1895), </span><span class="char-style-override-15" xml:lang="en-US">You Never Can Tell (Hiç Belli Olmaz)</span><span class="char-style-override-14" xml:lang="en-US"> (1897), </span><span class="char-style-override-15" xml:lang="en-US">Sezar ile Kleopatra </span><span class="char-style-override-14" xml:lang="en-US">(1898),</span><span class="char-style-override-15" xml:lang="en-US"> Man and Superman (İnsan-Üstüninsan) </span><span class="char-style-override-14" xml:lang="en-US">(1901-03), </span><span class="char-style-override-15" xml:lang="en-US">How He Lied to Her Husband (Kocasına Nasıl Yalan Söyledi)</span><span class="char-style-override-14" xml:lang="en-US"> (1904), </span><span class="char-style-override-15" xml:lang="en-US">Major Barbara (Binbaşı Barbara) </span><span class="char-style-override-14" xml:lang="en-US">(1905), </span><span class="char-style-override-15" xml:lang="en-US">The Doctor’s Dilemma (Doktorun Açmazı)</span><span class="char-style-override-14" xml:lang="en-US"> (1906), </span><span class="char-style-override-15" xml:lang="en-US">Getting Married (Evlenmek) </span><span class="char-style-override-14" xml:lang="en-US">(1908), </span><span class="char-style-override-15" xml:lang="en-US">The Shewing up of Blanco Posnet (Blanco Posnet’in Gerçek Yüzü) </span><span class="char-style-override-14" xml:lang="en-US">(1909), </span><span class="char-style-override-15" xml:lang="en-US">Androcles and the Lion (Androcles ile Aslan) </span><span class="char-style-override-14" xml:lang="en-US">(1911), </span><span class="char-style-override-15" xml:lang="en-US">Pygmalion </span><span class="char-style-override-14" xml:lang="en-US">(1912), </span><span class="char-style-override-15" xml:lang="en-US">Heartbreak House (Kırgınlar Evi) </span><span class="char-style-override-14" xml:lang="en-US">(1916-17), </span><span class="char-style-override-15" xml:lang="en-US">Saint Joan (Jan Dark) </span><span class="char-style-override-14" xml:lang="en-US">(1923).</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Oyunları hemen bütün dünya dillerine çevrildi; sanırım Habeşçeye çeviren olmadı. İtalyan-Etiyopya savaşı sırasında Shaw’un emperyalizme karşı tutumunu bilen gazeteciler: “Hangi tarafın kazanmasını dilersiniz?” diye sormuşlardı. “İtalyanların kazanmasını dilerim,” demişti. “Çünkü Etiyopya’da benim oyunlarım oynanmıyor.” Rusya’daki bir tiyatro festivalinde başkan seçilince sormuştu: “Neden beni başkan seçtiniz? Beyaz sakalım için mi? Artık yaşlılara saygı gösterme modası geçti. Tiyatro yazarı olduğum için mi? Benim oyunlarım da Shakespeare’inkiler gibi oradan buradan aşırmadır.”</span></p>
				<p class="No-Paragraph-Style para-style-override-4" xml:lang="en-GB"><span class="char-style-override-14" xml:lang="en-US"><br/><br/></span><span class="char-style-override-14" xml:lang="en-US">*</span><span class="char-style-override-14" xml:lang="en-US"><br/><br/></span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Shakespeare’in </span><span class="x10-sabon-it char-style-override-14" xml:lang="en-US">Julius Caesar</span><span class="char-style-override-14" xml:lang="en-US"> ve </span><span class="x10-sabon-it char-style-override-14" xml:lang="en-US">Antonius ile Kleopatra</span><span class="char-style-override-14" xml:lang="en-US"> adlı oyunları büyük ölçüde Plutarkhos’un </span><span class="x10-sabon-it char-style-override-14" xml:lang="en-US">Yaşamlar’</span><span class="char-style-override-14" xml:lang="en-US">ına dayanır. Shakespeare’in </span><span class="x10-sabon-it char-style-override-14" xml:lang="en-US">Julius Caesar’</span><span class="char-style-override-14" xml:lang="en-US">ı bu soylu Romalının adını taşımakla birlikte, daha çok, ellerini onun kanına bulayan Casca, Cassius ve Brutus gibi suikastçılar üstünedir. Sezar’ın cesedi upuzun yatarken oyunu canlandıran, Marcus Antonius’un, “Dostlar, Romalılar, Yurttaşlar!” diye başlayan kışkırtıcı söylevi olur.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Bernard Shaw’un Sezar’ı farklı bir Sezar. Dünyayı fethetmeye çıkan bir komutandan çok dünyayı keşfetmeye çıkan bir düşünür, gezginlik ve savaş anılarını yazmaya meraklı bir amatör yazar. Komutanlığa geç soyunmasına karşın çekirdekten yetişme askerleri yenmesini, çok yetenekli olmasına bağlayabileceğimiz bir adam. Shaw’un Sezar’ında öğretme tutkusu, yazarın öğrenme tutkusu kadar güçlüdür. </span><span class="x10-sabon-it char-style-override-14" xml:lang="en-US">Pygmalion’</span><span class="char-style-override-14" xml:lang="en-US">da Profesör Higgins nasıl bir çiçekçi kızı bir lady yapmak için geceyi gündüze katarsa, </span><span class="x10-sabon-it char-style-override-14" xml:lang="en-US">Sezar ile Kleopatra’</span><span class="char-style-override-14" xml:lang="en-US">da da, yaşlı devlet adamı on altı yaşında delişmen bir kızı kraliçe yapmak için didinir durur. Shakespeare’in Kleopatra’sı erkekleri altı dilde baştan çıkaran, ayrıca vücut dilini cömertçe kullanan, olgun ve dolgun bir afettir. Shaw’unki ise henüz dadısından kamçı yiyen bir çocuk. Oyunun proloğunda seyircilere seslenen Mısır Tanrısı Ra, şuh bir kadının iç gıcıklayıcı serüvenlerini izlemek için gelenlerin düş kırıklığına uğrayacaklarını söyler. Yarı kedi, yarı kız yaramaz Kleopatra’nın Sezar’ın eğitiminde kraliçeliğe doğru adımlar atması, uslanması, yine de öfkelendikçe sivri pençelerini göstermekten geri kalmaması ilginçtir.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Kleopatra, Sezar’ın zafer çelengiyle gizlediği saçlarının kelleşmeye başladığını fark edince ona saç ilaçları tarif eder. Sezar’a duyduğu aşk değil, korkuyla karışık bir hayranlıktır. Tıpkı Galateia’nın Pygmalion’a, Eliza’nın Higgins’e duyduğu gibi. Sezar Mısır’dan ayrılırken, kendisinin yerine, kelliğini zafer taçlarıyla gizlemeyen dinç, yakışıklı, gündüzleri savaşan, geceleri sevişen genç bir Romalı yollayacağına söz verince bunun Marcus Antonius olmasını diler. Oyundaki ilginç kişilerden biri Britannus’tur. Shaw, bu kişiyi Sezar’ın ağzından tanımlarken Britanyalıları iğnelemekten geri kalmamıştır. </span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">1917’de yazılan </span><span class="x10-sabon-it char-style-override-14" xml:lang="en-US">Kırgınlar Evi (Heartbreak House)</span><span class="char-style-override-14" xml:lang="en-US"> için Shaw şöyle demiştir. “Rus biçeminde, İngiliz temaları üstüne bir fantezi.”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Bu yalnız oyunun adı değildir. Birinci Dünya Savaşı’ndan önceki kültürlü, seçkin, varlıklı Avrupa’yı simgeler. Anton Çehov </span><span class="x10-sabon-it char-style-override-14" xml:lang="en-US">Kırgınlar Evi</span><span class="char-style-override-14" xml:lang="en-US"> üstüne büyüleyici oyunlar yazdı: </span><span class="x10-sabon-it char-style-override-14" xml:lang="en-US">Vişne Bahçesi</span><span class="char-style-override-14" xml:lang="en-US">, </span><span class="x10-sabon-it char-style-override-14" xml:lang="en-US">Vanya Dayı</span><span class="char-style-override-14" xml:lang="en-US">, </span><span class="x10-sabon-it char-style-override-14" xml:lang="en-US">Martı</span><span class="char-style-override-14" xml:lang="en-US"> gibi. Tolstoy, bu evin nazik, nazenin, her telden çalan sakinlerini sarsıp kendilerine getirmek için acımasızca üstlerine yürüdü. Daha hoşgörülü, daha kaderci olan Çehov bu aylak takımının ayakları suya ersin diye beklemenin akıntıya karşı kürek çekmek olduğunu bildiğinden, en zarif, en çekici, en cana yakın halleriyle portrelerini çizmekten geri durmadı. Er geç eski kâhyalar, hırslı mujikler, insafsız işadamları onları hizaya getirecekti.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">İngiliz modeli </span><span class="x10-sabon-it char-style-override-14" xml:lang="en-US">Kırgınlar Evi</span><span class="char-style-override-14" xml:lang="en-US"> yaşlı bir kaptanın bir gemi biçimindeki evidir. Bu gemi de İngiltere gibi kayalara toslamak üzeredir. Kaptan Shotover, Shaw’un yarattığı en renkli kişilerden biri. Kızları, damadı, eve gelen konuklar, eve girip de yakalanmaya çalışan hırsızlar, para yüzü görmeden piyasaya hükmeden milyonerler, hepsi birbirinden ilginç. Eski lostromosu şöyle der Kaptan için: “Zengibar’da kendini şeytana sattı ya bir kere, nerede su var, nerede altın bulunur, o bilir. Bir bakışta cebinizdeki kurşunları patlatır, yüreğinizden geçenleri okur. Kül yutmaz bizim Kaptan.”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Kaptan ipten kazıktan kurtulmuş tayfasıyla baş edebilmek için bu şeytan masalını uydurmuştur. Sevmediği zengin bir adamla evlenmeye niyetlenen bir genç kıza ileriye bakmasını söyler.</span></p>
				<p class="No-Paragraph-Style para-style-override-3" xml:lang="en-GB"><span class="x10-sc-isimler char-style-override-14" xml:lang="en-US">ellıe: </span><span class="char-style-override-14" xml:lang="en-US">Sanırım ilerisini düşünen, açıkgöz bir kızım ben.</span></p>
				<p class="No-Paragraph-Style para-style-override-3" xml:lang="en-GB"><span class="x10-sc-isimler char-style-override-14" xml:lang="en-US">kaptan: </span><span class="char-style-override-14" xml:lang="en-US">Açıkgözlük et demedim, ileriye bak dedim.</span></p>
				<p class="No-Paragraph-Style para-style-override-3" xml:lang="en-GB"><span class="x10-sc-isimler char-style-override-14" xml:lang="en-US">ellıe: </span><span class="char-style-override-14" xml:lang="en-US">Arada ne fark var?</span></p>
				<p class="No-Paragraph-Style para-style-override-3" xml:lang="en-GB"><span class="x10-sc-isimler char-style-override-14" xml:lang="en-US">kaptan: </span><span class="char-style-override-14" xml:lang="en-US">Bütün dünyayı kazanıp kendi ruhunu kaybetmek, açıkgözlüktür. Yalnız unutma, ruhuna dört elle sarılırsan hiçbir zaman bırakmaz seni. Oysa bir gün bakarsın, dünya elden gidivermiş.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Bazı eleştirmenlere göre Shaw’un başyapıtı </span><span class="x10-sabon-it char-style-override-14" xml:lang="en-US">Jan Dark’</span><span class="char-style-override-14" xml:lang="en-US">tır </span><span class="x10-sabon-it char-style-override-14" xml:lang="en-US">(Saint Joan)</span><span class="char-style-override-14" xml:lang="en-US">. 1923’te ilk kez New York’ta sahneye konuldu. Bir yıl sonra Londra’da Sybil Thorndike başrolü oynadı. New York’lu yapımcı yazara bir telgraf yollayarak, oyun çok uzun sürdüğü için seyircilerin banliyö trenlerine yetişemediğini, biraz kısaltılması gerektiğini bildirmiş. Aldığı karşılık şu: “Tren tarifelerini değiştiriniz.”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Bernard Shaw’un önsözleri bazen oyunlarından daha uzundur. </span><span class="x10-sabon-it char-style-override-14" xml:lang="en-US">Jan Dark</span><span class="char-style-override-14" xml:lang="en-US"> için hem prolog hem de epilog yazdı. Önsöz söyle başlar:</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">“Jeanne D’Arc, yaklaşık 1412’de, Voges yakınlarında doğan bir köylü kızı. 1431’de dinde sapkınlık, cadılık ve büyücülükle suçlanarak yakıldı. 1456’da bir çeşit, itibarı iade edildi. 1904’te ‘Muhterem’ sıfatını aldı. 1908’de Kutsal sayıldı. 1920’de Kilisece azizler mertebesine yükseltildi. Hıristiyanlık tarihindeki en çarpıcı, en yürekli, en dövüşken ermiş, ortaçağın en garip, en benzersiz ulularından biridir.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Koyu bir Katolik olduğu halde Protestanlığın öncülüğünü etmiştir. Milliyetçilik bayrağını ilk taşıyanlardandır. Savaşı şövalyelerin bir kurtarmacılık turnuvası olmaktan çıkarmış, Napolyon’a yakışır gerçekçi taktikler uygulamıştır. Kadınlar için rasyonel kılık kıyafet savunucusu olduğu da unutulmasın.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Bütün inançlarını öyle şiddetle savunuyordu ki daha yirmisine basmadan (yirmisine basmak nasip olmadı) ünü bütün Avrupa’ya yayılmıştı.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Jan Dark daha on sekiz yaşındayken bir papadan daha gururlu, bir imparatordan daha kibirliydi. Tanrının sağ koluymuş gibi davranıyor, kendi kralına patronluk taslıyor, Fransa’yı işgal eden İngiliz kralına bu topraklardan def olup gitmesini emrediyordu.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Tek pohpohladığı generallerdi. Planlarını beğendiğini söylese de kendi bildiğini okuyarak orduları zaferden zafere götürüyordu. Toydu, her ağzını açtığında aptallıklarını yüzlerine vurduğu koca koca adamları neden kızdırdığını anlayamayacak kadar toy. Sırtını bir hanedana yaslayan orta yaşlı bir hükümdar olsa, Kraliçe Elizabeth kadar uzun yaşayabilirdi. Jan Dark üstüne iki görüş vardı: Bu kız bir mucize. Bu kız adamı çileden çıkarır.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Jan, bencil, korkak ya da budala olsaydı yüzyıllarca sevgiyle, saygıyla anılmazdı. Müthiş bir gururla inanılmaz bir alçakgönüllülük yüreğinde yan yana barınıyordu. Aptallık ettiklerine inandığı erkekler yoluna engel oldukları zaman açıkça küçümsüyordu onları. Kendilerine doğru yolu gösterdiği için minnet göstermeleri yakışık almaz mıydı?</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Shaw’a göre, gerçekten büyük kişiler küçük insanlarda uyandırdıkları korkuyu, nefreti anlayamazlar kolay kolay. Yetmiş yaşındaki Sokrates onca bilgeliğine, onca deneyimine karşın bir ömür boyu eğitmeye, aydınlatmaya çalıştığı Atinalıların kendisine neden baldıran zehiri içirdiklerini tamı tamına kavrayamamış gibidir.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Yaşadığı çağın kalelerini sarsan, düzenini değiştiren genç köylü kız Kilise ile soylular, derebeyleri arasında ezilip kalmıştı. Oyunun kahramanı Jan Dark olduğu halde, kendisini yargılayan Fransız ruhban sınıfı ile İngiliz soyluları ondan sahne üstüne sahne çalarlar.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Shaw’un dövüşken bir peygamber olarak saygı duyduğu Muhammed’in hayatını sahnede canlandırmak istediği, gelgelelim fanatik bir Müslümanın canına kastedebileceği uyarısı üstüne Jan Dark’ta karar kıldığı söylenir.</span></p>
				<p class="No-Paragraph-Style para-style-override-4" xml:lang="en-GB"><span class="char-style-override-14" xml:lang="en-US"><br/><br/></span><span class="char-style-override-14" xml:lang="en-US">*</span><span class="char-style-override-14" xml:lang="en-US"><br/><br/></span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Yirmi beş yaşından sonra, Shelley’den örnek alarak ağzına et koymadı. Babasının durumundan hoşlanmadığı için hiç içki içmemiş, sigara kullanmamıştır. Temizliğine, sağlığına, vücudunu çalıştırmaya özen gösterirdi. Vücudu kafasına iyi hizmet etmeliydi. Doksan yaşını aştıktan sonra bile dinç kalışını vejetaryenliğine bağlamak isteyenlere yanıtı şu: “Yeryüzünde milyonlarca otobur var, ama Shaw bir tane.”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Hesketh Pearson, biyografisini yazmak için izin istediğinde şu soruyla karşılaşmıştı: “Neden kendi yaşamöykünüzü yazmıyorsunuz? Beni benden daha iyi kim anlatabilir?” Bir sirkte yaşlı bir soytarı, elini sıktığı için teşekkür etmişti. “Teşekküre değmez,” dedi Shaw, “ben de bir yaşlı soytarıdan başka neyim ki?”</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Shaw’a mektup yazıp da kendi güzelliğini onun zekâsı ile birleştirmek isteyen kadının öyküsünü duymayan yok gibidir. Yazarın gönül serüvenleri daha çok kâğıt üstünde kaldı. Mrs. Patrick Campbell ve Ellen Terry gibi güzel aktrislerle yıllarca mektuplaştı durdu. Ellen Terry kendisini evine çağırdığında, davetini nazikçe geri çevirmiş, aile mutluluğunun seyircisi olmak istemediğini bildirmişti. Mektuplaştıkları yıllar boyunca Ellen Terry’nin beş koca eskittiği, ama Shaw’dan hiç bıkmadığı, ölüm döşeğinde onun adını tekrarladığı söylenir.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Yazar, yetmiş yaşında Nobel Ödülü’nü kazandı. “Kıyıya çıktıktan sonra bana cankurtaran simidi uzatıyorsunuz,” diyerek önce reddetti. Sonra kabul edip aldığı parayla bir İngiliz-İsveç Yazın Fonu kurdu. Strindberg’in bütün oyunlarını İngilizceye çevirtti. Daha birçok İsveçli yazarın İngiltere’de tanınmasına yardımcı oldu.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">Doksan dördüncü baharına kadar dolu dolu yaşadı. Onca, insan ömrü çok kısaydı. Bir işe yarayabilmek için en az üç yüz yıl yaşamalıydık. Sekseninde, doksanında, tam bir şeyler öğrenmeye başladığı sırada göçüveriyordu insan. Yüz yaşını doldurmaya niyetliydi. Ama bahçesinde çalışırken düşüp ayağını kırınca başkalarına yük olmak istemedi. Dinlenmeyi kabullendi.</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">İngiliz Krallığı Liyakat Nişanı’nı geri çevirirken, gönderdiği mektupta şunlar yazılıydı:</span></p>
				<p class="No-Paragraph-Style para-style-override-3" xml:lang="en-GB"><span class="char-style-override-14" xml:lang="en-US">“Bir oyun yazarı olarak ya Aristofanes kadar uzun anılıp Shakespeare ile Molière’in sırasında yer alacağım ya da yaşlı bir soytarı gibi yüzyıl sona ermeden unutulacağım. Tarihin benim için vereceği yargıyı bilemem. Ama sadece şu ad bana yeter, (imza) Bernard Shaw.”</span></p>
				<p class="No-Paragraph-Style para-style-override-5" xml:lang="en-GB"><span class="char-style-override-14" xml:lang="en-US"/><span class="char-style-override-14" xml:lang="en-US"><br/><br/><br/></span></p>
				<p class="No-Paragraph-Style para-style-override-5" xml:lang="en-GB"><span class="x10-sabon-sc char-style-override-14" xml:lang="en-US">Sevgi Sanlı</span></p>
			</div>
		</div>
	</body>
</html>