<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">“Ayar isteyene ayar, sopa isteyene sopa…”</h1>

  <p class="block8">&nbsp;</p>

  <p class="block4">Sokaklar vıcık vıcık çamurla kaplanmıştı. Beyoğlu’nun bir türlü ıslah edilemeyen yollarında oynak taşlardan birim bastığınızda her tarafınız çamur içinde kalıyordu. Karın en berbat tarafı buydu işte: Şu erime aşaması. Her yer ıslaktı, her yer çamur, ne kadar çabalarsanız çabalayın temiz ve kuru kalamıyordunuz.</p>

  <p class="block4">Ali'yi, benim emektarla adli tıbba yollamıştım Zeynep’i alması için, öğleden sonra Azize'nin evinde buluşacaktık. Ara sokaklardan geçerek İstiklal’e yürürken bir yandan adeta taşların üzerinde sek sek oynuyor, bir yandan da Jale’yi düşünüyordum. Ne yalan söylemeli, hali içime dokunmuşu kadının. Üstelik yalan söylediğini bilmeme rağmen... Evet, sadece aşk ilişkisi değildi Engin'le olan. Kendince bir yatırım yapmıştı kadın, Tarlabaşı'ndaki Rum evlerini Nizam'dan gizlice satın alarak. Beni asıl üzen çaresizliğiydi. Bir hayat yaşamıştı, ama bunun kendi istediği hayat olmadığını biliyordu. Daha da beteri koca bir gençlik, başkasının istediği bir hayali sürdürürken geçip gitmişti. O kadar paraya, mala mülke rağmen artık geriye getiremeyeceği tek şey de buydu zaten.</p>

  <p class="block4">“Başkomiserim... Başkomiserim...”</p>

  <p class="block4">İstiklal Caddesi'ne açılan Büyükparmakkapı Sokağı’nın tam köşesinde yakalamıştı çocuklar beni. Burnu bandajlı Keto, tek gözü bantlı Pirana ve karakolda yediği dayaktan olsa gerek alt dudağı patlamış Musti, ağır bir muharebeden çıkmış gibi görünüyorlardı, ama umurlarında bile değildi. Karşıma dikilmiş, arsız arsız sırıtıyorlardı.</p>

  <p class="block4">Sevinmiştim çocukla n gördüğüme.</p>

  <p class="block4">“Vay eşkıya çetesi!” diye seslendim. “N'aber? N’apıyorsunuz burada?”</p>

  <p class="block4">Neşeyle kıkırdadı Keto.</p>

  <p class="block4">“Harbi mi konuşalım, yalan mı?”</p>

  <p class="block4">Kendince içten davranmaya çalışıyordu.</p>

  <p class="block9"><span class="text">“Harbi tabii ki.” dedim babacan bir tavırla. “Aramızda yalan</span> <span class="text">yok.”</span></p>

  <p class="block4">“Keriz yolmaya çıktık Başkomiserim.” Sağ avucunda tuttuğu pamukla Musti'yi gösterdi. “Kamımız zil çalıyor. Bir de bu gerzeğin vartayı atlatmasını kutlayacağız. Ama anlayacağın gibi cepte mangiz yok...”</p>

  <p class="block4">Kirli dişlerini göstererek gülümsüyordu Musti.</p>

  <p class="block4">“Geçmiş olsun. Ne zaman çıktın?”</p>

  <p class="block4">Haylaz bir çocuğun muzipliğiyle baktı.</p>

  <p class="block4">“Bu sabah çıktım Başkomiserim... Daha evvel bırakmaları lazımdı esasında. Hırsızlık filan yok. Ben ödünç almıştım çalgıları. Müzisyen kahvesindeki arkadaşlar yanlış anlamışlar. Hatalarını anlayıp davadan vazgeçtiler.”</p>

  <p class="block4">Pirana'yla Keto’yu şöyle bir süzdüm.</p>

  <p class="block4">“Nasıl anladı müzisyen arkadaşlar hatalarını?”</p>

  <p class="block4">Tek gözü gururla parıldadı sokak şakisinin.</p>

  <p class="block9"><span class="text">“Biz anlattık Başkomiserim. İşimiz bu, hatalı olana hatasını</span> <span class="text">anlatmak, ayar isteyene ayar vermek. Kahveye gidip bir nutuk çektik, şopar abiler anında geçtiler hazır ola.”</span></p>

  <p class="block4">Keto da arkadaşı kadar cakalıydı.</p>

  <p class="block4">“Ayar isteyene ayar, sopa isteyene sopa. Hiç kusura bakmayın Başkomiserim, insanlar başka türlü anlamıyor.”</p>

  <p class="block4">Ne desem boştu, eğer hayatta sınır diye bir şey varsa bu çocuklar onu çoktan geçmişlerdi.</p>

  <p class="block4">“Peki polis nasıl bıraktı sizi? Kamu davası filan demediler mi?”</p>

  <p class="block4">Nasıl da safsın, der gibi şöyle bir süzdü Keto.</p>

  <p class="block4">“Sen neden bahsediyorsun Başkomiserim? Ne kamusu, ne davası? Adam dün akşam kızcağızın tekini delik deşik etmiş. Kimsenin gıkı çıkmıyor. Bugün öğleden sonra da serbest bırakırlar o ibneyi!”</p>

  <p class="block4">Fidan meselesinden bahsediyordu, nasıl da öfke doluydu</p>

  <p class="block4">“Tanıyor muydun kızı?”</p>

  <p class="block4">Kirli yüzü kederlendi.</p>

  <p class="block4">“Tanıyordum tabii. Fidan çok iyi bir kızdı.” Arkadaşlarına baktı. “Bunlar da tanır.” Pirana'nın omzuna vurdu sertçe. “Bu dingil âşık olmuştu ona.”</p>

  <p class="block4">Utanmıştı tek gözlü çocuk.</p>

  <p class="block4">“Siktir lan.” diye itti Keto'yu. “Ben kimseye âşık filan olmadım. Yalan söyleme...” Herkese suçlar gibi bakan tek gözünü bana çevirdi yine. “İnanma Başkomiserim, sallıyor, öyle bir şey yok. Ama çok iyi kızdı Fidan... Kimseye kötülüğü dokunmazdı. İstese de yapamazdı. Taksim Meydanı’na inip kalkan şu güvercinler var ya, aynen onlar gibi. Günahsız, ürkek, üzerine yürüsen uçup gidecek... Orospu çocuğu bütün kurşunları boşaltmış üstüne...” Ters ters arkadaşlarına baktı. “Bu ibneler de hâlâ severler Kara Nizam denen o puştu... Allah belasını versin o herifin, onun da katil yeğenlerinin de...”</p>

  <p class="block4">Hayret, ilk kez Keto'yla Musti başlarını öne eğdiler. Fidan'ın ölümü demek onları da etkilemişti. Koluna usulcana dokundum Pirana'nın…</p>

  <p class="block4">“Hadi yürüyelim şöyle.”</p>

  <p class="block4">Para koparabileceklerini umduklarından, üçü de itirazsız uydular adımlarıma.</p>

  <p class="block4">“Nerden tanıyordunuz kızı? Nazlı Hanım’ın oradan mı?”</p>

  <p class="block4">Musti yanıtladı sorumu:</p>

  <p class="block4">“Kültür evi mi? Yok Başkomiserim, daha evvel tanınmıştık. Gezi Parkı’nda... Bize yardım edenlerin başında Fidan vardı. Fidan'la Gerilla Civan... Direniş zamanından bahsediyorum. O kibar abilerle ablalar önce ürktüler bizden. Haksız da değillerdi hani... Elimizde pamuklar, cebimizde tiner şişeleri, yüzümüzde bir parmak kir... Sadece Fidan yadırgamadı bizi, birde Gerilla Civan... Onlar sahip çıkınca herkes iyi davrandı bize. Yemek verdiler, elbise verdiler, ilaç verdiler. Kimse Civan'ın sözünden çıkmıyordu zaten.”</p>

  <p class="block4">“Biz de çıkmadık,” diye söylendi Musti. “Çünkü taşaklı adamdı Civan. Nasıl dalıyordu polislerin arasına... Kaç tane gaz fişeğini eliyle alıp barikatın öte tarafına attığını gördüm. Kimseden korkmuyordu. Herkes de onun yanında olmak istiyordu haliyle.”</p>

  <p class="block4">Anlattıklarının ne kadarı doğruydu ne kadarı abartıydı, kestirmek güçtü. Geçen defaki kadar olmasa da kafaları kıyaktı, üstelik tiner çekmeyi sürdürüyorlardı.</p>

  <p class="block4">“Ya şu Kudret’le kuzenlerini nasıl dövmüşlerdi Mis Sokak’ta... Belki de onun için öldürdü bu orospu analı, bizim Fidan’ı. İntikam almak için.”</p>

  <p class="block4">Kudret’in sorguda anlattığı kavga mıydı bu acaba? Hani şu polisleri ölümden kurtardık dediği arbede...</p>

  <p class="block4">“Benim duyduğum Kudret'le kuzenleri onları dövmüş.” diyecek oldum.</p>

  <p class="block4">“Yalan!” diye bağırdı Keto. “Biz de oradaydık Başkomiserim. Bu Kudret'le arkasındaki çakallar ellerinde döner bıçakları, sopalarla sokaklarda dolaşıyorlardı. Ama öne çıkmaya da korkuyorlardı, hep polislerin arkasından geliyorlardı. Aralarına düşürdükleri üniversiteli çocuklara, kızlara filan saldırıyorlardı. İşte o sırada bir karambol oldu. Polisler çekildi, bu yavşaklar Mis sokağın ortasında kabak gibi ortada kaldı. Millet zaten dolmuş, bunları aldılar aralarına. Yer misin, yemez misin! Ağızlarına sıçtılar. Tabii ekibin başında yine Civan vardı. Bir kısmı kaçtı kurtuldu, ama Kudret denen it, bizim Çarşı grubunun eline geçti. Linç edeceklerdi yavşağı, keşke etselermiş. Civan araya girdi, ölümden kurtardı pezevengi. O da gitti bizim Fidan’ımızı vurdu işte.”</p>

  <p class="block4">Hınçla söylendi Pirana.</p>

  <p class="block4">“Ama Civan amına koyacak onun...”</p>

  <p class="block4">“Hem de nasıl.” diye arkadaşım destekledi Keto. “Beyoğlu'nu dar edecek o şerefsizlere...”</p>

  <p class="block4">Musti geri kalır mı, anında katıldı savaş korosuna.</p>

  <p class="block4">“İnşallah bizi de çağırırlar.”</p>

  <p class="block4">“Ne oluyor çocuklar?” diye girdim araya. “Nereye çağırıyorlar sizi?”</p>

  <p class="block4">Yaptıkları yanlışı anlamışlardı, ama biraz geç kalmışlardı</p>

  <p class="block4">“Evet.” diye durdurdum üçünü de. “Hiç gizlemeye, saklamaya çalışmayın. Söyleyin bakalım, kim, nereye çağırıyor sizi?”</p>

  <p class="block4">“Kimsenin bizi bir yere çağırdığı yok.” Sanki utanmış gibiydi Keto. Yeniden yürümeye başlamıştı, ötekiler de ona uydurdular, mecburen ben de katıldım kervana. 'Bizi n’apsınlar Başkomiserim,” diye yakındı ıslak taşların üzerinde yürürken. “Baksana şu halimize, kendimize bile faydamız yok.”</p>

  <p class="block4">“Faydanız olsa nereye gidecektiniz?”</p>

  <p class="block4">Hemen solumda yürüyen Pirana'dan geldi yanıt.</p>

  <p class="block4">“Eğer şu Kudret denyosunu bırakırlarsa... Fidan'ı öldüren puştu diyorum, Civan'la arkadaşları Tarlabaşı'nı yakacaklarmış. Amına koyacaklarmış Kara Nizam’la yeğenlerinin... Çekirge anlattı bize. Kudret'in savcılığa çıkmasını bekliyorlarmış.”</p>

  <p class="block4">Bir şehir efsanesinden mi bahsediyordu, yoksa Nazlı'nın söz ettiği Salı Grubu, öldürülen arkadaşlarının intikamını almak için büyük bir eyleme mi hazırlanıyordu gerçekten? Ürkütmemek için pek de önemsermiş gibi görünmeyerek sordum.</p>

  <p class="block4">“Çekirge de kim?”</p>

  <p class="block4">Üçünün de yüzüne muzip bir gülümseme takıldı.</p>

  <p class="block4">“Bizim Memo,” diye açıkladı Keto. “Dördümüz birlikte gezerdik eskiden... Bizden birkaç yaş daha büyüktür. Zaten bizden akıllı çıktı. Tineri <span id="id_GoBack">filan bıraktı, Nazlı Abla'nın yanında çalışıyor, kültür merkezinde. Çaycılık yapar, getir götür işlerine de bakar. “</span></p>

  <p class="block4">“Niye Çekirge diyorsunuz?”</p>

  <p class="block4">Üçü birden kıkırdadı.</p>

  <p class="block4">“Acayip zıplar çünkü... Aynen basket topu gibi... Bir zıplayışta iki metre filan yükseliyor. Eskiden yatacak yer ararken terk edilmiş binaların pencerelerine zıplardı. Biz çıkamazdık, bu Memo hop, içeride. Ama bizi de dışarıda bırakmazdı, elimizden tutup çekerdi yanına. Ordan kaldı Çekirge adı, işte o duymuş, eylem olacağını. Civan'la Nazlı Abla konuşurken...”</p>

  <p class="block4">Dilleri çözülmüştü, ama yeterli değildi.</p>

  <p class="block4">“Kültür merkezinde mi olmuş bu görüşme?”</p>

  <p class="block4">“Evet,” dedi sağ elinin tersiyle, akmakta olan burnunu silen Pirana. “Biz ekmek, peynir almak için uğramıştık. El altından destek oluyor bize Çekirge. Gerçi bu sabah avucumuzu yaladık. Fidan öldü ya ortalık karışmış. Neyse işte o zaman anlattı Çekirge. Kudret'i bırakırlarsa 'Kara Nizam’la yeğenlerini o kulübün içine tıkar, hepsini cayır cayır yakarım.' demiş Civan. Nazlı Abla yatıştırmaya çalışmış, ama ne yapabilir ki. Civan kafaya koyduysa geçmiş olsun... Anasını siker hepsinin...”</p>

  <p class="block4">Yine dilinin ölçüsü kaçmıştı bu öfkeli çocuğun.</p>

  <p class="block4">“Hani küfür yoklu Pirana! Deminden beri kalaylayıp duruyorsun milleti...”</p>

  <p class="block4">İsyan edercesine ellerini açıp ayaklarını yere vurdu.</p>

  <p class="block4">“Başka ne yapayım Başkomiserim. Herifler bizim arkadaşlarımızı öldürüyor, ağzımıza sıçıyor, sokakta dolaştırmıyor. Gıkımızı çıkarmayalım mı yani? Bir küfrü bile çok mu görüyorsun bize?”</p>

  <p class="block4">İyice gaza gelmişti, üstüne gitmenin yararı yoktu.</p>

  <p class="block4">“Peki bu Civan ne iş yapıyor? Nerde yaşıyor?”</p>

  <p class="block4">Üçünün de gözlerini bir esrar perdesi bürüdü.</p>

  <p class="block4">“Orası belli değil Başkomiserim.” dedi Keto heyecanla yutkunarak. “Kimi öğretmen diyor, kimi şair, kimi de terörist... Şu dağdakilerden yani... Zaten lakabı da Gerilla... Nerede yaşadığı belli değil. Ama çok arkadaşı varmış. Herkes saygı duyuyormuş. Tarlabaşı'ndaki Kürtlerin hepsinin kapısı açıkmış ona. Hiç sokakta kalmazmış.”</p>

  <p class="block4">Sanki bir masal kahramanından bahsediyordu.</p>

  <p class="block4">“Peki, boyu posu, kaşı gözü nasıl bu adamın?”</p>

  <p class="block4">Gözlerindeki hayranlık derinleşti.</p>

  <p class="block4">“Uzun boylu, kalıplı, bileğine sağlam... Ateş gibi gözleri var. İnsan bakmaya korkuyor. Bir de aksanlı konuşuyor. Kürt yani, bizim Siirtli Şehmo gibi... Belki de Siirtlidir. Kim bilir?”</p>

  <p class="block4">“Irkçılık yapmayın lan,” diye tersledi Pirana. “Kürt, Türk ne olursa olsun. Civan bitirecek Kara Nizam'ı. Yeğenlerinin de o kara gavatın da sonu geldi artık Beyoğlu'nda.”</p>

  <p class="block4">Eğer anlattıkları doğruysa durum ciddi olabilirdi, ama kafaları bir dünya olan bu çocuklara nasıl güvenebilirdim ki, en iyisi Nazlı’yla konuşmaktı. Civan denen o adamı engellemeye çalıştığına göre, bu tür şiddet olaylarına karşıydı, aklımdan bunlar geçerken çalmaya başladı cep telefonum. Ekranda Evgenia yazıyordu. Açmadan önce çocukları uzaklaştırmalıydım. Geçen geceki gibi bir yirmilik çıkardım.</p>

  <p class="block4">“Alın bakalım şunu, gidip güzelce karnınızı doyurun...”</p>

  <p class="block4">Yine Keto kaptı kapacaktı parayı, hemen geri çektim.</p>

  <p class="block4">“Bu sefer sen değil,” Yirmiliği Pirana'ya uzattım. “Bugün ekibin başı sensin.”</p>

  <p class="block4">Ama hemen vermedim.</p>

  <p class="block4">“Herkesin karnı doyacak ona göre.”</p>

  <p class="block4">“Merak etme Başkomiserim.”</p>

  <p class="block4">Parayı uzatırken bir kez daha uyardım.</p>

  <p class="block4">“Aksini duyarsam külahları değişiriz.”</p>

  <p class="block4">Bir an küçümseyen gözlerle baktı parmaklarımın arasındaki paraya.</p>

  <p class="block4">“Ayıp ettin Başkomiserim, arkadaşlarımın hakkını çalacak kadar şerefsiz miyim ben?”</p>

  <p class="block4">Yoksa burun mu kıvıracaktı bizim yirmiliğe? Elbette yapmadı, daha cümlesini bitirir bitirmez kaptı parayı.</p>

  <p class="block4">“Unutma.” diye bağırdım uzaklaşırken. “Hepiniz için...”</p>

  <p class="block4">Keto, arkadaşının ensesinden yakalamıştı zaten.</p>

  <p class="block4">“Merak etmeyin Başkomiserim, hele bizi ekmeye kalksın, kursağından çıkartırım yediklerini.” Çocukları yollayıncaya kadar vazgeçmişti Evgenia. Benim aramam gerekiyordu. Telefonumun arama tuşuna basarken yeniden yürümeye başladım; İstiklal Caddesi’nden geçip Mis Sokak'a girmiştim. Öğleden sonra Nizam’la buluşacağımız ocak başı buralarda bir yerlerde olmalıydı. Evgenia’nın telefonunun zili çalarken, gözlerim iki taraftaki dükkânları taradı. İşte oradaydı, sokağın sonunda. Kocaman tabelası görülmeyecek gibi değildi. Yiyen Ocak başı... Yiyen derken, Anadolu’da bazı yörelerde yeğene denilen yiyen miydi, yoksa yemekten gelen yiyen mi demek istemişlerdi acaba?</p>

  <p class="block4">“Alo Nevzat...” diyen Evgenia'nın tatlı sesi kurtardı beni bu anlamsız düşünceden. “Münasebetsiz bir zamanda mı aradım?”</p>

  <p class="block4">“Yok. Yok, müsaitim, buyur canım.”</p>

  <p class="block4">“Bu akşam durumun nasıl? Fofo Yenge'mle birlikteyim de... Seninle tanışmayı çok istiyor. Ne dersin?”</p>

  <p class="block4">Sesi sıkıntılı geliyordu. Fofo zorlamış olmalıydı onu bu görüşmeye. Bir tür görücüye çıkacaktık anlaşılan. İşim var desem kolayca atlatabilirdi, ama ben de Fofo'yu merak ediyordum doğrusu. Üstelik onlarla buluşursam Evgenia'nın da mutlu olacağını biliyordum.</p>

  <p class="block4">“Çok iyi olur. Ben de çok isterim tanışmayı...”</p>

  <p class="block4">“Harika.” Tahmin ettiğim gibi çok sevinmişti. “Tamam o zaman, akşam Tatavla'ya bekliyoruz seni. İşin bitince gel.”</p>

  <p class="block4">“Anlaştık, umarım bir terslik olmaz. Olsa bile mutlaka gelirim. Sadece geç kalırım biraz...”</p>

  <p class="block4">“Tamam.” Sesi ölgünleşmişti. “Ama terslik olmasın. Hiç değilse bu akşam olmasın.”</p>

  <p class="block4">“Tamam, tamam Evgenia, geç kalmayacağım. Akşam görüşmek üzere...”</p>

  <p class="block4">“Hoşça kal...”</p>

  <p class="block4">Telefonu paltomun cebine koyarken, Yiyen Ocakbaşı'na yaklaşmıştım. Beş katlı kâgir bina olduğu gibi ocak başına çevrilmişti. Belki mülkü de Nizam’a aitti. Cam kapısından görebildiğim kadarıyla içerisi oldukça sakindi. Müşterilerin çoğu akşam geliyor olmalıydı. Tam uzaklaşmak üzereydim ki kapı açıldı ve gece yarısı sorguladığımız zanlı karşımda dikildi. Kısa saçları, kirli sakalları, yakası kürklü koyu yeşil anorağıyla, valla oydu, bana sırıtan.</p>

  <p class="block4">“Kudret.'' diye söylendim. “Sen ne zaman çıktın?”</p>

  <p class="block4">Küçük bir kahkaha attı karşımdaki adam.</p>

  <p class="block4">“Kudret değil Başkomiserim. Medet. Medet...”</p>

  <p class="block4">Tabii ya, ikiz kardeşiydi. O kadar çok benziyorlardı ki birbirlerine, ayırt etmek zordu.</p>

  <p class="block4">“Buyurun Başkomiserim.” diyerek yana çekildi. “Bir şeyler ikram edelim.”</p>

  <p class="block4">“Yok, sağ ol, bir yere yetişeceğim. Dörtte geleceğim zaten...”</p>

  <p class="block4">Lafı kısa tutup uzaklaşmak istiyordum ama bırakmadı.</p>

  <p class="block4">“Biliyorum, ben de hazırlıklar için geldim... Sahi ya, bizim birader nasıl? Siz sorgulamışsınız galiba?”</p>

  <p class="block4">Hayır, tehdit eder gibi bir hali yoktu.</p>

  <p class="block4">“İyi, son gördüğümde iyiydi.”</p>

  <p class="block4">Suratında küstah bir ifade belirdi.</p>

  <p class="block4">“Ne dersiniz, akşam yemeğine yetişir mi?”</p>

  <p class="block4">Bir adım yaklaştım. Gözlerinin içine bakarak mırıldandım.</p>

  <p class="block4">“Akşam yemeğine yetişir, ama bu akşama mı yoksa on yıl sonrasına mı, orasını bilemem.”</p>

  <p class="block5" id="calibre_pb_47">&nbsp;</p>
</body>
</html>
