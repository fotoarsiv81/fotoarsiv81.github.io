<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">“Yeni Dinimiz ve Tapınma Ritüelleri”</h1>

  <p class="block8">&nbsp;</p>

  <p class="block4">Çayın buruk sıcaklığı, ağzımda aşina bir tat bırakarak bütün bedenime yayıldı. Nazlı’ya itiraf etmesem de bu binaya girdim gireli ilk kez ısındığımı hissediyordum.</p>

  <p class="block4">“Şunlardan da alın Nevzat Bey.” Sehpanın üzerinde, sarı tabağın içindeki kurabiyeleri gösteriyordu. “Enfestir, bütün malzeme organik...”</p>

  <p class="block4">Kamım toktu, ama kırmamak için bardağımı sehpaya bırakırken kurabiyelerden bir tane aldım. Sahiden de lezzetliydi</p>

  <p class="block4">“Siz mi yaptınız?”</p>

  <p class="block4">Gözleri az önce güzel travestinin çıktığı kapıya kaydı.</p>

  <p class="block4">“Yok canım, Ayşen yaptı,” dedi gurur yüklü bir sesle. “Bizim buradakilerin hepsi çok maharetlidir. Bir benim elimden gelmez böyle şeyler. Annem çok becerikliydi hâlbuki. Mutfakta o kadar aşçı, hizmetçi varken, hiç üşenmez kendi elleriyle yapardı kurabiyeleri, poğaçaları...”</p>

  <p class="block4">Ailesinden bahsetmişken onun hakkında daha fazla bilgi alma fırsatını kaçırmak istemedim.</p>

  <p class="block4">“Anneniz sağ mı?”</p>

  <p class="block4">İnce bir keder yalayıp geçti yüzünü.</p>

  <p class="block4">“Ne yazık ki hayır, on yıl önce kaybettim onu, dört yıl sonra da babamı... Kardeşim filan da yok.” Acısını kabullenmiş bir insanın kalenderliği hissediliyordu sesinde. “Ama bol miktarda kuzen var. Kız, erkek düzinelerce... İnsanın üç teyzesi, beş amcası olunca... Onların çocukları... Çok yakın değiliz. Bana deli gözüyle bakıyorlar... Başları sıkışınca ararlar, paraya ihtiyaç duyunca...”</p>

  <p class="block4">“Sahi,” dedim etrafa göz atarak. “Neyle geçiniyorsunuz? Buranın giderleri epeyce fazla olmalı, üstelik yeni bir merkez daha açmayı düşünüyorsunuz...”</p>

  <p class="block4">Çayından bir yudum aldıktan sonra, uzun uzun süzdü beni. Hayır, kuşku yoktu gözlerinde, aksine nerdeyse eğlenceli bir ifadeyle bakıyordu.</p>

  <p class="block4">“Hadi itiraf edin.” dedi sonra öne doğru eğilerek. “Bu işlerin arkasında bir örgüt arıyorsunuz değil mi?”</p>

  <p class="block4">“Yok canım, nereden çıkarıyorsunuz.” diyerek toparlandım. “Sadece meraktan soruyorum.”</p>

  <p class="block4">İnanmadı elbette, çayından bir yudum daha içti; kocaman bir yudum. Sanırım sıkı bir çay tiryakisiydi.</p>

  <p class="block4">“Önemli değil Nevzat Bey, benim saklayacak bir şeyim yok. Gayrimenkul... Babamdan kalan daireler. Silivri'de, Çatalca'da araziler... İsterseniz Fırat Bey'le buluşturayım sizi, o daha ayrıntılı anlatır... Benim para işlerine o bakar... Namuslu adamdır, benden daha titiz. Kuruş vergi borcumuz yoktur, muhtemelen devletten alacağımız vardır. O derece yani...”</p>

  <p class="block4">Susturmasam daha da anlatacaktı.</p>

  <p class="block4">“Lütfen, yanlış anladınız. Sizin ticari anlamda yasadışı bir şey yapacağınızı zannetmiyorum...”</p>

  <p class="block4">“Ticari anlamda...” diye dokundurdu. “Ama protesto eylemleri olunca iş değişir diyorsunuz...” Hayır dememe fırlat vermeden sürdürdü. “Hadi Nevzat Bey, beni ilk gördüğünüzden beri beyninizi kemiren kuşkuyu dile getirin artık. Fidan'ın mensup olduğu örgütün benimle bağlantısı olduğunu düşünüyorsunuz. Belki de o örgütü benim kurduğumu, öyle ya, bir kadın niye böyle işler yapar ki tek başına? Hem de Tarlabaşı gibi tehlikeli bir yerde?”</p>

  <p class="block4">Söyledikleri aklıma gelmemiş değildi, ama reddettim.</p>

  <p class="block4">“Bilemiyorum, kendinize göre bir nedeniniz vardır muhakkak.”</p>

  <p class="block4">“İyi hissetmek,” dedi geniş omuzlarını silkerek. “Evet, başkalarına yardım edince kendimi iyi hissediyorum. Bir de galiba bu insanları seviyorum...”</p>

  <p class="block9"><span class="text">Artık birbirimize alışmıştık, birazcık aykırı gitmekten zarar</span> <span class="text">gelmezdi.</span></p>

  <p class="block4">“Hâlbuki o insanlardan değilsiniz. Varlık içinde büyümüşsünüz. Muhtemelen çok iyi bir eğitim almışsınızdır...”</p>

  <p class="block4">“İyi eğitim nedir?” dedi önemsemez bir tavırla. “Sizi başarılı yapan bir okul süreci mi? İyi de o başarı mutsuzluk getiriyorsa kime yararı var? Yok, ben o tür eğitimlere inanmam. Tamam, kastettiğiniz kolejde okumaksa evet, öyle bir yerde okudum, üniversite de bitirdim ama şu son dört yıldır Tarlabaşı’nda öğrendiklerimi hiçbir yerde öğrenemezdim.”</p>

  <p class="block4">Buraya gelmeden önce neler yaşamıştı acaba? Varlıklı bir kadındı, ama hiç de kolay bir hayatı olduğunu sanmıyordum. Alkolik mi olmuştu, belki de uyuşturucu kullanmıştır bir süre. Birden sigara içmediğini fark ettim ve nedense çok şaşırdım. Niçin onun sigara tiryakisi olacağını düşünmüştüm ki? Nazlı'ya benzeyen bütün kadınlar sigara içiyordu da ondan... Öyle miydi gerçekten, yoksa mesleki bir önyargı mıydı?</p>

  <p class="block4">“Burası gerçek bir okul Nevzat Bey.” diye anlatıyordu düşündüklerimden bihaber olan Nazlı. “Yokluğun, rezilliğin, sefilliğin içinden yükselen bir okul. Burada hakiki insanı değil, insanın hakikatini görüyorsunuz. Sadece başkalarının hakikatini değil, kendinizinkini de. Evet, ben burada, hiçbir yerde olmadığım kadar mutluyum.”</p>

  <p class="block4">Bakışlarım masanın arkasındaki duvarda asılı olan pala bıyıklı, gençten adamın fotoğrafına kaydı. Anında fark etti Nazlı.</p>

  <p class="block4">“O fotoğrafı boş verin,” dedi merakımı iyice kamçılayarak. “Hadi artık dilinizin altındaki baklayı çıkarıverin, hadi şu örgütü sorun bana...”</p>

  <p class="block4">Oyunu bir süre onun kurallarıyla oynamakta yarar olabilirdi.</p>

  <p class="block4">“Tamam.” dedim yeniden çay bardağıma uzanırken. “Nasıl bir yapılanma Fidan'ın mensup olduğu bu örgüt?”</p>

  <p class="block4">Sorumu yanıtlamadan önce o da bardağını eline aldı.</p>

  <p class="block4">“Örgüt demek bile doğru değil. Bir dernek... Adı bile bir tuhaf. Salı...”</p>

  <p class="block4">Çay bardağı elimde kalmıştı.</p>

  <p class="block4">“Salı mı?”</p>

  <p class="block4">“Evet. Salı Grubu... Şu direnişi hatırlıyorsunuzdur. Gezi Parkı’ndan bahsediyorum. O direniş 28 Mayıs Salı sabahı başlamıştı. İşte bu dernek adını o günden alıyor. Anlamlı ve çok masum bence, Toplantılarını da hep salı günleri yapıyorlar.”</p>

  <p class="block4">“Ne yapıyorlarmış bu toplantılarda?”</p>

  <p class="block4">Yanıtlamak için acele etmedi, çayından bir yudum aldı, bunu fırsat bilip ben de bardağımı dudaklarıma götürdüm.</p>

  <p class="block4">“Ne yapacaklar? Konuşuyorlar. Dünyada olup bitenler, ülke sorunları, şehirde yaşananlar... Doğru, çoğu solcu... Aslında hem çevreci hem solcu. Kürtler de var aralarında, anarşistler de. Anarşist dediysem, silahlı çocuklar filan değil bunlar... O türden şiddete karşı hepsi...”</p>

  <p class="block4">“Öyle diyorsunuz ama molotof kokteyli atmak da bir şiddettir.” Elimdeki bardağı sehpanın üzerine bıraktım. “İnsanları öldürebilir, hem de yakarak...”</p>

  <p class="block4">Bakışlarını kaçırdı, çay bardağını sehpanın üzerine koydu. Geri çekilirken, “Haklısınız.” dedi endişeli bir tavırla. “Bu işi nasıl yaptılar bilemiyorum. Gezi Direnişi'nde polisin acımasız saldırılarında bile molotof kokteyli kullanmamıştı bu çocuklar...” Yine duraksadı, gözleri yüzümde kaldı. “Bu işi Salı Grubu'nun yaptığından emin miyiz?”</p>

  <p class="block4">Ellerimi yana açtım.</p>

  <p class="block4">“Başka kim olabilir?” Kısa bir sessizliğin ardından sordum. “Başka bir örgüt mü var diyorsunuz?”</p>

  <p class="block4">Sözlerim hoşuna gitmemişti, kollarını kavuşturup koltuğa yaslandı.</p>

  <p class="block4">“Sanmıyorum, başka hangi örgüt olacak?”</p>

  <p class="block4">İnatlaşmanın manası yoktu.</p>

  <p class="block4">“Fidan nasıl tanışmış bu Salı Grubu'yla?”</p>

  <p class="block4">Hiç duraksamadan yanıtladı.</p>

  <p class="block4">“Bilmiyorum, ama ilk duyduğumda biraz kaygılanmıştım.”</p>

  <p class="block4">Bir tür itiraf mıydı bu?</p>

  <p class="block4">“Kaygılandınız,” diye tekrarladım üstüne basa basa. “Neydi sizi endişelendiren?”</p>

  <p class="block4">“Yok, yok düşündüğünüz gibi değil.” Bakışları sehpanın özerinde yarılanmış çay bardağına kaydı, ama uzanıp almadı, bana döndü. “Ben, örgüt fobisi olan şu aptallardan değilim. Aksine her insan en az bir düzine örgüte üye olmalı.</p>

  <p class="block4">Devletin bu kadar güçlü olduğu bir memlekette bireyin kendini başka türlü savunma şansı yok. İnanın başımıza ne geliyorsa insanların örgütsüz olmasından geliyor. Benim karşı çıktığım, yeterince okumadan, anlamadan, dinlemeden kendini siyasi bir örgüte adamak. O yüzden kaygılandım. Salı Grubu’nu tanımıyordum çünkü. Üstelik Fidan çok gençti. En deli çağındaydı, hiç düşünmeden kendini ateşe atacağı dönemde...”</p>

  <p class="block4">“Fidan'la konuşmadınız mı bu konuyu?”</p>

  <p class="block4">“Konuştum, hem de detaylı olarak. 'Ben eylemlere katılmıyorum abla.’ diye yemin etti. 'Sadece kitap okuyorum, seminerlere gidiyorum,' dedi. Yine de ikna olmadım. Bir kere de ben katıldım seminerlerine. Şimdi bile çok iyi hatırlıyorum. Yeni Dinimiz ve Tapınma Ritüelleri'. Matrak bir konuydu.”</p>

  <p class="block4">Din de nereden çıkmıştı şimdi?</p>

  <p class="block4">“Kapitalizmden söz ediyorlardı.” diye açıklık getirdi. “Naif bir yorum tabii. Yeni din dedikleri paraydı, tapınma derken ticareti, tapınak olarak da alışveriş merkezlerini kastediyorlardı. İstiklal’deki Demirören alışveriş merkezinden. Gezi Parkı’na yapmayı düşündükleri ama tepkiler sonucu yapamadıkları şu iğrenç binadan söz ediyorlardı... Elbette yerden göğe kadar haklılardı. Biliyor musunuz Avrupa'da en çok alışveriş merkezi inşa edilen şehir burası. Peki çocuklarımızın nefes alabileceği kaç parkımız kaldı? Kaç yeni müze açıldı? Kaç yeni kültür merkezi? Bu, sadece bir bina yapımı değil Nevzat Bey, bir yaşam biçimi dayatması. Nasıl ki Osmanlılar bu kenti aldıklarında külliyeler kurduysa, uluslar ötesi şirketler de kendi amaçlarına ulaşmak için bu tür merkezler açıyorlar. Bilirsiniz, külliyeler; camileri, medreselere kütüphaneleri, hastaneleri, konuk evleri, alevleriyle bir tür kültürel hizmet kurumlarıydı, oysa markaların, alışveriş merkezlerinin tek derdiyse para ve daha çok kâr. İstanbul'un tarihiymiş, kültürüymüş, güzelliğiymiş kimsenin umurunda değil. Durmadan turistik oteller yapıyorlar, çirkin köprüler, iğrenç gökdelenler... Tek dertleri daha çok rant, daha çok vurgun, daha çok avanta... Salı Grubu'ndaki çocuklar buna karşı çıkıyorlardı işte. Ama o toplantıda hiç kimse bu binalara molotof kokteyli atalım demedi. O yüzden bu çocukların böylesi bir eyleme kalkışmalarını anlayamıyorum... Fidan'ın bu işi benim için yapmış olabileceğini de bu nedenle düşündüm zaten.” Sustu, acıyla başını salladı. “Ne olursa olsun işte, gitti kız…”</p>

  <p class="block4">Yeniden kedere kapılmasından, konuşmamızın kesilmesinden korktuğum için tansiyonun düşmesine izin vermedim.</p>

  <p class="block4">“Belki de Salı Grubu'nda şiddet yanlısı bir hizip vardır. Ne hileyim, derneğin yaptıklarını yeterli bulmayan, daha radikal kişiler. Bazı aşırı tipler. Var mıydı öyle birileri?”</p>

  <p class="block4">Hiç beklemediğim bir tepki gösterdi:</p>

  <p class="block10">“Sakın benden isim filan istemeyin!” Sesi de bakışları da uzlaşmazdı. İşaret parmağını yüzüme doğru öfkeyle salladı. “Sakın Nevzat Bey! Sakın bana böyle sorular sormayın. Ben muhbir değilim. Burada sadece Fidan hakkında konuşuyoruz. Molotofu kim attı, onu bilmem. Tahminde bulunup suçsuz çocukların başını da yakamam. Sorumluları bulmak sizin işiniz...”</p>

  <p class="block4">Ruh hali bu kadar hızlı değişen birini tanımamıştım daha önce. Nazlı’yla konuşurken çok dikkatli olmalıydım.</p>

  <p class="block4">“Yanlış anladınız,” diye çark ettim. “Aslına bakarsanız molotofları kimin attığını bulmak benim işim de değil. Biz siyasi i polis değiliz, cinayet masasında çalışıyoruz. Ama Fidan'ın ölümündeki hakikati bulmak için, yanındaki arkadaşlarının ifadesine ihtiyacımız olacak. O yüzden...”</p>

  <p class="block4">Yanlış yoldaydım, yeniden parladı.</p>

  <p class="block4">“İyi ya, bulun o zaman Fidan’ın yanındakileri...”</p>

  <p class="block4">Hayır, asla taviz vermeyecekti.</p>

  <p class="block4">“Tamam, sakin olun.” Gülümsedim. “Sizden isim istediğim filan yok. Sadece durumu anlamaya çalışıyorum.”</p>

  <p class="block4">Cevap vermeye tenezzül bile etmedi, küskün bir tavırla bardağına uzandı. Ben de ona uydum, ama çay daha sıcaktı. Sadece küçük bir yudum alabildim. Yine gülümsedim. Tınmadı bile, artık bana bakmıyordu. Bardağı sehpaya bıraktıktan sonra yukarısını işaret ettim. Üst katlarda yatakhane mi var?”</p>

  <p class="block4">“Ne?”</p>

  <p class="block4">Eskimeye başlayan gülümsememi tazeledikten sonra yineledim:</p>

  <p class="block4">“Yukarıda diyorum, yatakhane mi var?”</p>

  <p class="block4">Niye sormuştum ki şimdi bunu? Yine tersleyecek zannettim, yapmadı.</p>

  <p class="block4">“Yatakhane değil odalar,” dedi gönülsüzce. Sustu, ama uzun sürmedi. Sanki görecekmiş gibi başını kaldırıp tavana doğru baktı. “Kadınlar için ayrı, çocuklar için ayrı, translar için ayrı yatak odaları... Dershaneler, atölyeler, kütüphanede yukarıda... Burası bir sığınma yeri değil elbette, ihtiyacı olan insanları eğitmek, mümkün olursa iş bulmalarını sağlamak istiyoruz. Tabii bu aşağılık toplum izin verirse.”</p>

  <p class="block4">Yine sertleşmeye başlamıştı, galiba sonunda kapı dışarı edecekti beni.</p>

  <p class="block4">“Evet, aşağılık, rezil insanlarla dolu bu toplum.”</p>

  <p class="block4">Sesi azarlar gibi sert çıkıyordu. Hiç aldırmadan anlayışlı bir adamın uysal gözleriyle dinlemeyi sürdürdüm.</p>

  <p class="block4">“Az önce gelen arkadaş vardı ya... Ayşen. Fahişelik yapmamak için elinden gelen her çabayı gösteriyor. Sokaklarda midye dolma satmaktan tutun da atölyelerde kumaş biçmeye kadar denemediği iş kalmadı. Ama insanlar onu rahat bırakmıyor. Kendileri gibi değil ya, onu ahlaksız zannediyorlar. Hâlbuki onlardan çok daha namuslu bir insan. Üstelik hepsinden daha cesur. Sadece cinsel tercihi farklı. Farklı bir hayat yaşamak istiyor zavallım. İzin vermiyorlar. Seks işçiliğinden başka bir hayat hakkı tanımıyorlar. Sonra da travestiler fahişelik yapıyor diye linç etmeye kalkıyorlar...”</p>

  <p class="block4">Sanki kavga eder gibi bakıyordu yüzüme.</p>

  <p class="block4">“Ne yazık ki sizin memurlarınız da hiç iyi davranmıyorlar onlara. Pislik gibi yaklaşıyorlar, her an suç işleyecek potansiyel suçlu gibi, işte biz, bu insanlara kucak açıyoruz, yeni bir hayata başlayabilsinler diye. Tek onlara değil elbette, ihtiyacı olan herkese, ama çocuklar ve kadınlar önceliğimiz. Yaşlandığı için sokağa atılan seks işçileri, uyuşturucu kullanan çocuklar, evsizler... Ama Fidan’ın babası Yakup gibi sorumsuz adamlara yardım etmeyi düşünmüyoruz mesela... Onlara da kumara izin veren devlet baksın bir zahmet... Evet, böyle de bir ayrımcılığımız var. Bizim için önemli olan kadınlar ve çocuklar... Ama özellikle de kadınlar... Tarlabaşı’nda kadınların durumu korkunç...”</p>

  <p class="block4">Bütün o suçlayıcı tavırlarını hoş görerek, sakin bir şekilde onayladım.</p>

  <p class="block4">”Biliyorum... Beş yıl görev yaptım burada.”</p>

  <p class="block4">Sanki bütün bu kötülüklerin sorumlusu benmişim gibi deminden beri bağırıp çağırmasının karşısında gösterdiğim soğukkanlı tavır etkilemişti onu.</p>

  <p class="block4">“Öyle mi?” Merakından değil, duyarsız kalırsa daha büyük bir ayıp etmiş olacağından soruyordu. “Ne zaman?”</p>

  <p class="block4">“Yedi yıl önce... Siz o zaman yoktunuz değil mi?”</p>

  <p class="block4">Yapmacık bir ifadeyle yüzünü buruşturdu.</p>

  <p class="block4">“Yoktuk, dört yıldır buradayım ben...” Öfkeli ruh halinden tamamıyla sıyrılmıştı. “O halde buradaki insanları tanırsınız. Mesela Cemal diye biri var... Eski kabadayılardanmış...”</p>

  <p class="block4">“Janti Cemal'i diyorsunuz, tanırım. Yoksa onunla da mı sorun yaşadınız?”</p>

  <p class="block4">Rahat bir gülümseme yayıldı geniş yüzüne.</p>

  <p class="block4">“Yok canım, Cemal Bey iyi bir insan. Şu bina meselesinde de Kara Nizam'a karşı bizi desteklemişti.”</p>

  <p class="block4">Hoşuma gitti bunu duymak.</p>

  <p class="block4">“Janti Cemal farklıdır...”</p>

  <p class="block4">Birden başka bir ihtimal geldi aklıma. Bu bizim Janti'nin Nizam’la bilmediğim bir husumeti mi vardı acaba? Nizam'a karşı Barbut'u savunuyor, hiç tanımadığı bir kadına destek veriyordu. Cemal’i tanımasam burnuma pis kokular gelecekti.</p>

  <p class="block4">“Evet, sanki Cemal Bey hakkında bir şeyler daha söyleyecektiniz.”</p>

  <p class="block4">“İyi adamdır,” diyerek toparladım. “Herkese yardım eder. Siz nasıl tanışmıştınız?”</p>

  <p class="block4">“Bir tanıdık aracılığıyla. Kâzım Abi... Cemal Beyle birlikte hapis yatmışlar, sıkıyönetim döneminde.”</p>

  <p class="block4">Anlamak istercesine baktığımı görünce ayrıntıya girmekle sakınca görmedi.</p>

  <p class="block4">“Kâzım Abi sendikacıdır. DİSK'in yöneticilerinden. Cemal Bey'le aynı koğuşta kalmışlar. Ben Tarlabaşı’nda bir kültür merkezi açacağım deyince Cemal Bey'i aradı. 'Bizim kızı kolla,' diye. Ne zaman başımız sıkışsa sağ olsun, hızır gibi yetişir yardımımıza.”</p>

  <p class="block4">Cemal konusunu daha fazla kurcalamanın anlamı yoktu, bardağımdaki son yudumu da içtikten sonra doğruldum.</p>

  <p class="block4">“Çay için çok teşekkür ederim Nazlı Hanım, sizi tanımak güzeldi.”</p>

  <p class="block4">Yine kuşkuyla kısıldı menekşe rengi gözleri.</p>

  <p class="block4">“Benim için de öyle.” Ayağa kalkmıştı. “Tabii, hakkınızda düşündüklerim yanlış değilse.” Elini uzattı. “Fidan’ın katilinin serbest kalmasına izin vermeyeceksiniz değil mi?”</p>

  <p class="block9"><span class="text">“Merak etmeyin, adaletin gerçekleşmesi için ne gerekiyorsa</span> <span class="text">yapacağım.” dedim elini sıkarken. “Sizi tanımamış olsaydım da aynısını yapardım.”</span></p>

  <p class="block5" id="calibre_pb_35">&nbsp;</p>
</body>
</html>
