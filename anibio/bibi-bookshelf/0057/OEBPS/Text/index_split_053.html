<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">“Cinayetin nedeni rant olabilir”</h1>

  <p class="block8">&nbsp;</p>

  <p class="block4">Kış güneşine güvenme derdi babam. Aradan iki saat bile geçmemişti ama iyice serinlemişti hava. Bir saate kalmaz, çökerdi karanlık. Karanlığa bir diyeceğim yoktu da yeniden kar başlamasa iyiydi.</p>

  <p class="block4">“Sekiz tapu daha,” diye söylendi Ali sağ elinde taşıdığı Zeynep'in evrak çantasını tartarak. “Dokuz tane de Engin'in evinde bulmuştuk, etti mi on yedi!”</p>

  <p class="block4">Sakız Ağacı'ndan İstiklal'e doğru tırmanıyorduk, öğlen geldiğim yolun tersine... Çilem'le Nizam’ın çıplak fotoğraflarını saymazsak, sekiz tapudan başka önemli bir delil çıkmıştı Azize'nin evindeki kasadan. Engin'in bazı evrakları, hiçbir işe yaramaz mektuplar. Durdu'nun fotoğrafları filan… Aslında sevinmiştim, kokain ya da silah bulmadığımıza. Azize'yi yeniden karakola götürmek, yeniden sorgulamak, işkencelerin en büyüğü olacaktı zavallı kız için.</p>

  <p class="block4">“Bir de Nizam’ın aldıkları var değil mi?” diye binalar hakkında konuşmayı sürdürdü yardımcım. “Kaç taneydi onlar?”</p>

  <p class="block4">Yokuş dikleştikçe yanaklarına allar basan Zeynep hatırlattı.</p>

  <p class="block8">&nbsp;</p>
</body>
</html>
