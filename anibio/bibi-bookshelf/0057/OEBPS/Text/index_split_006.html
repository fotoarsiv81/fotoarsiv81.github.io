<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="calibre_pb_5">“İnanmayın bu denyolara Başkomiserim. Engin önlerine kemik attığı için anlatmıyorlar gerçekleri. O kadar matah bir adam değildi. Yiğitliği filan da palavra. Barbut İhsan gözümün önünde tükürdü suratına da gıkını çıkaramadı.”</p>

  <p class="block4">“Utanmadan bi de yalan söylüyorsun,” diye araya girdi Keto. “İki hafta önce, Engin Abi, bu İhsan ibnesiyle bir adamını, şu tekel bayiinin önünde evire çevire dövmedi mi? Biz de orada değil miydik?”</p>

  <p class="block4">Sinirli sinirli soludu Pirana. İri burun deliklerinden buharlar çıkıyordu.</p>

  <p class="block4">“Ordaydık, ama senin abin değil, Nizam’ın yeğenleri dövdü İhsan'la adamını. Tamam, Engin de bir iki yumruk salladı ama o kadar.”</p>

  <p class="block4">Sakince bana çevirdi tek gözünü.</p>

  <p class="block4">“Sallıyorlar Başkomiserim, Engin kalıbının adamı değildi. Başka bir numara vardı o herifte. Nedir derseniz bilmem, ama bir şey vardı.”</p>

  <p class="block4">“Nerede oturuyordu bu Engin?”</p>

  <p class="block4">“Caddenin öteki tarafında,” dedi Pirana.</p>

  <p class="block4">“Caddenin öteki tarafında yüzlerce ev var.”</p>

  <p class="block4">“Ben söyleyeyim Başkomiserim.” Sokağın sonunu gösteriyordu Keto. “Böyle yürü, sağdan aşağıya dön. Dereye doğru in. Kilisenin arkasında... Üçüncü sokak galiba. Bir numaralı bina.”</p>

  <p class="block4">“Evet bir numaralı, ama sokak değil, çıkmaz.” Güldü Musti. “Adı da matrak, Kadın Çıkmazı.”</p>

  <p class="block4">“Sık mı giderdiniz Engin'in evine?”</p>

  <p class="block4">“Evine gitmezdik. Karnımızı doyurur, sigara verirdi ama evine girmezdik.”</p>

  <p class="block8">&nbsp;</p>
</body>
</html>
