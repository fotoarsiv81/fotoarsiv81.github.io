<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="calibre_pb_27">“Sahiden görmüyor musun? Bak, bak işte oradalar... Genç bir kadın var, adamın koluna girmiş. Adamın sırtında lacivert bir palto, başında aynı renkten bir fötr şapka... Kadının mantosu vişneçürüğü, eşarbı da aynı renkten, ama pembe puantiyelerle bezenmiş. Küçük kızı da mı görmüyorsun? Bak Marmara mavisi bir manto giydirmişler, başında lacivert bir bere. Elinde kırmızı giysili bir bebek...” Yeniden bana baktı, kuşku yüklü ışıltılar belirmişti gözlerinde. “Yoksa beni mi kandırıyorsun?”</p>

  <p class="block4">Zavallı ihtiyarcık aklını kaçırmıştı besbelli.</p>

  <p class="block4">“Yok babacım, niye kandırayım seni, ama aile filan yok orada.”</p>

  <p class="block4">O kadar inanıyordu ki sözlerine, kırılmasın diye bir kez daha baktım. Hiç kimse yoktu tabii, ama başımı biraz kaldırınca, çürümeye yüz tutmuş binaların pencerelerinden yansıyan ölgün aydınlıkta, evlerin arasına karşılıklı gerilmiş iplerde, kendini rüzgâra bırakmış, usulca sallanan neredeyse donmuş çamaşırları gördüm. Elbiseleri hayalet zannediyor olmalıydı.</p>

  <p class="block4">“Gene ne kafa ütülüyorsun Diyojen?” diyen bir ses çınladı gecenin içinde. “Bak, çok kasma, sonra Nevzat Başkomiserim içeri atar seni...”</p>

  <p class="block4">Kafamı çevirince Keto'yla göz göze geldim, burnundaki bandaja rağmen neşesi yerinde görünüyordu, daha da şaşırtıcısı hemen yanında dikilen Pirana’ydı. Dün akşam kavga etmemiş miydi bunlar?</p>

  <p class="block4">“Hadi oradan terbiyesiz.” diye kendince selamladı çocukları ihtiyar. “Kim atacakmış beni içeriye?”</p>

  <p class="block4">“Anlamadın mı Diyo Baba? Başkomiser Nevzat.” Bandajlı burnuyla beni gösterdi. “Adam harbiden polis. Valla diyorum...”</p>

  <p class="block4">Hemencecik teslim olmadı ihtiyar.</p>

  <p class="block4">-Ne yapalım polisse?” diye diklendi hatta. “O polisse ben de vatandaşım...”</p>

  <p class="block8">&nbsp;</p>
</body>
</html>
