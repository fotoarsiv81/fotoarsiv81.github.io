<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="calibre_pb_4">“Peki. Nizam kabul etti mi kadını?”</p>

  <p class="block4">Sanki bu işi kendileri yapmış gibi utançla kaçırdılar bakışlarını.</p>

  <p class="block4">“Ben olsam etmezdim Başkomiserim,” dedi sonunda Pirana. “Şimdi gene kızacaksınız ama bu Kara Nizam'da biraz godoşluk varmış anlaşılan...”</p>

  <p class="block4">“Öyle deme be.” İtiraz eden Musti'ydi. “Kara Nizam merhametli adam, onun için affetti Çilem'i...” Sözlerinin yeterince etkili olmadığını düşünmüş olacak ki, paltosunun altındaki kemanını yokladıktan sonra sesini yükselterek sürdürdü açıklamasını. “Seviyor oğlum, kadını... N'apsın lan?”</p>

  <p class="block4">Olduğu yerde sallanan Keto da aynı fikirdeydi.</p>

  <p class="block4">“Doğru söylüyor Başkomiserim. Yapacağı başka bir şey yoktu Kara Nizam'ın. Adam âşıktı Çilem'e. Kadın kötü yola düşmesin diye affetti zaten. Engin Abi de akıl vermiştir biraz...”</p>

  <p class="block4">İki arkadaşının da kendine cephe alması öfkelendirmişti Pirana'yı.</p>

  <p class="block4">“Lan Engin Abi, Engin Abi deyip duruyorsunuz, duyan da evliyadan bahsediyorsunuz sanacak. O da puştun teki değil miydi?”</p>

  <p class="block4">“Doğru konuş lan.” diye yine kükredi Keto. “Engin Abi öyle bir insan değildi.”</p>

  <p class="block4">“Yalan mı söylüyorum? Şu kulampara berberin en yakın arkadaşı değil miydi abiniz? Evet. İnce Ziya'dan söz ediyorum. Sizi de götürüyordu ya İnce Ziya'nın dükkânına...”</p>

  <p class="block4">“Nankörlük etme!” Bu kez Musti çıkıştı Pirana'ya. “Engin Abi kaç defa sana da para verdi. Çorba içirdi, öyle bir adam değildi o. Hem o Ziya pezevengi Engin Abi'nin yanında tırnağını bile dokunduramazdı bize...”</p>

  <p class="block4">Aldırmadı Pirana, tek gözünü yüzüme dikip anlatmayı sürdürdü.</p>

  <p class="block8">&nbsp;</p>
</body>
</html>
