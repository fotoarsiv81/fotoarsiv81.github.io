<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="calibre_pb_13">Zeynep'in gözleri kısılmış, küçük ağzı heyecanla aralanmıştı; sanki çatışma anını yaşamış, gerilimi bütün ruhunda hissetmiş gibiydi.</p>

  <p class="block4">“Ali, iyisin değil mi? Yani şimdi diyorum.” Yumuşak bir tonla konuşuyordu. “Kolay bir iş değil bu. Yardıma ihtiyacın varsa çekinme. Tek başına üstesinden gelemeyebilirsin. Kimse gelemez... Bak, ben...” Unuttuğu başkomiserini bir kez daha hatırladı. “Yani biz, buradayız. Yanındayız.” Konuştukça sesindeki şefkat koyulaşıyor, içindeki sevgi açığa çıkıyordu “İyi değilsen söyle...”</p>

  <p class="block4">Ali alt dudağını çiğnemeye başlamıştı. Gözleri nemlenir gibi oldu, hiç alışık değildi bu kadar ilgiye. Kaç kadın umursamıştı ki onu bugüne kadar? Kaç insan? Kendini bıraksa belki dağılacak, belki hüngür hüngür ağlayacaktı, elbette yapmadı.</p>

  <p class="block4">“İyiyim.” dedi bakışlarını kaçırarak. Sesine güvenli bir tını vermişti güya. “Niye iyi olmayayım? İlk kez çatışmaya girmiyoruz... Daha önce de yaşadık bunları... Adam bize ateş açtı, ben de ona. Silahlar patladı, ölen o oldu. Hepsi bu.” Hepsinin bu olmadığını biliyordu Zeynep.</p>

  <p class="block4">“Belki bir psikoloğa görünmelisin. Bak Ayten Hanım bu konuda çok iyidir. Onunla konuşsan, belki daha iyi olur... Şimdi bastırırsan ilerde daha büyük travmalar...”</p>

  <p class="block4">“Ne psikoloğu, ne travması ya.” diye kestirip attı bizim sert polis. “İyiyim diyorum Zeynep, abartma. Bir şeyim yok.”</p>

  <p class="block4">Aslında onu psikoloğa göndermek için ben de ısrar etmeliydim, ama bir işe yaramazdı. Makul bir insan değildi ki. Belki çok zorlasam giderdi, fakat ne düşündüklerini ne de hissettiklerini söylerdi psikoloğa.</p>

  <p class="block4">“Bıçağı bulamadık,” diye söylendi birdenbire. Konuyu dağıtmak istiyordu kendince. “Evin anahtarı çıktı, ama bıçak yoktu. Glock tabancayı görünce bunun bıçağı da çıkar üzerinden dedim.” Kız arkadaşının ilgisizce baktığını fark edince açıklamaya çalıştı. “Engin'i öldüren bıçaktan söz ediyorum. Biliyorsun. Glock marka dövüş bıçakları da var Zeynep. Hani gecen hafta, o silah firmasının kataloğunda görmüştük. Hatırladın mı? Hani böyle dövüş bıçakları... Belki adam tabanca, bıçak derken aynı firmanın silah setini yapmıştır diye düşündüm.”</p>

  <p class="block4">Öfkeyle çıkıştı Zeynep:</p>

  <p class="block4">“Ben bıçak filan hatırlamıyorum.” Kavgaya hazırlanır gibi ayaklarını açmış, Ali'nin karşısına dikilmişti. “Belki de artık senin bunları düşünmemen gerekir. Az önce ölümden döndün, dahası birini öldürdün. Sağlıklı değerlendirme yapman çok zor.”</p>

  <p class="block4">En yakın iki çalışma arkadaşım, çalışma arkadaşım mı, hayattaki en yakın iki dostum, kardeşim, karşı karşıya gelmişlerdi. Gerçi onları tartışmaya sürükleyen birbirlerine duydukları sevgiydi, yine de yanlış bir söz söyleyecekler, tamir edilmez şekilde birbirlerini kıracaklar diye endişe ediyordum. Hiç beklemediğim bir şey yaptı Ali, usulca eğilip Zeynep'in elini tuttu.</p>

  <p class="block4">“Beni düşündüğünü biliyorum.” dedi bal gibi tatlı bir sesle. “Teşekkür ederim. Evet haklısın, o kadar da iyi değilim. Ama işe devam etmezsem daha kötü olacağım.” Kısık sesle konuşuyordu, yumuşak tavrına rağmen kararlılığı hemen hissediliyordu. “Lütfen, beni kendi halime bırak.”</p>

  <p class="block4">Ne diyeceğini bilemedi akıllı kızımız; bakışları hülyalandı, başı hafitçe sağa yattı, omuzları çöktü, çaresizlik içinde elini geri çekti, ama hemen pes etmedi.</p>

  <p class="block4">“Bari siz bir şey söyleyin Başkomiserim şuna.” diye benden medet umdu. “Görmüyor musunuz bitmiş halde.”</p>

  <p class="block4">Bu tür meselelerin abartılarak çözülmediğine defalarca şahit olduğumdan önemsemez göründüm.</p>

  <p class="block4">“Tamam Zeynep, dert etme.” dedim ellerimi masamın üzerine koyarak. “Buradaki işimiz bitmek üzere zaten. Biz de yirmi dört saattir ayaktayız. Birazdan bayrağı sana devredip uyumaya gideceğiz. Biz dinlenirken sen de hem Engin'in hem de Tarık'ın dosyasını hazırlarsın. Oldu mu?” Ketenpereye mi geliyorum kuşkusuyla beni süzen Ali'ye döndüm. “Biz de akşamüzeri buluşur, yol haritamızı çıkarırız. Tamam mı?” Ne diyeceğini bilemeden, öylece süzüyordu beni. “Hiç öyle bakma Ali, doğru eve gideceksin. Bana zihni açık polisler lazım, canlı cenaze gibi dolaşan adamlar değil. Anlaşıldı mı?”</p>

  <p class="block4">Beylik laflarımı gönülsüzce onayladı.</p>

  <p class="block4">“Anlaşıldı Başkomiserim, anlaşıldı.”</p>

  <p class="block4">“Güzel...” diyerek kriminoloğumuza döndüm. “Şimdi Zeynepcim, olanı biteni biraz anlatayım sana.”</p>

  <p class="block10">“Siz savcıyla konuşurken Şefik biraz bahsetmişti. Ali'nin vurduğu...” Yanlış kelime seçtiğini anlayıp hemen değiştirdi. “Yani Ali'yle çatışmaya giren adam. Tarlabaşılılar Kulübü'nün önünde öldürülen Engin'in katili mi?”</p>

  <p class="block4">Gitgide koyulaşan kanın ortasında, fare tüyü kabanıyla yere kapaklanmış Titiz Tarık geldi gözlerimin önüne.</p>

  <p class="block4">“Bilmiyoruz Zeynepcim,” dedim o tatsız görüntüyü kovarak. “Çok kuşkulu aslında. İnsan birkaç saat önce öldürdüğü adamın evine niye gitsin? Hiç profesyonelce değil. Evde başka biriyle karşılaşabileceğini düşünmez mi? Yahut Engin'in ölüm haberini alan polislerin eve gelebileceği aklına gelmez mi? Tarık gibi tecrübeli bir katilin böyle bir yanlış yapması zor. Hadi hayati önemde bir belgenin peşindeydi, o yüzden eve gitti diyelim. Neden bizim kim olduğumuzu anlamaya çalışmadan ateş açtı?'“</p>

  <p class="block4">“Yalla Başkomiserim.” dedi Ali ensesini kaşıyarak. “Emin değilim, ama bence Tarık, evin sahibini bekliyordu... Evet, öldürmek için. Sizin lokantacının söylediğini hatırlasanıza. Herkes düşmanmış Engin'e.” Dudağında olgunlaşmamış bir gülümsemeyle Zeynep'e baktı. “Adam zamparanın önde gideniymiş. Milletin karısına kızma sarkıyormuş…”</p>

  <p class="block4">Meselenin o kadar basit olduğunu sanmıyordum.</p>

  <p class="block4">“Külbastı Mehmet'i çok kaale alma, dışarıdan tanıyor bu insanları. Kadın meselesinden başka nedenler de olabilir.”</p>

  <p class="block4">'Yok Başkomiserim. İlla kadın meselesi demiyorum. Engin'in acımasız bir adam olduğunu da söyledi ya Mehmet. Milletin canını yakmış. Şu kentsel dönüşüm meselesi de ilginç. Almanya'dan para getirdi diyorlarmış ya... Belki Tarlabaşı'ndaki inşaatlar içindir. Biliyorsunuz, acayip rant var o işlerde.”</p>

  <p class="block4">Şimdi çok daha makul bir cinayet nedeninden bahsediyordu. Bütün o delikanlılık, ağır abilik, namus raconlarına rağmen, yer üstü dünyasında olduğu gibi yeraltı dünyasında da her zaman en kutsal değer paradır. Evet, aşktan da, cesaretten de, şereften de daha önemlidir. Çünkü para demek, kadın demektir, konforlu bir hayat demektir, daha önemlisi ayakta kalmak demektir, para demek ihtiyaç duyduğunda yetkilileri satın almak, hakiki anlamda güç demektir, parayı kaybeden her şeyi kaybeder. Lokantada karşılaştığımız, bir zamanların Saltanat Süleyman'ı gibi...</p>

  <p class="block4">“Evet, Engin'in öldürülmesinin arkasında rant meselesi olabilir.” Ali'nin sözleri dağıttı düşüncelerimi. “Titiz Tarık’ı da bu yüzden tutmuş olabilirler.”</p>

  <p class="block12">Aklını işine vermeye çalışan Zeynep'e döndüm.</p>

  <p class="block12">“Ali'nin söylediği kentsel dönüşüm meselesi önemli. Ülke ekonomisini ayakla tutan tek sektör inşaat diyorlar. O derece yani. Şu Engin'i araştırırken bak bakalım. Tarlabaşı'ndaki inşaatlarla bir ilgisi var mı? Tabii Almanya ayağı da önemli. Bir kurcala bakalım Engin'in yurtdışı bağlantısını bulabilecek misin? Ayrıca Kara Nizam diye birinden bahsediyorlar, o da bu âlemden. Engin, onun yanında çalışıyormuş. Bir de Barbut ihsan diye biri var. Kumarbaz. Kara Nizam'la hasımlarmış. Çatışmaları filan olmuş. Kadın meselesi diyorlar, işin aslını öğrenebilirsek iyi olur.”</p>

  <p class="block4">“Emredersiniz Başkomiserim, derhal başlayacağım anıştırmaya.” Bakışlarım Ali’ye kaydı; suçluluk duygusundan tümüyle kurtulmuştu sanki, bütün gün gözünü kapamamasına, üstelik birkaç saat önce birini öldürmüş olmasına rağmen her an göreve çıkmaya hazır gibiydi. Elbette bunu yapamayacaktı ama hoşuma gitti bu hali. Sanırım ekip toparlanmıştı.</p>

  <p class="block4">“Sen de haklısın Ali.” dedim memnuniyetimi gizlemeye gerek duymadan. “Bize ateş açan Tarık, Engin için gelmiş olabilir. Cebinden evin anahtarının çıkması da ilginç. Demek ki Tarık'ı kiralayan kişi, Engin'e, evinin anahtarlarını alabilecek kadar yakın biriymiş. Evet, Tarık kurbanını bekliyordu. Ve muhtemelen beni fark etmedi, seni de Engin zannetti. Sorgusuz sualsiz ateş açmasının nedeni bu olsa gerek. Sonuç olarak Tarık'ın katil olma ihtimali epeyce düşük. Üzerinden Engin'i öldüren bıçak çıkmaması da bu ihtimali doğruluyor zaten.”</p>

  <p class="block4">“Mantıklı.” Yüzüne dökülen kumral saçlarını usulca geriye atmıştı Zeynep. Kahverengi gözlerine çok iyi tanıdığım o ışıltı gelip oturmuştu. Evet, artık aklıyla, ruhuyla bu davanın içindeydi. “O zaman Tarık, Engin'in katili değil. Tarık'ın elinde Glock marka bir silah varmış. Adamın böyle bir silahı varken neden bıçak kullansın ki? Üstelik Engin tabancasını ona çevirmişken...” Aklına gelen başka bir ihtimal duraksattı onu. “Tabii Tarık bir bıçak atma ustası değilse. Biliyorsunuz Başkomiserim, bu tür adamların psikolojileri bir tuhaftır. Belki de zevk alıyordu bıçakla öldürmekten.”</p>

  <p class="block4">İtiraz Ali'den geldi.</p>

  <p class="block4">“Ama daha önceki cinayetlerinin hiçbirinde bıçak kullanmamış, hep tabanca. Sabıka kaydındaki suçlarda öyle yazıyor. Tarık suçlandığı bütün cinayetlerde tabanca kullanmış. Hepsi de Glock marka... Kurşunları da dokuz milimetre.</p>

  <p class="block4">Zeynep'in yüzü sararır gibi oldu. Sanırım Ali'nin vurulmuş olabileceği ihtimali gelmişti yeniden aklına.</p>

  <p class="block4">“Ya o kurşunlar sana gelseydi?” diye söylendi iç geçirerek. “Allah korumuş Ali...”</p>

  <p class="block4">Yayık yayık sırıttı hergele.</p>

  <p class="block4">“Daha bizi vuracak kurşun dökülmedi Zeynepcim.”</p>

  <p class="block4">Senden adam olmaz der gibi baktım, ama üstüne alınmadı.</p>

  <p class="block4">“Yalan mı Başkomiserim? Söylesenize, hiç vuruldum mu ben?”</p>

  <p class="block4">“Mezarlıklar böyle düşünen genç polislerle dolu Ali.” dedim gözlerinin içine bakarak. “Çoğu da senden daha cesur, daha hızlı, daha yetenekliydi. Ve ne yazık ki o sorduğun sorunun yanıtını hiçbir zaman alamayacaklar.”</p>

  <p class="block5" id="calibre_pb_14">&nbsp;</p>
</body>
</html>
