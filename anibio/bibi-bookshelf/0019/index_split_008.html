<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:11:52+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_7">-96-</h2>
<p class="calibre1">doğru eğildi. "Çalışma yıllarım sırasında baba anne ve çocuk sorununun birçok taraflarını gördüm. Çocukların çoğu fazla ilgi yüzünden sıkılırlar. Onları fazla severler, daima gözaltında bulundurmaya çalışırlar. Tek çocuk için bu daha da zordur. Çoğunlukla anneleri üzerlerine çok düşer. Tabii bu evliliğe de etki eder. Kadınların kocaları ikinci plana atılmalarına sinirlenirler. Kendileriyle ilgilenecek başka kimseler ararlar. Ve bu evlilik er geç boşanmayla sonuçlanır... Fakat zaman zaman da başka tip karı kocayla karşılaşırsınız. </p>
<p class="calibre1">Kadınla adam birbirlerine o kadar dalmışlardır ki, çocukları onlara gerçekmiş</p>
<p class="calibre1">gibi gelmez. Tabii çocuk bu hale sinirlenir. İstenmediğini düşünür. Çocuğu ihmalden söz etmiyorum. Bayan Crale iyi bir anneydi. Carla'nın sağlığını, iyiliğini düşünürdü. Zaman zaman onunla oynar, ona daima şefkat ve neşeyle www.netevin.com</p>
<p class="calibre1">davranırdı. Bütün bunlara rağmen Bayan Crale'in aklı fikri koca-sındaydı. Genç kadın yalnız kocası için yaşıyordu da diyebiliriz." Miss Williams kısa bir sessizlikten sonra ekledi. "Bu yüzden onun sonunda yaptığını bir bakıma hoş</p>
<p class="calibre1">görmek gerekir." </p>
<p class="calibre1">Hercule Poirot sordu. "Yani onlar karı kocadan çok bir sevgiliye mi benziyorlardı?" </p>
<p class="calibre1">Bu ancak bir yabancıya yakışacak sözler Miss Williams'in hoşuna gitmemişti. </p>
<p class="calibre1">Hafifçe çattı. "Evet, durumu bu biçimde de açıklayabilirsiniz." </p>
<p class="calibre1">"Bay Crale de karısına aynı derecede düşkün müydü?" </p>
<p class="calibre1">"Onlar birbirlerine çok bağlıydılar. Tabii Bay Crale erkekti. Erkekler..." Miss Williams durakladı. </p>
<p class="calibre1">Poirot "Erkekleri aşağı görüyorsunuz sanırım?" dedi. </p>
<p class="calibre1">"Erkekler çok bencil yaratıklar." </p>
<p class="calibre1">"Herhalde Amyas Crale'den de pek hoşlanmazdınız?" </p>
<p class="calibre1">"Hiç hoşlanmazdım. Eğer karısının yerinde olsaydım, onu terk ederdim. Kadınlar bazı şeylere göz yummamalıdır." </p>
<p class="calibre1">"Fakat Bayan Crale göz yumuyordu, öyle mi?" </p>
<p class="calibre1">"Evet." </p>
<p class="calibre1">"Bu bakımdan hatalı hareket ettiğini mi düşünüyordunuz?" </p>
<p class="calibre1">- 97</p>
<p class="calibre1">Beş Küçük Domuz/ F: 7</p>
<p class="calibre1">Evet. Bir kadının kendi kendisine saygılı olmalı, gururunun ayaklar altına alınmasına izin vermemelidir." "Bayan Crale'e bunu söylediniz mi?" "Ne münasebet! Bu bana düşmezdi. Beni Angela'yı yetiştirmem için tutmuşlardı, Bayan Crale'e istemediği halde öğüt vermek için değil. Böyle bir şeye kalkışmak küstahlık olurdu." "Bayan Crale'den hoşlanır mıydınız?" "Onu çok severdim." </p>
<p class="calibre1">Ciddi ses yumuşadı. Sevgi doluydu şimdi bu. "Onu çok sever ve kendisine pek acırdım." "Ya öğrenciniz Angela Warren'i?" </p>
<p class="calibre1">"Çok ilgi çekici bir kızdı o. Ders verdiğim çocukların en ilgi çekicisi. Kızın fevkalade bir kafası vardı. Disiplinden hoşlanmazdı, çabucak öfkelenirdi, kendisini idare etmek güçtü. Fakat aslında karakter sahibiydi." Bir an durdu. </p>
<p class="calibre1">Sonra devam etti. "Onun başarıya ulaşacağından emindim. Bunda da yanılmamışım. </p>
<p class="calibre1">Onun Sahra hakkındaki eserini okudunuz mu? Evet, Angela'yla iftihar ediyorum. </p>
<p class="calibre1">Alderbury'de fazla kalmadım. Yalnızca iki buçuk sene. Fakat Angela'nın arkeolojiyle ilgilenmesi için kendisine cesaret verdiğim ve ilgisini uyandırdığım için seviniyorum." </p>
<p class="calibre1">Poirot mırıldandı. "Onun eğitimine okulda devam edilmesine karar verilmişti sanırım? Herhalde bu karara kızdınız?" </p>
<p class="calibre1">"Hayır, Mösyö Poirot. Aksine ben de bu kararı destekledim." Bir an durdu. "Size durumu iyice anlatmam gerek. Angela iyi bir kızdı. Çok iyi bir kız. Sokulgan, aklına estiği gibi hareket eden bir çocuk. Fakat o sırada kritik çağlardaydı. </p>
<p class="calibre1">Böyle zamanlarda kızlar kendilerine olan güvenlerini kaybederler. Ne çocukturlar, ne de tam bir genç kız. Angela kâh akıllı ve olgun bir insan gibi davranırdı, kâh yaramaz bir çocuk gibi. Muziplikler yapar, kabalık eder ve çabucak öfkelenirdi. Böyle çağlarda okulun çok faydası olur. Yarışacağı diğer kafalar, uygun bir disiplin onun toplumun kabul ettiği bir üyesi haline girmesine sebep olur. Angela'nın yaşadığı evin şartları ideal sayılmazdı. Bir kere Bayan Crale onu çok şımartır, daima kızın tarafını tutardı. Bu yüzden Angela ablasının gözünde herkesten kıymetli olduğuna inanırdı. </p>
<p class="calibre1">- 98-</p>
<p class="calibre1">Bay Crale de buna kızardı tabii. Aslında Angela'yı çok severdi. Birbirleriyle çok iyi anlaşırlardı. Zaman zaman Bay Crale karısının Angela'ya dalmasına sinirleniverdi. Bütün erkekler gibi o da fazla şımarıktı. Böyle anlarda Angela'yla Bay Crale kavgaya başlarlardı. Bayan Crale çoğunlukla Angela'nın tarafını tutardı. O zaman Bay Crale öfkeden deliye dönerdi. Diğer taraftan Bayan Crale kocasını desteklediği taktirde, Angela kızardı. İşte böyle günlerde kız iyice çocuklaşırdı. Bay Crale içkisini daima bir nefeste içerdi. Bir gün Angela adamın birasına bol tuz attı. Tabii bu müshil gibi etki etti. Bay Crale öfkesinden konuşamayacak hale girdi adeta. Angela adamın yatağına salyangoz koyduğu gün işler çığrından çıktı. Bay Crale salyangozdan fena halde tiksinirdi. </p>
<p class="calibre1">Bu yüzden kendisini bayağı kaybetti ve Angela'yı okula yollayacağını söyledi. </p>
<p class="calibre1"/>
<p class="calibre1">www.netevin.com</p>
<p class="calibre1">Angela çok üzüldü. Oysa daha önce birkaç kere yatılı okula gitmek istediğini açıklamıştı. Fakat Bay Crale'in bu hali karşısında sanki büyük bir haksızlığa uğramış gibi bir tavır takındı. Bayan Crale de onun gitmesini istemiyordu. Fakat kendisine bunun Angela için çok iyi olacağını söyleyince rahatladı. Onu sonbaharda doğuda iyi bir okula gördermeye razı oldu. Yine de bütün yaz boyunca endişeli ve üzgündü. Angela ise hatırladıkça Bay Crale'e çatıp durdu. Ciddi bir sorun değildi bu. Mösyö Poirot. Ama diğer sorun ortaya çıkınca..." </p>
<p class="calibre1">Poirot sordu. "Elsa Greer'i kastediyorsunuz, değil mi?" </p>
<p class="calibre1">Miss Williams sert bir sesle, "Evet," dedi. Sonra da ağzını sıkıca kapadı. </p>
<p class="calibre1">"Elsa Greer hakkındaki düşünceleriniz neydi?" </p>
<p class="calibre1">"Onun hakkında hiçbir düşüncem yoktu. Ahlaksız bir kızdı o." </p>
<p class="calibre1">"Fakat çok gençti." </p>
<p class="calibre1">"Yaptıklarının kötü şeyler olduğunu bilecek yaştaydı. Hiçbir şekilde hoşgörülemezdi yaptıkları." </p>
<p class="calibre1">"Herhalde Amyas'a âşık olmuştu..." </p>
<p class="calibre1">Miss Williams öfkeyle Poirot'nun sözünü kesti. "Âşık olmuştu ha? İnsanlar duygularına hâkim olmalıdırlar Mösyö Poirot. Ayrıca hareketlerimizi kontrol etmesini de hepimiz biliriz. O</p>
<p class="calibre1">- 99-</p>
<p class="calibre1">kız ahlaksızdı. Bay Crale'in evli olmasına aldırmıyordu. Yaptıklarından hiç utanmıyordu. Soğukkanlı ve azimliydi. Herhalde onu kötü yetiştirmişlerdi. Özür olarak ancak bunu öne sürebilirim." </p>
<p class="calibre1">"Herhalde Bay Crale'in ölümü Elsa'yı çok sarstı." </p>
<p class="calibre1">"Evet. Fakat aslında bütün suç kendisindeydi. Ben cinayeti hoş gören insanlardan değilim, Mösyö Poirot Fakat Caroline Crale'in sabrını taşırmış, onu çileden çıkarmışlardı. Açıkçası, bazı anlar benim bile içimden hem Elsa'yı hem de Bay Crale'i öldürmek geliyordu. Kızı, karısının yüzüne çarpmak ister gibi eve getirmişti adam. Elsa'nın karısıyla küstah ve terbiyesizce bir şekilde konuşmasına göz yumuyordu. Son derecede terbiyesizdi kız, Mösyö Poirot. Evet, Amyas Crale öldürülmeye layıktı. Karısına bu şekilde davranan bir insan cezalandırılmalıdır. Ölümü hak etmişti Bay Crale." </p>
<p class="calibre1">Hercule Poirot usulca, "Bu olay size çok etki yapmış." dedi. </p>
<p class="calibre1">Yaşlı, ufak tefek kadın, korkusuz gri gözleriyle ona baktı. "Evet, Bence evlilik bağları çok önemli, çok kıymetlidir. Bayan Crale kocasını çok seviyordu, ona son derecede sadıktı. Kocası onu adam yerine koymayarak, metresini evine soktu. </p>
<p class="calibre1">Dediğim gibi öldürülmeye layıktı o. Caroline Crale'i iyice deliye döndürdü. Onun için Bayan Crale'i suçlu bulamam." </p>
<p class="calibre1">Poirot başını salladı. "Evet, adam uygunsuz biçimde davranmış. Bunu ben de itiraf ediyorum. Fakat onun büyük bir sanatçı olduğunu unutmayın." </p>
<p class="calibre1">Miss Williams dudak büktü. "Biliyorum. Son zamanlarda bu bir mazeret sayılıyor. </p>
<p class="calibre1">Uygunsuz bir hayat sürmek, sarhoş dolaşmak, kavga çıkarmak, sadakatsizlik etmek için mükemmel bir mazeret..." </p>
<p class="calibre1">Poirot, "Ceset bulunduğu zaman siz Bayan Crale'in yanın-daydınız, değil mi?" </p>
<p class="calibre1">diye sordu. </p>
<p class="calibre1">"Evet. Öğle yemeğinden sonra evden birlikte çıktık. Ange-l denize girdikten sonra ya kumsalda bırakmıştı ya da itarya bahçesinin kapısında Bayan Crale'den ayrıldım. </p>
<p class="calibre1">- 100-</p>
<p class="calibre1">Fakat o hemen arkamdan seslendi. Zannedersem Bay Crale öleli bir saat olmuştu. </p>
<p class="calibre1">Sehpasının yakınındaki bankta yarı ölü vaziyette yatıyordu." </p>
<p class="calibre1">"Bayan Crale bu duruma çok üzüldü mü?" "Ne demek istiyorsunuz, Mösyö Poirot?" </p>
<p class="calibre1">"Sizde o anda nasıl bir izlenim uyandırdığını anlamaya çalışıyorum..." </p>
<p class="calibre1">"A, anlıyorum. Evet, Bayan Crale iyice sersemlemiş gibiydi. Beni doktora telefon etmeye yolladı. Onun ölmüş olduğundan emin değildik. Bay Crale bir katalapsi krizi geçiriyor olabilirdi." "Bayan Crale böyle bir şey olabileceğinden söz etti mi?" "Hatırlamıyorum." "Siz gidip telefon ettiniz demek?" </p>
<p class="calibre1">Miss Williams kuru bir sesle konuşmaya başladı. "Yoldan çıkarken Bay Meredith'le karşılaştım. Ona durumu söyleyerek, tekrar Bayan Crale'in yanına döndüm. Onun bayılmasından korkuyordum. Böyle anlarda erkekler hiçbir işe yaramazdı." "Peki, Bayan Crale bayıldı mı?" </p>
<p class="calibre1"/>
<p class="calibre1">www.netevin.com</p>
<p class="calibre1">Miss Williams istihzayla, "Bayan Crale kendisine hâkim olmasını biliyordu," diye cevap verdi. "Elsa Greer'den çok farklıydı o. Bağırıp, çağırdı. Çok çirkin şeyler yaptı." "Ne yaptı?" </p>
<p class="calibre1">"Bayan Crale'e saldırmaya kalktı." "Yani... Bay Crale'in ölümüne karısının neden olduğunu anlamış mıydı?" </p>
<p class="calibre1">Miss Williams bir an düşündü. "Hayır, bundan emin olamazdı. O... korkunç şüphe henüz ortaya çıkmamıştı. Elsa Greer 'Buna sebep sensin, Caroline,' diye haykırdı. 'Onu sen öldürdün. Suç sende,' Kız, 'Onu sen zehirledin,' demedi. </p>
<p class="calibre1">Fakat onun böyle düşündüğü meydandaydı." "Ya Bayan Crale?" </p>
<p class="calibre1">- 101 -</p>
<p class="calibre1">Miss Williams sıkıntılı sıkıntılı kımıldandı. "İkiyüzlülük etmemiz şart mı, Mösyö Poirot? Bayan Crale'in o anda neler düşündüğünü ve hissettiğini size anlatamam. Belki yaptığı şey onu dehşete düşürmüştü..." </p>
<p class="calibre1">"Böyle bir hali var mıydı?" </p>
<p class="calibre1">"H- hayır, h- hayır. Bunu iddia edemem. Sersemlemiş ve •sanırım korkuya kapılmıştı. Evet, onun korktuğundan eminim. Tabii bu da normal bir şeydi." </p>
<p class="calibre1">Poirot sordu. "Kocasının ölümü karşısında takındığı tavır neydi?" </p>
<p class="calibre1">"Bayan Crale ta başından beri kocasının intihar ettiğini ısrarla söyledi." </p>
<p class="calibre1">"Sizinle ayrı olarak konuşurken de aynı şeyi iddia etti mi? Yoksa başka bir varsayım mı ileri sürdü?" </p>
<p class="calibre1">"Hayır. Beni de bu olayın bir intihar olduğuna inandırmaya çalıştı." Miss Williams utanmış gibiydi. </p>
<p class="calibre1">"Peki, siz ne söylediniz?" </p>
<p class="calibre1">"Mösyö Poirot benim söylediklerimin önemi var mı?" </p>
<p class="calibre1">"Bence var..." </p>
<p class="calibre1">Miss Williams istemeye istemeye cevap verdi. "Zannedersem, Tabii, Bayan Crale'e dedim. 'Herhalde intihar bu.'" </p>
<p class="calibre1">"Bu sözlerinize inandınız mı?" </p>
<p class="calibre1">Miss Williams başını kaldırdı. "Hayır, inanmadım. Fakat şunu anlamaya çalışın, Mösyö Poirot. Bayan Crale'e hak veriyordum. Onun tarafındaydım ben, polisin değil." </p>
<p class="calibre1">"Onun beraat etmesini isterdiniz değil mi?" </p>
<p class="calibre1">Miss Williams meydan okur gibi, "Evet," dedi. "İsterdim." </p>
<p class="calibre1">Poirot başını salladı. "O halde kızının duygularını anlıyorsunuz." </p>
<p class="calibre1">"Carla'ya yerden göğe kadar hak veriyorum." </p>
<p class="calibre1">"Bana olayın bütün ayrıntılarını yazar mısınız?" </p>
<p class="calibre1">"Carla'nın okuması için mi?" </p>
</body></html>
