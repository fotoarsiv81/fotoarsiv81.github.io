<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:11:52+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
www.netevin.com<p class="calibre1"/>
<p class="calibre1">Agatha Christie Beş Küçük Domuz</p>
<p class="calibre1">TÜRKÇESİ</p>
<p class="calibre1">GÖNÜL SUVEREN</p>
<p class="calibre1">CİNAYET ÇOK USTACA İŞLENMİŞTİ. AMA POİROT ELİNDEKİ ŞU İPUÇLARINI DEĞERLENDİRMEYE</p>
<p class="calibre1">ÇALIŞIYORDU. </p>
<p class="calibre1">Baldıran otu... Boş bir esans şişesi... İki mektup... Bir tablo... </p>
<p class="calibre1">Bir mürekkep şişesi... Kediotu... Buzlu bira... Bir damlalık... </p>
<p class="calibre1">'Sokratın Ölümü' adlı yazı... Yaseminler... </p>
<p class="calibre1">- 5-</p>
<p class="calibre1">I</p>
<p class="calibre1">BAŞLANGIÇ</p>
<p class="calibre1">Carla Lemarchant</p>
<p class="calibre1">Hercule Poirot odaya giren genç kızı dikkatle süzdü. Kızın yazdığı mektupta pek de ilgi çekecek bir şey yoktu. Sadece Belçikalı dedektiften randevu istiyordu, işte o kadar. Bu isteğinin sebebini açıklamak gereğini bile duymamıştı. Mektup kısa ve son derece ciddiydi. Sadece el yazısının sert hatlarından Carla Lemarchant'ın genç olduğu anlaşılıyordu. </p>
<p class="calibre1">Ve işte şimdi genç kız Hercule Poirot'nun karşısındaydı. Yirmi bir, yirmi iki yaşlarındaydı Carla. İnce ve uzun boyluydu. İnsanın rastladığı zaman tekrar tekrar dönüp baktığı tiplerdendi. Kıyafeti şık ve kibardı. İyi bir terzinin elinden çıktığı anlaşılan bir etekle ceket ve pahalı bir kürk giymişti. Biçimli başını gururla kaldırmıştı. Alnı dört köşe, burnu biçimliydi. Çenesinin şeklinden bir hayli azimli bir insan olduğu anlaşılıyordu. Son derecede canlı, hayat dolu bir görünüşü vardı. Zaten güzelliğinden çok bu durumu insanın dikkatini çekiyordu. </p>
<p class="calibre1">Hercule Poirot o gün kendisini epeyce yaşlı hissetmekteydi. Fakat Carla içeri girer girmez birdenbire canlanıverdi. O da gençleşmişti sanki. </p>
<p class="calibre1">Belçikalı, genç kızı karşılamak için ilerledi. Bu arada Car-la'nın koyu gri gözleriyle kendisini dikkatle süzdüğünün de farkındaydı. Genç kız bunu saklamak gereğini de duymuyordu. Hercule Poirot'nun gösterdiği koltuğa oturarak, uzattığı tabaka-</p>
<p class="calibre1">— 7 —</p>
<p class="calibre1">dan bir sigara aldı. Belçikalı bunu yaktıktan sonra da birkaç dakika sessiz sedasız sigarasını içti. Fakat hâlâ düşünceli bakışlarla Hercule Poirot'yu inceliyordu. </p>
<p class="calibre1">Poirot şefkatle, "Evet," diye mırıldandı. "Emin olmanız gerek. Öyle değil mi?" </p>
<p class="calibre1">Kız irkildi. "Efendim?" Sesi tatlı ve hafifçe boğuktu. </p>
<p class="calibre1">"Hakkımda karar vermeye çalışıyorsunuz değil mi? İşinize yarayacakmıyım, yoksa şarlatanın birimiyim." </p>
<p class="calibre1">Carla gülümsedi. "Şey... evet, öyle. Anlayacağınız Mösyö Poirot hiç de tahmin ettiğim gibi değilsiniz." </p>
<p class="calibre1">"İhtiyarım değil mi? Düşündüğünüzden daha yaşlıyım?" </p>
<p class="calibre1">"Evet, o da var." Genç kız bir an durakladı. "Sizinle açık konuşmak istiyorum. </p>
<p class="calibre1">Bu işi yapanların en iyisi... en ustası gerekli bana." </p>
<p class="calibre1">Hercule Poirot, "Merak etmeyin," diye cevap verdi. "Ben bu işin en ustasıyım." </p>
<p class="calibre1">Carla, "Hiç de alçakgönüllü değilsiniz," dedi. "Buna rağmen sözlerinize inanıyorum." </p>
<p class="calibre1">Poirot sakin sakin başını salladı. "İnsanın bu işte adalelerini kullanması şart değil. Eğilip ayak izlerini ölçmeme, izmaritleri toplamama, yatmış otları incelememe gerek yok. Koltuğumda oturup, düşünmem yeter." Parmaklarını yumurta biçimindeki kafasına vurdu. "Bunun çalışması yeterli." </p>
<p class="calibre1">Carla Lemarchant mırıldandı. "Biliyorum. İşte o yüzden kalkıp size geldim. Çünkü sizden pek acayip bir şey yapmanızı isteyeceğim." </p>
<p class="calibre1">Hercule Poirot, "İşte bu çok hoşuma gitti," dedi. Şimdi kıza cesaret vermek istermiş gibi dikkatle bakıyordu. </p>
<p class="calibre1">Carla Lemarchant derin bir nefes aldı. "Asıl adım Carla değil Caroline. </p>
<p class="calibre1">Anneminki de öyleydi. Bana onun adını vermişler." Bir an durdu. "Kendimi bildim bileli Lemarchant soyadını kullanıyorum. Ama aslında bu gerçek adım değil. Asıl adım Crale." </p>
<p class="calibre1">Hercule Poirot bir an kaşlarını çattı. Sonra da. "Crale." diye mırıldandı. "Bu isim bana yabancı gelmedi." </p>
<p class="calibre1"/>
<p class="calibre1">www.netevin.com</p>
<p class="calibre1">Kız, "Babam ressamdı," dedi. "Çok tanınmış bir ressam. Bazıları onun büyük bir sanatçı olduğunu söylüyor. Ben de aynı düşüncedeyim." </p>
<p class="calibre1">Hercule Poirot sordu. "Amyas Crale mi?" </p>
<p class="calibre1">"Evet." Genç kız bir an durdu, sonra devam etti. "Ve annem Caroline Crale'i babamı öldürmek suçuyla dava ettiler." </p>
<p class="calibre1">Belçikalı dedektif, "Hah," dedi. "Şimdi hatırladım. Fakat bu olay hakkında fazla bir şey bilmiyorum. Osırada İngiltere'de değildim. Bu olay yıllar önce oldu, değil mi?" </p>
<p class="calibre1">Kız, başını salladı. "On altı yıl önce." Yüzü bembeyaz kesilmişti, gözleri alev alev yanıyordu adeta. "Anlıyor musunuz?" Onu dava ettiler ve sonunda suçlu buldular. Fakat annemi asmadılar. Çünkü bazı hafifletici nedenler vardı. Bu yüzden onu müebbet hapse mahkûm ettiler. Annem davadan bir yıl sonra öldü. </p>
<p class="calibre1">Anlıyor musunuz? Her şey yıllar önce olup bitti..." </p>
<p class="calibre1">Poirot usulca, "O halde?..." diye mırıldandı. </p>
<p class="calibre1">Carla Lemarchant ellerini birbirine bastırdı. Şimdi ağır ağır, kesik kesik, fakat acayip bir ısrarla konuşuyordu. "Bu işle benim ne ilgim olduğunu iyice anlamanız lazım. Bu olay... olduğu zaman ben beş yaşındaydım. Durumu anlayamayacak kadar küçüktüm. Tabii annemle babamı hatırlıyorum. Birdenbire evden ayrıldığım ve kırların ortasında bir çiftliğe götürüldüğümü de biliyorum. </p>
<p class="calibre1">Çiftçinin şişman, güler yüzlü bir karısı vardı. Domuz yetiştiriyorlardı. Herkes bana çok iyi davranıyordu. Fakat herkesin bana usulca... yan yan baktıkları bugün bile hatırımda. İşin içinde bir karışıklık olduğunun farkındaydım. </p>
<p class="calibre1">Çocuklar böyle şeyleri çabucak sezerler. Fakat ne olduğunu bilmiyordum... Sonra bir gemiye bindirildim. Heyecanlı bir yolculuktu bu. Günlerce sürdü. Sonra kendimi Kanada'da buldum. Beni Simon amcam karşıladı. Onunla ve Louise yengeyle Montreal'e yerleştim. Annemle babamı sorduğum zaman bana, 'Onlar da yakında gelecekler,' dediler. Sonra... sonra zannedersem annemle babamı unuttum. </p>
<p class="calibre1">- 9-</p>
<p class="calibre1">Sadece onların öldüğünü biliyordum. Bunu bana birinin söyleyip söylemediğini de hatırlamıyorum. Çünkü artık o sırada annemle babamı pek düşünmüyordum. </p>
<p class="calibre1">Hayatımdan memnundum. Simon amcayla Louise yenge bana çok iyi davranıyorlardı. </p>
<p class="calibre1">Okula gidiyordum, bir sürü arkadaşım vardı. Ayrıca asıl adımın Le-marchant olmadığını da unutmuştum. Çünkü Louise yengem bana Kanada'daki adımın bu olduğunu söylemişti. Bu da o sırada bana pek akıllıca bir şey gibi gelmişti sanırım. Evet, Kanada'daki adım buydu. Zamanla Lemarchant'ın asıl adım olmadığı kafamdan silindi..." Başını gururla kaldırdı. Meydan okurmuş gibi bir hali vardı. "Bana bakın... Bana sokakta rastlasaydınız herhalde, 'işte hiçbir derdi olmayan bir kız,' derdiniz değil mi? Halim vaktim yerinde, sağlığım mükemmel, çirkin değilim. Hayatın tadını çıkarabilirim. Yirmi yaşındayken yerinde olmayı isteyeceğim hiçbir kız yoktu... Fakat o sırada sorular sormaya başlamıştım. </p>
<p class="calibre1">Annemle babam hakkında... Onlar kimdi? Ne yaparlardı? Sonunda işi öğreneceğim muhakkaktı tabii. Fakat amcamla yengem önce davranıp bana gerçeği söylediler. </p>
<p class="calibre1">Yirmi bir yaşına basmıştım. Bu yüzden bana her şeyi açıklamak zorundaydılar. </p>
<p class="calibre1">Reşit olduğum için artık servetimi istediğim gibi kullanabilecektim. Sonra o mektup sorunu vardı... Annemin bana ölürken bıraktığı mektup," Yüzünün ifadesi değişti. Gözlerindeki o acayip pırıltı da kaybolmuştu. "İşte o zaman gerçeği öğrendim. Yani... annemin cinayet yüzünden mahkûm olduğunu... Bu... korkunç bir şeydi..." Bir an durdu. "Size söylemem gereken bir şey daha var. Nişanlıyım. </p>
<p class="calibre1">Bize beklememizi, yirmi bir yaşına basıncaya kadar evienemeyeceğimizi söylediler. Olayı öğrenince bunun da ne anlama geldiğini kavradım." </p>
<p class="calibre1">Poirot kımıldandı. "Nişanlınız bu duruma ne dedi?" "John mu? John buna aldırmadı bile. Bu olayın durumu değiştirmeyeceğini söyledi. Kendisi için önemli değildi bu. O ve ben... Carla'yla John'duk, işte o kadar, öne doğru eğildi. "Onunla hâlâ nişanlıyız. Her şeye rağmen bu durum önemli. Benim için önemli. John bakımından da öyle ya... Geçmişin üzerinde dur-masak bile geleceği düşünmemiz gerekir." </p>
<p class="calibre1">Yumruklarını sıktı. </p>
<p class="calibre1">- 10-</p>
<p class="calibre1">"Anlayacağınız, çocuklarımızın olmasını istiyoruz. İkimiz de istiyoruz bunu. </p>
<p class="calibre1">Çocuklarımızın büyüyüşünü seyrederek, kaygıya kapılmamız hoş olmaz." </p>
<p class="calibre1"/>
<p class="calibre1">www.netevin.com</p>
<p class="calibre1">Poirot, "Her ailenin geçmişinde bazı kötü ve kanlı kişilerin bulunduğunu bilmiyorsunuz sanırım?" diye cevap verdi. </p>
<p class="calibre1">"Anlamıyorsunuz... Evet, her ailede böyle kişiler olabilir. Fakat çoğu bunun farkında bile değildir. Ama biz farkındayız. Bize çok yakın bu. Ve... bazen... </p>
<p class="calibre1">John'un bana baktığını gördüm. Şöyle çabucak bir göz atıyor. Evlendiğimizi farzedelim. Kavga ettiğimiz zaman yine bana öyle düşünceli düşünceli bakarsa ne olacak?" </p>
<p class="calibre1">Hercule Poirot sordu. "Babanız nasıl öldürülmüş?" </p>
<p class="calibre1">Carla kati ve sakin bir tavırla cevap verdi. "Zehirlenmiş." </p>
<p class="calibre1">Belçikalı mırıldandı. "Anlıyorum." </p>
<p class="calibre1">Kısa bir sessizlik oldu. </p>
<p class="calibre1">Sonra genç kız yine sakin bir tavırla konuşmaya başladı. "Neyseki anlayışlı bir insansınız. Bu işin önemli olduğunu... ne anlama geldiğini biliyorsunuz. İşi idare etmeye, beni avutmak için birtakım manasız sözler söylemeye de kalkmıyorsunuz." </p>
<p class="calibre1">Poirot başını salladı. "Durumu gayet iyi anlıyorum... Fakat anlayamadığım bir şey var. Benden ne istiyorsunuz?" </p>
<p class="calibre1">Carla Lemarchant sadece, "John'la evlenmek istiyorum!" dedi. "Onunla evlenerek. </p>
<p class="calibre1">İki oğlumun iki de kızımın olmasını arzu ediyorum. İşte siz de bütün bunları olabilir hale sokacaksınız." </p>
<p class="calibre1">"Yani... nişanlınızla konuşmamı mı istiyorsunuz? Hayır, hayır, bu sözlerim pek budalaca. İstediğiniz çok daha başka bir şey. Lütfen ne düşündüğünüzü bana söyleyin." </p>
<p class="calibre1">"Dinleyin, Mösyö Poirot. Şunu iyice anlamanızı istiyorum. Sizi bir cinayeti aydınlatmanız için tutmak niyetindeydim." </p>
<p class="calibre1">"Yani?" </p>
<p class="calibre1">"Evet, tahmin ettiğiniz gibi... Bir cinayet, on altı yıl önce işlenmiş olsa yine de cinayettir." </p>
<p class="calibre1">"Fakat, yavrum..." </p>
<p class="calibre1">- 11 -</p>
<p class="calibre1">"Bir dakika, Mösyö Poirot. Durumu iyice anlamadınız. Çok önemli bir nokta daha var." </p>
<p class="calibre1">"Evet?" </p>
<p class="calibre1">Carla Lemarchant, "Annem suçsuzdu," dedi. </p>
<p class="calibre1">Hercule Poirot burnunu oğuşturdu. Sonra da, "Tabii..." diye mırıldandı. "Neler hissettiğinizi anlıyorum..." </p>
<p class="calibre1">"Duygu meselesi değil bu. Annemin yazdığı mektuptan söz ettim. Bunu ölmeden önce bana verilmesi için bırakmış. Mektubu bana yirmi bir yaşına bastığım zaman teslim ettiler. Annem bu mektubu bana bir tek sebepten dolayı yazmıştı. Benim tamamıyla emin olabilmem için. Mektupta da yalnızca bundan söz ediyordu. Suçsuz olduğunu açıklıyordu yani. Masumdu o. Bundan emin olmamı, kendisine inanmamı istiyordu." </p>
<p class="calibre1">Hercule kendisine heyecanla bakan genç kızın canlı, ifadeli yüzüne bir göz attı. </p>
<p class="calibre1">Sonra ağır ağır, "Öyle de olsa..." diye başladı. </p>
<p class="calibre1">Carla gülümsedi. "Hayır, annem öyle bir insan değildi. Mektupta yazdıklarının bir yalan... romantik bir yalan olduğunu düşünüyorsunuz değil mi?" Öne doğru eğildi. "Dinleyin, Mösyö Poirot. Çocuklar bazı şeyleri çok iyi anlarlar. Annemi hatırlıyorum. Tabii her şeyi değil. Fakat onun nasıl bir insan olduğunu çok iyi biliyorum. Yalan söylemezdi o. Şefkatin neden olduğu yalanlar. Aksine. Eğer bir şey canını yakacaksa, bunu sana açık açık anlatırdı. Mesela dişçiye giderken veya tırnağına diken battığı zaman... yani böyle şeyler hakkında. Son derece dürüst, açık sözlü bir insandı o. Anneme büyük güvenim olduğunu çok iyi hatırlıyorum. Ona hâlâ da inanıyorum. Annem, babamı öldürmediğini yazmış, demek ki katil o değil, başkası! Annem ölmekte olduğunu bilmesine rağmen oturup bir mektubu yalanlarla dolduracak yaradılışta bir kadın değildi." </p>
<p class="calibre1">Hercule Poirot ağır ağır, adeta istemeye istemeye, başını eğdi. </p>
<p class="calibre1">Carla devam etti. "Onun için John'la evlenmemde bir sakınca yok. Ben bunun böyle olduğunu biliyorum. Fakat John bil-</p>
<p class="calibre1">- 12-</p>
<p class="calibre1">miyor. O, her insan gibi benim de annemin suçsuz olduğuna inanacağımı düşünüyor. </p>
<p class="calibre1">Bu sorunun çözümlenmesi gerek, Mösyö Poirot. Bunu da siz yapacaksınız." </p>
<p class="calibre1"/>
<p class="calibre1">www.netevin.com</p>
<p class="calibre1">Belçikalı dedektif, "Sözlerinizin doğru olduğunu kabul edelim, matmazel," dedi. </p>
<p class="calibre1">"Fakat aradan on altı sene geçmiş." </p>
<p class="calibre1">Carla Lemarchant, "Tabii bu iş çok güç olacak," diye cevap verdi. "Bu olayı da sizden başka hiç kimse çözümleyemez!" </p>
<p class="calibre1">Hercule Poirot'nun gözlerinde muzip bir pırıltı belirdi. "Komplimanda ustasınız. </p>
<p class="calibre1">Öyle değil mi?" </p>
<p class="calibre1">Carla, "Sizden söz edildiğini duydum," diye cevap verdi. "Yaptığınız işleri biliyorum. O karışık olayları nasıl çözdüğünüzün de farkındayım. Sizi ilgilendiren psikoloji değil mi? İşte bu zamanla değişmez. Kanıtlar çoktan ortadan kalktı tabii. İzmaritler, ayak izleri ve yatmış otlar... Artık onları bulmamız imkânsız. Fakat olayı iyice inceler, buna karışmış olan kimselerle konuşabilirsiniz. Hepsi de hayatta onların. Ondan sonra da koltuğunuza oturup düşünürsünüz. Ve böylece cinayetin iç yüzünü de anlarsınız." </p>
<p class="calibre1">Hercule Poirot ayağa kalktı. "Matmazel, bana şeref verdiniz. Size, bana boş yere güvenmediğinizi kanıtlamaya çalışacağım. Bu cinayeti inceleyeceğim. On altı yıl önce olan olayları gözden geçirecek ve gerçeği öğreneceğim." </p>
<p class="calibre1">Carla ayağa kalktı. Gözleri sevinçle pırı! pırıl parlıyordu. Fakat sadece, "İşte bu çok iyi," dedi. </p>
<p class="calibre1">Hercule Poirot parmağını salladı. "Yalnız bir şey var. Size gerçeği öğreneceğimi söyledim. Ben taraf tutmam. Bu nedenle sizin gibi annenizin masum olduğundan emin değilim. Ya onun suçlu olduğu ortaya çıkarsa? O zaman ne olacak?" </p>
<p class="calibre1">Carla gururla başını kaldırdı. "Ben onun kızıyım. Gerçeği her şeye tercih ederim." </p>
<p class="calibre1">Hercule Poirot "O halde sorun kalmadı," diye cevap verdi. "Artık ilerleyebiliriz. Daha doğrusu bu işte gerilememiz gerekiyor..." </p>
<p class="calibre1">- 13-</p>
<p class="calibre1">BİRİNCİ KİTAP</p>
<p class="calibre1">I</p>
<p class="calibre1">Savunma Avukatı</p>
<p class="calibre1">Sir Montaque Depleach, "Crale olayını hatırlayıp hatırlamadığımı mı soruyorsunuz?" dedi. "Hatırlamaz olurmuyum? Hâlâ hatırımda. Çok hoş bir kadındı. </p>
<p class="calibre1">Fakat dengesizdi tabii. Duygularını kontrol etmesini bilmiyordu." Yan yan Poirot'ya baktı. "Bana bu olayı neden sordunuz?" </p>
<p class="calibre1">"ilgimi çekti de..." </p>
<p class="calibre1">Depleach birdenbire dişlerini göstere göstere güldü. Bu onun ünlü 'kurt tebüssümü'ydü. Bu gülüşün birçok tanığın ödünü patlattığından söz edilirdi. </p>
<p class="calibre1">"Dostum bu pek de nazik bir davranış sayılmaz. Çünkü o davada başarıya ulaşamadım. Genç kadını da kurtaramadım." </p>
<p class="calibre1">"Biliyorum." </p>
<p class="calibre1">Sir Montaque omzunu silkti. "Tabii o zaman şimdiki kadar tecrübeli değildim. </p>
<p class="calibre1">Buna rağmen elimden gelen her şeyi yaptığımdan eminim. İnsan müvekkilinden yardım göremezse tabii o zaman fazla başarı da gösteremez. Mamafih idam hükmünü değiştirebildik. Kadın da müebbed hapse mahkûm oldu. Bazı hafifletici sebepler vardı. Birçok evli kadın ve anne Bayan Crale'in affedilmesi için yazılı müracaatta bulundu. Çok kişi kadına acıyordu." Arkasına yaslanarak bacaklarını ileriye doğru uzattı. Yüzünde düşünceli bir ifade belirmişti. "Eğer kadın kocasını vurmuş ya da bıçaklamış olsaydı, durum değişirdi. Ben de onun kocasını</p>
<p class="calibre1">- 14-</p>
<p class="calibre1">ani bir öfkeyle öldürdüğünü iddia edebilirdim... Fakat zehir?... Zehirle insan öldürmek durumunda kimse fazla bir şey yapamaz. Oyun olmaz bununla." </p>
<p class="calibre1">Hercule Poirot sordu. "Savunma neye dayanıyordu?" Aslında bunun cevabını biliyordu, arşivlerdeki eski gazeteleri okumuştu. Fakat avukatla konuşurken hiçbir şeyden haberi yokmuş gibi davranmak işine geliyordu. </p>
<p class="calibre1">"İntihara... Bu olayda adamın intihar ettiğini iddiadan başka yapabileceğimiz hiçbir şey yoktu. Fakat buna da kimse inanmadı. Crale intihar edecek bir adam değildi! Onunla hiç karşılaşmadınız değil mi? Canlı, hareketli, iri yarı bir adamdı. Kadınlara fazlasıyla düşkündü, biraya bayılırdı. Böyle bir tip işte. </p>
<p class="calibre1">Çapkınlıkları dillere destan olmuştu. Hayatından memnundu. Jüriyi böyle bir adamın sessiz sedasız oturup zehirle intihar edeceğine inandıramazdım. Bu onun yapabileceği bir şey değildi. Ta başından bu davayı kaybedeceğimi biliyordum. </p>
<p class="calibre1">Kadın da bana hiç yardım etmedi. Onu tanık yerine geçirir geçirmez, www.netevin.com</p>
<p class="calibre1">yenileceğimizi de anladım. Mücadele etmek niyetinde değildi. Fakat ne yaparsınız? Eğer müvekkilinizi tanık olarak dinletmezseniz, o zaman da jüri bundan tamamıyla başka anlamlar çıkarır." </p>
<p class="calibre1">Hercule Poirot, "Kadının size yardım etmediğini söylediğiniz zaman bunu mu kastediyordunuz?" dedi. </p>
<p class="calibre1">"Tabii ya, dostum. Biz sihirbaz değiliz. Sonucun yarısı suçlunun jüri üzerinde bırakacağı etkiye bağlıdır. Kaç jürinin hakimin isteğine aykırı karar verdiğini gördüm. Jüridekiler. 'Bu adam muhakkak katil,' dediler mi, iş bitmiş demektir. </p>
<p class="calibre1">Veya, 'Hiç uğraşmasınlar bu zavallının katil olmadığı belli!...' Oysaki Caroline Crale mücadeleye kalkışmadı bile." </p>
<p class="calibre1">"Neden acaba?" </p>
<p class="calibre1">Sir Montaque omzunu silkti. "Bunu bana sormayın. Tabii kadın kocasına âşıktı. </p>
<p class="calibre1">Kendine gelip ne yaptığını iyice anlayınca fena halde sarsıldı. Bir daha kendisini toplayamadı sanırım." </p>
<p class="calibre1">"Yani sizce kadın suçluydu, öyle mi?" </p>
<p class="calibre1">- 15-</p>
<p class="calibre1">Avukat, şaşaladı. "Şey... Bunu başından beri kabul ettiğinizi sanıyordum." </p>
<p class="calibre1">"Peki Bayan Crale suçlu olduğunu size itiraf etti mi?" Sir Montaque irkildi. "Ne münasebet! Ne münasebet! Bizim de bazı prensiplerimiz var. Müvekkilimizin daima,., masum olduğuna inanırız. Demek bu olay sizi çok ilgilendiriyor. Keşke ihtiyar Mayhew'la konuşabilseydiniz. Savunma dosyasını Mayhew'lar hazırladılar. </p>
<p class="calibre1">İhtiyar Mayhew size bu olay hakkında benden çok bilgi verebilirdi. Ne yazık ki öldü o. Oğlu George Mayhew hayatta tabii. Fakat o da o sırada pek gençti. Sözünü ettiğimiz olay yıllar önce oldu." </p>
<p class="calibre1">"Evet, biliyorum. Neyseki siz olayı iyi hatırlıyorsunuz. Hafızanızın çok kuvvetli olduğu belli." </p>
<p class="calibre1">Avukatın yüzünde bu sözlerden hoşlandığını gösteren bir ifade belirdi. "Şey... </p>
<p class="calibre1">Tabii insan önemli davaları hatırlıyor. Özellikle de müvekkilinin idamı istendiği olayları. Ayrıca gazeteler de Crale olayı hakkında bir sürü yazı yazdılar. Seks sorunu vesaire... Bu işe karışmış olan kız da bir hayli dikkati çekecek gibiydi. Ama bana sorarsanız bir hayli soğuk ve katı kalpliydi o." </p>
<p class="calibre1">Poirot mırıldandı. "Israr ettiğim için özür dilerim. Fakat tekrarlayacağım. </p>
<p class="calibre1">Carolin Crale'in gerçekten suçlu olduğundan emin misiniz." </p>
<p class="calibre1">Sir Montaque omzunu silkti. "Açıkçası... bu işin kuşku götürür tarafı yoktu. </p>
<p class="calibre1">Evet, bence kocasını o öldürmüştü." </p>
<p class="calibre1">"Kadının aleyhindeki kanıtlar nelerdi?" </p>
<p class="calibre1">"Onu darağacına götürecek şeylerdi bunlar. Bir kere cinayet işlemesi için önemli bir neden vardı. Yıllardır Crale'le kedi köpek gibi kavga etmekteydiler. Doğru dürüst geçinemiyorlardı. Adam durmadan yeni maceralara atılıyordu. Elinde değildi bu. Clare öyle tip bir adamdı. Kadın bütün bunlara iyi dayanmıştı. </p>
<p class="calibre1">Kocası bir sanatçı olduğu için bütün bu çapkınlarını hoş görüyordu. Adam gerçekten birinci sınıp bir ressamdı. O zamandan beri eserlerinin kıymeti iyice yükseldi. Doğrusu ben o tip tablolar-</p>
<p class="calibre1">- 16-</p>
<p class="calibre1">dan hoşlanmam. Çirkin, kudretli eserler. Fakat sanat değerleri olduğu muhakkak... Dediğim gibi Crale'in çapkınlığı dolayısıyla sık sık kavga çıkıyordu. Bayan Crale sessiz sedasız azap çeken yumuşak başlı kadınlardan değildi. Müthiş kavga ediyorlardı. Fakat adam her maceranın sonunda muhakkak karısına dönüyordu. Bu son macera da hepsinden farksızdı. Bu kez işin içine bir kız karışmıştı. Genç bir kız... Henüz yirmisindeydi o... Adı El-sa Greer'di. </p>
<p class="calibre1">Yorkshire'li bir fabrikatörün tek kızıydı. Hem parası vardı, hem de azmi. Ne istediğini de biliyordu. İstediği Amyas Crale'di. Adamı kendi resmini yapmaya ikna etmişti. Crale sosyete güzellerinin resmini pek yapmazdı. 'Lady bilmem ne, pembe saten ve incilerle...' Fakat portreler yapıyordu. Doğrusu ben kadın olsaydım ondan resmimi yapmasını istemezdim. Çünkü modellerinin çirkin taraflarını ortaya çıkarmaktan çekinmiyordu Crale. Fakat Elsa Greer'nin portresini yapmaya razı oldu ve sonunda da kıza iyice tutuldu. Crale o zaman kırkına yakındı, ev-leneli yıllar olmuştu. Yani budalalık ederek kızı yerinde birine âşık olacak yaştaydı. Tam o sırada Elsa Greer karşısına çıktı. Crale kız için deli oluyordu: Karısından boşanıp onunla evlenmek niyetindeydi... Caroline Crale ise buna razı değildi. Adamı tehdit etti. Onun, 'Kızı bırakmazsan, seni www.netevin.com</p>
<p class="calibre1">öldürürüm' dediğini iki kişi duydu. Kadın bu tehdidinde de ciddiydi. Olaydan bir gün önce komşularından biriyle çay içiyorlardı. Bu komşu baharatlarla uğraşmaya evde ilaçlar yapmaya meraklıydı. Yaptığı ilaçların arasında 'coniin' vardı. Yani zehirli baldıran ruhu... Bundan ve zehirin ne kadar öldürücü olduğundan söz edildi. Adam ertesi günü şişedeki zehirin yarıya inmiş olduğunu fark edince fena halde telaşlandı. Daha sonra da Bayan Crale'in odasında, hemen hemen boşalmış</p>
<p class="calibre1">bir şişe buldular. Bunun içinde zehir vardı. Kadın şişeyi bir çekmecenin dibine saklamıştı." </p>
<p class="calibre1">Hercule Poirot sıkıntılı sıkıntılı kımıldandı. "Bu şişeyi oraya başka biri saklamış olabilir." </p>
<p class="calibre1">"Kadın polise zehiri aldığını itiraf etti. Bunu yapmaması gerekirdi tabii. Fakat polisle ilk konuştuğu sırada yanında kendisi-</p>
<p class="calibre1">- 17-</p>
<p class="calibre1">Beş Küçük Domuz / F: 2</p>
<p class="calibre1">ne yol gösterecek bir avukat yoktu. Zehiri sordukları zaman açıkça bunu kendisinin almış olduğunu itiraf etti." "Peki, neden almış?" </p>
<p class="calibre1">"Bayan Crale bu işi intihar etmek için yaptığını söyledi. Zehirle kendini öldürmeyi düşündüğünü iddia etti. Fakat şişenin nasıl boşalmış olduğunu, üzerinde de neden yalnız kendi parmakiz-lerinin bulunduğunu bir türlü açıklayamadı. Bu kanıt onun aleyhindeydi tabii. Ayrıca Amyas Crale'in intihar ettiğini de ileri sürmeye kalkıştı. Fakat adam, kadının odasına saklamış olduğu</p>
<p class="calibre1">'coni-in'den içseydi, şişenin üstünde onun parmakizleri de olacaktı." </p>
<p class="calibre1">"Zannedersem zehir birayla karıştırılmıştı, değil mi?" "Evet, bira şişesini Caroline Crale kendisi buzdolabından alıp, bahçeye, kocasının resim yaptığı yere götürdü. Birayı bardağa koyarak Amyas'a uzattı. Onun bunu içişini de seyretti. </p>
<p class="calibre1">Herkes yemeğe gidip, ressamı yalnız başına bıraktı. Adam çoğunlukla yemeğe gitmezdi. Daha sonra Bayan Crale'le mürebbiye Amyas'ı orada ölü buldular. Kadın, kocasına verdiği birada hiçbir şey olmadığını iddia etti. Bense mahkemede Amyas'ın birdenbire pişman olduğunu, vicdan azabına dayanamayarak biraya zehiri kendisinin karıştırdığını iddia ettim. Saçma tabii. Ressam bu tip bir adam değildi. Parmakizleri Caroline Crale için çok kötü oldu." </p>
<p class="calibre1">"Bira şişesinde kadının parmakizleri mi vardı?" "Hayır. Sadece Amyas'ınkiler. </p>
<p class="calibre1">Mürebbiye doktor çağırmaya koştuğu zaman Caroline Crale cesetle yalnız kalmıştı. </p>
<p class="calibre1">Herhalde o sırada şişedeki parmakizlerini silerek, kocasının elini bunun üzerine bastırdı. Yani... kadın bira şişesini bile görmediğini iddia etmek niyetindeydi. </p>
<p class="calibre1">Ama bu hiçbir işe yaramadı. Savcı ihtiyar Randolph bu olayı parmağına doladı. </p>
<p class="calibre1">Mahkemede bir insanın şişeyi o şekilde tutmasına imkân olmadığını kesinlikle kanıtladı. Tabii biz de tutabileceğini göstermek için elimizden geleni yaptık. </p>
<p class="calibre1">Parmaklarının, ölüm halinde olduğu için, o şekilde kıvrılmış olabileceğini söyledik. Ama doğrusunu isterseniz buna kimse inanmadı. Zaten inanılacak gibi de değildi." </p>
<p class="calibre1">- 18-</p>
<p class="calibre1">Hercule Poirot, "O halde," dedi. "Kadın coniine'i bira şişesine, bunu kocasına götürmeden önce koymuştu." </p>
<p class="calibre1">"Bira şişesinde coniine yoktu. Sadece bardakta zehir buldular. Bir an durdu. </p>
<p class="calibre1">İri, yakışıklı çehresindeki ifade değişti. Çabucak Belçikalı dedektife döndü. </p>
<p class="calibre1">"Poirot ne demek istiyorsunuz siz?" </p>
<p class="calibre1">Poirot, "Caroline Crale masumdu diyelim," diye cevap verdi. "Coniine biraya nasıl karıştırıldı? Siz dava sırasında zehiri biraya Amyas Crale'in karıştırmış</p>
<p class="calibre1">olduğunu söylemişsiniz. Fakat bana bunun imkânsız olduğunu açıkladınız. Bende sizinle aynı fikirdeyim. Amyas Crale intihar edecek bir adam değildi. O halde zehiri biraya Caroline Crale karıştırmadıysa bu işi başkası yaptı demektir." </p>
<p class="calibre1">Sir Montaque neredeyse kekeleyecekti. "Allah Allah! Geçmişte kalmış olayları ne karıştırıyorsunuz? Katil Caroline Cra-le'di. Eğer kendisini o sırada görseydiniz, bunu hemen anlardınız. Halinden, tavrından, yüzündeki ifadeden, konuşmasından belliydi bu. Bana kalırsa hüküm giydiği zaman da bayağı rahatladı. </p>
<p class="calibre1">Hiç korkmuş gibi bir hali yoktu. Endişeli filan da değildi. Sadece davanın bir an önce sona ermesini istiyordu sanırım. Aslında bir hayli cesur bir kadındı. </p>
<p class="calibre1">Hercule Poirot mırıldandı. "Buna rağmen Caroline Crale öldüğü zaman kızına bir mektup bıraktı. Bunda masum olduğuna yemin ediyordu." </p>
<p class="calibre1"/>
<p class="calibre1">www.netevin.com</p>
<p class="calibre1">Sir Montaque Depleach, "Olabilir," diye cevap verdi. "Onun yerinde ben veya siz olsaydınız, biz de aynı şeyi yapardık." </p>
<p class="calibre1">"Kızı, Caroline Crale'in öyle bir kadın olmadığını söyledi." </p>
<p class="calibre1">"Kızı öyle söylüyormuş... püf! O bunu nereden bilecek? Aziz dostum Poirot dava sırasında kız pek küçüktü. Dört yaşında mıydı, yoksa beş mi? Adını değiştirerek İngiltere dışına bir yere, akrabalarının yanına yolladılar. O ne bilebilir? Ne hatırlayabilir? </p>
<p class="calibre1">"Bazen çocuklar insanları çok iyi anlarlar." </p>
<p class="calibre1">- 19-</p>
<p class="calibre1">"Belki... Belki... Ama bunun bu durumla hiçbir ilgisi yok. Tabii kız annesinin masum olduğuna inanmayı istiyor. Bırakın inansın. Bunun bir zararı olmaz." </p>
<p class="calibre1">"Fakat ne yazık ki kız aynı zamanda annesinin suçsuz olduğunu gösterecek kanıtlar da istiyor." </p>
<p class="calibre1">"Yani Caroline Crale'in kocasını öldürmediğini ortaya koyacak kanıtlar." </p>
<p class="calibre1">"Evet." </p>
<p class="calibre1">Sir Montaque, "Ne yazık ki," "Bu istediğini elde edemiye-cek." </p>
<p class="calibre1">"Demek o düşüncedesiniz?" </p>
<p class="calibre1">Sir Montaque düşünceli bakışlarla Poirot'yu süzdü. "Ben daima sizin dürüst bir insan olduğunuzu düşündüm, dostum. Yaptığınız nedir? Kızın zayıf tarafından faydalanarak para kazanmaya mı çalışıyorsunuz?" </p>
<p class="calibre1">"Siz kızı tanımıyorsunuz. Her zaman rastlanılan tiplerden değil o. Kuvvetli bir kişiliği var." </p>
<p class="calibre1">"Evet. Amyas'la Caroline Crale'in kızının gerçekten öyle olması gerekir. </p>
<p class="calibre1">İstediği nedir onun?" </p>
<p class="calibre1">"Gerçeği öğrenmek." </p>
<p class="calibre1">"Hımm... Korkarım öğreneceğiniz gerçek hiç de hoşuna gitmeyecek. Açıkçası Poirot bence bu işin kuşku götürür tarafı yok. Kadın kocasını öldürdü." </p>
<p class="calibre1">"Özür dilerim, dostum. Fakat bundan iyice emin olmam gerek," </p>
<p class="calibre1">"Bilmem bu bakımdan başka ne yapabiliriz. Tabii gazetelerin dava hakkında yazdıklarını okuyabilirsiniz. Humphrey Randolph, savcıydı. O da öldü. Hım, durun bakayım. Yardımcısı kimdi? Genç Fogg, sanırım. Evet, Fogg. Onunla konuşabilirsiniz. Sonra o sırada evde olanlar var. Herhalde bu işe burnunuzu sokup, geçmişi geri getirmeye kalkmanız hiç de hoşlarına gitmeyecek. Ama onlardan istediklerinizi öğreneceğinizden eminim. Onlardan hiç kimse şüphe edemez." </p>
</body></html>
