<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:11:52+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_6">-82-</h2>
<p class="calibre1">soktu. Panjurlar sıkıca kapatılmıştı. Blake pencerelere giderek tahta panjurları açtı. Sonra da zorlukla camı yukarı itti. İçeriye mis kokulu bir bahar havası dolmaya başladı. Meredith, "Hah, şöyle," diye mırıldandı. </p>
<p class="calibre1">Pencerenin önünde durarak, temiz havayı içine çekti. Poirot da onun yanına gitti. Bu odanın eskiden ne için kullanıldığını sormaya gerek yoktu. Raflar boştu ama buraya eskiden konulmuş olan şişelerin izleri kalmıştı. Bir köşede bir musluk vardı. Bunun yanında eski bir kimya aracı duruyordu. Her taraf toz içindeydi. </p>
<p class="calibre1">Meredith pencereden dışarı bakıyordu. "Her şeyi artık öyle kolaylıkla hatırlıyorum ki. Burada durmuş yaseminin kokusunu içime çekiyor ve durmadan bir budala gibi o Allanın cezası ilaçlarım hakkında konuşuyordum." </p>
<p class="calibre1">Poirot dalgın bir tavırla elini uzatarak, bir yasemin kopardı. Meredith Blake ağır ağır ilerledi. Duvarda üzeri örtülü bir tablo vardı. Adam örtüyü çabucak çekti. </p>
<p class="calibre1">Poirot nefesini tuttu. Belçikalı dedektif o zamana kadar Amyas Crale'in dört tablosunu görmüştü. İkisini Tate galerisinde, birini Londra'lı bir sanatseverin evinde, birini de Philip Blake'in apartmanında. Fakat şimdi ressamın, 'En iyi eserim,' dediği tabloya bakıyordu. Amyas Crale'in gerçekten büyük bir sanatçı olduğunu iyice anlamaya başlamıştı. </p>
<p class="calibre1">Resimde kanarya sarısı bir gömlek, koyu mavi bir pantolon giymiş olan bir genç kız, taş bir duvarın üstünde oturuyordu. Arkada masmavi bir deniz gözükmekteydi. </p>
<p class="calibre1">Bu kız, evet, hayat doluydu. Gençliğin, hayatın, canlılığın bir simgesiydi o adeta. Yüzü ve özellikle gözleri hemen dikkati çekiyordu. </p>
<p class="calibre1">Bu canlılık! Bu ihtiraslı gençlik! Demek Amyas Crale, Elsa Greer'i böyle görmüştü. Bu yüzden de nazlı, müşfik bir kadın olan karısını terk etmeye kalkışmıştı. Elsa hayat demekti. Gençti, Elsa. İnce dimdik oturan, harikulade, küstah bir yaratık. Başını hafifçe çevirmişti. Gözlerinde küstahça bir zafer pırıltısı vardı. Sana bakıyor, seni süzüyor ve bekliyordu. </p>
<p class="calibre1">- 83-</p>
<p class="calibre1">Hercule Poirot ellerini açtı. "Fevkalade! Gerçekten fevkalade!" </p>
<p class="calibre1">Meredith Blake boğulur gibi. "O kadar gençti ki..." dedi. </p>
<p class="calibre1"/>
<p class="calibre1">www.netevin.com</p>
<p class="calibre1">Poirot başını salladı. "Çok kimse bu sözü söyler. Bundan kasıtları nedir? Çok genç... Masum, kalbi burkan, çaresiz bir yaratık mı? Fakat gençlik böyle değildir ki. Gençlik, cilasızdır, kuvvetlidir, güçlüdür ve evet, zalimdir. </p>
<p class="calibre1">Ayrıca gençlik kolay incinir." </p>
<p class="calibre1">Evsahibinin peşi sıra kapıya gitti. Bundan sonra Elsa Gre-er'i görecekti. </p>
<p class="calibre1">Merakının iyice uyanmış olduğunu hissediyordu. Seneler o ihtiraslı, muzaffer; cilasız çocuğa ne yapmıştı acaba? Başını çevirerek tekrar resme baktı. </p>
<p class="calibre1">O gözler... Onu seyrediyordu... Seyrediyor ve bir şeyler söylemeye çalışıyordu. </p>
<p class="calibre1">Poirot kendi kendine, "Ya onların söylediklerini anlayamaz-sam?" dedi. "Acaba bunu bana kendisi söylemeyi başarabilecek mi? Yoksa bu gözler aslında şimdiki genç kadının bilmediği bir şey anlatmaya mı çalışıyor? O küstahlık ve zafer dolu bekleyiş... Sonra ölüm araya girmiş ve o heyecanlı, vahşi pençelerinin arasından avını almış. Ve o ihtiras ve bekleyiş dolu gözlerdeki pırıltı sönmüş. Acaba Elsa Greer'in gözleri şimdi nasıl?" </p>
<p class="calibre1">Resme tekrar bir göz attıktan sonra odadan çıktı. Çok canlı bir kızmış, diye düşünüyordu. </p>
<p class="calibre1">Nedense birdenbire hafif bir korkuya kapılmıştı... </p>
<p class="calibre1">VIII</p>
<p class="calibre1">Bu küçük domuz pirzola yedi</p>
<p class="calibre1">Büyük konağın pencerelerindeki çiçekliklerde laleler vardı. Holdeki büyük vazoya konulmuş olan beyaz leylakların nefis kokusu kapıya kadar geliyordu. </p>
<p class="calibre1">- 84-</p>
<p class="calibre1">Orta yaşlı bir uşak Poirot'nun şapkasıyla bastonunu aldı. Diğer genç bir uşak, bunları çabucak alarak götürdü. Orta yaşlı uşak, saygı dolu bir tavırla mırıldandı. "Şöyle buyrunuz, efendim." </p>
<p class="calibre1">Poirot onun peşinden holde ilerleyerek, üç basamak indi. Bir kapı açıldı ve uşak Belçikalı'nın adını en ufak bir hata yapmadan, içeriye bildirdi. Sonra kapı Poirot'nun arkasından kapandı ve şöminenin önündeki koltuktan kalkan ince, uzun boylu bir adam Belçikalıya doğru geldi. </p>
<p class="calibre1">Lord Dittisham otuz sekiz - otuz dokuz yaşlarındaydı. Hem çok soyluydu, hem de tanınmış bir şair. Sahneye konulan iki acayip manzum dramı için bir hayli para harcanmış ve bu eserler büyük başarı da kazanmıştı. Lord Dittisham'ın alnı çıkıkça, çenesi sert hatlıydı. Ağzı ve gözleri ise umulmayacak kadar biçimliydi. </p>
<p class="calibre1">Hatta bunlara güzel bile denilebilirdi. "Oturmaz mısınız, Mösyö Poirot?" </p>
<p class="calibre1">Belçikalı bir koltuğa yerleşerek evsahibinin uzattığı kuta-dan bir sigara aldı. </p>
<p class="calibre1">Lord Dittisham, Poirot'nun sigarasını yaktıktan sonra yerine geçti ve düşünceli bakışlarla konuğunu süzdü. Sonra da, "Beni değil, karımı görmeye geldiğinizi biliyorum?" dedi. </p>
<p class="calibre1">Poirot cevap verdi. "Lady Dittisham benimle görüşmeyi kabul etmek lutfunda bulundular. Ve bir randevu verdiler." "Biliyorum?" </p>
<p class="calibre1">Kısa bir sessizlik oldu. Sonra Poirot mırıldandı. "Buna bir itirazınızın olmadığını umarım. Lord Dittisham?" </p>
<p class="calibre1">İnce, hayal dolu çehre birdenbire tatlı bir tebessümle aydınlandı. "Son zamanlarda kocaların itirazlarına kimse aldırmıyor, Mösyö Poirot?" </p>
<p class="calibre1">"O halde gerçekte itiraz ediyorsunuz?" "Hayır. Böyle söylemem. Fakat, bu konuşmanın karımda yapacağı etkiden biraz korktuğumu itiraf etmeliyim. Sizinle açık konuşacağım. Yıllar önce, karım pek gençken başından korkunç</p>
<p class="calibre1">- 85-</p>
<p class="calibre1">bir olay geçti. Bunun yarattığı sarsıntıdan kurtulduğunu umuyorum. Hatta onun bu olayı unuttuğunu sanıyordum. Fakat şimdi siz ortaya çıktınız. Soracağınız soruların, eski hatıraları uyandıracağı muhakkak." </p>
<p class="calibre1">Hercule Poirot nazik bir tavırla, "Ne yazık ki öyle," diye cevap verdi. </p>
<p class="calibre1">"Sonucun ne olacağını da bilmiyorum." </p>
<p class="calibre1">"Bana söylenilenleri etrafa yaymayacağımdan ve Lady Dit-tisham'ı üzmemeye çalışacağımdan-emin olabilirsiniz. Herhalde o fazla hassas ve narin bir insan?" </p>
<p class="calibre1">Lord Dittisham beklenmedik bir biçimde bir kahkaha attı. "Elsa mı? Elsa bir at kadar kuvvetlidir." </p>
<p class="calibre1">"O halde..." Poirot diplomatça bir tavırla durdu. Bu durum ilgisini çekmeye başlamıştı. </p>
<p class="calibre1">Lord Dittisham, "Karımı her şey öyle kolay kolay üzmez." dedi. "Sizinle görüşmeyi kabul etmesinin nedenini biliyor musunuz?" </p>
<p class="calibre1"/>
<p class="calibre1">www.netevin.com</p>
<p class="calibre1">Poirot sakin sakin mırıldandı. "Merak?" </p>
<p class="calibre1">Diğer adamın gözlerinde Poirot'ya karşı saygı duymaya başladığını belirten bir pırıltı vardı şimdi. "Demek bunu sezdiniz." </p>
<p class="calibre1">Poirot başını salladı. "Alıştığım bir şey bu. Kadınlar daima özel bir dedektifle konuşmayı kabul ederler. Erkeklerse, defol, diye bağırırlar." </p>
<p class="calibre1">"Bazı kadınlar da, defol, diye bağırabilirler." "Ama dedektifi gördükten sonra. </p>
<p class="calibre1">Daha önce değil." </p>
<p class="calibre1">"Belki..." Lord Dittisham bir an durdu. "Bu kitap yazma işi nedir?" </p>
<p class="calibre1">Poirot omzunu silkti. "Eski şarkılar, eski piyesler, eski kılıklar moda oluyor. </p>
<p class="calibre1">Aynı şekilde eski cinayetlere de ilgi arttı." </p>
<p class="calibre1">Lord Dittisham, "Püf..." dedi. </p>
<p class="calibre1">"Dediğiniz gibi, 'Püf!" Fakat püf demekle insanların yaradılışını değiştiremezsiniz. Cinayet bir dramdır. İnsanlar da dramlara meraklıdırlar." </p>
<p class="calibre1">- 86-</p>
<p class="calibre1">Lord Dittisham mırıldandı. "Biliyorum... Biliyorum..." Poirot devam etti. "Onun için bu kitap da yazılacak. Benim görevim bilinen gerçeklerden uzaklaşılmamasına, yanlış yargılar verilmemesine dikkat etmek." </p>
<p class="calibre1">"Bu olayla ilgili gerçekleri herkesin bildiğini sanıyordum." "Evet. Fakat bunların yorumlanmasını bilmiyorlar." Dittisham, çabucak, "Bu sözlerinizle neyi kastediyorsunuz, Mösyö Poirot?" diye sordu. </p>
<p class="calibre1">"Azizim Lord Dittisham örneğin tarihi bir olaya birkaç açıdan bakılabilinir. </p>
<p class="calibre1">Kraliçe Mary Stuart'ı alalım. Onun hakkında birçok kitap yazılmış. Bu eserlerde onu kader kurbanı bir zavallı, istediği gibi hareket eden, ahlaksız bir kadın, basit ve saf bir azize, entrikacı bir katil ya da olayların kurbanı olarak göstermişler. Bunların içinden istediğinizi seçeceksiniz." </p>
<p class="calibre1">"Peki, ya bu olayda? Crale'i karısı öldürmüştü. Tabii bunun tartışma götürür tarafı yok. Dava sırasında da karıma, bence haksız yere, çirkin hücumlarda bulundular. Sonradan kendisini mahkeme salonundan gizlice çıkarmak zorunda kaldılar. Halk ona iyice düşman olmuştu." </p>
<p class="calibre1">Poirot başını salladı. "İngilizler çok ahlaklı insanlar." Lord Dittisham homurdandı. "Allah kahretsin! Gerçekten de öyledirler." Poirot'ya bakarak ekledi. "Ya siz?" </p>
<p class="calibre1">Belçikalı hafifçe gülümsedi. "Ben mi? Ben ahlak kurallarına uygun bir hayat sürüyorum. Fakat bu benim ahlaklı bir insan olduğumu göstermez." </p>
<p class="calibre1">Lord Dittisham, "Bazen Bayan Crale'in nasıl bir kadın olduğunu düşünürüm," dedi. </p>
<p class="calibre1">"ihanete uğramış kadın rolü... Bence bunun arkasında bir şeyler gizliydi." </p>
<p class="calibre1">Poirot ona hak verirmiş gibi çabucak başını salladı. "Evet. Karınız bunun ne olduğunu belki biliyordur." </p>
<p class="calibre1">Lord Dittisham ona şöyle bir baktı. "Karım bana bu olaydan bir kez bile söz etmedi." </p>
<p class="calibre1">- 87-</p>
<p class="calibre1">Poirot ilgiyle başını kaldırdı. "Ah, anlamaya başlıyorum..." </p>
<p class="calibre1">Diğeri sert bir sesle onun sözünü kesti. "Neyi anlamaya başlıyorsunuz?" </p>
<p class="calibre1">Poirot bir reverans yaptı. "Bir şairin yaratıcı hayal gücünü." </p>
<p class="calibre1">Lord Dittisham ayağa kalkarak zili çaldı. "Herhalde karım sizi bekliyordur." </p>
<p class="calibre1">Kapı açılarak, uşak belirdi. "Zili mi çaldınız, my Lord? "Mösyö Poirot'yu Lady Dittisham'a götürün." Belçikalı dedektif yine uşağın peşi sıra merdivenlerden çıktı. Ayakları uzun tüylü, ipek halılara gömülüyordu adeta. Loş, gizli ışıklar... Her tarafta evsahibinin ne kadar zengin olduğunu ortaya koyan eşyalar... Her şeyin en iyisi seçilmişti. Fakat Lady Dittisham'ın hayalinin fazla geniş olmadığı da anlaşılıyordu. </p>
<p class="calibre1">Poirot kendi kendine mırıldandı. "Pirzola? Evet, evet, pirzola." </p>
<p class="calibre1">Onu soktukları oda pek geniş değildi. Büyük konuk salonu birinci kattaydı. </p>
<p class="calibre1">Burasıysa evsahibesinin özel oturma odasıydı. Ve Poirot adı uşak tarafından söylendikten sonra içeriye girerken, Lady Dittisham da şöminenin rafına dayanmış, duruyordu. </p>
<p class="calibre1">Poirot'nun birdenbire karışan kafasında bir tek düşünce be-lilrdi. "O genç ölmüş..." </p>
<p class="calibre1">Lady Dittisham'ın, Meredith Blake'in gösterdiği resimdeki Elsa Greer'le hiçbir ilgisi yoktu. Poirot genç kadını sokakta görseydi, tanıyamazdı herhalde. O</p>
<p class="calibre1">resimdeki hayat dolu, canlı genç bir kızdı. Halbuki karşısında duran genç kadın www.netevin.com</p>
<p class="calibre1">insanda sanki hiçbir zaman genç olmamış gibi bir etki bırakıyordu. Poirot, El-sa'nın çok güzel olduğunu da fark etti. Lady Dittisham en fazla otuz altı yaşındaydı. Siyah saçları, biçimli başını saracak bir şekilde, dikkatle taranmış</p>
<p class="calibre1">ve kıvrılmıştı. Hatları hemen hemen klasik denilecek kadar muntazam, makyajıysa harikuladeydi. </p>
<p class="calibre1">Genç kadın konuşmaya başladığı zaman sesi sakin ve monotondu. "İstediğiniz beni çok ilgilendirdi, Mösyö Poirot. Lütfen oturun ve bana ne istediğinizi anlatın." </p>
<p class="calibre1">- 88-</p>
<p class="calibre1">Poirot fakat, diye düşündü. "Aslında bu sorunun onu ilgilendirdiği yok... İri kurşuni gözleri, dalgasız göllere benziyor..." Poirot gerektiği zamanlar yaptığı gibi mübalağalı tavırlar takındı. Tam anlamıyla bir yabancıydı o şimdi. "Aklım karıştı, madam. Emin olun, çok karıştı." "Ya? Neden?" </p>
<p class="calibre1">"Çünkü o eski facia hakkında konuştuğumuz zaman müthiş acı çekeceğinizi biliyorum." </p>
<p class="calibre1">Genç kadın yüzünde alaycı bir ifade belirdi. "Sanırım bu fikri size kocam verdi? </p>
<p class="calibre1">Eve geldiğiniz zaman sizinle konuştu değil mi? Tabii o durumu hiç anlamıyor. </p>
<p class="calibre1">Hiçbir zaman da anlamadı zaten. Ben kocamın sandığı gibi duygusal bir kadın değilim." Sesi de alaycıydı. "Babam fabrika işçisiydi. Çalışarak yükseldi ve büyük bir servet yaptı. Bunu ancak duygusal olmayan kimseler başarabilir. Ben de onun gibiyim." </p>
<p class="calibre1">Poirot evet, diye düşündü. "Bu doğru. Duygusal alıngan bir insan Caroline Crale'in evinde kalmazdı." </p>
<p class="calibre1">Lady Dittisham sordu. "Ne yapmamı istiyorsunuz?" </p>
<p class="calibre1">"Geçmişi düşünmenin sizi üzmeyeceğinden emin misiniz, madam?" </p>
<p class="calibre1">Genç kadın bir an düşündü. O zaman Poirot, Lady Dittisham'ın çok açık sözlü bir insan olduğunu anladı. O ancak zorunlu olduğu takdirde yalan söyleyen tiplerdendi. "Hayır, üzmeyecek. Keşke üzseydi." </p>
<p class="calibre1">"Neden?" </p>
<p class="calibre1">Genç kadın sabırsız bir tavırla, "Hiçbir şey hissedememek, hoş bir şey değil," </p>
<p class="calibre1">dedi. </p>
<p class="calibre1">Poirot evet, diye düşündü. "Evet... Elsa Greer ölmüş..." Sonra genç kadına baktı. "Fakat bu benim işimi kolaylaştıracak, madam." </p>
<p class="calibre1">Lady Dittisham neşeyle sordu. "Bilmek istediğiniz nedir?" </p>
<p class="calibre1">"Hafızanız kuvvetli midir, madam?" "Oldukça kuvvetli olduğunu sanıyorum." </p>
<p class="calibre1">- 89-</p>
<p class="calibre1">"O eski günleri bütün ayrıntılarıyla hatırlamanın sizi sarsmayacağından emin misiniz?" </p>
<p class="calibre1">"Hiç sarsmayacak. Olaylar yaşandıkları sırada sizi sarsabilirler." </p>
<p class="calibre1">"Evet, bazı insanlar için öyledir." </p>
<p class="calibre1">Genç kadın başını salladı. "İşte bunu kocam Edward anlayamıyor. Davanın ve diğer olayların beni çok üzdüğünü sanıyor." </p>
<p class="calibre1">"Üzmedi mi?" </p>
<p class="calibre1">Elsa Dittisham, "Hayır," diye karşılık verdi. "Hiç üzmedi. Aksine çok eğlendim." </p>
<p class="calibre1">Sesinde memnunluk dolu bir ifade vardı. "O hain Depleach beni öyle sıkıştırdı ki. İblisten farksız o. Onunla mücadele etmek hoşuma gitti. Adam beni yenemedi," </p>
<p class="calibre1">Gülümseyerek, Poirot'ya baktı. "Sizi düşkırıklığına uğratmadığımı umarım. </p>
<p class="calibre1">Herhalde yirmi yaşında bir kızın utançtan yerin dibine geçmesi gerekirdi. Ama ben öyle değildim. Bana söylediklerine aldırmıyordum bile. İstediğim bir tek şey vardı." "Neydi o?" </p>
<p class="calibre1">Elsa Dittisham, "Onu asmaları," dedi. Poirot genç kadının ellerine baktı. </p>
<p class="calibre1">Biçimli ellerdi bunlar. Fakat tırnakların ucu hafifçe aşağıya doğru kıvrıktı. </p>
<p class="calibre1">Onun için de Eisa'nın elleri bir pençeyi andırıyordu. </p>
<p class="calibre1">Genç kadın mırıldandı. "Benim kinci bir insan olduğumu mu düşünüyorsunuz? Öyle olsun. Beni incitenlerden intikam almak isterim. Bence o kadın dünyanın en aşağılık yaratığıydı. Amyas'ın beni sevdiğini biliyordu, onu terk edeceğinden haberi vardı. Amyas'ın benim olmaması için onu öldürdü." Poirot'ya baktı. "Bu adilik değil mi?" </p>
<p class="calibre1">"Kıskançlığı anlamıyor veya onu hoş görmüyorsunuz sanırım?" </p>
<p class="calibre1">"Öyle, anladığımı sanmıyorum. Kaybettin mi, çekilip gidersin. Eğer kocanı tutamıyorsan, kalleşliğe kalkmadan onun ayrılmasına izin verirsin. Böyle bir adama sahip çıkma işini anlayamıyorum ben." </p>
<p class="calibre1"/>
<p class="calibre1">www.netevin.com</p>
<p class="calibre1">- 90 -</p>
<p class="calibre1">"Eğer Crale'le evlenseydiniz belki bunu anlardınız." </p>
<p class="calibre1">"Zannetmiyorum. Biz..." Birdenbire Poirot'a gülümsedi. Belçikalı dedektif bu tebessümü biraz korkunç buldu. Gerçek duygularla ilgisi yoktu bu gülümsemenin. </p>
<p class="calibre1">"Bir şeyi iyice anlamanızı istiyorum. Amyas'ın masum bir kızı baştan çıkardığını sanmayın. Durum hiç de öyle değildi. Aslında bu durumdan ben sorumluydum. </p>
<p class="calibre1">Amyas'la bir partide tanıştım ve ona âşık oldum. Onu elde etmem gerekiyordu." </p>
<p class="calibre1">"Evli olmasına rağmen mi?" </p>
<p class="calibre1">"Hırsızlar polise teslim edilir! Öyle mi? Karısıyla geçinemi-yordu. Benimle mutlu olacaktı. Onun için o kadını terk etmesinin hiçbir sakıncası yoktu. </p>
<p class="calibre1">Hepimiz bir defa yaşayacağız." </p>
<p class="calibre1">"Fakat onun karısıyla mutlu olduğu söyleniyordu. </p>
<p class="calibre1">Elsa başını salladı. "Hayır. Onlar kedi köpek gibi kavga ediyorlardı. Kadın dırdırcının biriydi... O... Korkunç bir yaratıktı." Ayağa kalkarak, bir sigara yaktı. Hafifçe gülümsedi. "Belki ona karşı haksızlık ediyorum. Fakat onun iğrenç bir insan olduğunu düşünüyorum." </p>
<p class="calibre1">Poirot ağır ağır, "Büyük bir felaketti o," dedi. </p>
<p class="calibre1">"Evet, büyük bir felaketti." Genç kadın birdenbire Poirot'ya doğru döndü. Bir ölününkini andıran yorgun ve ifadesiz çehresi birdenbire canlandı. "O olay beni öldürdü. Anlıyor musunuz? Beni öldürdü. O günden beri hiçbir şey hissetmiyorum. </p>
<p class="calibre1">Hiçbir şey..." Sesi alçaldı. "Boşluk... İçim bomboş..." Sabırsız bir tavırla ellerini salladı. "Vitrinde duran içi doldurulmuş bir balığa benziyorum ben," </p>
<p class="calibre1">"Amyas Crale sizin için bu kadar önemli miydi?" </p>
<p class="calibre1">Elsa başını salladı. İnsanın içine dokunan, acayip, hafif bir hareketti bu. </p>
<p class="calibre1">"Belki ben sadece bir tek şeyi düşünebilen bir insanım." Düşünceli bir tavırla ekledi. "Belki de... Juliet gibi kendimi hançerle öldürmem daha iyi olurdu. </p>
<p class="calibre1">Fakat bunu yapınca da, her şeyin sona erdiğini, hayatın sizi yendiğini itiraf etmiş olursunuz." </p>
<p class="calibre1">"Peki, şimdi?" </p>
<p class="calibre1">- 91 -</p>
<p class="calibre1">iti</p>
<p class="calibre1">"Her şeye sahip olmam gerekiyordu. O eski yara iyileştikten sonra kendime gelmeliydim. Evet, o eski yara kapandı. Artık Amyas'ın benim için hiçbir anlamı yoktu. Yeniden âşık olacağımı sandım... Hayatım istediğim şekilde sürüp gidecekti..." Bir an durdu. "Ben iki yüzlü bir insan değilim. Sevdiğim bir İspanyol atasözü vardır. Allah, istediğini al fakat bedelini öde der. Ben de bunu yaptım. İstediğimi aldım. Fakat bedelini ödemeye de daima hazırdım." </p>
<p class="calibre1">Hercule Poirot, "Fakat anlamadığınız bir nokta," diye cevap verdi. "Bazı şeyler satılık değildir." </p>
<p class="calibre1">Kadın hayretle ona baktı. "Ben parayı kastetmedim." Poirot başını salladı. </p>
<p class="calibre1">"Hayır, hayır. Neyi kastettiğini biliyorum. Fakat hayatta her şeyin bir fiyatı yoktur. Satılık olmayan şeyler de vardır." </p>
<p class="calibre1">"Saçma!" </p>
<p class="calibre1">Poirot hafifçe gülümsedi. Genç kadının sesinde, işçiyken milyoner olan insanlara özgü küstahlık vardı. </p>
<p class="calibre1">Elsa Dittisham, "Bana o kitaptan söz edin," dedi. "Bu kitap neden yazılıyor? </p>
<p class="calibre1">Kimin düşüncesi bu?" </p>
<p class="calibre1">"Neden yazılacak? Eski cinayetleri yeniden süsleyip püs-leyip halka sunuyorlar. </p>
<p class="calibre1">"Fakat siz yazar değilsiniz." </p>
<p class="calibre1">"Hayır, ben cinayet uzmanıyım," </p>
<p class="calibre1">, </p>
<p class="calibre1">"Yani cinayet hakkında kitap yazacak sizin düşüncelerinizi mi soruyorlar?" </p>
<p class="calibre1">"Her zaman değil. Bu kez biri benden bunu istedi." "Kim?" </p>
<p class="calibre1">"Anlayacağınız ben ilgili bir kimse adına bu kitabın yazılışını kontrol edeceğim." </p>
<p class="calibre1">"Kim o?" </p>
<p class="calibre1">"Miss Carla Lemarchant." </p>
<p class="calibre1">"O da kim?" </p>
<p class="calibre1">"Amyas ve Caroline Crale'in kızı." </p>
<p class="calibre1">- 92-</p>
<p class="calibre1">Elsa bir an şaşırarak ona baktı. "A, tabii. Bir çocukları vardı. Herhalde artık büyümüştür." </p>
<p class="calibre1"/>
<p class="calibre1">www.netevin.com</p>
<p class="calibre1">"Evet. Şimdi yirmi bir yaşında." </p>
<p class="calibre1">"Nasıl bir kız o?" </p>
<p class="calibre1">"Uzun boylu, esmer. Bence bir hayli güzel. Cesaretli ve kişilik sahibi." </p>
<p class="calibre1">Elsa düşünceli düşünceli mırıldandı. "Onu görmek isterim." </p>
<p class="calibre1">"Belki o sizi görmek istemez." </p>
<p class="calibre1">Elsa şaşırdı. "Neden? Ah, anlıyorum. Fakat saçma bu! Onun olanları hatırladığını sanmıyorum. O sırada altısındaydı galiba." </p>
<p class="calibre1">"Carla annesinin babasını öldürmek suçuyla dava edildiğini biliyor." </p>
<p class="calibre1">"Ve beni suçlu buluyor, öyle mi?" </p>
<p class="calibre1">"Bulabilir." </p>
<p class="calibre1">Elsa omzunu silkti. "Budalalık. Eğer Caroline mantıklı bir insan gibi davranabilseydi..." </p>
<p class="calibre1">"Yani siz sorumluluğu kabul etmiyor musunuz?" </p>
<p class="calibre1">"Niçin edeyim? Ben utanılacak bir şey yapmadım. Amyas'ı seviyordum. Onu mutlu edebilirdim." Poirot'ya baktı. Yüzünde garip bir ifade belirmişti. Şimdi resimdeki kıza çok benziyordu. "Bunu size anlatabilsem. Olanlara benim açımdan bakabilseniz. Eğer..." </p>
<p class="calibre1">Poirot öne doğru eğildi. "Ben de bunu istiyorum. Olay sırasında köşkte olan Bay Philip Blake bana olanları yazacak. Bay Meredith Blake de öyle. Eğer siz de..." </p>
<p class="calibre1">Elsa Dittisham derin bir nefes aidi. Küçümseyen bir sesle, "Onlar," diye homurdandı. "O ikisi! Philip budalanın biridir. Mere-dith'se Caroline'in peşinden ayrılmazdı. Fakat iyi bir insandır o. Fakat onların yazdıklarından gerçeği öğrenemezsiniz." </p>
<p class="calibre1">O ölü kadının yerini canlı bir Elsa almıştı şimdi. "Gerçeği öğrenmek ister misiniz? Kitaba basmak için değil tabii. Sadece kendiniz için." </p>
<p class="calibre1">"İzninizi almadan hiçbir şey yayınlamam." </p>
<p class="calibre1">- 93-</p>
<p class="calibre1">"Ben de gerçekleri olduğu gibi yazmak isterim..." Bir an durdu. "Geri dönmeyi, olanları anlatmayı... Onun nasıl bir kadın olduğunu size göstermeyi..." Gözleri alev alev yanıyor, derin derin derin nefes alıyordu. "Amyas'ı öldürdü o. Yaşamak isteyen, hayattan derin bir zevk alan Amyas'ı. Kin, aşktan kuvvetli olmamalıdır. </p>
<p class="calibre1">Fakat Caroline'in kini aşktan üstündü. Benim ona karşı duyduğum nefret de öyle... Ondan nefret ediyorum... Nefret ediyorum..." Poirot'ya yaklaşarak, eğildi. Poirot'nun kolunu yakaladı. "Birbirimize karşı neler hissettiğimizi anlamanız gerekli. Yani Amyas'la benim... Bir şey var, bunu size göstereceğim." </p>
<p class="calibre1">Dönerek, yazı masasına gitti. Bunun gözündeki gizli çekmeceyi açtı. Döndüğü zaman elinde mürekkebi solmuş, buruşuk bir mektup vardı. Bunu, sahilde bulduğu renkli çakılı, büyük hazinesini göstermeye çalışan küçük bir çocuk edasıyla Poirot'ya uzattı. Belçikalı, buruşuk sayfaları açtı. </p>
<p class="calibre1">"Elsa sevgili küçüğüm. Şimdiye dek senin kadar güzel bir insanla karşılaşmadım. </p>
<p class="calibre1">Fakat yine de korkuyorum. Çok yaşlıyım. Orta yaşlı, aksi, uçarı bir iblisim ben. </p>
<p class="calibre1">Bana güvenme, bana inanma. Sanatım dışında, hiçbir işe yaramam ben. En iyi taraflarımı eserlerimde görürsün. İşte böyle. Sana ihtar ediyorum. Sonradan, </p>
<p class="calibre1">'Bilmiyordum,' deme. </p>
<p class="calibre1">Allah kahretsin! Her şeye rağmen sen benim olacaksın. Senin için ruhumu şeytana bile satarım. Senin bir resmini yapacağım. Bunu görünce bütün dünya şaşkına dönecek. Senin için çıldırıyorum, Elsa. Uyuyamıyorum, yemek yiyemiyorum, Elsa, Elsa, Elsa, daima seninim. Ölünceye kadar... Amyas." </p>
<p class="calibre1">Mektup on altı yıl önce yazılmıştı. Mürekkep solmuş, kâğıt buruşmuştu. Fakat kelimeler canlılıklarını kaybetmemişlerdi, hâlâ yaşıyorlardı. Poirot bu mektubun yazıldığı kadına baktı. Fakat o artık bir kadın değil, Amyas'a âşık genç kızdı. </p>
<p class="calibre1">Poirot, Juliet'i düşündü... </p>
<p class="calibre1">- 94-</p>
<p class="calibre1">IX</p>
<p class="calibre1">Bu küçük domuza hiçbir şey verilmedi</p>
<p class="calibre1">"Bunun nedenini sorabilir miyim, Mösyö Poirot?" </p>
<p class="calibre1">Hercule Poirot yaşlı mürebbiyeye cevap vermeden önce bir an düşündü. Miss Cecilia Williams, zekâ dolu gri gözlerini ona dikmişti. Oturdukları oda çok küçük, halı ve eşyalar çok eskiydi. Hercule Poirot yaşlı mürebbiyenin bir hayli fakir olduğunun farkındaydı. "Evet, bu küçük domuza hiçbir şey verilmemiş." </p>
<p class="calibre1"/>
<p class="calibre1">www.netevin.com</p>
<p class="calibre1">Miss Williams ciddi bir tavırla tekrarladı. "Crale olayı hakkında hatırladıklarımı öğrenmek istiyorsunuz. Bunun nedenini sorabilir miyim?" </p>
<p class="calibre1">Poirot yazılacak kitap öyküsünü anlatmaktan vazgeçti. Miss Williams da insanı doğruyu söylemeye zorlayan bir şeyler vardı. Onun gerçekten iyi bir mürebbiye olduğu anlaşılıyordu. Belçikalı dedektif Carla Lemarchant'ın kendisine gelişini, onunla konuştuklarını anlatmaya başladı. Temiz fakat eski bir elbise giymiş</p>
<p class="calibre1">olan, ufak tefek yaşlı kadın onu dikkatle dinliyordu. </p>
<p class="calibre1">Sonra, "O çocuktan haber almak hoşuma gitti," dedi. "Onun nasıl bir insan olduğunu öğrendiğime memnunum." </p>
<p class="calibre1">"Çok sevimli ve güzel bir kız o. Cesareti var ve kişilik sahibi." </p>
<p class="calibre1">Miss Williams kısaca, "İyi," diye cevap verdi. </p>
<p class="calibre1">"Ayrıca Carla inatçı da. Onu reddetmek ya da geri çevirmek kolay değil." </p>
<p class="calibre1">Yaşlı mürebbiye düşünceli bir tavırla başını salladı. "Onun da sanat yeteneği var mı?" </p>
<p class="calibre1">"Sanmıyorum." </p>
<p class="calibre1">Miss Williams alaycı bir tavırla mırıldandı. "İşte buna sevinmek lazım." Onun sanatçılar hakkında ne düşündüğü sesinin tonundan anlaşılıyordu. Ekledi. </p>
<p class="calibre1">"Anlattıklarınızdan Carla'nın babasından çok annesine çekmiş olduğu anlaşılıyor." </p>
<p class="calibre1">- 95-</p>
<p class="calibre1">"Galiba... Bunu bana kesin olarak onu gördüğünüz zaman söyleyebilirsiniz. </p>
<p class="calibre1">Carla'yla konuşmak ister miydiniz?" </p>
<p class="calibre1">"Çok isterim. Tanıdığınız bir çocuğun büyüyünce ne hal aldığını görmek ilgi çekici bir şey." </p>
<p class="calibre1">"Onu son gördüğünüz zaman pek küçüktü herhalde?" "Beş buçuk yaşındaydı. Çok şirin bir çocuktu. Fakat gereğinden fazla sessizdi. Düşünceliydi. Kendi kendine oynar, başkalarına sokulmazdı. Şımarık değildi." </p>
<p class="calibre1">Poirot, "Neyse ki o sırada küçükmüş," dedi. </p>
<p class="calibre1">"Neyse ki... Eğer daha büyük olsaydı o olay üzerinde çok kötü bir etki yapabilirdi." </p>
<p class="calibre1">Poirot, "Fakat," diye karşılık verdi. "Bence çocuğun durumu yine de hoş değildi. </p>
<p class="calibre1">Belki fazla bir şey bilmiyordu veya kendisine durum açıklanmamıştı. Buna rağmen evde esrarlı bir hava vardı. Herhalde sorduğu sorulara cevap verilmiyordu. Sonra da birdenbire yuvasından uzaklaştırıldı. Bütün bunlar bir çocuk için iyi şeyler değil." </p>
<p class="calibre1">Miss Williams düşünceli bir tavır takındı. "Bunlar sandığınızdan daha az zarar vermiş olabilir." </p>
<p class="calibre1">Poirot, "Size bir şey sormak istiyordum..." dedi. "Nedense bu çocuktan söz ettiğim zaman daima hafif bir hayretle karşılaşıyorum. Sanki karşımdaki Crale'lerin bir çocuğu olduğunu unutmuş gibi davranıyor. Bu normal bir şey değil, sanırım matmazel. Bu şartlar altında bir çocuk daima önem kazanır. Amyas Crale'in karısını terk etmeye kalkması için bazı nedenler vardı belki. Fakat böyle boşanmalarda çocuk üzerinde çok durulur. Oysa bu vakada Carla'ya aldıran olmamış bile. Bence bu... acayip bir şey." </p>
<p class="calibre1">Miss Williams çabucak karşılık verdi. "Parmağınızı işin can alıcı noktasına bastınız, Mösyö Poirot. Çok haklısınız. İşte ben de bunun için demin Carla'nın başka yere götürülmesinin bir bakıma kendisi için çok iyi olduğunu anlatmaya çalıştım. Yoksa çocuk büyüdükçe evdeki bir eksiklik dolayısıyla acı çekecekti." </p>
<p class="calibre1">Öne</p>
</body></html>
