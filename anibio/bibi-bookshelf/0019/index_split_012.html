<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:11:52+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_11">-120-</h2>
<p class="calibre1">ğa kalkarak, bana gülümsedi. Koluma girerek, "Ne güzel bir sabah," dedi. Evet, doğrusu onun için güzel bir sabahtı. Zalim bir kızdı o. Hayır daha doğrusu dürüsttü ve hayal gücü kuvvetli değildi. O sadece istediği şeyi görebilen insanlardandı. O sırada kütüphanenin kapısı şiddetle çarpılarak kapandı. Amyas Crale dışarı çıktı. Yüzü kızarmıştı. Sert bir hareketle Elsa'yı omuzlarından yakaladı. "Haydi. Poz verme zamanın geldi. Resmi tamamlamak istiyorum." </p>
<p class="calibre1">Elsa, "Pekâlâ dedi. "Yalnız gidip kazağımı alayım. Rüzgâr soğuk esiyor." İçeri girdi. Amyas, "Bu kadınlar da," diye homurdandı. Ben sadece "Üzülme, dostum," </p>
<p class="calibre1">diyebildim. Ondan sonra Elsa dışarı çıkıncaya kadar konuşmadık. İkisi Batarya bahçesine indiler. Ben de eve girdim. Caroline holde duruyordu. Beni fark ettiğini pek sanmıyorum. Kendi kendine "Zalimlik bu," diye fısıldadığını duydum. </p>
<p class="calibre1">Sonra yanımdan geçerek, merdivenlerden çıktı. Banakalırsa o sırada Amyas'ı öldürmeye karar vermiş ve zehiri almak için odasına gitmişti. </p>
<p class="calibre1">Aynı anda telefon çaldı. Hizmetçilerin cevap vermesini beklemeden uzanıp ahizeyi kaldırdım. Karşımdaki ağabeyim Mere-dith'di. Çok endişeliydi o. "Laboratuvara gitim." dedi. "Coniine şişesi yarısına kadar boşalmış." Şimdi o anda yapmam gereken şeyleri tekrarlamamın hiç faydası yok. Fakat bu o kadar hayret edilecek bir şeydi ki, şaşırıp kaldım. O sırada birinin merdivenlerden indiğini duyarak, Meredith'e sert bir sesle, "Hemen buraya gel," diye bağırdım. </p>
<p class="calibre1">Meredith'i karşılamaya kendim gittim. Bunu yapmak için de Batarya bahçesinin yanından geçtim. Amyas hem resim yapıyordu, hem de Elsa'yla neşeyle konuşmaktaydılar. Elsa bir ara, "Böyle otura otura kollarımla bacaklarım tutuldu." diye şikâyet etti. "Biraz dinlenemez miyim, sevgilim?" Amyas'ın bağırdığını duydum. "Olmaz! Sen dayanıklı bir kızsın. Emin ol bu resim harika www.netevin.com</p>
<p class="calibre1">olacak." Elsa güldü. "Hain!" İlerlediğim için ondan sonraki konuşmalarını duyamadım. </p>
<p class="calibre1">- 121 -</p>
<p class="calibre1">Meredith'le karşılaştığım zaman ağabeyimin renginin uçmuş olduğunu fark ettim. </p>
<p class="calibre1">Çok endişeliydi. "Sen benden daha akıllısın Philip. Ne yapmam gerek. O zehir çok tehlikelidir." </p>
<p class="calibre1">"Zehirin alındığından emin misin?" diye sordum. Bağırdı "Tabii. Daha dün, şişe ağzına kadar doluydu." Ona, "Zehiri kimin çaldığını bilmiyor musun?" dedim. </p>
<p class="calibre1">Başını salladı. "Hayır." O zaman. "Bence zehiri Caroline aldı," diye cevap verdim. "Herhalde Elsa'yı zehirleyecek. Ya da Coniine'i çalan Elsa, Caroline'i ortadan kaldırmak niyetinde o." </p>
<p class="calibre1">Meredith fena halde telaşlandı. "İmkânsız melodrama kaçan laflar bunlar... Şimdi ne yapacağız?" Ben de budalalığımdan, "Dikkatle düşünmemiz gerekiyor," dedim. </p>
<p class="calibre1">"Ya contine'in çalındığını açıkça ilan edersin. Ya da Caroline'i bir köşede sıkıştırırsın. Eğer zehiri onun almadığından eminsen, o zaman El-sa'yla konuşursun." Bizim budala, "Onun gibi bir kız!" diye inledi. "Zehiri o almış</p>
<p class="calibre1">olamaz." Ben, "Ondan her şey beklenir," dedim. </p>
<p class="calibre1">Konuşa konuşa eve doğru çıkıyorduk. Tam Batarya bahçesine yaklaşırken Caroline'in sesini duyduk. Bir an üçünün kavga ettiklerini sandım. Fakat sonra Angela'dan söz ettiklerini anladım. Caroline itiraz edip duruyordu. "Kız için çok ağır bu." dedi. Amyas öfkeyle bir şeyler söyledi. Tam bahçe kapısının önüne geldiğimiz sırada kapı açılarak Caroline çıktı. Arkada duran Amyas bizi görünce biraz şaşaladı. Caroline ise, "Meredith," dedi. "Angela'nın okula gönderilmesi konusunu konuşuyorduk. Bunun Angela için iyi bir şey olacağını sanmıyorum." </p>
<p class="calibre1">Amyas bağırdı. "Sorun çıkarma. Kıza bir şey olmaz. Defolup gitsin." </p>
<p class="calibre1">O sırada Elsa bahçe yolundan koşarak indi. Elinde kırmızı bir kazak vardı. </p>
<p class="calibre1">Amyas, "Haydi, çabuk, poz al," diye homurdandı. "Vakit kaybetmek istemiyorum." </p>
<p class="calibre1">Dönerek sehpasının durduğu tarafa doğru gitti. Onun biraz sendelediğini fark ederek, acaba çok mu içti? diye düşündüm. Amyas, "Bira çok sıcak," dedi. "Neden burada buz yok?" </p>
<p class="calibre1">- 122-</p>
<p class="calibre1">Caroline Crale, "Sana şimdi buzlu bira yollarım." diye cevap verdi. Amyas mırıldandı. "Teşekkür ederim." Sonra Caroline Batarya bahçesinin kapısını kapatarak, bizimle birlikte eve döndü. Angela bize birayla bardak getirdi. Biz biralarımızı içerken Caroline yanımızdan geçti. Elinde bir şişe bira vardı. </p>
<p class="calibre1">"Bunu Am-yas'a götürüyorum," dedi. Meredith hemen ayağa fırladı. "Ben götüreyim." Fakat Caroline buna razı olmadı. Budalalığımdan bunu kadının kıskançlığına verdim. O ikisinin baş başa kalmalarına dayanamıyor, diye düşündüm. "Demin de Angela'yı bahane ederek, yanlarına gitmiş." </p>
<p class="calibre1">Caroline zikzak yoldan uzaklaştı. Angela kendisiyle denize girmem için ısrar ediyordu. Ağabeyimle konuşmamız imkânsızdı. Ona, "Öğleden sonra görüşürüz," </p>
<p class="calibre1">dedim. Başını salladı. </p>
<p class="calibre1">Kıyıya inip, Angela'yla yüzdük. O arada Caroline'i bir kenara çekip sıkıştırmaya karar verdim. Bu işi ağabeyime bırakmak doğru değildi. Saatime baktığım zaman bir hayli geç olduğunu fark ettim. Angela'yla eve koştuk. Diğerleri sofraya oturuyorlardı. Yalnız Amyas yoktu. Sık sık yaptığı gibi Batarya'da kalmış, resmine devam ediyordu. Yemekten sonra terasta kahve içtik. Caroline'in o sırada nasıl bir tavır takındığını hatırlamayı çok isterdim. Fakat hiç heyecanlı değildi. Sakin ve üzüntülü bir hali vardı sanırım. Ne iblisti bu kadın? </p>
<p class="calibre1">Caroline daha sonra ayağa kalkarak Amyas'a kahve götüreceğini söyledi. Miss Williams da onunla birlikte gitti. Galiba bunu ondan Caroline istemişti. İki kadın birlikte uzaklaştılar. Meredith de bahçede dolaşmaya başladı. Tam onun peşinden gideceğim sırada Meredith'in koşarak bahçe yolundan çıktığını gördüm. </p>
<p class="calibre1">Yüzü kurşunu bir renk almıştı. "Çabuk," diye inledi. "Bir doktor çağıralım... </p>
<p class="calibre1">Amyas..." </p>
<p class="calibre1">"Hasta mı? Ölüyor mu?" </p>
<p class="calibre1">Meredith, "Korkarım," dedi. "Ölmüş..." </p>
<p class="calibre1">Bir an Elsa'yı unutmuştuk. Kız acı acı bağırmaya başladı. "Ölmüş mü? Ölmüş mü?" </p>
<p class="calibre1">Sonra koşmaya başladı. Bir intikam meleğinden farksızdı. </p>
<p class="calibre1">- 123-</p>
<p class="calibre1"/>
<p class="calibre1">www.netevin.com</p>
<p class="calibre1">Meredith soluk soluğa, "Onun peşinden koş," diye ısrar etti. "Ben telefon ederim. Kızın peşinden koş. Onun neler yapabileceğini bilmiyorsun." </p>
<p class="calibre1">Ben de öyle yaptım. İyi de etmişim. Kız, Caroline'i kolaylıkla öldürebilirdi. </p>
<p class="calibre1">Ömrümde öyle acı ve kin gördüğümü hatırlamıyorum. O eski terbiyeli ve nazik hali kalmamıştı. Annesiyle babasının, büyükbabasının fabrika işçisi olduğunu anlamak çok kolaydı artık. Âşığını kaybedince ilkel bir kadın olup çıkmıştı. Fırsat bulsaydı Caroline'in yüzünü tırmalayacak, saçlarını yolacak ve onu duvardan denize atacaktı. Her nedense Caroline'in Am-yas'ı bıçakladığını sanıyordu. Ne olduğunu anlamamıştı tabii. </p>
<p class="calibre1">Onu sıkıca yakaladım. Sonra Miss Williams idareyi ele aldı. Doğrusu bu işi iyi biliyordu o. Elsa'ya, "Kendinize gelin," dedi. "Kimsenin sizin gürültü ve patırdınızı dinleyecek hali yok." El-sa birdenbire sustu. Sık sık soluyor ve titriyordu. </p>
<p class="calibre1">Caroline gelince... Bence onun maskesi de düşmüştü artık. Hareketsiz duruyordu. </p>
<p class="calibre1">Sersemlemiş gibi bir hali vardı. Fakat gözlerinden hiç de böyle olmadığını anladım. Her şeyin farkındaydı Caroline. Onun yanına giderek, usulca, "Allanın belası katil," diye fısıldadım. "En samimi arkadaşımı öldürdün." Geriledi. </p>
<p class="calibre1">"Hayır... hayır... o intihar etti..." Gözlerinin içine baktım. "Bu masalı polislere anlat..." Anlattı... Ve ona inanmadılar... </p>
<p class="calibre1">Meredith Blake'in Anlattıkları</p>
<p class="calibre1">Azizim Mösyö Poirot, </p>
<p class="calibre1">Size söz verdiğim gibi on altı yıl önce olan felaketle ilgili olaylardan, hatırlayabildiklerimi yazıyorum. Fakat önce şunu söylemek isterim. Bana anlattıklarınızı iyice düşündüm ve Caroline Crale'in kocasını hiçbir zaman zehirleyemeyeceğine inan-</p>
<p class="calibre1">- 124-</p>
<p class="calibre1">dım. Herhalde Amyas Crale ani bir vicdan azabına kapıldı ve intihar etti. </p>
<p class="calibre1">Caroline'in daima bunda ısrar etmiş olması da anlamlı değil mi? </p>
<p class="calibre1">Şimdi gelelim olaylara... Caroline'le o felaketten birkaç hafta önce yaptığımız konuşmanın ilginizi çekeceğini sanıyorum. Bu konuşma Elsa Greer'in Alderbury'e yaptığı ilk ziyaret sırasında oldu. </p>
<p class="calibre1">Caroline kendisine çok bağlı olduğumu bilirdi. Onun için de kolaylıkla bana açılabilirdi. Son zamanlarda üzgün bir hali vardı. Buna rağmen bana, "Amyas buraya getirdiği bu kızı çok seviyor mu dersin?" diye sorduğu zaman bayağı şaşırdım. </p>
<p class="calibre1">"Amyas sadece onun resmini yapmayı istiyor," dedim. "Am-yas'ın nasıl bir insan olduğunu bilirsin." </p>
<p class="calibre1">Caroline başını salladı. "Hayır, o Elsa'ya âşık." </p>
<p class="calibre1">"Şey... belki biraz..." </p>
<p class="calibre1">"Hayır. Bir hayli." </p>
<p class="calibre1">"Kızın çok güzel olduğunu itiraf ediyorum." diye cevap verdim. "Amyas'ın güzellere düşkün olduğunu ikimiz de biliyoruz. Fakat şimdiye kadar Amyas'ın sadece bir tek kişiyi sevdiğini öğrenmiş olman gerekir. O da sensin Caroline. </p>
<p class="calibre1">Evet, bazı-kadınla-ra kapılıyor ama bu pek kısa sürüyor." </p>
<p class="calibre1">Caroline mırıldandı. "Ben de hep öyle sanırdım." </p>
<p class="calibre1">"Bana inan, Caroline," dedim. "Gerçekten öyle." </p>
<p class="calibre1">İçini çekti. "Bu kez korkuyorum, Meredith. Bu kız... o kadar içten davranıyor ki... Çok genç ve... çok ateşli. Bana bu kez... bu sorun ciddiymiş gibi geliyor." </p>
<p class="calibre1">"Kızın çok genç ve dediğin gibi olması onu tehlikeden koruyacaktır," diye karşılık verdim. "Amyas kadınları çabucak elde etmesini bilir. Fakat karşısına böyle bir kız çıkanca durum değişir tabii." </p>
<p class="calibre1">Caroline, "İşte ben de bundan korkuyorum," dedi. "Bu seferki başka olacak." </p>
<p class="calibre1">Sonra devam etti. "Ben otuz dördündeyim, </p>
<p class="calibre1">- 125-</p>
<p class="calibre1">Meredith. Amyas'la evleneli on yıl oldu. Güzellik bakımından El-sa'yla boy ölçüşemem. Bunu çok iyi biliyorum." </p>
<p class="calibre1">İtiraz ettim. "Fakat Amyas'ın aslında sana çok bağlı olduğunu bilmiyormusun, Caroline?" </p>
<p class="calibre1">"İnsan erkekler hakkında ne bilebilir ki?" Üzüntüyle hafifçe güldü. "Ben ilkel bir kadınım, Meredith. İçimden de o kızı baltayla parçalamak geliyor." </p>
<p class="calibre1"/>
<p class="calibre1">www.netevin.com</p>
<p class="calibre1">"Herhalde bu kız ne yaptığının farkında değil, Caroline, Amyas'a hayran. Ona tapıyor. Başlangıçta Amyas'ın kendisine âşık olmaya başladığını sezemedi." </p>
<p class="calibre1">Caroline, "Sevgili Meredith," diye mırıldanarak, bahçeden söz etmeye başladı. </p>
<p class="calibre1">Artık onun bu sorunla ilgili endişelenmeyeceğini umdum. </p>
<p class="calibre1">Bu konuşmamızdan kısa bir zaman sonra Elsa Londra'ya döndü. Amyas da Alderbury'den ayrıldı. Ben de o arada bu konuyu unuttum. Sonra Elsa'nın Amyas'ın resmini tamamlayabilmesi için tekrar köşke gelmiş olduğunu öğrendim. Bu haber beni biraz endişelendirdi. Fakat Caroline'i gördüğüm zaman o bana açılmadı. </p>
<p class="calibre1">Fakat davranışları her zamanki gibiydi. Endişeli ya da üzgün değildi. Bu yüzden işin ne kadar ilerlemiş olduğunu duyunca fena halde sarsıldım. Amyas ve Elsa'yla yaptığım konuşmayı size anlattım. Caroline'le konuşma fırsatı bulamadım. Sadece birbirimize bir iki kelime söyledik. Onun ıstırapla irileşmiş gözlerini hâlâ görüyor, sesini duyuyordum. "Ne yok ki..." Amyas, Caroline'in her şeyiydi. Adam başkasına âşık olunca, Caroline'in de hayatının sonu gelmişti. Coniine'i bu yüzden aldığından eminim. O intihara karar vermişti. Herhalde Amyas sonradan bu ze-hiri onda gördü ve vicdan azabına kapılarak kendisini öldürdü. </p>
<p class="calibre1">Onun ölümü de tam kendisine uygun bir şeydi. Amyas'ın hayatta en çok kıymet verdiği şey sanatıydı. Onun için elinde fırçayla ölmeye karar verdi. Gözleri de en son ümitsiz bir aşkla sevdiği kızı görecekti... </p>
<p class="calibre1">¦</p>
<p class="calibre1">- 126-</p>
<p class="calibre1">Yalnız geri açıklanması gereken bir şey kalıyor. Caroline'in dava boyunca takındığı tavır. Fakat bunun sebebini de anlıyorum. Ne de olsa zehiri laboratuvardan kendisi almıştı. İntihar etme kararı, kocasının kendisini öldürmesine neden olmuştu. Bu yüzden de Caroline kocasının ölümünden kendisini sorumlu tutuyordu. </p>
<p class="calibre1">Şimdi bu felaketle ilgili olaylara geçiyorum. Size olaydan bir gün önce olanları anlattım. Onun için sıra ölüm gününde... </p>
<p class="calibre1">O gece rahat uyuyamadım. Çok sevdiğim dostlarımın bu durumu beni üzüyordu. Bu felakete engel olabilmek için düşündüm durdum. Altıya doğru derin bir uykuya dalmıştım. Saat dokuz buçukta uyandığım zaman her tarafım ağrıyordu. Hemen sonra, yatak odamın altındaki laboratuvarda birinin dolaştığını sandım. Fakat şunu da söyleyeyim. Herhalde aslında laboratu-vara bir kedi girmişti. Çünkü pencere aralık kalmıştı ve bir kedi buradan içeriye kolaylıkla girebilirdi. </p>
<p class="calibre1">Giyinir giyinmez, laboratu-vara indim. Raflara bakarken coniine şişesinin diğerlerine göre biraz önde durduğunu fark ettim. Sonra da zehirin iyice azalmış</p>
<p class="calibre1">olduğunu görerek, şaşırdım ve korkmaya başladım tabii. Evde-kileri sorguya çektim. Hepsi de laboratuvara girmediklerine yemin ettiler. Biraz düşündükten sonra kardeşime telefon etmeye ve onun fikrini almaya karar verdim. Philip benden zekidir. O durumun ne kadar önemli olduğunu hemen anladı. Bana hemen Alderbury'e gelmemi söyledi. Yolda Miss Williams'a rastladım. Dersten kaçmış</p>
<p class="calibre1">olan Angela'yı arıyordu. Ona, "Angela'yı görmedim," dedim. "Bize de gelmedi." </p>
<p class="calibre1">Mürebbiye bir şeyler olduğunu anlamıştı sanırım. Bana acayip acayip baktı. Fakat ona durumu anlatmak niyetinde değildim. Ona mutfak bahçesine bakmasını söyledim. </p>
<p class="calibre1">Çünkü Angela oradaki elma ağacına pek meraklıydı. Kayıkla Alderbury tarafına geçtiğim zaman kardeşim beni bekliyordu. Onunla yoldan eve çıkmaya başladık. </p>
<p class="calibre1">Batarya bahçesinin yakınından geçerken Caroline'le Amyas'ın tartıştıklarını duyduk. Doğrusu ben söylenenleri pek dinlemedim. Caroline'in de Amyas'ı tehdit etmediğinden</p>
<p class="calibre1">- 127-</p>
<p class="calibre1">eminim. Karı koca Angela'yı konuşuyorlardı. Herhalde Caroline, Angela'nın okula gönderilmemesi için yalvarıyordu. Fakat Am-yas, kararlıydı. "Her şey kararlaştırıldı." diye bağırıyordu. "Pılısı-nı pırtısını toplayıp gider." </p>
<p class="calibre1">Tam önüne geldiğimiz sırada Batarya bahçesinin kapısı açıldı ve Caroline dışarı çıktı. Üzüntülüydü. Bana bakarak dalgın dalgın gülümsedi ve Angela'dan söz ettiklerini söyledi. O sırada Elsa da yoldan indi. Amyas'ın resme devam etmek istediği belliydi. Onun için biz yolumuza devam ettik. </p>
<p class="calibre1">Sonradan Philip zehir konusunda hemen harekete geçmediği için kendini suçlu buldu. Onunla konuşmamıza devam edemedik. Bu işi öğleden sonraya bırakmaya karar verdik. Daha sonra Angela'yla Caroline bize bira getirdiler. Philip'le rahatça konuşamayacağımızı bildiğim için bahçeye çıktım ve yoldan Ba-tarya'ya doğru inmeye başladım. Zehir sorununu iyice düşünmeyi istiyordum. Size gösterdiğim www.netevin.com</p>
<p class="calibre1">gibi Batarya'nın üzerindeki açıklıkta eski bir bank vardı. Oraya oturarak, bir sigara yaktım. Coniine sorununu düşünüyor, bir taraftan da Amyas'a poz veren Elsa'yı seyrediyordum. Elsa'yı hep o günkü gibi hatırlayacağım. Sarı bir gömlek ve koyu mavi bir pantolon giymiş, omzuna da kırmızı bir kazak atmıştı. Yüzü hayat, sağlık ve neşe doluydu. Neşeli sesiyle de ilerde yapacakları şeyleri planlıyordu. Bilerek onları gizlice dinlediğim sanılmasın. Elsa oturduğu yerden beni kolaylıkla görebiliyordu. Hatta bana elini sallayarak, "Bugün Amyas'ın aksiliği üstünde," diye seslendi. "Dinlenmeme izin vermiyor. Oysa kollarımla bacaklarım kaskatı kesildi. Her tarafım ağrıyor." </p>
<p class="calibre1">Amyas homurdandı. "Benim de kollarımla bacaklarım tutuldu. Bütün vücudum kaskatı kesildi. Bende adale romatizması var galiba." </p>
<p class="calibre1">Elsa alay etti. "Zavallı ihtiyar..." Amyas da, "Evet," diye cevap verdi. </p>
<p class="calibre1">"Yakında kemikleri çatırdayan bir ihtiyarla evleneceksin." </p>
<p class="calibre1">- 128-</p>
<p class="calibre1">Onların gelecekten böyle neşeyle söz etmeleri beni çok sarstı. Sebep oldukları ıstıraba aldırmıyorlardı bile. Fakat Elsa'yı da kabahatli bulamazdım. Çok genç ve çok âşıktı. Kendisinden emindi. Ne yaptığını bilmiyordu. Acı çekmenin ne demek olduğunun farkında değildi. Bir çocuk gibi pek yakında Caroline'in kendisini toplayacağına, acılarını unutacağına inanıyordu. </p>
<p class="calibre1">Tabii o gün fazla konuşmadılar. Bir ressam çalışırken gevezelik istemez. Belki on dakikada bir Elsa bir şey söylüyor, Amyâs da mırıltıyla ona cevap veriyordu. </p>
<p class="calibre1">Elsa bir ara, "İspanya bakımından haklısın," dedi. "Önce oraya gitmemiz lazım. </p>
<p class="calibre1">Beni boğa güreşine de götürmelisin. Herhalde harikulade bir şey bu. Fakat boğanın güreşçiyi öldürmesini isterim. Adamın onu değil. Romalı kadınların bir erkeğin ölümünü seyrederken neler hissettiklerini anlıyorum. İnsanlar önemli değil, fakat hayvanlar harikulade yaratıklar." </p>
<p class="calibre1">Sanırım Elsa da biraz hayvan gibiydi. Genç, ilkel, tecrübesizdi. Istırabın ne olduğunu bilmiyordu. Bence Elsa düşünmüyor, yalnızca hissediyordu. Çok canlı ve hayat doluydu. Onu en son o sırada böyle canlı kendinden emin bir halde gördüm. </p>
<p class="calibre1">Öğle yemeği çanı çalınca banktan kalkarak, yoldan indim. Batarya bahçesinin kapısında Elsa yanıma geldi. Amyas banka uzanır gibi oturmuş, kollarını da açmıştı. Resme bakıyordu. Onu bu halde çok görmüştüm. Zehirin etki yapmaya başladığını, kollarının katılaştığını nereden bilirdim? </p>
<p class="calibre1">O hastalıktan öyle nefret ederdi ki. Böyle bir şeyi hiçbir zaman itiraf etmezdi. </p>
<p class="calibre1">Herhalde o sırada başına güneş geçtiğini sanıyordu. Belirtiler hemen hemen birbirinin aynıdır. Fakat o böyle şeylerden şikâyet edecek bir insan değildi. </p>
<p class="calibre1">Elsa, "Yemeğe gelmiyor," dedi. </p>
<p class="calibre1">İçimden, akıllılık ediyor, diye düşündüm. Sonra da Amyas'a seslendim. "Şimdilik izninle..." Gözlerini resimden ayırarak, bana baktı. Bakışlarında acayip bir şey vardı. Öfke ve kine benzi-</p>
<p class="calibre1">- 129-</p>
<p class="calibre1">Beş Küçük Domuz / F: 9</p>
<p class="calibre1">yordu bu. Tabii o zaman durumu anlamadım. Zira Amyas resmi istediği gibi gitmediği zaman böyle öfkelenirdi. Bu kez de öyle olduğunu sandım. Amyas homurdanır gibi bir ses çıkardı. </p>
<p class="calibre1">Elsa da ben de onun durumunda bir acayiplik görmedik. Sanatçılara özgü bir hiddet gibi geldi bu bize. Bu yüzden de Am-yas'ı orada bırakarak güle konuşa eve gittik zavallı, sevgilisini bir daha sağ olarak görmeyeceğini bilseydi... Allaha çok şükür, bilmiyordu. Onun için bir süre daha mutluluk içinde yaşadı. </p>
<p class="calibre1">Caroline'in davranışları yemekte de doğaldı. Fakat biraz düşünceliydi. Bundan da onun bu olayla hiçbir ilgisi olmadığı anlaşılmaz mı? Caroline bu kadar rol yapamazdı. </p>
<p class="calibre1">Daha sonra Caroline'le mürebbiye Batarya'ya giderek Am-yas'ı buldular. Eve doğru gelen Miss Williams'la karşılaştım. Bana doktora telefon etmemi söyleyerek, tekrar Caroline'in yanına döndü. </p>
<p class="calibre1">Zavallı yavrucak, Elsa'yı kastediyorum. Korkunç bir üzüntüye kapıldı o. Bu çocuklar, hayatın kendilerine böyle ağır bir darbe indirebileceğine bir türlü inanamıyorlar. Caroline oldukça sakindi. Tabii o duygularını kontrol etmesini Elsa'dan daha iyi biliyordu. Onun pişman gibi bir hali de yoktu. Amyas'ın intihar ettiğini söyledi. Buna inanmadık. Elsa haykırarak onu suçladı. </p>
<p class="calibre1"/>
<p class="calibre1">www.netevin.com</p>
<p class="calibre1">Herhalde Caroline polisin kendisinden şüphe edeceğini anlamıştı. Onun için bu biçimde hareket ediyordu Philip ise onun katil olduğundan emindi. Mürebbiyenin hepimize büyük yardımı oldu. Elsa'yı yatırarak, ona sakinleştirici bir ilaç verdi. Polis geldiği zaman Angela'yı korudu. </p>
<p class="calibre1">O felaket, müthiş bir kâbustu. Hâlâ da öyle ya. </p>
<p class="calibre1">İster inansınlar ister inanmasınlar. Amyas'ın intihar ettiğinden eminim. </p>
<p class="calibre1">- 130-</p>
<p class="calibre1">Lady Dittisham'ın Anlattıkları</p>
<p class="calibre1">Aşağıya Amyas'la tanıştığım ilk günden, onun ölümüne kadar olan olayları yazıyorum. </p>
<p class="calibre1">Onunla ilk kez sanatçıların verdiği bir partide tanıştım. Hiç unutmam, pencerenin yanında ayakta duruyordu. Odaya girer girmez ilk onu gördüm. Kim olduğunu sordum. Biri, "Ressam Crale o," dedi. Hemen beni onunla tanıştırmalarını istedim. </p>
<p class="calibre1">O partide on dakika kadar konuştuk sanırım. Amyas Cra-le'in bende yaptığı etkiyi anlatmaya sözler yeterli değil. Sadece onun yanında herkes cüceleşiyor ve sönükleşiyordu. </p>
<p class="calibre1">O tanışmadan sonra, gidip onun eserlerini seyrettim. Bond sokağında bir sergi açmıştı. Diğer galerilerde de tabloları vardı. Hepsini de gördüm. Tekrar karşılaştığımız zaman, "Tablolarını seyrettim," dedim. "Hepsi de harikulade." </p>
<p class="calibre1">Yüzünde alaycı bir ifade belirdi. "Sana resimden anladığını kim söyledi? Bundan hiç anlamadığından eminim." </p>
<p class="calibre1">"Belki anlamıyorum," diye cevap verdim. "Fakat resimlerin harika." </p>
<p class="calibre1">Güldü, "Aptal aptal konuşma." </p>
<p class="calibre1">Başımı salladım. "Aptal aptal konuşmuyorum. Benim resmimi yapmanı istiyorum." </p>
<p class="calibre1">Amyas, "Aklın başında olsaydı," diye homurdandı. "Benim 'cici' kadınların portrelerini yapmadığımı bilirdin." </p>
<p class="calibre1">"Bunun portre olması şart değil," dedim. "Ayrıca ben 'cici ' bir kadın da değilim." </p>
<p class="calibre1">Sanki beni yeni yeni görmeye başlıyormuş gibi yüzüme dikkatle baktı. "Evet belki gerçekten değilsin." Sordum. "Yani resmimi yapacak mısın?" </p>
<p class="calibre1">Başını yana eğerek bir süre beni süzdü. "Acayip bir çocuksun, öyle değil mi." </p>
<p class="calibre1">- 131 -</p>
<p class="calibre1">"Ben çok zenginim," dedim. "İstediğin parayı veririm." </p>
<p class="calibre1">"Resmini yapmamı neden bu kadar çok istiyorsun?" diye sordu. </p>
<p class="calibre1">"İstiyorum, işte o kadar." Kaşlarını kaldırdı. "Bu yeterli bir neden mi?" </p>
<p class="calibre1">"Evet," dedim. "Ben her istediğimi elde ederim." İçini çekti. "Zavallı yavrum o kadar gençsin ki." Israr ettim. "Resmimi yapacak mısın?" Beni omuzlarımdan tutarak, ışığa doğru çevirdi. Dikkatle baktı. Sonra biraz geriledi. Ben hareketsiz durmuş, bekliyordum. "Bazen St. Paul Katedrali'nin tepesine konan acayip renkli kuşların resmini yapmayı isterim. Eğer senin alışılmış bir manzaranın önünde resmini yaparsam bu isteğime de kavuşmuş sayılırım." </p>
<p class="calibre1">"Demek resmimi yapacaksın?" diye sordum. "Şimdiye kadar gördüğüm en güzel, en göz alıcı, en renkli ve en cilasız yaratıklardan birisin. Evet, resmini yapacağım." Güldüm. "O halde sorun yok." </p>
<p class="calibre1">O devam etti. "Fakat sana ihtar ediyorum, Elsa Greer resmini yaparken seninle sevişmeye kalkabilirim." </p>
<p class="calibre1">"Ben de bunu umuyordum..." Bunu yavaşça fakat sakin bir tavırla söyledim. </p>
<p class="calibre1">Nefesini tuttu. Birdenbire gözlerinde bir pırıltı belirdi. Anlayacağınız birbirimize birdenbire âşık olduk. </p>
<p class="calibre1">Bir iki gün sonra buluşduk. Bana Devonshire'a gelmemi istediğini söyledi. </p>
<p class="calibre1">Oradaki manzaranın resme çok uygun olduğunu düşünüyordu. "Biliyor musun," dedi. </p>
<p class="calibre1">"Ben evliyim. Karımı da çok severim." </p>
<p class="calibre1">"Karını sevdiğine göre o çok iyi bir kadın olmalı," diye cevap verdim. </p>
<p class="calibre1">"Çok çok iyidir. Ayrıca tapılacak bir kadındır. Ben de ona taparım, Elsa. Bunu aklının bir köşesine yaz çocuğum." </p>
<p class="calibre1">- 132-</p>
<p class="calibre1">"Anlıyorum." dedim. </p>
<p class="calibre1">Bir hafta sonra resme başladı. Caroline Crale beni nezaketle karşıladı. Benden pek hoşlanmıyordu. Tabii hoşlanması için de bir sebep yoktu. Amyas çok dikkatli www.netevin.com</p>
<p class="calibre1">davranıyordu. Bana, karısının duymasını istemediği hiçbir şey söylemiyordu. Ben de ona karşı çok nazik ve resmiydim. Fakat ikimiz de işin içyüzünü biliyorduk. </p>
<p class="calibre1">On gün sonra, "Artık Londra'ya dön." dedi. </p>
<p class="calibre1">"Fakat resim bitmedi ki," diye itiraz ettim. </p>
<p class="calibre1">Cevap verdi, "Resme başlamış bile sayılmam. İşin doğrusu şu. Elsa, senin resmini yapamayacağım." </p>
<p class="calibre1">"Neden?" diye sordum. </p>
<p class="calibre1">"Bunun sebebini pekâlâ biliyorsun, Elsa." dedi. "İşte onun için buradan gitmelisin. Kendimi resme veremiyorum. Aklım fikrim sende." </p>
<p class="calibre1">Onunla Batarya bahçesindeydik. Sıcak, güneşli bir gündü. , Kuşlar cıvıldaşıyor, arılar vızıldıyor. Bahçe sakin bir yer olmalıy-' di. Fakat öyle değildi. Hüzünlü bir havası vardı oranın. Belki de ilerde olacakların yansıması vurmuştu bahçeye. </p>
<p class="calibre1">Londra'ya dönmemin hiçbir işe yaramayacağını biliyordum. Fakat, "Pekâlâ," diye cevap verdim. "İstiyorsan giderim." </p>
<p class="calibre1">Amyas, "Aferin," dedi. </p>
<p class="calibre1">Böylece köşkten ayrıldım. Ona mektup da yazmadım. Amyas on gün dayandı. Sonra geldi. İyice zayıflamış, yüzünde yorgun bir ifade belirmişti. Bayağı sarsıldım. </p>
<p class="calibre1">"Seni uyardım, Elsa," diye mırıldandı. "Aksini iddia edemezsin." </p>
<p class="calibre1">"Seni bekliyordum," dedim. "Geleceğini biliyordum." </p>
<p class="calibre1">inler gibi bir ses çıkarttı. "Bazı şeyler bir erkeğin dayanamı-</p>
<p class="calibre1">yacağı kadar kuvvetli oluyor. Senin yüzünden uyuyamıyorum, yemekten içmekten kesildim." </p>
<p class="calibre1">- 133-</p>
<p class="calibre1">ti</p>
<p class="calibre1">"Biliyorum," diye cevap verdim. "Çünkü ben de aynı durumdayım. Daha ilk günden beri böyle bu. Kader istedi bunu. Artık mücadele etmemiz yersiz." </p>
<p class="calibre1">Sordu. "Sen fazla mücadele etmedin, değil mi Elsa?" </p>
<p class="calibre1">İtiraf ettim. "Mücadeleye kalkışmadım bile." </p>
<p class="calibre1">"Keşke bu kadar genç olmasaydın." </p>
<p class="calibre1">"Bu hiç de önemli değil," dedim. </p>
<p class="calibre1">Ondan sonraki haftalar boyunca çok mutluyduk. Fakat 'Mutlu' kelimesi uygun değil. Bu ondan daha derin ve daha korkutucu bir şeydi. Birbirimiz için yaratılmış ve sonunda da birbirimizi bulmuştuk. Daima birlikte olmamız gerekiyordu. </p>
<p class="calibre1">Fakat başka bir şey daha oldu. Yarıda kalan resim Am-yas'ın aklından çıkmıyordu. </p>
<p class="calibre1">Bana "Çok garip," dedi. "Daha önce resmini yapamıyordum. Buna sen engel oluyordun. Fakat resmini yapmayı çok istiyorum, Elsa. Bu en büyük eserim olacak. </p>
<p class="calibre1">Elime fırçayı alma arzusuyla kıvranıyorum... Resmini yapmalıyım. Fakat o arada dırdır da istemiyorum. Onun için tablo bittikten sonra Caroline'e konuyu açar ve işi çözümleriz." </p>
<p class="calibre1">"Caroline boşanmaya yanaşmazsa?" diye sordum. </p>
<p class="calibre1">"Onun böyle bir şey yapacağını sanmıyorum," dedi. "Fakat kadınlar belli olmaz." </p>
<p class="calibre1">O üzülecek diye endişeleniyorum. Fakat sonuçta böyle şeyler oluyor." </p>
<p class="calibre1">Mırıldandı. "Çok mantıklı sözler bunlar, Elsa. Fakat Caroline mantıklı bir insan değildir. Hiçbir zaman da olmadı. Herhalde bu sefer de mantıklı bir insan gibi davranmayacak. Çünkü o beni seviyor." </p>
<p class="calibre1">"Bunu anlıyorum," diye cevap verdi. "Fakat seni gerçekten seviyorsa önce senin mutluluğunu düşünür. Eğer sen ondan ayrılmak istiyorsan, seni kendisiyle yaşamaya zorlayamaz." </p>
<p class="calibre1">Güldü. "Hayatta karşılaşılan sorunlar modern kitaplardan öğrenilen felsefe kırıntılarıyla çözümlenemez. Doğa, kanlı diş ve pençe demektir. Bunu unutma." </p>
<p class="calibre1">- 134-</p>
<p class="calibre1">"Biz uygar insanlarız," dedim. </p>
<p class="calibre1">Amyas bir kahkaha attı. "Uygar insanlar ha? Herhalde Caroline seni baltayla kovalamaya kalkacak. O böyle şeyler yapabilir. Elsa, Caroline'in ıstırap çekeceğinin farkında değil misin? Istırap... Istırap... Istırabın ne anlama geldiğini bilmiyor musun?" </p>
<p class="calibre1">"O halde bu durumu Caroline'e söylemeliyim," diye teklif ettim. </p>
<p class="calibre1">Başını salladı. "Hayır. Ondan ayrılmam gerek. Sen tamamıyla benim olmalısın, Elsa. Bütün dünya da bunu bilmeli." </p>
<p class="calibre1">"Ya Caroline seni boşamazsa?" </p>
<p class="calibre1"/>
<p class="calibre1">www.netevin.com</p>
<p class="calibre1">"Ben bundan korkmuyorum," dedi. </p>
<p class="calibre1">Sordum, "Ya neden korkuyorsun?" </p>
<p class="calibre1">Ağır ağır cevap verdi. "Bunu bende bilmiyorum..." </p>
<p class="calibre1">Anlayacağınız o Caroline'in nasıl bir kadın olduğunu biliyordu. Benimse bundan haberim yoktu. </p>
<p class="calibre1">Eğer bilseydim... </p>
<p class="calibre1">Tekrar Aiderbury'e gittik. Bu kez durum güçleşmişti. Caroline şüphelenmeye başlamıştı. Bu durum hiç ama hiç hoşuma gitmiyordu. Ben yalandan, hileden daima nefret ederim. Konuyu Caroline'e açmamız gerektiğini düşünüyordum. Fakat Amyas buna yanaşmıyordu bile. İşin tuhafı o duruma aldırmıyordu bile. Caroline'i sevmesine, onun incinmesini istememesine rağmen, sorunun dürüst olup olmadığı onu hiç ilgilendirmiyordu. Adeta çıldırmış gibi resim yaptı, başka bir şeye de aldırdığı yoktu. Onun bu cazibeye kapılmış gibi halini daha önce hiç görmemiştim. Artık Amyas'ın gerçekten bir dahi olduğunu anlamaya başlıyordum. </p>
<p class="calibre1">Onun sıradan dürüstlüklerle ilgilenmemesi doğaldı. Fakat benim için öyle değildi. Korkunç bir durumdaydım. Caroline bana sinirleniyordu, haklı olarak tabii. İşi düzeltmenin tek çaresi konuyu ona olduğu gibi açıklamaktı. Ama Amyas, </p>
<p class="calibre1">"Benim şu ara böyle şeylerle uğraşacak halim yok," diyordu. "Kavga gürültü, dırıltı istemem. Resim bitsin öyle." </p>
<p class="calibre1">- 135-</p>
<p class="calibre1">"Herhalde Caroline sorun çıkarmaz. O gururlu bir kadın. Ben dürüst davranmak istiyorum. Öyle de yapacağım." </p>
<p class="calibre1">Amyas bağırıyordu. "Dürüstlüğü bırak şimdi. Görmüyor musun, ben resim yapıyorum?" </p>
<p class="calibre1">Onun düşüncelerine saygı gösteriyordu. Fakat Amyas benimkine aldırmıyordu. </p>
<p class="calibre1">Sonunda ben dayanamadım. Caroline, Amyas'la gelecek sonbaharda yapacakları şeyleri anlatıyordu. Kendinden emin bir hali vardı. Birdenbire ondan her şeyi saklamakla kendisine büyük bir kötülük ettiğimizi düşündüm. Belki biraz da öfkelenmiştim. Çünkü bana zeki bir şekilde, belli etmeden kötü davranıyordu. </p>
<p class="calibre1">Bu yüzden ona gerçeği söyledim. Hâlâ bir bakıma haklı olduğumu düşünüyorum. </p>
<p class="calibre1">Fakat olacakları bilseydim bu şekilde hareket etmezdim. </p>
<p class="calibre1">Tabii bu sözlerim müthiş bir kavgaya yol açtı. Amyas bana çok kızdı. Fakat sözlerimin doğru olduğunu itiraf etmek zorunda da kaldı. </p>
<p class="calibre1">Caroline'i anlayamıyordum. Çaya, Meredith Blake'in köşküne gittik. Caroline çok güzel rol yaptı. Gülüyor, konuşuyordu. Budala gibi, bu darbeye iyi katlandı, diye düşündüm. Alder-bury'den ayrılmam daha doğru olacaktı tabii. Fakat böyle bir şeye kalkıştığım takdirde Amyas'ın fena halde öfkeleneceğini biliyordu. </p>
<p class="calibre1">Belki Caroline kalkıp gider, diye düşündüm. O zaman durum düzelecekti. </p>
<p class="calibre1">Onun coniine'i aldığını görmedim. Haksızlık etmek istemiyorum. Caroline zehiri hakikaten intihar etmek için çalmış olabilir. </p>
<p class="calibre1">Fakat aslında pek sanmıyorum. Caroline kendilerine ait saydıkları şeyleri hiçbir zaman ellerinden kaçırmak istemeyen o müthiş kıskanç kadınlardandı. Amyas onundu. Onu bana bırak-maktansa, adamı öldürmeye hazırdı. </p>
<p class="calibre1">- 136-</p>
<p class="calibre1">Caroline ertesi sabah tekrar Amyas'la kavga etti. Onların sesini terastan duydum. O kinci, intikam meraklısı bir insandı. Amyas, Caroline'in tehlikeli bir kadın olduğunu başından beri biliyordu. Benimse bundan haberim yoktu. O kavga sırasında Amyas'ın fevkalede bir şekilde davrandığını söylemeliyim. Sabırlı ve sakindi. Caroline'e mantıklı olması için yalvardı. Onu ve çocuğunu daima seveceğini söyledi. İkisine de daima bakacağını anlattı. Sonra da birdenbire sertleşti. "Şunu kafana koy. Ben El-sa'yla evleneceğim. Buna kimse de engel olamaz. Başlangıçta, istediğimiz zaman birbirimizi özgür bırakacağımıza dair söz vermiştik. Böyle şeyler oluyor işte..." </p>
<p class="calibre1">Caroline, "İstediğini yap," diye cevap verdi. "Ben seni uyardım," Sesi gayet sakindi. Ama bir acayiplik vardı bu seste. </p>
<p class="calibre1">Amyas sordu. "Ne demek istiyorsun, Caroline?" </p>
<p class="calibre1">O, "Sen benimsin," dedi. "Seni bırakmayacağım. Seni o kıza bırakmaktansa öldürürüm daha iyi..." </p>
<p class="calibre1">Aynı anda Philip Blake terasa çıktı. Kalkarak onun yanına gittim. Bu konuşmayı duymasını istemiyordum. Sonra Amyas gelerek, resme devam edeceğimizi söyledi. </p>
<p class="calibre1">Birlikte Batarya bahçesine indik. O fazla konuşmadı. Yalnızca, "Caroline aksilik www.netevin.com</p>
<p class="calibre1">ediyor," dedi. "Ama Allah aşkına artık bundan söz etmeyelim. Yarına bu resmi bitireceğim. Bu benim en büyük eserim olacak El-sa. Bunun bedelini gözyaşı ve kanla da ödesem zararı yok." </p>
<p class="calibre1">Daha sonra kazak almak için eve gittim. Soğuk bir rüzgâr esiyordu. Geri döndüğüm zaman Caroline Batarya bahçesin-deydi. Herhalde Amyas'a son bir defa yalvarmak için gelmişti. Philip ve Meredith Blake de oradaydılar. Amyas susadığını, bira istediğini söyledi. "Burada bira var ama soğuk değil," diye homurdandı. </p>
<p class="calibre1">Caroline, "Ben sana soğuk bira yollarım," dedi. Bunu doğal hatta dostça bir tavırla söylemişti. İyi bir aktristti o kadın. Herhalde o sırada ne yapacağını düşünüyordu. </p>
<p class="calibre1">¦</p>
<p class="calibre1">- 137-</p>
<p class="calibre1">Caroline on dakika sonra birayı getirdi. Amyas resme dalmıştı. Caroline birayı bardağa koyarak, masaya bıraktı, ikimizin de ona baktığı yoktu. Amyas resimle uğraşıyordu, bense pozumu bozmamaya çalışıyordum. Amyas her zaman yaptığı gibi birayı bir nefeste içti. Sonra da yüzünü buruşturdu. "Tadı pek berbattı bunun. </p>
<p class="calibre1">Ama hiç olmazsa soğuktu." </p>
<p class="calibre1">Fakat o zaman bile durumdan şüphelenmedim. Yalnızca "Karaciğerin bozulmuş," diye güldüm. </p>
<p class="calibre1">Caroline onun bira içişini seyrettikten sonra yanımızdan ayrıldı. </p>
<p class="calibre1">Zannedersem Amyas kırk dakika kadar sonra kollarının bacaklarının sertleşmeye başladığından şikâyet etti. Adale romatizması olduğunu sanıyordu. Onun hastalığa hiç tahammülü yoktu, bu bakımdan üzerine düşülmesinden de hoşlanmazdı. </p>
<p class="calibre1">"Yaşlandım, herhalde," diye ekledi. "Kemikleri çatırdayan bir ihtiyarla evleneceksin, Elsa." Ben de bir şeyler söyledim. Fakat bacaklarını acayip bir biçimde hareket ettirdiğinin farkındaydım. Bir iki kez de yüzünü buruşturdu. </p>
<p class="calibre1">Bunun romatizme olmayacağı hiçbir zaman aklıma gelmedi. Sonunda Amyas bankı çekerek bunun üzerine yayılır gibi oturdu. Zaman zaman tuale boya sürüyordu. </p>
<p class="calibre1">Bazen böyle yapardı. Uzun uzun bana bakar sonra da tuale dönerdi. Bazen yarım saat yapardı bunu. Onun için bu durum bana acayip gelmedi. </p>
<p class="calibre1">Öğle yemeği zilinin çaldığını duyduk. Amyas yemeğe gelmeyeceğini söyledi. </p>
<p class="calibre1">"Burada kalacağım. Canım yemek istemiyor." Bunda da gariplik yoktu. Ayrıca yemekte Caroline'le karşılaşmamak istediği de belliydi. </p>
<p class="calibre1">Amyas garip bir şekilde konuşuyordu. Kelimeleri homurda-nır gibi söylemekteydi. </p>
<p class="calibre1">Resmi istediği gibi gitmediği zaman da böyle yapardı. </p>
<p class="calibre1">Meredith beni almaya geldi. Amyas'a bir şeyler söyledi, ama o homurtuyla cevap verdi. </p>
<p class="calibre1">- 138-</p>
<p class="calibre1">Amyas'ı Batarya bahçesinde bırakarak, eve gitti. Onu orada, yapayalnız, ölüme bıraktık. O zamana kadar hasta insan pek görmemiştim. Bu bakımdan fazla bilgim yoktu. Amyas'ın o sanatçılara özgü öfkeye kapıldığını sandım. Eğer bilseydim, anla-saydım, belki bir doktor onu kurtarabilirdi... Allahım, neden?... Fakat artık bunu düşünmenin hiç yararı yok. Ben yalnızca aptal bir kördüm. Budala bir kör. </p>
<p class="calibre1">Başka anlatacak bir şey yok. </p>
<p class="calibre1">Caroline'le mürebbiye yemekten sonra Batarya'ya indiler. Meredith onların peşinden gitti. Sonra koşarak döndü. Bize Amyas'ın ölmüş olduğunu söyledi. </p>
<p class="calibre1">O zaman işi anladım. Yani bu işi anladım. Yani bu işi Caro-line'in yaptığını sezdim demek istiyorum. Fakat aklıma zehir gelmedi. Onun bahçeye inince Amyas'ı vurduğunu veya bıçakladığını sandım. </p>
<p class="calibre1">İçimden Caroline'i öldürmek geldi. </p>
<p class="calibre1">Nasıl yaptı bunu? Nasıl yapabildi? Amyas o kadar canlı, öylesine hayat doluydu ki. Bu hayat ışığını söndürmek, onu buz gibi bir ceset haline sokmak... Bunu, Amyas'ın benim olmaması için yaptığını biliyorum. </p>
<p class="calibre1">Korkunç bir kadındı o. Korkunç, zalim, kinci... Ondan nefret ediyordum... Hâlâ nefret ediyorum... Caroline'i asmadılar bile. Onu asmaları gerekirdi. Fakat asmak bile az gelirdi. </p>
<p class="calibre1">Ondan nefret ediyorum... Nefret ediyorum. Nefret ediyorum... </p>
<p class="calibre1">- 139-</p>
<p class="calibre1">Mürebbiye Cecilia Williams'm Anlattıkları</p>
<p class="calibre1">"Mösyö Poirot, </p>
<p class="calibre1"/>
<p class="calibre1">www.netevin.com</p>
<p class="calibre1">19— yılının Eylül ayında geçen olayları yazıyorum. Size her şeyi açık açık yazacak, hiçbir şeyi saklamayacağım. Bu mektubumu Carla'ya gösterebilirsiniz. Bu yazılarım ona acı verecek belki. Fakat ben daima gerçeğe inanırım, insanın hakikati olduğu gibi kabul edecek cesareti olmalıdır. Bu cesaret olmazsa, hayatın da anlamı kalmaz. Bize en fazla kötülük edenler, gerçekleri bizden saklamaya çalışanlardır. </p>
<p class="calibre1">Bana inanın. Saygılar, Cecilia Williams." </p>
<p class="calibre1">Adım Cecilia Williams. Beni 19— yılında Bayan Crale üvey kardeşi Angela Warren'a mürebbiye olarak tuttu. O sırada kırk sekiz yaşındaydım. </p>
<p class="calibre1">Alderbury'de çalışmaya başladım. Güney Devon'da harikulade güzel bir köstü bu. </p>
<p class="calibre1">Asırlardan beri Bay Crale'in ailesinindi. Bay Crale'in tanınmış bir ressam olduğunu biliyordum. Fakat kendisiyle Alderbury'e gelinceye kadar hiç karşılaşmamıştım. </p>
<p class="calibre1">Köşkte Bay ve Bayan Crale o sırada on üç yaşında bir kız olan Angela ve emektar hizmetçiler vardı. </p>
<p class="calibre1">Öğrencim ilgi çekici, zeki bir çocuktu. Çok yetenekliydi. Disipline de gelecek gibiydi fakat Bayan Crale kendisini çok şımartıyordu. Çok geçmeden Bayan Crale'e iyice bağlandım. Karakter sahibiydi. Hayatın getirdiği güçlüklere sabırla katlanıyordu. Özellikle kocasının çapkınlıklarına. Mahkemede onun kocasıyla bir kedi köpek gibi kavga ettiğinden söz ettiler. Ben bu kadar ileri gitmeyeceğim, Bayan Crale vakur bir kadındı, onun için bu deyim, kendisi hakkında kullanılamazdı. Fakat karı koca kavga ediyorlardı. Ve bunu da doğal karşılamak gerekirdi. </p>
<p class="calibre1">- 140-</p>
<p class="calibre1">Alderbury'e gittikten iki yol sonra Elsa Greer ortaya çıktı. Kız, 19— yılının yazında köşke geldi. Bayan Crale daha önce onunla tanışmamıştı. Bay Crale'in tanışıydı o. Köşke de resmini yaptırmak için geldiği söyleniyordu. Fakat daha ilk bakışta Bay Crale'in kıza âşık olduğu anlaşılıyordu. Elsa Greer ise onun ümidini kırmak için hiçbir şey yapmıyordu. Bence, Elsa Greer çirkin biçimde davranıyordu. Bayan Crale'e kaba davranıyor, onun gözlerinin önünde Bay Crale'le flört ediyordu. </p>
<p class="calibre1">Tabii Bayan Crale bana bir şey söylemedi. Fakat onun üzüntülü ve mutsuz olduğunun farkındaydım. Onun için kendisini elimden geldiği kadar avutmaya çalıştım. Miss Greer her gün Bay Crale'e poz veriyordu. Ama resim bir türlü ilerlemiyordu. Herhalde ikisinin de konuşacak başka şeyleri vardı. </p>
<p class="calibre1">Neyseki öğrencim olanların farkında değildi. Angela bazı bakımlardan yaşından daha küçüktü diyebilirim. Onun için Bay Crale'le Elsa Greer'in dostluğunda bir gariplik görmüyordu. Fakat kızdan hiç hoşlanmıyor, ayrıca onun aptal olduğunu düşünüyordu. Bu bakımdan haklıydı sanırım. Bayan Crale de üzüntüsünü Angela'ya belli etmemek için elinden geleni yapıyordu. Kardeşi yanındayken hemen neşeli bir tavır takınmaktaydı. </p>
<p class="calibre1">Bir süre sonra Elsa Greer, Londra'ya döndü. Bunun hepimizi de sevindirdiğini itiraf edeyim. Hizmetçiler de benim gibi kızdan hiç hoşlanmıyorlardı. Elsa Greer gereksiz işler çıkaran, ayrıca onları uğraştırdığı için teşekkür etmek tenezzülünde bulunmayan tiplerdendi. </p>
<p class="calibre1">Kısa bir zaman sonra Bay Crale de köşkten ayrıldı. Onun kızın peşinden gittiğini anladım tabii. Bayan Crale'e çok acıyordum. Böyle şeyler onu çok sarsıyordu. </p>
<p class="calibre1">Şirin, güzel, kibar, zeki bir karısı olan adam, ona bu şekilde davranmamalıdır. </p>
<p class="calibre1">Fakat Bayan Crale de, ben de bu maceranın çok geçmeden sona ereceğini umuyorduk. </p>
<p class="calibre1">Tabii bundan birbirimize söz ettiğimiz yoktu. Fakat Bayan Crale neler düşündüğümü biliyordu. </p>
<p class="calibre1">- 141 -</p>
<p class="calibre1">Ne yazık ki birkaç hafta sonra Bay Crale köşke kızla birlikte döndü. Ressam deli gibi resim yapıyordu artık. Kızdan çok tabloyla meşgul gibiydi. Fakat bu maceranın, daha öncekiler gibi olmadığını anlamıştım. Kız pençelerini ressama geçirmişti. Ona tamamıyla sahip olmak niyetindeydi. Bay Crale, Elsa Gre-er'in elinde oyuncaktan farksızdı. </p>
<p class="calibre1">Durum, Bay Crale'in ölümünden bir gün önce iyice kötüye gitti. Yani Eylül'ün 17'sinde. Son günlerde Elsa Greer tahammül edilmeyecek kadar küstahlaşmıştı. </p>
<p class="calibre1">Kendinden çok emindi. Herkese zaferi kazandığını kabul etirmek istiyordu. Bayan www.netevin.com</p>
<p class="calibre1">Crale tam bir 'Lady' gibi hareket etmekteydi. Buz gibi bir nezaketi vardı onun. </p>
<p class="calibre1">Fakat kıza onun hakkında ne düşündüğünü de iyice belli ediyordu. </p>
<p class="calibre1">17 Eylül günü yemekten sonra salonda otururken, Elsa Greer büyük bir terbiyesizlikle Alderbury'e yerleşince odayı nasıl yerleştireceğini anlatmaya başladı. Tabii Bayan Crale bunu duy-mamazlıktan gelemezdi. Elsa Greer'e meydan okudu. Kız da hepimizin önünde Bayan Craie'le evleneceğini söyledi. Düşünün evli olan bir adamla hayatını birleştireceğini, hem de o erkeğin karısına söylüyordu. </p>
<p class="calibre1">Bay Crale'e çok kızdım. Bu kızın, evinin salonunda karısına hakaret etmesine nasıl göz yumuyordu? Madem kızı istiyordu, onunla kaçsaydı ya? Onu karısının evine getirmişti, üstelik kızın küstahlıklarını da destekliyordu. </p>
<p class="calibre1">Bayan Crale bütün duygularına rağmen vekarını bozmadı. O sırada kocası içeri girdi. Bayan Crale hemen ona bu sözlerin doğru olup olmadığını sordu. </p>
<p class="calibre1">Bay Crale, Elsa Greer'in düşüncesizlik ederek böyle her şeyi açıklamasına öfkelendi. O anda bu dev gibi adamla yaramazlık yaparken yakalanmış, yaramaz ve aptal bir okul çocuğu hali vardı. Fakat bu karşılaşmadan zaferle çıkan karısı oldu. Bay Crale aptal aptal söylenenlerin doğru olduğunu, fakat onun gerçeği bu şekilde öğrenmesini hiç istemediğini mırıldandı. </p>
<p class="calibre1">- 142-</p>
<p class="calibre1">Bayan Crale ona horgörerek baktı. Ömrümde böyle etkili bir bakış görmedim. </p>
<p class="calibre1">Başını dimdik tutarak, odadan çıktı. Güzel bir kadındı o. O gösterişli kızdan çok daha güzeldi Bayan Crale. O anda bir imparatoriçeden farkı yoktu. </p>
<p class="calibre1">Bay Crale'in bu zalimliği, bu sabırlı ve soylu kadına yaptıklarından dolayı cezalandırılmasını bütün kalbimle diledim. </p>
<p class="calibre1">İlk kez o zaman Bayan Crale'e hissettiklerimi açıklamaya çalıştım. Fakat o beni durdurdu. "Her zamanki gibi hareket etmeliyiz, Miss Williams. Böylesi daha iyi. </p>
<p class="calibre1">Hepimiz de Meredith Blake'e çaya gideceğiz." </p>
<p class="calibre1">O zaman, "Eşi bulunmaz bir insansınız, Bayan Crale," dedim. </p>
<p class="calibre1">"Bilmiyorsunuz..." diye mırıldandı. Sonra tam odadan çıkarken, geri dönerek beni öptü. "Burada olduğunuza o kadar memnunum ki..." </p>
<p class="calibre1">Sonra odasına çıktı ve orada ağladı sanırım. Yola çıkarken onu gördüm. Yüzünü gölgeleyen geniş kenarlı bir şapka giymişti. Oysa bu şapkadan pek hoşlanmazdı. </p>
<p class="calibre1">Bay Crale endişeliydi fakat işi küstahlıkla örtbas etmeye çalışıyordu. Bay Philip Blake her zamanki gibi davranmaktaydı. O Elsa Greer denilen kızdaysa gözetlediği fareyi sonunda yakalamış bir kedi hali vardı. </p>
<p class="calibre1">Bay Meredith Blake'in köşkünden altıya doğru döndüler. O akşam Bayan Grale'i yalnız göremedim. Yemekte sakin ve sessizdi. Erkenden yatmaya çıktı. Onun ne kadar acı çektiğini yalnız ben anladım. </p>
<p class="calibre1">O akşam Bay Craie'le Angela durmadan kavga ettiler. Yine o okul sorunu açıldı. </p>
<p class="calibre1">Adam sinirli ve huysuzdu. Angela'ysa her zamankinden daha aksi. Konu artık kapanmış, Angela'nın okulda giyeceği elbiseler bile alınmıştı. Tekrar tartışmaya başlamanın gereği yoktu. Fakat Angela'nın tersliği üstündeydi. Herhalde kız havadaki gerginliği hissetmiş ve bundan rahatsız olmaya</p>
<p class="calibre1">- 143-</p>
<p class="calibre1">başlamıştı. Sonunda mürekkep hokkasını Bay Crale'e fırlatarak odadan kaçtı. </p>
<p class="calibre1">Onun peşinden giderek, sert bir sesle, "Bu biçimde davrandığın için utanmalısın," dedim. "Tıpkı bir çocuk gibi davrandın." Fakat Angela iyice huysuzlaşmıştı. Onu yalnız bırakmanın daha iyi olacağını düşündüm. Bir an Bayan Crale'in yanına gitmeyi istedim. Fakat sonra onun buna kızacağına karar verdim. </p>
<p class="calibre1">Keşke çekingenliğimi yenerek, onun benimle konuşması için ısrar et-seymişim. </p>
<p class="calibre1">Belki bana açılsaydı durum öyle olmazdı. Çünkü Crale'in açılabileceği başka kimse yoktu. Ben kendisini kontrol edebilen insanları takdir ederim. Fakat bu konuda da fazla ileri gitmemelidir. </p>
<p class="calibre1">Odama giderken, Bay Crale'le karşılaştım. "İyi geceler," dedi ama karşılık vermedim. </p>
<p class="calibre1">Ertesi gün havanın çok güzel olduğunu hatırlıyorum. Hatta, "Böyle sakin bir yerde bir erkeğin aklı başına gelebilir," diye de düşündüm. Kahvaltı için aşağıya inmeden önce, Angela'nın odasına gittim. Fakat o çoktan kalkmış ve odasından çıkmıştı. Onun mutfaktan ekmekle marmelat aldığını ve evden ayrıldığını öğrendim. Kahvaltımı ettikten sonra Angela'yı aramaya başladım. </p>
<p class="calibre1">Kızın mayosu ortada yoktu. Onun için deniz kıyısına indim. Fakat o ne denizdeydi, ne de kıyıdaki kayaların üzerinde. Angela'nın Bay Meredith Blake'in www.netevin.com</p>
<p class="calibre1">köşküne gitmiş olabileceğini düşündüm. Kız onunla iyi dosttu. Fakat Angela'yı orada bulamayınca, tekrar Alderbury'e döndüm. Bayan Crale, Bay Philip ve Bay Meredith Blake terasta oturuyorlardı. </p>
<p class="calibre1">O sabah rüzgârsız yerler çok sıcaktı. Teras da rüzgâr almıyordu. Bayan Crale bira içmelerini söyledi. Eve bitişik bir yer vardı. Bayan Crale oradan hiç hoşlanmazdı. Yere saksı filan konmuyordu. Burası bar haline sokulmuştu. Raflarda cin, vermut, limonata, bira şişeleri duruyordu. Köşedeki küçük buzdolabına da her sabah bira ve gazoz konulurdu. Bayan Crale oradan bira al-</p>
<p class="calibre1">- 144-</p>
<p class="calibre1">maya gitti. Ben de onu takip ettim. Angela buzdolabının önündeydi. Bir şişe bira çıkarıyordu. Bayan Crale benim önümden içeri girdi, "Amyas'a bir şişe bira götüreceğim." </p>
<p class="calibre1">Şimdi düşünüyorum da, işin içinden çıkamıyorum. Acaba o anda Bayan Crale'den şüphelenmen miydim? Sesi normal gibiydi. Fakat o sırada onunla değil Angela'yla ilgileniyordum. Dediğim gibi Angela buzdolabının önündeydi. Yüzünün kızarmış</p>
<p class="calibre1">olduğunu ve suçlu baktığını görünce bayağı sevindim. Demek dersten kaçtığı için hatasını anlamıştı. </p>
<p class="calibre1">Onunla bir hayli sert konuştum. Uysal uysal beni dinlediğini görünce de bayağı şaşırdım. "Neredeydin?" diye sordum. "Denizde yüzüyordum," dedi. Ben, homurdandım. "Seni denizde görmedim ben." O zaman güldü. "Hırkan nerede?" diye sordum. "Herhalde kumsalda bıraktım." dedi. </p>
<p class="calibre1">Bu ayrıntıları Bayan Crale'in birayı Batarya bahçesine götürmesine neden razı olduğumu açıklayabilmek için anlatıyorum. </p>
<p class="calibre1">Ondan sonraki saatleri pek iyi hatırlamıyorum. Angela'yla ders yaptık. Ben galiba sonra biraz sökük diktim. Bay Crale öğle yemeğine gelmedi. Bu kadarcık olsun anlayış gösterebildiği için memnun oldum. </p>
<p class="calibre1">Yemekten sonra Bayan Crale Batarya bahçesine gideceğini söyledi. Ben de kumsaldan Angela'nın hırkasını almak istiyordum. Birlikte yoldan indik. O</p>
<p class="calibre1">Batarya'ya indi, ben yoluma devam ettim. Fakat bağırdığını duyunca geri döndüm. </p>
<p class="calibre1">Size daha önce de anlattığım gibi benden doktora telefon etmemi istedi. Yolda Bay Meredith'e rastladım. Ona olanları söyledikten sonra tekrar Bayan Crale'in yanına gittim. </p>
<p class="calibre1">Önce resmi soruşturmada, sonra da mahkemede anlattıklarım bu kadar. </p>
<p class="calibre1">Şimdi yazacaklarımı ise şu ana kadar hiç kimseye açıklamadım. Bana bu konuda soru sorulmadığı için, yalan cevap da</p>
<p class="calibre1">- 145-</p>
<p class="calibre1">Beş Küçük Domuz / F: 10</p>
<p class="calibre1">vermedim. Fakat bazı şeyleri sakladığım için suçlu sayılabilirim. Fakat buna pişman da değilim. Aynı şartlar altında yine aynı biçimde davranacağımı biliyorum. </p>
<p class="calibre1">Olanlar şunlar:</p>
<p class="calibre1">Dediğim gibi Bay Meredith Blake'le karşılaştıktan sonra koşarak geri döndüm. </p>
<p class="calibre1">Ayağımda sandallar vardı o zamanlar bir hayli de çeviktim. Batarya bahçesinin kapısına geldiğim zaman gördüğüm şu oldu:</p>
<p class="calibre1">Bayan Crale masadaki bira şişesini mendiliyle silip duruyordu. Sonra ölmüş olan kocasını elini tutarak parmaklarını şişeye bastırdı. Bütün bunlar sırasında da dikkatle etrafı dinliyordu. Yüzündeki korku ifadesinden gerçeği anladım. </p>
<p class="calibre1">Caroline Crale'in kocasını zehirlemiş olduğu şüphe götürmezdi artık. Fakat ben onu suçlu bulmuyorum. Kocası ona bir insanın dayanamayacağı şeyler yapmıştı. Bu olaydan Bayan Crale'e hiç söz etmedim. Fakat bunu bilmesi gereken biri var. </p>
<p class="calibre1">Caroline Crale'in kızı hayatını bir yalan üzerine kurmamalıdır. Belki gerçek onu sarsacak. Fakat bence gerçek her şeyden üstündür. </p>
<p class="calibre1">Carla'ya söyleyin, annesi hakkında hüküm vermesin. Caroline Crale seven bir kadının dayanamayacağı eziyetlere göğüs germişti. Kızının onu anlaması ve kendisini affetmesi gerek..." </p>
<p class="calibre1">Angela Warren'in Anlattıkları</p>
<p class="calibre1">Sevgili Mösyö Poirot, </p>
<p class="calibre1">Size verdiğim sözü tutuyor ve on altı yıl önce olan o korkunç olay hakkında hatırladıklarımı yazıyorum. Fakat şu ana kadar o olay hakkında hemen hemen hiçbir şey bilmediğimin farkında değildim. Bunun normal olup olmadığını düşünüyorum. </p>
<p class="calibre1"/>
<p class="calibre1">www.netevin.com</p>
<p class="calibre1">- 146-</p>
<p class="calibre1">On beş yaşında kızların hepsi de benim kadar kör ve aptal mı olurlar acaba? </p>
<p class="calibre1">İnsanların duygularını hemen sezerdim ama bunların nedenini anlamak için kafamı da yormazdım. </p>
<p class="calibre1">Caroline'le Amyas'ı oldukları gibi kabul ederdim. Onlar benim dünyamın merkeziydiler. Fakat onları, dertlerini, neler his-settilerini düşünmezdim bile. </p>
<p class="calibre1">Elsa Greer'in gelişi de o kadar dikkatimi çekmedi. Bence o çok aptaldı. </p>
<p class="calibre1">Kendisini güzel de bulmuyordum. Onun Amyas'ın resmini yaptığı zengin ve iç sıkıcı bir yaratık olduğunu düşünüyordum. </p>
<p class="calibre1">İşin içyüzünü bir gün duyduğum birkaç söz yüzünden anladım. Yemekten sonra terasa kaçmışım. Elsa'nın Amyas'la evleneceğini söylediğini işittim. Bu bana gülünç geldi. O yüzden Amyas'ı sıkıştırdığımı hatırlıyorum. Onunla bahçede oynuyorduk. "Neden Elsa seninle evleneceğini iddia ediyor?" diye sordum. "Bir erkeğin iki karısı birden olmaz. Yoksa hapse atılır." Amyas fena halde öfkelendi. "Bunu nereden işittin?" "Kütüphanenin penceresinden. </p>
<p class="calibre1">Her zamankinden daha çok kızmıştı. "Artık okula gitmen iyi olur. Böylece kapılardan, pencerelerden büyüklerinin konuşmalarını dinlemezsin." </p>
<p class="calibre1">Bu sözleri duyduğum zamanki öfkemi hâlâ hatırlıyorum. Haksızlıktı bu. Hiddetle, </p>
<p class="calibre1">"Pencereden dinlediğim yoktu," diye kekeledim. "Fakat neden Elsa öyle gülünç bir şey söyledi?" Amyas, "Şaka bu," dedi. </p>
<p class="calibre1">Bu cevap beni tatmin etmeliydi ama pek de öyle olmadı. Daha sonra Elsa'yı gördüğüm zaman, "Amyas'a sordum," diye haber verdim. "Onunla evleneceğini söylediğin zaman ne demek istediğini anlamak niyetindeydim. Ama bunun bir şaka olduğunu söyledi." </p>
<p class="calibre1">Bu sözlerimin Elsa'yı kızdıracağını sanmıştım. Fakat o sadece güldü. O gülüşü hiç hoşuma gitmedi. Caroline'in odasına</p>
<p class="calibre1">- 147-</p>
<p class="calibre1">çıktım. O yemeğe inmek için giyiniyordu. Ona hemen, "Amyas'ın Elsa'yla evlenmesi mümkün mü?" dedim. </p>
<p class="calibre1">Caroline'in sesini hâlâ duyuyorum. Herhalde bana müthiş bir heyecanla cevap vermiş olacak. "Amyas Elsa'yla ancak ben öldükten sonra evlenebilir." </p>
<p class="calibre1">O zaman bütün korkularım geçiverdi. Bana ölüm bizden asırlarca uzaktaymış gibi geliyordu. Fakat Amyas'ın sözleri beni çok kızdırmıştı. Yemekte onunla bir güzel kavga ettim. Sonra da odama çıkarak, ağlaya ağlaya uyudum. </p>
<p class="calibre1">Meredith Blake'in köşkündeki çayı pek hatırlamıyorum. Fakat onun Sokratın ölümü hakkında okudukları hatırımda kalmış. Ertesi sabah olanlar da hafızamdan silinmiş. Düşündüm, düşündüm, işin içinden çıkamadım. Bana o gün denize girmişim gibi geliyor. </p>
<p class="calibre1">Meredith yolda nefes nefese gelinceye kadar geçen saatler çok belirsiz. Yüzü kurşuniydi adeta. Masadan bir kahve fincanını düşerek kırıldığını hatırlıyorum. </p>
<p class="calibre1">Bunu Elsa yaptı. Kızın yüzünde korkunç bir anlam belirdiği ve yoldan deli gibi koştuğu hâlâ aklımda. </p>
<p class="calibre1">Kendi kendime, "Amyas, ölmüş," diyordum. "Amyas ölmüş." Daha sonra Dr. </p>
<p class="calibre1">Fausset'in de ciddi bir yüzle geldiğini biliyorum. Miss Williams, Caroline'le uğraşıyordu. Etrafta üzüntülü üzüntülü dolaşıyor, herkesin işine mani oluyordum. </p>
<p class="calibre1">Midem bula-nıyordu adeta. Bahçeye inip Amyas'ı görmeme izin vermediler. Daha sonra polisler gelerek defterlerine bir şeyler yazdılar. Sonra cesedi bir sedyeyle eve getirdiler. Üzeri örtülüydü. </p>
<p class="calibre1">Sonra Miss Williams beni Caroline'in odasına götürdü. Ablam kanapeye uzanmıştı. </p>
<p class="calibre1">Yüzü bembeyazdı. Hasta gibi bir hali vardı. Beni öptü. "Senin mümkün olduğun kadar çabuk buradan ayrılmanı istiyorum, Angela. Korkunç bir olay bu. Bütün bunları düşünmemeye, üzülmemeye çalış. Senin de Lady Tressillian'ın evine, Carla'nın yanına gitmeni istiyorum. Evde mümkün olduğu kadar az kişi olması gerekli." </p>
<p class="calibre1">- 148-</p>
<p class="calibre1">Ablama sıkı sıkı sarıldım. "Ben gitmek istemiyorum. Seninle kalacağım." </p>
<p class="calibre1">"Biliyorum, hayatım, biliyorum. Fakat gitmen çok iyi olur. O zaman birde senin için üzülmekten kurtulurum." </p>
<p class="calibre1">O zaman Miss Williams da söze karıştı. "Angela ablana yardım etmek istiyorsan, onun isteklerini sorun çıkarmadan yerine getirmelisin." </p>
<p class="calibre1">"Caroline'in her istediğini yapacağım." dedim. </p>
<p class="calibre1"/>
<p class="calibre1">www.netevin.com</p>
<p class="calibre1">Ablam, "Sevgili Angela'cığım..." diye mırıldanarak bana sarıldı. "Üzülecek bir şey yok. Artık bu konuyu düşünme bile." </p>
<p class="calibre1">Aşağıya inip Polis Müfettişiyle konuşmam gerekti. Bana anlayışla davrandılar. </p>
<p class="calibre1">Amyas'ı en son ne zaman gördüğümü ve birtakım pek anlamsız sorular sordu bana. </p>
<p class="calibre1">Tabii şimdi bu soruların ne anlama geldiğini anlıyorum. Adam kendisine fazla bir şey anlatamayacağımı anlayınca Miss Williams'a, Lady Tressillian'a gidebileceğimi söyledi. </p>
<p class="calibre1">Beni oraya götürdüler. Lady Tresillian bana sonsuz bir şefkat gösterdi. Fakat çok geçmeden gerçeği öğrendim. Caroline1'! çabucak tutukladılar. O kadar dehşete düşmüş ve şaşırmıştım ki, bu yüzden hasta oldum. </p>
<p class="calibre1">Daha sonra Caroline'in benim için çok endişe ettiğini öğrendim. Onun ısrarı üzerine dava başlamadan önce beni İngiltere'den uzaklara yolladılar. Fakat bunu size daha önce de anlattım. Gördüğünüz gibi size anlatabileceklerim pek az. </p>
<p class="calibre1">Sizinle konuştuktan sonra eski günleri düşündüm. Köşktekilerin söylediklerini, yüzlerinde beliren ifadeleri hatırlamaya çalıştım. Suçluyu ortaya çıkaracak hiçbir şey bilmiyorum. Elsa'nın gazabı, Mere-dith'in endişe dolu, kurşuni yüzü, Philip'in üzüntü ve öfkesi... Bunlar doğal şeyler. Tabii bunlardan biri rol yapmış olabilir. Ben yalnız şunu biliyorum: Caroline, Amyas'ı öldürmedi. Fakat elimde bunu destekleyecek kanıt yok. Sadece ablamın nasıl bir insan olduğunu biliyorum, işte o kadar. </p>
<p class="calibre1">- 149-</p>
<p class="calibre1">ÜÇÜNCÜ KİTAP</p>
<p class="calibre1">I Sonuçlar</p>
<p class="calibre1">Carla Lemarchant başını kaldırıp baktı. Gözlerinde yorgunluk ve acı vardı. </p>
<p class="calibre1">Yorgun yorgun alnına düşen saçlarını arkaya itti. "Bütün bunlar aklımı karıştırdı." Önündeki kâğıt yığınını işaret etti. "Çünkü hepsinin görüşü başka başka. Herkes annemi başka türlü görüyor. Fakat gerçekler aynı. Hepsi de gerçekler bakımından anlaşıyorlar." </p>
<p class="calibre1">"Bunları okumak cesaretinizi mi kırdı?" </p>
<p class="calibre1">"Evet. Sizin kırmadı mı?" </p>
<p class="calibre1">"Hayır. O mektuplar bana birçok bilgi verdi. Hepsi de çok değerli onların." </p>
<p class="calibre1">Poirot düşünceli bir tavırla, ağır ağır konuşmuştu. </p>
<p class="calibre1">Carla, "Keşke onları hiç okumasaydım," dedi. </p>
<p class="calibre1">Poirot ona baktı. "Ah, demek böyle hissediyorsunuz?" </p>
<p class="calibre1">Carla acı acı, "Hepsi de annemin katil olduğunu düşünüyorlar," dedi. "Angela teyzem dışında. Tabii onun düşündükleri de önemli değil. Angela teyzemin öyle düşünmesi için hiçbir neden yok. O sadece her şeye rağmen sevdiklerini savunan sadık insanlardan. Sadece, 'Caroline böyle bir şey yapamazdı,' deyip duruyor." </p>
<p class="calibre1">"Demek böyle düşünüyorsunuz?" </p>
<p class="calibre1">"Başka nasıl düşünebilirim?" Annem katil değilse, bu beş kişiden biri, katil, diyordum. Hatta bunun nedenlerini bile düşünmüştüm." </p>
<p class="calibre1">- 150-</p>
<p class="calibre1">"Ya? İşte bu çok ilgi çekici. Bana bunları anlatın." "Bunlar sadece varsayımdı. </p>
<p class="calibre1">Örneğin... Philip Blake. Borsacı o. Babamın da en samimi arkadaşıydı. Herhalde babam ona güveniyordu. Sanatçılar para işlerinden pek anlamazlar. Belki Philip Blake'in başı derde girmişti, bu yüzden babamın parasını kullandı. Belki de babama birtakım kâğıtlar imzalattı. Bu dalaveresi anlaşılmak üzereydi. Ancak babam öldüğü takdirde bu dertten kurtulacaktı, işte düşündüklerimden biri bu." </p>
<p class="calibre1">"Hiç de fena değil. Başka?" </p>
<p class="calibre1">"Sonra Elsa. Philip Blake onun zehirle oynamayacak kadar akıllı olduğunu söylüyor. Fakat ben bunun doğru olduğunu sanmıyorum. Belki annem gidip Elsa'ya babamı hiçbir zaman boşa-mayacağını söyledi. Hiçbir kuvvetin onu buna zorlamayacağını anlattı. Siz istediğinizi söyleyin, bence Elsa tam manasıyla burjuva kafalıydı. Herkesin saygı göstereceği, evli bir kadın olmayı istiyordu. </p>
<p class="calibre1">Bence Elsa zehiri kolaylıkla çalardı. O akşamüzeri onun da eline fırsat geçti. </p>
<p class="calibre1">Belki de Elsa annemi zehirleyerek ortadan kaldırmayı düşünüyordu. Evet, tam Elsa'nın yapacağı bir işti bu. Ve sonra da korunç bir aksilik sonucu zehiri Amyas içti." "Evet, bu da fena değil. Başka?" Carla ağır ağır cevap verdi. </p>
<p class="calibre1">"Sonra... Meredith..." "Ah, Meredith Blake mi?" </p>
<p class="calibre1">"Evet, Bana o tam cinayet işleyecek bir adammış gibi geliyor. Yani o diğerlerinin gülüp alay ettiği, ağır zekâlı, şaşkın bir adamdı. Fakat belki de o www.netevin.com</p>
<p class="calibre1">için için bu gülüşmelere çok kızıyordu. Sonra babam onun sevdiği kızla evlendi. </p>
<p class="calibre1">Üstelik babam hem zengindi, hem de hayatta başarıya erişmişti. Ayrıca bütün o zehirleri de Meredith imal ediyordu. Bunun nedeni günün birinde birini öldüreceğini düşünmüş olmasıydı belki. Kendisinden şüphelenmemeleri için zehirin çalındığından söz etti. Fakat coniine'i en kolay o alabilirdi. Hatta belki o Caroline kendisini reddettiği</p>
<p class="calibre1">- 151 -</p>
<p class="calibre1">için onun asılmasını da istedi. Mektubunda yazdıkları şüphemi çekti. Herkesin umulmayacak şeyler yaptığından söz ediyordu. Belki de bu sözleriyle kendisini kastediyordu." </p>
<p class="calibre1">Hercule Poirot, "Yazılanları olduğu gibi kabul etmemekte haklısınız," dedi. </p>
<p class="calibre1">"Bazıları olayları bizi şaşırtmak için o biçimde anlatmış olabilir." </p>
<p class="calibre1">"Biliyorum. Mektupları okurken bunu da göz önüne aldım." "Düşündüğünüz başka şeyler var mı?" Carla ağır ağır başını salladı. "Bu yazıyı okumadan önce Miss Williams'i düşündüm. Angela okula gönderilince o da işinden olacaktı tabii. </p>
<p class="calibre1">Fakat Amyas öldüğü takdirde, bu tehlike ortadan kalkacaktı. Herhalde Angela o zaman okula gitmeyecekti. Tabii kadın Amyas'ın doğal bir şekilde öldüğüne inanılacağını zannediyordu. Eğer Meredith coniine'in çalındığını fark etmeseydi, muhakkak ki öyle de olacaktı. Coniine hakkında birtakım yazılar okudum. Ölümden sonra belirli izler bırakmıyor. Amyas'ın güneş çarpmasından öldüğü sanılabilirdi. Tabii, işini kaybetme korkusu cinayet işlemek için yeterli neden sayılmaz. Fakat birçok insan bize gülünç gelen birtakım nedenler yüzünden etrafın-dakileri öldürüp duruyorlar. Örneğin pek az bir para için. Orta yaşlı, işini bilmeyen bir mürebbiye de korkuya kapılmış ve geleceğini karanlık görmüş</p>
<p class="calibre1">olabilir... Dediğim gibi bütün bunları Miss Williams'in mektubunu okumadan önce düşündüm. Fakat yazısından onun böyle bir kadın olmadığı anlaşılıyor. Onun beceriksiz olduğunu sanmıyorum..." </p>
<p class="calibre1">"Öyle. Miss Williams çok becerekli ve zeki bir kadın." "Biliyorum. Mektubundan anlaşılıyor bu. Üstelik onun güvenilecek bir kadın olduğu belli. Zaten beni de sarsan bu oldu. Siz biliyorsunuz, anlıyorsunuz da. Bu duruma da aldırmıyorsunuz. </p>
<p class="calibre1">Ta başında bana sizi yalnızca gerçeğin ilgilendirdiğini söylediniz. Sanırım artık gerçeği öğrendik! Miss Williams haklı. Bir şeye inanmak istiyorsunuz diye hayatınızı bir yalan üzerine kur-</p>
<p class="calibre1">- 152-</p>
<p class="calibre1">manız yersiz. Pekâlâ, ben de gerçeği cesaretle karşılayabilirim. Annem suçsuz değildi. O mektubu bana zayıf bir anında, çok mutsuz olduğu için yazdı. Benim üzülmemi istemiyordu. Onun hakkında hüküm verecek değilim. Belki onun yerinde olsaydım, ben de aynı şeyi yapardım. Hapishanenin bir insanı ne hale soktuğunu bilmiyorum. Annemi suçlu da bulmuyorum. Babamı o kadar seviyordu ki, başka şekilde hareket edemezdi. Amyas'ı da fazla ayıplamıyorum. Onun neler hissettiğini de biraz olsun anlıyorum. Çok canlı bir adamdı o, hayatın getireceği her şeyi istiyordu. Elinde değildi bu, yaradılışı öyleydi, öyle yaratılmıştı. Ve o büyük bir ressamdı. Bence bu birçok şeyi affettirir." </p>
<p class="calibre1">Heyecandan kızarmış yüzünü Hercule Poirot'ya çevirerek, ona meydan okurmuşcasına baktı. </p>
<p class="calibre1">Belçikalı dedektif, "Demek bu sonuç size yetti?" diye sordu. </p>
<p class="calibre1">Carla Lemarchant mırıldandı. "Yetti mi?" Sesi titremeye başlamıştı. </p>
<p class="calibre1">Poirot öne doğru eğilerek, bir baba tavrıyla genç kızın omzunu okşadı. "Beni dinleyin. Tam mücadele edilecek anda birdenbire bundan vazgeçiverdiniz. Oysa ben, Hercule Poirot işin içyüzünü anlamaya başlıyordum." </p>
<p class="calibre1">Carla ona hayretle baktı. "Miss Williams annemi çok seviyordu. Mürebbiye kendi gözleriyle annemin cinayete bir intihar süsü vermeye çalıştığını gördü. Eğer onun sözlerine inanıyorsanız..." </p>
<p class="calibre1">Poirot ayağa kalktı. "Matmazel, Cecila Williams annenizin Amyas Crale'in elini bira şişesine bastırdığını gördüğünü söylüyor. Bira şişesine, anlıyor musunuz? </p>
<p class="calibre1">İşte ben de bu yüzden annenizin babanızı öldürmemiş olduğuna iyice inandım." </p>
<p class="calibre1">Başını birkaç defa sallayarak, odadan çıktı. Carla Lemarchant şaşkınlıkla arkasından baka kaldı. </p>
<p class="calibre1"/>
<p class="calibre1">www.netevin.com</p>
<p class="calibre1">- 153-</p>
<p class="calibre1">Mi</p>
<p class="calibre1">! </p>
<p class="calibre1">i I</p>
<p class="calibre1">.i</p>
<p class="calibre1">II</p>
<p class="calibre1">Poirot beş soru soruyor</p>
<p class="calibre1">"E, Mösyö Poirot?" Philip Blake'in sesinde belirgin bir sabırsızlık vardı. </p>
<p class="calibre1">Poirot, "Carla faciasını hayran olunacak bir berraklıkla yazdığınız için sizi tebrik etmeliyim," dedi. </p>
<p class="calibre1">Philip Blake mahcup bir tavırla, "Çok naziksiniz," diye mırıldandı. "Yazmaya başlayınca çok şey hatırlamama kendim de şaştım." </p>
<p class="calibre1">Poirot cevap verdi. "Hayran olunacak kadar mükemmel bir mektuptu o. Fakat bazı şeyleri atlamışsınız." </p>
<p class="calibre1">"Atlamış mıyım?" Philip Blake'in kaşları çatıldı. </p>
<p class="calibre1">Hercule Poirot, "Yani o yazıyı yazarken pek de samimi davranmamışsınız, diye gülümsedi. "Bana, o yaz hiç olmazsa bir defa Bayan Crale'in sizin odanızdan çıkarken gördüklerini bildirdiler. Ayrıca bu hiç de normal sayılmayacak bir saatte olmuş." </p>
<p class="calibre1">Uzun bir sessizlik oldu. Sadece Philip Blake'in hışırtılı hışırtılı nefes alışı duyuluyordu. Sonunda sordu. "Bunu size kim söyledi?" </p>
<p class="calibre1">Poirot başını salladı. "Bunu bana söyleyen önemli değil. Önemli olan benim bu olayı bilmem." </p>
<p class="calibre1">Yine bir sessizlik oldu. Sonra Philip Blake kararını verdi. "Tamamıyla kişisel bir sorunu öğrenmiş olduğunuz anlaşılıyor. Belki bu yazdıklarıma uymuyor. Fakat size doğruyu anlatmış olduğuma inanmalısınız. Artık size gerçeği söylemek zorundayım. Caroline Crale'e karşı gerçekten düşmanca duygular besliyordum. </p>
<p class="calibre1">Fakat aynı zamanda genç kadın beni çekiyordu. Belki de onu bu kadar fazla beğenmem kendisine düşman olmama yol açmıştı. Onun üzerimdeki bu kudretine kızıyor, durmadan Caro-</p>
<p class="calibre1">- 154-</p>
<p class="calibre1">line'in kötü taraflarını düşünerek, ona karşı beslediğim duyguları boğmaya çalışıyordum. Aslında ondan hoşlanmıyordum. Bilmem ne demek istediğimi anlıyor musunuz? Fakat onunla her an sevişmeye hazırdım. Ona çok gençken âşık olmuştum, ama Caroline bana aldırmamıştı bile. O yüzden kendisini hiçbir zaman affedemedim... Amyas, Elsa Greer'e delice âşık olunca beklediğim fırsat da elime geçti. İstememe rağmen kendimi tuta-mayarak, Caroline'e ilanı aşk ettim. O sakin sakin, 'Evet,' dedi. 'Bana karşı beslediğin duyguların farkındaydım.' Ne küstah bir kadındı o. Tabii Caroline'in beni sevmediğini biliyordum. Fakat Amyas'ın son aşkı onu sarsmış, düşkırıklığına uğramıştı. Bu halde olan bir kadını elde etmek çok kolaydır. Caroline o gece odama gelmeye razı oldu. Ve geldi de..." </p>
<p class="calibre1">Blake bir an sustu. Artık konuşmakta güçlük çekiyordu. "Caroline odama geldi. </p>
<p class="calibre1">Sonra, tam kendisini kollarıma aldığım sırada, bana büyük soğukkanlılıkla, </p>
<p class="calibre1">'Olmayacak,1 dedi. 'Olmayacak. Ben bütün hayatları boyunca bir tek erkeği seven kadınlardanım. Ne olursa olsun, ömrümün sonuna kadar Amyas'ı seveceğim... Evet, sana karşı haksızlık ettiğimin farkındayım. Fakat elimde değil bu. Beni affet Philip... 'Ve yanımdan ayrıldı. Beni bıraktı. Beni bıraktı! Ona karşı duyduğum kinin iyice artmış olmasına şaşar mısınız, Mösyö Poirot? Onu hiçbir zaman affedeme-miş olmam sizi hayrete düşürür mü? Caroline hem bana hakaret etti, hem de bu dünyada herkesten çok sevdiğim arkadaşımı öldürdü!" </p>
<p class="calibre1">Philip Blake şiddetle titriyordu. Bağırdı. "Artık bu konudan söz etmek istemiyorum! Duyuyor musunuz? Size istediğiniz cevabı verdim. Artık gidin. Bir daha da bana bu konuyu açmayın!" </p>
<p class="calibre1">- 155-</p>
<p class="calibre1">"Bay Blake konuklarınızın o gün laboratuvardan çıkış sıralarını öğrenmek istiyorum." </p>
<p class="calibre1">Meredith Blake itiraz etti. "Fakat, aziz Mösyö Poirot! Aradan on altı yıl geçti. </p>
<p class="calibre1">Bunu nasıl hatırlayayım? Size Caroline'in laboratuvardan en son çıktığını söyledim." </p>
<p class="calibre1">"Bundan emin misiniz?" </p>
<p class="calibre1">"Evet... şey... öyle sanıyorum..." </p>
<p class="calibre1"/>
<p class="calibre1">www.netevin.com</p>
<p class="calibre1">"Hemen laboratuvara gidelim. Mutlaka emin olmamız gerekiyor..." </p>
<p class="calibre1">Meredith Blake ona yol gösterirken hâlâ itiraz ediyordu. Kapıyı açarak, panjurları araladı. </p>
<p class="calibre1">Poirot otoriter bir tavırla konuşmaya başladı. "Şimdi, dostum. Ahbaplarınıza bitkilerden yaptığınız ilgi çekici ilaçları gösterdiniz. Gözlerinizi kapayın ve düşünün..." </p>
<p class="calibre1">Meredith Blake uysal bir tavırla istenileni yaptı. Poirot cebinden bir mendil çıkararak, bunu adamın burnuna doğru birkaç defa salladı. </p>
<p class="calibre1">Blake'in burun delikleri açılıp kapandı. Adam, "Evet, evet," diye mırıldandı. </p>
<p class="calibre1">"İnsanın bazı şeyleri hatırlaması çok acayip... </p>
<p class="calibre1">Caroline açık kahverengi bir elbise giymişti... Philip'in sıkıntılı bir hali vardı... O benim bu merakımla alay eder, bunun pek bir şey olduğunu söylerdi." </p>
<p class="calibre1">M "İyi düşünün," dedi. "Şimdi odadan çıkmak üzeresi-"- oidecek ve orada Sokrat'ın ölümü hakkındaki ^nce odadan kim çıktı? Siz mi?" </p>
<p class="calibre1">yâenden önce kapıdan çıktı. Ben he-/n. Onunla konuşuyorduk. Orada du-&gt;ini bekledim. Kapıyı tekrar kilitlemeyi /ondan sonra Philip dışarı çıktı. Ve An-C</p>
<p class="calibre1">duı. onu l açmıştı. </p>
<p class="calibre1">- 156-</p>
<p class="calibre1">gela... Kız, kardeşime bazı borsa terimlerini soruyordu. İlerleyerek, holden geçtiler. Amyas onların peşinden gitti. Ben hâlâ olduğum yerde bekliyordum. </p>
<p class="calibre1">Caroline'i tabii." </p>
<p class="calibre1">"Demek Caroline'in geride kaldığından iyice eminsiniz? Onun ne yaptığını görebildiniz mi?" </p>
<p class="calibre1">Blake başını salladı. "Hayır... Sırtım kapıya dönüktü. Karşımda duran Elsa'yla konuşuyordum. Ona eskilerin bazı bitkileri dolunayda toplamanın doğru olacağına inandıklarını anlatıyordum. Herhalde kızın canını iyice sıktım... Sonra Caroline dışarı çıktı. Biraz telaşlıydı. Ben de kapıyı kilitledim." </p>
<p class="calibre1">Durarak, Poirot'ya baktı. Belçikalı dedektif mendilini cebine koyuyordu. </p>
<p class="calibre1">Meredith Blake öfkeyle havayı koklayarak, Allah kahretsin, diye düşündü. Bu adam koku kullanıyor galiba? </p>
<p class="calibre1">Sonra yüksek sesle, "Bundan eminim," dedi. "Konuklar söz ettiğim sırayla laboratuvardan çıktılar. Elsa ben, Philip, Angela, Amyas ve Caroline. Bunun size bir yararı dokunacak mı?" </p>
<p class="calibre1">Poirot, "Tahminlerime tamamıyla uyuyor bu," diye cevap verdi. "Beni dinleyin. </p>
<p class="calibre1">Burada bir toplantı yapmak istiyorum... Bir zorlukla karşılaşmayacağımdan eminim..." </p>
<p class="calibre1">"E?" Elsa Dittisham bu sözü heyecanla, hemen hemen meraklı bir çocuk tavrıyla söyledi. </p>
<p class="calibre1">"Size bir soru sormak istiyordum, madam." </p>
<p class="calibre1">"Evet?" </p>
<p class="calibre1">Poirot, "Her şey sona erdikten sonra, yani dava bittiği zaman, Meredith Blake size evlenme teklif etti mi?" </p>
<p class="calibre1">Elsa ona baktı. Yüzünde küçümseme dolu, hatta sıkıntılı bir ifade belirmişti. </p>
<p class="calibre1">"Evet, etti. Neden sordunuz?" </p>
<p class="calibre1">- 157-</p>
<p class="calibre1">"Buna şaştınız mı?" </p>
<p class="calibre1">"Şaştım mı? Hatırlamıyorum." </p>
<p class="calibre1">"Ona ne dediniz?" </p>
<p class="calibre1">Elsa bir kahkaha attı. "Ne dediğimi sanıyorsunuz? Amyas'tan sonra Meredith... </p>
<p class="calibre1">Aslında gülünç bir şeydi bu. Meredith'in bu kadar aptallık edeceğini sanmazdım. </p>
<p class="calibre1">Ama aslında budalanın biriydi o." </p>
<p class="calibre1">Birdenbire güldü. "Meredith beni korumak istiyordu. 'Sana ömrümün sonuna kadar bakacağım,' dedi. Herkes gibi bu davanın beni müthiş surette sarstığını sanıyordu. Ya gazeteciler? Beni yuhalıyan halk? Bana durmadan atılan çamur?" </p>
<p class="calibre1">Bir an düşündü. Sonra da, "Zavallı Meredith," dedi. "Aptallık simgesi o." Tekrar bir kahkaha attı. </p>
</body></html>
