<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><span class="font"><span class="calibre11"><br class="calibre7" id="calibre_pb_7" /></span></span></p>

  <p class="msonormal"><b class="calibre2"><span class="calibre8">4</span></b></p>

  <p class="calibre24"><span class="font"><span class="calibre11">Lokantaya yan kapıdan girdi. Fakat vestiyerin, şefin, birkaç garsonun kendisini selamladığını görünce bu tedbirin beyhude olduğunu anladı. Garsonlardan hemen her biri eski bir arkadaşının alt katta olduğunu haber veriyordu. Selim benim işim yukarda der gibi işaret etti. Yemek kokuları, her dilden konuşmanın yaptığı acayip havada üst kata çıktı. Atıf merdivenin tam karşısında, köşede sedirde, önünde bir soda şişesi küçük bir kâğıtta birtakım hesaplara dalmıştı. Selim’i görür görmez yüzünden bir tebessüm dalgası geçti. İki arkadaş öpüştüler. Selim:</span></span></p>

  <p class="calibre24"><span class="font"><span class="calibre11">«Demek aynı yer ha!» Atıf oldukça isteksiz: «Evet aynı yer. ..» diye gülümsedi. 1943’te Selim, 1950’de Atıf ayrı ayrı ufuklara açılışlarını bu masadan selâmlamışlardı. «Nasılsın? Gelmeyeceksin diye çok korktum.»</span></span></p>

  <p class="calibre24"><span class="font"><span class="calibre11">«Biraz geciktim, kusura bakma! Erenköy’üne gitmiştim. Köşke nihayet bir müşteri çıktı. Keşke sen başlasaydın...»</span></span></p>

  <p class="calibre24"><span class="font"><span class="calibre11">Atıf hiçbir şey anlamamış gibi ona baktı. «O kadar mühim değil. ..» diye mırıldandı. İştahsız olduğunu söylemekten kendisini zor tutmuştu.</span></span></p>

  <p class="calibre24"><span class="font"><span class="calibre11">Selim: «Ben müthiş açım... Sabahleyin kahvaltı edemedim. Sonra çok gezdim. Bir gün muazzam bir şey...» Arkadaşı tekrar hafiften gülümsedi:</span></span></p>

  <p class="calibre24"><span class="font"><span class="calibre11">«Bazen öyle olur. Hele bizde... Günlerce sessiz ' sedasız, âdeta unutulmuş kalırsın. Sonra birden çıldırmış gibi olur! İyisin ya?» Selim zihni hâlâ Zümrüt Hanım’ın küçük tabutunda:</span></span></p>

  <p class="calibre24"><span class="font"><span class="calibre11">«İyiyim, iyiyim... dedi. Sende ne var ne yok... Politika âlemi nasıl?»</span></span></p>

  <p class="calibre24"><span class="font"><span class="calibre11">Atıf dalgın listeyi uzattı. «Fena değil. .. Bildiğin gibi. Tam bir</span></span> <span class="font"><span class="calibre11">kördöğüşü... Pisi var, sen seversin sonra yine sevdiğin şey, suböreği...»</span></span></p>

  <p class="calibre24"><span class="font"><span class="calibre11">Selim listeyi bir kenara bıraktı. «Bilirsin kararlar daima senindir. Ev ne halde?»</span></span></p>

  <p class="calibre24"><span class="font"><span class="calibre11">Atıf yan masaya garsonun büyük bir telâşla yerleştirdiği dört borsa kurdunun selâmlanın aldı. Adamlar bu nüfuzlu mebusa kendilerine hizmet eden garsonunkinden birkaç misli telâşla aşinalık etmişlerdi. Yalnız bir tanesi — belki de asıl beraber iş gördükleri — daha çekingen davranmış uzaktan sade Fransızca «Comment ça' va mon cher Atıf!» savurmakla kalmıştı. Atıf yan gülümser bir göz işaretiyle gönlünü aldı. Oturan kalabalıktan bir Rum kadını bu sefer bir başka Fransızca ile «Atıf Bey daima iyidir, yani tatlı tatlı somurtur.» diye tariz etti. Fakat beklediği iltifata nail olamadı. Selim «Buranın müşterisi çok değişmiş...» diye düşündü. Zaten son zamanlarda hemen hiç uğramamıştı. Nadir gelişlerinde de aşağıda oturmuştu. «Bir rejimin getirdiği değişiklikler her yerden başka türlü görünüyor. Burada bütün bir-refah içinde yaşayanlar... Boğaz vapurunda sefaletin ta kendisi...» Arkadaşını büsbütün unutmuş olmamak için:</span></span></p>

  <p class="calibre24"><span class="font"><span class="calibre11">«Hane haleti?...»</span></span></p>

  <p class="calibre24"><span class="font"><span class="calibre11">«Hepsi iyiler!.. Karım İsviçre’de. Büyük kızını ziyarete gitti. Oğlan Amerika’da. Dün ikinci torunumuzun müjdesini aldım. Benimki bildiğin gibi, kumar oynamakla ve adam çiğnemekle meşgul... Ama sorarsan sadece büyük bankacı... Dün yine bir çocuğa çarpmış... Polis bu sabah itizar etti. Bütün kabahat tabiî çocukta imiş. Bereket versin oğlana bir şey olmamış. Babası birkaç liraya sulh oldu. Ama muhalefet gazeteleri bu fikirde değil. Bu sabah görmüşsündür elbet!»</span></span></p>

  <p class="calibre24"><span class="font"><span class="calibre11">Selim müphem şekilde sabahki gazetelerin ilk sayfasını hatırladı. Zümrüt Hanım’m ölümü gibi bunu da görmemişti. «Bu sabah gazete görmedim ...» dedi.</span></span></p>

  <p class="calibre24"><span class="font"><span class="calibre11">Atıf eliyle bir işaret yaptı: «Ben artık ümidimi kestim. Ne hali varsa görsün. Artık bıktım.»</span></span></p>

  <p class="calibre24"><span class="font"><span class="calibre11">«Mübalağa etmiyor musun? ..»</span></span></p>

  <p class="calibre24"><span class="font"><span class="calibre11">«Hayır, hiçbir ümidim yok. Yokluğunun acısını şimdiden hissederek söylüyorum. Dünyada tek bağlı olduğum şey. Fakat bitti. Anlıyor musun? İçimde olacağını bildiğim şeyin korkusu var. Tabiî sevmekten çok başka bir şey. Bütün ümitlerim onda idi. Her şey onun üstünde toplanmıştı. Fakat sonu biliyorum artık.</span></span></p>

  <p class="calibre24"><span class="font"><span class="calibre11">Sonun ne olacağını. Bir gün bir yerde boynunu kıracak. Ve ben ömrüm boyunca bunun acısını çekeceğim. Bazı insanların kaderi başından o kadar belli ki... Sadece o evlenme meselesinin skandalı, o mahkeme... O ayrılışlar, barışmalar... Askerlikte yaptıkları! O yaşta bir insan babasına bu kadar güvenir mi? Haydi güvendin, rezil etmeğe ne hakkın var. ..» Yanı başındaki gazeteleri almak için elini uzattı. Fakat vazgeçti. Selim birinci sayfanın altındaki resimli başlığı tekrar hayal meyal hatırladı. Hayır bu sabah gazeteleri okumamıştı. Atıf Bey gözleri karşı duvarda devam etti:</span></span></p>

  <p class="calibre24"><span class="font"><span class="calibre11">«Bu bir çeşit fatalite... Bizde yetişmiş, imkân sahibi adamın çocuğu adam olmuyor. Nedir eksik bilmiyorum. Ta Tanzimat’tan beri bu böyle... Reşit Paşa, Ali Paşa, hatta Fuat Paşa ve hanedanı... Sırasıyle gel. Çocukluğumda Abdülhamit devrinin mirasyedi hikâyelerini dinler, şaşırırdım. Muhakkak terbiye edemiyorlar, şımartıyorlar, derdim. Benimki şımartılmadı da. Öbür kardeşleri iyi kötü gidiyorlar işte... Hatta Mehmet daha şimdiden mükemmel adam... dersen evini cennet yapmış... Benimki bir ifrit..»</span></span></p>

  <p class="calibre24"><span class="font"><span class="calibre11">Selim bir şeyler söylemek, teselli etmek ihtiyacı içinde kıvranıyordu. Fakat ne söyleyebilirdi? Oğlanın Atıfın başına her gün yeni bir iş açtığını biliyordu.</span></span></p>

  <p class="calibre24"><span class="font"><span class="calibre11">«Belki o izdivaç meselesidir?»</span></span></p>

  <p class="calibre24"><span class="font"><span class="calibre11">Atıf yorulmuş gibi cevap verdi: «Belki... dedi. Ama kadını biz bulmadık ki... Hayır, başka bir şey var, hesabın içine bir yerde giren bir yanlışlık, bir şey var ki ben anlamıyorum, neyse anlasam neye yarar zaten.» Eliyle tekrar o uzaklaştırma işaretini yaptı. «Bırakalım bu işi artık... Bak patron geldi, ne yiyeceğiz?»</span></span></p>

  <p class="calibre24"><span class="font"><span class="calibre11">İkisi de adamın elini sıktılar. Fakat Atıf Bey sofraya oturmasına imkân vermedi. «Ne yiyeceksin?»</span></span></p>

  <p class="calibre24"><span class="font"><span class="calibre11">Selim «Söyledin ya, bir pisi ile suböreği...» Salata ile şarabı ikisi birden istemediler. Lokantanın sahibi «Şimdi şimdi ...» diye uzaklaştı. Halinden gördüğü muamelede memnun olmadığı aşikârdı. Selim’e bir işaret yaparak ayrıldı. Selim arkadaşına:</span></span></p>

  <p class="calibre24"><span class="font"><span class="calibre11">«Hiç rahat değilsin bugün...» dedi. Öbürü tekrar gözlerini kaçırdı:</span></span></p>

  <p class="calibre24"><span class="font"><span class="calibre11">«Hayır, değilim...» Zorla güldü. «Kusura bakma... Bu işler beni alt üst etti. Halbuki alışmam lâzım. On üç yıldan beri alışmam lâzım. Mektepte arkadaşının stilosunu çaldığı günden beri... Sonra kardeşiyle o kavgası. Oğlum sakat doğdu. Bunu kabul etmek lâzım... Bırak bunları da evvelâ ben üstümdeki işi yapayım! Ufak bir mebusluğa niyetin var mı? Resmen teklif ediyorum. On beş gündür ısrar ediyorlar...»</span></span></p>

  <p class="calibre24"><span class="font"><span class="calibre11">Selim gülerek cevap verdi: «Teşekkür ederim ama hayır. Evvelâ politikadan hoşlanmıyorum artık... Sonra da partimden ayrılmağa niyetim yok... Bizimkine güveniyorum. Tek inandığım adam. Hele şimdi. İş bir çeşit şeref meselesi oldu.»</span></span></p>

  <p class="calibre24"><span class="font"><span class="calibre11">«Müstakil korsun... Adın listede bulunsun yeter...»</span></span></p>

  <p class="calibre24"><span class="font"><span class="calibre11">Selim başım salladı: «İmkânsız Atıf... İmkânsız... Politikayı bıraktım. Bu oyun benim için değil. Bir kere tecrübe ettim. Kendimi veremiyorum. Daha fazla sevdiğım şeyler var.»</span></span></p>

  <p class="calibre24"><span class="font"><span class="calibre11">«Memleketten de fazla mı?»</span></span></p>

  <p class="calibre24"><span class="font"><span class="calibre11">Selim o kadar akıllı bildiği arkadaşının böyle seçim nutku verir gibi büyük kelimeler kullanmasına şaşırmış yüzüne baktı. Öbürü düşüncesini anlamış gibi devam etti. «Yanlış anlama... Bizimkilerin zaviyesinden söylemiyorum. Senin için söylüyorum. Fikirleri olan adamsın... Sorumluluk hissin var. İş de biliyorsun. Memleket hakikaten politik bir devire girdi. Senelerce buradan çıkamayız artık... Her şey oraya toplandı. Tabiî seni yanımda görmek, seninle beraber olmak isterdim... Fakat o ayn mesele. Asıl mühimi politikadan vazgeçmen...»</span></span></p>

  <p class="calibre24"><span class="font"><span class="calibre11">Selim «İmkânsız... Bu mesele benim için kapandı. Dünyada işbölümü denen bir şey var...»</span></span></p>

  <p class="calibre24"><span class="font"><span class="calibre11">Atıf başım salladı: «Demek mümkün değil... Şimdi ikinci teklifime geçiyorum. O da resmî ve gayet ciddî. Küçük bir sefirlik, orta elçiliği filân...»</span></span></p>

  <p class="calibre24"><span class="font"><span class="calibre11">Selim tekrar gülerek: «Yazık, çok yazık... Bugün anlaşılan gerçekten acayip bir gün. Bütün dünya nimetlerini kendi elimle reddetmeğe mecburum. Fakat allahaşkına nerden geliyor bu?..»</span></span></p>

  <p class="calibre24"><span class="font"><span class="calibre11">Atıfın bakışları bulanmıştı. «Bence bu sonuncusunu kabul etmelisin. Ne mahzuru var sanki? Hazırlıklı olduğun bir iş. Seyahat, yabancı memleketler... Para da az değil... Rahat edersin. Rahatımızı da düşünecek yaştayız...»</span></span></p>

  <p class="calibre24"><span class="font"><span class="calibre11">Selim gözleri yerde: «Sen rahat mısın?»</span></span></p>

  <p class="calibre24"><span class="font"><span class="calibre11">«Hayır değilim. Ama bana bakma! Ben rahat olabilirdim... Sonra başka şey var. Senin rahatsızlığın para meselesi. Benimki etrafımda, hayatımın içinde. Senin rahatın kendi elinde...»</span></span></p>

  <p class="calibre24"><span class="font"><span class="calibre11">«Parasızlığım o kadar mühim değil... Hakikaten hiç mühim değil. Sonra da alıştım artık. Birkaç bin lira borcum var; onu da köşkten alacağım öder. Hatta biraz bir şey bana kalabilir. ..»</span></span></p>

  <p class="calibre24"><span class="font"><span class="calibre11">Fakat Atıf dinlemiyordu. Bir eli midesinde yerinden fırlamamak için âdeta kendisine cebrediyordu. Yüzü birdenbire sararmıştı.</span></span></p>

  <p class="calibre24"><span class="font"><span class="calibre11">«Başladı. .. Bu hep böyle oluyor. İlk lokmadan itibaren. Şimdi geçer. ..» Cebinden çıkardığı bir ilâçtan aldı.</span></span></p>

  <p class="calibre24"><span class="font"><span class="calibre11">Selim «Niye ciddî bir tedavi yaptırmıyorsun? Belki de hiç doktor görmedin...»</span></span></p>

  <p class="calibre24"><span class="font"><span class="calibre11">«Bilakis her hafta... Hemen hep müşahede altındayım. Kimsenin bildiği bir şey yok. Kimi midedeki divertikule yoruyor, kimisi karaciğer yorgunluğuna. Doğru dürüst bir teşhis yok... Geçen ay ülser ihtimalinden bahsettiler...» Önünden tabağı itti. «Sen keyfine bak... Benimki bitti.» Tekrar soda şişesine sarıldı. «Her gün bu böyle...» Bununla beraber börek gelince dayanamadı. Sofra hazlarının bu eski amatörü suböreğini her şeye tercih ederdi. Alnındaki terleri sildikten sonra yemeğe başladı. İlâç tesirini göstermiş, yüzünün demin Selim’i korkutan solgunluğu geçmişti. Bununla beraber tabağını bitiremedi.</span></span></p>

  <p class="calibre24"><span class="font"><span class="calibre11">«Röntgen filân yaptırdın mı?»</span></span></p>

  <p class="calibre24"><span class="font"><span class="calibre11">«Hepsini, hepsini... Hepsi yapılıyor. Birkaç milyon param var. İstersem birkaç misli yapabilirim. Sekiz lokma yiyemiyorum. Üstelik de oğlum, karım etrafımda ölümümü bekleyen insanlardan. Nasıl beğendin mi bu bilânçoyu?»</span></span></p>

  <p class="calibre24"><span class="font"><span class="calibre11">Selim «Mübalağa ediyorsun...» diye itiraz etti. Fakat Atıfın hasta olduğunu biliyordu. Gözlerini tabağına indirdi. İştihasından, sıhhatinden âdeta utanmıştı. Tekrar Erenköy’ündeki ağacın kesildikten sonra çamur ve yağmur altında bir yığın sefil şev olmuş yapraklarının arasında yatışını hatırladı. İnsan talihi. Atıf Bey’in sesi onu düşüncelerinden uyandırdı.</span></span></p>

  <p class="calibre24"><span class="font"><span class="calibre11">«Demek ikinci teklifimi de reddediyorsun...»</span></span></p>

  <p class="calibre24"><span class="font"><span class="calibre11">«Hakikaten Atıf...»</span></span></p>

  <p class="calibre24"><span class="font"><span class="calibre11">«Anlıyorum, anlıyorum... Şimdi sonuncu teklifim var ama ona da benim cesaretim yok...»</span></span></p>

  <p class="calibre24"><span class="font"><span class="calibre11">Selim borç teklif edeceğini anlamıştı. Yüzü kıpkırmızı: «Hakikaten lüzumsuz Atıf... Para meseleleri artık benim için mühim değil. Ne de başka bir şey.»</span></span></p>

  <p class="calibre24"><span class="font"><span class="calibre11">Atıf bir eli tekrar midesinde ve yüzü kısılmış, âdeta düşmanca bir sesle «Para daima mühim bir şeydir, Selim!» dedi. Sonra sesi yumuşadı; midesinin üstünden çektiği elinde bardağını olduğu yerde döndürerek «Ne idi Gerard’ın daima tekrar ettiği mısra...»</span></span></p>

  <p class="calibre24"><span class="font"><span class="calibre11">«Galiba Copfel diye birinin olacak... Dur bakayım!»</span></span></p>

  <p class="calibre24"><span class="font"><span class="calibre11">Bu eski hatıra ikisini de teskin etmişti.</span></span></p>

  <p class="calibre24"><span class="font"><span class="calibre11">«Hep ceplerini tersine çevirerek söylerdi.»</span></span></p>

  <p class="calibre24"><span class="font"><span class="calibre11">Selim, dur, dilimin ucunda der gibi bir işaret yaptı ve mısrayı okudu: «Et l’argen qui réel!.. Galiba böyle olacak. Bilmem ‘ve’ var mı? Biz tercüme ederken, meşhur üslupta tabiî, ilâve ettik... Hayır, var, var... Ve yaptığı tercümeyi okudu: Ve daima gerçek olan para...»</span></span></p>

  <p class="calibre24"><span class="font"><span class="calibre11">Atıf daldı: «Ne günlerdi... Gérard, Philippe, senin ressamlar. Jacqueline, André, Jacqueline’nin kardeşi o budala mimar...» Sonra birdenbire mevzuyu değiştirdi: «Haklısın, dedi. Politikaya girmemekte hakkın var. Hele benimki büsbütün esaret. Nasıl bir şenaat olduğunu tasavvur edemezsin...»</span></span></p>

  <p class="calibre24"><span class="font"><span class="calibre11">Selim taaccüple yüzüne baktı: «Resmî şekilde böyle konuşmuyorsun... Herkes seni partinin direği biliyor. Resimlerinde tebessüm içinde yüzüyorsun.»</span></span></p>

  <p class="calibre24"><span class="font"><span class="calibre11">«Herkes öyle bilir. Ama bir de bana sor.»</span></span></p>

  <p class="calibre24"><span class="font"><span class="calibre11">Selim deminden beri dilinin ucunda dolaşan suali sormaya nihayet cesaret etti: «Peki niye ayrılmıyorsun?»</span></span></p>

  <p class="calibre24"><span class="font"><span class="calibre11">«İmkansız,» dedi, «imkânsız... Burnumdan yakalandım. Ayrıldığım gün oğlan hapistedir. Bak, benim kabahatim olan birtakım malî meseleler de var tabiî ara yerde. Fakat benim çekinebileceğim şeyler değil. Kendimi müdafaa etmesini bilirim. Nihayet icap ederse benim şü, şu kabahatlerim vardır, diyebilirim. Fakat oğlan... Oğlan öyle değil. Her cinsten üç cürmü var. Üç cürüm... İlk kımıldanışımda hapistedir.» Dalgın etrafına bakındı: «Serbest olsam, yalnız kendim olsam... Fakat evlât muhabbeti. Biliyorum, şimdi deminki sözleri hatırlatacaksın... Hayır, o kadar basit değil.»</span></span></p>

  <p class="calibre24"><span class="font"><span class="calibre11">«Yani çıldırıyorsun...»</span></span></p>

  <p class="calibre24"><span class="font"><span class="calibre11">«O da değil Selim... O da değil. Çıldırmıyorum, belki sevmiyorum... Fakat bırakamıyorum, vazgeçemiyorum da. Garip bir şey. Dedim ya, burnumdan yakalandım. Kımıldamama imkân yok... Bir makinenin içindeyim. Acayip, korkunç bir makine.» Ve yavaşça ilâve etti: «Bütün ümidim bu hastalıkta, midemde... Bütün ümidim. Yahut... Haydi gidelim... Kusura bakma, ben verdiğim sözü yerine getirdim... Garson...» Fakat garsonlar</span></span> <span class="font"><span class="calibre11">ortada yoktu. Hepsi birden şapkası ve bastonuyle yukarıya çıkan Muhteşem Asım’ın etrafında toplanmışlardı. Muhteşem Asım, Leylâ’nın ilk kocası, merdivenin tam bittiği yerde etrafında lokantanın bütün şefleri, oturacağı yeri seçmekle meşguldü. Yanında solgun, kibar edalı bir kadın, bir de otuz yaşlarında esmer, daha ziyade bir pehlivana benzeyen erkek vardı.</span></span></p>

  <p class="calibre24"><span class="font"><span class="calibre11">Atıf: «Yeni sevgilisi...» diye mırıldandı. «işte seninki geldi. Nasıl duruyor ama. Piyasa âdeta elinde... Kırıp geçiriyor...» Hiç beklenmedik bir tebessümle ilâve etti: «Şimdi yeni bir zevk modası çıkarmış. Kendisini dövdürüyormuş... İşin en fenası oldu, bize doğru geliyor. ..»</span></span></p>

  <p class="calibre24"><span class="font"><span class="calibre11">Filhakika genç kadınla pehlivan yapılı kocasını dipte seçtiği masaya oturttuktan sonra Asım onlara doğru iki kolu âdeta açık, dünyanın en mesut tebessümüyle geliyordu.</span></span></p>

  <p class="calibre24"><span class="font"><span class="calibre11">«Haydi kalk! Parayı sonra alırlar...»</span></span></p>

  <p class="calibre24"><span class="font"><span class="calibre11">Tam merdivenin başında Asım’la karşılaştılar.</span></span></p>

  <p class="calibre24"><span class="font"><span class="calibre11">«Selim’ciğim... Selim’ciğim...» Atıf açık kollardan yana doğru bir hareketle kendisini kurtarmıştı. Selim son defa on üç sene evvel Kırklareli’nde ve o kadar hacil şartlar içinde gördüğü adamın kolları arasına düştü ve öpüşmekten kendini zor kurtardı.</span></span></p>

  <p class="calibre24"><span class="font"><span class="calibre11">Aşağıda kontuvarın başında büsbütün başka bir Atıf vardı. Etrafını almış yeni parti arkadaşlarına «Ancak yarın olabilir... Ancak yarın... Bu akşam görüşeceğim. Belki bir şeyler yapanın...» diyordu. Selim demin sızlanan bu sesteki otoriteye, kendine güvene şaşırdı. Hakikaten acayip bir dünyada yaşıyordu. Ne deminki hasta adam ne de ümitsiz baba kalmıştı. İktidarın en nüfuzlu unsurlarından biri her kelimesini âdeta dirhemle tartarak etrafındakilere vaat ediyordu. Selim vestiyerde kenarda durmuş bu konuşmaya şaşıyordu. Birdenbire adamlardan biri yavaşça bir şey söyledi. Atıf başını sallayarak «Hayır...» diye reddetti ve allahaısmarladık demeden ayrıldı.</span></span></p>

  <p class="calibre24"><span class="font"><span class="calibre11">«Kusura bakma...»</span></span></p>

  <p class="calibre24"><span class="font"><span class="calibre11">Dışarda, geçit yerinin durulmuş aydınlığında arkadaşının koluna girdi:</span></span></p>

  <p class="calibre24"><span class="font"><span class="calibre11">«Bekliyorum.» dedi.</span></span></p>

  <p class="calibre24"><span class="font"><span class="calibre11">«Neyi?..»</span></span></p>

  <p class="calibre24"><span class="font"><span class="calibre11">«Hükmünü!» Ve yüzüne hakikaten çok mühim, kendisi için hayatî bir kararı bekleyen bir adam sabırsızlığıyle baktı. Selim sükûnetle «Olağan şeyler...» dedi. Gözleri kenarda renkli bir yığın kadın eşyası satan küçük dükkânın ^camındaki parıltılarda «Kendine bak!» diye ilâve etti. «Git doktorunu gör... Dinlen!»</span></span></p>

  <p class="calibre24"><span class="font"><span class="calibre11">Atıf «Bundan sonra neye yarar!» der gibi başını salladı.</span></span></p>

  <p class="calibre24"><span class="font"><span class="calibre11">«Ben bizim yazıhaneye uğrayacağım. Ordan da Parti’ye. İstanbul tarafına geçeceksen seni bir yere bırakırım...»</span></span></p>

  <p class="calibre24"><span class="font"><span class="calibre11">Selim saate baktı. İki buçuktu. «Hayır, dedi. Divan otelinde randevum var... Sana güle güle ...»</span></span></p>

  <p class="calibre24"><span class="font"><span class="calibre11">Birbirlerine muhabbetle baktılar, fakat garip bir hicapla öpüşmeden ayrıldılar.</span></span></p>

  <p class="calibre24"><span class="font"><span class="calibre11">Cadde kalabalık ve sıcaktı. Selim birkaç adım yürüdükten sonra bir dükkânın önünde durdu, vitrindeki giyim eşyasına ciddiyetle bakmağa başladı. Hakikatte hiçbir şey görmüyordu. Sadece saatlerce kaldığı bir dönme dolaptan veya bir atlıkarıncadan inmiş gibi başı dönüyordu. «Ne gün yarabbim, ne gün...» diye kendi kendine tekrarladı. «Kaç iklim birden değiştirdim ve şimdi bomboşum...» Zihin makinesine istihlâk edeceği birtakım şeyler bulması lâzımdı. «Birtakım şeyler ki öbürleriyle kaynaşsın ve ben tekrar yaşamağa başlayayım. Yoksa bu boşluk beni boğabilir... İyi ama bu dükkânın önünde işim ne?» Bununla beraber vitrinden ayrılmıyordu. Sırf bu boşluğu doldurmak için içeriye girdi. Tezgâhın önünde tırnaklarım cilâlayan genç kızın önünde hiçbir şey söylemeden durdu. Bir müddet ikisi birden birbirlerine baktılar. Selim gülerek «Mendil...» dedi. «İyi mendiliniz var mı? Yumuşak mendil... Mümkünse Piramit.»Mendil kelimesini bulduğu için gayet mesuttu ümitsizlikle başını salladı. «Hiçbir yerde bulamazsınız...»</span></span></p>

  <p class="calibre24"><span class="font"><span class="calibre11">Selim anlamamış gibi bakındı. Sonra «Kusura bakmayın...» diyerek dükkândan çıktı. Eliyle alnını sildi. «Altı Eylül... Nasıl oldu da unuttum, altı Eylül...» Acele acele yürümeğe başladı. Fakat yirmi otuz adım sonra tekrar durdu. Sanki cadde birdenbire önünde acayip değişik desenli bir duvar gibi dikilmişti. Öyle ki bir adım atması bile ona imkânsız görünüyordu. Yavaş yavaş âdeta diz üstünde tırmanıyormuş gibi yürümeye çalıştı. Sonra birdenbire bütün bu duvar üstüne yıkılmaya başladı. Otomobiller, tramvaylar, iki yandaki dükkânlar, karşıdan kendine doğru gelen insanlar, her şey, hepsi bir hava bombardımanında üstüne düşüyorlardı. «Acayip şey... Çok acayip şey...» diye mırıldana mırıldana buruşan, dürülen şeylerin arasında, alnı ter içinde yürümeye çalıştı. «Behemahal gitmem, yetişmem lâzım. Çok ayıp olacak...» Arkadaşını kahvenin camında sabırsız ve hırçın kendisini bekler görüyordu. Birdenbire bir kadın sesiyle kendisine geldi.</span></span></p>

  <p class="calibre24"><span class="font"><span class="calibre11">«Selim Bey... Sizi uzaktan gördüm, koşa koşa geldim.» Selim Marie’yi güçlükle tanıdı. Genç kız yeni elbiseleri içinde kendinden memnun karşısında gülüyordu. Sonra Selim’iri yüzüne dikkat etmiş olacak ki:</span></span></p>

  <p class="calibre24"><span class="font"><span class="calibre11">«Neyiniz var? Hasta mısınız?»</span></span></p>

  <p class="calibre24"><span class="font"><span class="calibre11">Selim «Hayır,» dedi. «Sadece koluma gir, bu caddeyi geçelim. Yorgunum...» Marie bu yardımdan memnun elindeki paketi sol eline geçirerek Selim’in koluna girdi. «N’oldu? Neyiniz var. ..» Selim «Realite ile temasım kesildi. Birkaç saniye için boşlukta kaldım.» dememek için cehdetti. «Sonra bu boşluğa hayat avdet etti. Boşalan havuz birdenbire çok anî şekilde doldu.» Durdu... «Şühpesiz bu da değil, bu benim izahım...» Kıza fark ettirmeden nabzım yokladı. Hiçbir fevkalâdelik yoktu, hatta zaman zaman ellerinde kendisini o kadar telâşlandıran ateş bile.</span></span></p>

  <p class="calibre24"><span class="font"><span class="calibre11">«Bilmiyorum,» dedi. «Galiba yoruldum. Belki de sigara hikâyesidir.»</span></span></p>

  <p class="calibre24"><span class="font"><span class="calibre11">«Eve gidelim! Dinlenin...» Marie bütün şefkatti. Küçücük vücudu yan taraftan genç bir sarmaşık gibi onu sarmıştı.</span></span></p>

  <p class="calibre24"><span class="font"><span class="calibre11">«İşim var Marie... Zaten geçti, bir şeyim yok. Sen nerden geliyorsun?»</span></span></p>

  <p class="calibre24"><span class="font"><span class="calibre11">Marie gülerek: «Sabahlıklarımı aldım...» dedi. Vahşi yüzü birdenbire munisleşmişti: «Beni öyle korkuttunuz ki... Haydi eve gidelim. Dinlenmelisiniz!..»</span></span></p>

  <p class="calibre24"><span class="font"><span class="calibre11">Fakat Selim onu dinlemiyordu. Yavaşça kolundan çıktı. Tekrar mendiliyle yüzünü sildi. Bir sigara yaktı. Dumanı uzun uzun çekti.</span></span></p>

  <p class="calibre24"><span class="font"><span class="calibre11">«Bari güzel şeyler mi?»</span></span></p>

  <p class="calibre24"><span class="font"><span class="calibre11">«Çok güzel şeyler ama pahalı... Biri mavi, biri açık pembe... Yarın sabah üstümde görürsünüz.»</span></span></p>

  <p class="calibre24"><span class="font"><span class="calibre11">«İkisini birden mi?»</span></span></p>

  <p class="calibre24"><span class="font"><span class="calibre11">«Tabiî... Değiştiririm. Ama çok pahalıya kaçtı.»</span></span></p>

  <p class="calibre24"><span class="font"><span class="calibre11">«Peki ama, ben sana para vermedim, unuttum...»</span></span></p>

  <p class="calibre24"><span class="font"><span class="calibre11">«Teyzemden gitmeden evvel aldım.» Birdenbire karşı tarafı işaret etti:</span></span></p>

  <p class="calibre24"><span class="font"><span class="calibre11">«Arkadaşlarım bizi gördü. Şimdi hepsi Marie birisini buldu diyecekler... » Bu dedikodudan bir kat daha mesut Selim’e bir</span></span> <span class="font"><span class="calibre11">daha yaklaştı.</span></span></p>

  <p class="calibre24"><span class="font"><span class="calibre11">«Beni çok korkuttunuz... Yüzünüz kireç gibiydi...»</span></span></p>

  <p class="calibre24"><span class="font"><span class="calibre11">Selim biraz da bu temasın tehlikesinden kurtulmak için durdu. Mendiliyle alnını sildi. Bir sigara yaktı. «Bugün çok sıcak, muhakkak ondandır. Merak etme...» Sigaranın dumanını lezzetle içine çekti. «Hiçbir şeyim yok... Geçti.» diye söylendi. Sonra genç kıza: «Artık sen gidebilirsin, benim bir şeyim yok. Nereye gideceksin?»</span></span></p>

  <p class="calibre24"><span class="font"><span class="calibre11">«Eve gidiyordum,» dedi. «Ama siz de gelin!»</span></span></p>

  <p class="calibre24"><span class="font"><span class="calibre11">Selim tekrar işleri olduğunu anlattı. Sıraserviler’den sapınca arkasından baktı.</span></span></p>

  <p class="calibre24"><span class="font"><span class="calibre11">«Eve gidiyordum... Eve gidiyordum...» Eve gidiyordu. Sabahki şefkat ve vicdan azabı. İçinden birkaç defa «Ev... Ev...» diye tekrarladı. Zavallı bir evi bulunduğunu zannediyor. Yarın sabah kapının önüne bırakabilirim. Yarın sabah «Haydi, derhal gidiyorsun... Nereye istersen oraya... Fakat burada kalamazsın.» diyebilirim. Ve içi merhametten bir kat daha burkuldu. Sonra yol üstünde kahkaha ile gülmekten kendini zor tuttu: «Birkaç saniye veya bir dakika azapsız kaldım, dünya üstüme yıkıldı. .. Demek ki başka türlüsü kabil değil. ..» Acele acele yürüdü. Arkadaşı kahvenin dibinde, en loş ve nisbeten en serin yerde onu bekliyordu.</span></span></p>

  <p class="calibre24"><span class="font"><span class="calibre11">(---)</span></span></p>
</body>
</html>
