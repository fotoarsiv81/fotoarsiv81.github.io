<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre4" id="calibre_pb_14">resimlerini</p>
<p class="calibre1">kıskanmasından</p>
<p class="calibre1">kuşkulanıyordu.</p>
<p class="calibre1">Artemisia  mantosunu  atmış  ve  satıcının  ona  uzattığı  mumu  yakalamıştı.  Diz üstündeyken, elini tablonun yüzeyinden şöyle bir geçirdi. Avuç içi resmi okşuyor, parmakları kabartıları yokluyordu.</p>
<p class="calibre1">-  Bu  tuvale  hiç  dokunmamıştım,  diye  mırıldandı.  Santa  Maria  della  Scala'nın rahipleri,  bir  zamanlar  beni  kabul  etmemişlerdi...  Rahipler  bu  Bakire  Meryem'i ağırbaşlıca bulmamışlardı, bizlere, insanlara çok yakın bulmuşlardı! Ama babam beni onu görmem için götürdü...</p>
<p class="calibre1">Yalnızca bir haftalığına sergilenmişti. Benim seyretmemi istiyordu.</p>
<p class="calibre1">Onun hoşuna gitmişti tablo!</p>
<p class="calibre1">Anılara dalıp giden Artemisia sustu.</p>
<p class="calibre1">-  Doğum  yapmak  üzere  olan  annemi  bu  tabloyu  görmeye  giderken  evde bırakmıştık. Biz yokken ölmüş. Tam on iki yaşındaydım ben...</p>
<p class="calibre1">Bir an süren bir suskunluğun ardından sordu: - Bu tuvali Matova Dükü hesabına satın alan kişi iubens'ti, değil mi?</p>
<p class="calibre1">- Eh, evet öyle, diye yanıtladı Lanier.</p>
<p class="calibre1">Nys gibi, Büyükelçi gibi, o da Artemisia'yı kıpırdamadan gözleyip duruyordu.</p>
<p class="calibre1">Tuvale  dönük  yüzünü  göremiyordu,  ama  sesinden  heyecanlı  olduğunu anlayabiliyordu; şu an zevk, özlemle çarpışıyordu onda.</p>
<p class="calibre1">Bir yandan da hayranlık ve korku duyuyordu.</p>
<p class="calibre1">-  Mantova'da  başka  Caravaggio  var  mı  daha?  diye  sordu  iş  arkadaşlarına dönerek.</p>
<p class="calibre1">Elinde tutmakta olduğu şamdan, gözlerini yaldızlı pırıltılarla tutuşturmuştu.</p>
<p class="calibre1">Nicholas  Lanier'yi,  saray  sanatçısı  gösterişliliği  içinde  tanımıştı:  plilerle büzülmüş yakası, inci ve zincirlerle yüklü göğsü ile... Onu şimdi burada, her gün, bu  Venedik  depolarında,  kolları  dirseklerine  kadar  sıvanmış,  halktan  bir  kadın gibi,  elinde  tahta  kasaların  çivilerini  sökmek  için  bir  demir  kalemle  görüyordu hep. Hiçbir zaman, hiçbir zaman, hatta sevişirken bile, onun bakışlarını böylesine ışıltılı, dudaklarını bu kadar parlak ve dolgun olduğunu görmemişti.</p>
<p class="calibre1">Kuşkusuz,  Artemisia  onun  kollarında  şimdiye  değin  metreslerinin  hiçbirinde yaşamadığı  bir  coşku  sergilemişti  hep.  Ama  onun  böyle,  başka  birinin  yapıtları karşısında  böylesine  coşkuya  kapılabileceğini  düşünmemişti.  Artemisia  yanıtı dinlemedi, tablo üzerinde uzun uzun düşünmeye döndü... Bu Bakire Meryem onda eski  bir  görüngüyü  mü  uyandırıyordu  ki?  Kendi  annesinin  görüntüsü  müydü?</p>
<p class="calibre1">Dizleri  aralanmıştı  ve  giysisi  altındaki  ayakları  çıplaktı.  Prudenzia'nın  anısı, Artemisia'nın,  Santa  Maria  del  Popolo  Kilisesi'nde,  ölü  bedeninin  kilisenin bağrında  kaybolup  gitmeden  önceki  hali  gibi  miydi?  Bu  yapıt  ona  çocukluğunu, babasının ona öğrettiklerini çağrıştırıyordu!</p>
<p class="calibre1">- Öteki tabloları aramak için elinizi çabuk tutmanız gerek, dedi, "Mantova'da kalmış olanlar, İspanya ya da Fransa onları ele geçirmeden çabuk olmak gerek..."</p>
<p class="calibre1">Burada,  Venedik  arşipelinin  binlerce  depolarından  birinde  olup  bitenler Kardinal Sarayı'nda Richelieu'yü, Escurial Sarayı'ndaki IV. Philippe'i çok yakından ilgilendirmiş olmalıydı.</p>
<p class="calibre1">- Satın alın! Bulabildiğiniz hepsini âlın, dedi ayağa kalkarken  Artemisia. Dört erkeğin karşısına dikildi. Satın alamadığınızı da satın alın!</p>
<p class="calibre1">- Satın! Her şeyi satın! diye haykırıyordu, yankılanan bu ses sanki, Venedik'e iki  yüz  kilometre  uzak  bir  yerde  Mantova  Dükü.  Satamadıklarınızı  bile  satmaya devam!</p>
<p class="calibre1">Dük,  bütün  İtalya'da  tanınan  resim  ve  antik  heykel  koleksiyonunu kastediyordu. Art arda gelen beş taht hükümdarlığının bilim ve sanat korumacılığı aşkını  sürdürerek  oluşturduğu  ve  Caravaggio'dan  başka,  Mantegna'nm,  Guilio Romano'dan Corregio ve Titiano ile Rafaello ve Leonardo da Vinci'nin düzinelerce tablosunu  kapsayan  bir  koleksiyon.  Rubens'in  tam  sekiz  yıl  boyunca  sorumlu yöneticiliğini yaptığı ünlü koleksiyon.</p>
<p class="calibre1">1627  yılında,  Mantovalılar  bir  özel  koleksiyon  değil  de  ulusal  müze  gibi algıladıkları  bu  yapıtların  tümünden  pek  gururlanırlardı.  Kentin  gururuydu.</p>
<p class="calibre1">Mantova,  dünyanın  sekizinci  harikası  gibi  ele  alınışını  tablolarına  borçluydu.</p>
<p class="calibre1">Mantovalılar bozuma uğrayacaklardı doğrusu! 1612 yılında, devlet acil önlemler alınmasını  gerektiren  mali  çıkmaz  içindeydi.  Gonzague'lann  yerinde,  Avrupa'nın bütün öteki prensleri olsalardı, unvanlarını, görevlerini, ödentilerini ve  papazlık onurunu ucuza elden çıkarırlardı. Bunun için: borç para bulabilirler, ipotek altına girebilirlerdi.  Elbette  güçlerine,  en  azından  güçlerini  anlatan  simgelerine,  yani hazinelerine  olan  tablolarına  el  atmadan  önce,  vergiler  koyarlardı.  Ama Mantova'da  egemen  olan  dükler,  artık  Rönesans  döneminin  büyük  adamları değillerdi.</p>
<p class="calibre1">Babadan  oğula  geçerek,  onları  eski  kardinaller  tahta  getirmişti  ve  sanat  da öyle  pek  tutku  konusu  değildi  onlar  için.  Bundan  böyle,  yalnızca  kutsal anmalıkları ellerine geçireceklerdi; yalnızca papağanların, fahişelerin ve cücelerin koleksiyonlarını yapacaklardı artık...</p>
<p class="calibre1">İngiltere, Fransa ve İspanya bunların zayıflıklarını biliyor ve yağmalamak için fırsat  kolluyor,  bu  üç  ülke  de  gözlerini  İtalya'ya  dikmiş  bekliyorlardı.  Sanat yapıtlarını  zorla  ele  geçirme  yollarını  önce  İtalya  uygulamıştır.  Papa  -Protestan devletlerin  daha  ilk  bozguna  uğrayışlarındaarşiv  sorumlusunu,  Katolik  birlikler tarafından  yenilgiye  uğratılan  sapkın  kent  Heidelberg'e,  İngiltere  Kralı  I.</p>
<p class="calibre1">Charles'ın kayınbiraderinin kütüphanesinin tümünü getirmesi için göndermişti.</p>
<p class="calibre1">Bütün  bu  el yazması  kitaplar,  tüm bu  el yazmaları,  tüm  bu  eski  ilk  basımlar, Vatikan  Kütüphanesi'nde  bir  araya  gelecekti.  Kitapların  taşınmasını kolaylaştırmak  amacıyla,  papanın  güvenlik  görevlileri  ciltlerini  sökmüşlerdi.</p>
<p class="calibre1">Hatta eski sahiplerinin adı sanı da iyice unutulup gitsin, kimin olduğu bilinmesin diye çoğu yok edilmişti.</p>
<p class="calibre1">1624  yılının  Eylül  ayında,  Artemisia  Gentileschi  -ve  bütün  Roma  halkı-uzun bir katır kervanının Popolo Kapısı'ndan geçip Corso Sokağı'na çıkışını görmüştü.</p>
<p class="calibre1">Her  katırın  boynunda  bir  gümüş  plaket  sallanıyordu:  Few  Bibliotecam  Prince Palatin.  (Saray  Prensinin  Kütüphanesini  Taşıyorum)  Yüz  doksan  altı  sandık dolusu kapaksız kitap sayfasından oluşan ve en ünlü Alman kütüphanesini soyup soğana  çeviren  ganimet,  katırların  sırtında  iki  yana  sallanıp duruyordu.  Bundan üç  yıl  sonra,  'sapkın'  bir  devlet,  bir  Katolik  prensin  elinde  bulunan  en  güzel koleksiyonlardan birini ele geçirmeye kalkışarak rövanşını alacaktı...</p>
<p class="calibre1">Bu  kez  ne  zorla  ele  geçirme,  ne  yağma  söz  konusudur.  Yalnızca  usulüne  ve biçimine  uygun  bir  alışveriş  vardır.  Ama  bu  "satış"ın  bütün  Avrupa'yı  harekete geçirecek  heyecanı,  Otuz  Yıl  Savaşı  ve  La  Rochelle  kuşatması  üzerinde  etkili olacak  sonuçları,  pek  yakında  I.  Charles'a  darbe  indirecek  trajedi  ile  bağlantısı, her  şey,  her  şey  bu  "görüşmeyi"  bir  devlet  darbesine  döndürecekti.  Bunu becerebilen sanatkâr, arabayı oka bağlayan en önemli ara parça ve muzaffer kişi, sadece ve sadece İngiltere Sarayı'ndan bir müzisyendi: Nicholas Lanier.</p>
<p class="calibre1">Lanier,  Venedik'i  karargâhı  haline  getirmişti.  Başka  hiçbir  Avrupa  kenti görevini  yerine  getirmesinde  ona  böylesi  bir  kolaylık  sağlamazdı  doğrusu.</p>
<p class="calibre1">İngiltere'yi  yirmi  yıldan  bu  yana  yüce  Venedik  Cumhuriyetiyle  birleştiren diplomatik ilişkiler ticareti kolaylaştırıyordu. Her iki ulus arasındaki bağ öylesine ayrıcalıklıydı  ki,  Londra  her  an  Cumhuriyeti  Protestanlığa  geçirebileceğini düşlüyordu. Hatta daha da iyisi: Anglikan Mezhebi'ne diyelim!</p>
<p class="calibre1">Otuzlar Konsili'nden bu yana, Venedik denince, Papa'nın duyduğu güvensizlik -ulusçuluğuna,  bağımsızlık  düşüncesine  ve  özellikle  de  ruhban  sınıfının geleneksel  özerk  yapısına  güvenemeyişive  Kutsal  Makam'ın  bu  kuşkuculuğu, İngiltere'nin  işine  geliyordu.  Cumhuriyet'in  Büyük  Meclis'indeki  en  büyük  parti, ruhban  sınıfın  bağımsızlığının,  Venedik  tapınaklarında  cirit  atan  cizvitlerin varlığını  doğruluyor ve  İspanya'nın  gölgesini  maskeliyordu.  Söz  konusu  İspanya ise,  Papalığın  düşmanıydı:  Roma'yi  çember  içine  almak  ve  Papalığın  iplerinin elinde olması için çalışıyordu.</p>
<p class="calibre1">Roma'daki  Onlar  Konseyi,  adam  öldürme,  ırza  geçme  ve  başka  suçlardan tutuklu  bulunan  iki  din  adamının  kendilerine  verilmesini  isteyerek,  Roma Venedik'in  direncini  kırmak  istemişti.  Kilise  adamı  olma  üstünlüğü  bulunan  bu sıradan iki insanı papazlığa almamışlardı ve sıradan iki vatandaş gibi yargılamak istiyorlardı.  Ama  Papa,  bunların  hemen,  ivedilikle  kendi  yargı  gücüne  ve mahkemelerine  teslim  edilmelerini  buyurdu.  Aziz  Peder,  Venedik  toprakları üzerinde,  sivil  yönetimin  izni  olmaksızın,  kilise,  hastane  ve  dinsel  amaçlı  yerler inşa  etmeyi  yasaklayan  iki  yasanın  ivedi  olarak  yürürlükten  kaldırılmasını istemek  için  yararlanıyordu  bundan.  17  Nisan  1606'da,  Papa  bir  ültimatom yazdırıyordu:  Eğer  iki  tutuklu  teslim  edilmezse  ve  yasalar  yürürlükten kaldırılmazsa, Papalık Devletleri karşı tarafı afarozla vuracaklardı.</p>
<p class="calibre1">Bir ay sonrasında ise Venedik, Hıristiyan Birliği'nden çıkarılıyordu.</p>
<p class="calibre1">Yasaklama, bütün dinsel akit ve eylemlerin, kutsama yönetimi dahil,  tümünü kapsamaktaydı.  "Sizin  bizi  birlikten  çıkarmanızı  geçerli  saymıyoruz,"  biçiminde yanıt  veriyordu  Venedik  Dukası.  "Bunu  hiçe  saydığımız  için  üzerinde durmuyoruz."  Papanın  sert  tavırlarına,  tehditlerine  ve  lanetlemelerine  karşın, dinsel  yaşam  geçmişte  olduğu  gibi  sürüp  gitti.  Venedik,  rahipleri  kutsal görevlerini  yerine  getirmeye  zorluyordu.  Hem  de  güç  kullanarak!  Kutsalruh'un telkinini  beklemek  gerektiğini  söyleyen  Paduva  rahibine  Papalık,  Kutsalruh'un, Onlar  Konseyine,  çok  daha  önce,  kendilerine  itaat  etmeyecek  olanları  asmayı telkin  ettiği  yanıtını  verdi.  Yeni  doğanları  vaftiz  etmekten  veya  ölmeden  önce kutsal  yağ  sürme  ayininden  kaçınan  papazlara  gelince,  onlar  da,  kiliselerinin kapısı önünde yere saplanmış birer çarmıhla karşılaştılar.</p>
<p class="calibre1">Roma  ve  Venedik  arasındaki  bu  güç  ilişkisi.  Ateşe  körükle  giden  Londra, Venedik Cumhuriyetiyle İsviçre'nin Protestan kantonları ile, Madrid'i karşılarına alarak askeri ve manevi bir bağlaşıklık önerdi.</p>
<p class="calibre1">Venedik, dinden sapan ulusların kucağına kayıyordu ağır ağır.</p>
<p class="calibre1">Papa,  hükümdar  olarak  Venedik'in  birlikten  çıkarılmasının  sonuçları yüzünden telaşa kapıldı. Eğer Venedik reform hareketine katılırsa, Roma yeni bir sapma  olayıyla  karşı  karşıya  kalacaktı.  Papa  V.  Paul  Borghese,  alelacele  yasağı kaldırdı.</p>
<p class="calibre1">Venedik  Cumhuriyeti  hiçbir  zaman  Protestanlığa  geçişi  ciddi  olarak düşünmemişti,  ne  var  ki,  İngiltere'nin  desteği  ve  dinsel  bunalımlar  sırasında işbirlikçiliği, bu yıllardaki manevi ve ahlâki yalnızlığı, bu iki ulus arasında yüzyıl boyunca  sürdürülecek  olan  bağları  oluşturuyordu.  Venedik,  İtalya'da  seyahatte olan  İngiliz  büyük  aristokrasisinin  buluşma  yeri  olacaktı.  Ayrıca  üniversitesi, Paduva, Oxford ve Cambridge Üniver-siteleerinden gelen bilginleri ağırlayacaktı.</p>
<p class="calibre1">Hatta  Buckingham  gibi  bilgisiz  kişiler  de  kendilerini  kaptıracaklardır  Venedik'le "koleksiyonculuk"  oyununa.  Meslek  yaşamının  başında,  Dük  moda  diye  tablolar almıştı  yalnızca;  ama  Veronese'in,  Titiano'nun,  bütün  Venedikli  büyük  ustaların tuvalleri  onu  tam  bir  sanat  meraklısı  yapacaktı.  Mantova  Dü-kü'nün koleksiyonunu  elden  çıkarabileceği  dedikodusu  yayıldığında,  İngiltere  Sarayı bunu, Buckingham'ın rakibi, antik heykel, resim ve desen konusunda İngiltere'nin en  bilgili  kişisi  olan  koleksiyoncunun  eşi  Lady  Arundel'den  öğrendi.  Venedik'e yerleşen  Lady  Arundel,  koruması  altında  ki  genç  ressam  Antoine  Van  Dyck  ile Gonzague'ların  koleksiyonunu  gezdi.  Nickolas  Lanier'yi  İtalya'ya  ilk  yolculuğuna onun coşkulu raporları sürüklemişti.</p>
<p class="calibre1">O gün, Buckingham Dükü'nün ajanına Veronese'in tablolarını - bunlar bugün York  House'ın  gururudur—  sağlamış  olan  satıcının,  iyi  niyetli  yardımlarını sağlamakla  kullanmıştı  onu.  Kuşku  uyandıran  bu  işadamının  kendisi  de koleksiyoncuydu..Bu  tün  Venedik  sanat  pazarı  onun  denetimi  altındaydı.</p>
<p class="calibre1">Protestan olduğu söyleniyordu. Adı Daniel Nys idi.</p>
<p class="calibre1">Flaman  asıllı  Daniel  Nys,  Otuz  Yıl  Savaşı'run  karşıt  cephelerine  silah sağlıyordu.  Yalnızca  fitilli  tüfek  ve  arkebüz  değildi  sağladığı!  Vazolar, mücevherler, parfümler, kürkler ve tüm İtalya saraylarının "merak" konusu olan her şey. Özellikle de Mantova Sarayı 'nın ikmalini sağlamaktaydı. Gonzague'lara, Venedik'ten  geçmekte  olan  bir  İngiliz  virtüözün  yeteneğini  tavsiye  bahanesi altında,  Nys,  Nicholas  Lanier'yi  Dukalık  Sa-rayı'mn  Büyük  Galeri'sine  sokmuştu.</p>
<p class="calibre1">Konser  bahanesiyle  Lanier  tabloları  inceleyebilmiş  ve  bir  ön  döküm  çalışması yapmıştı.  Bu  listeyi,  eyer  kuburunda,  Artemisia  gravürleri  ve  kral  hesabına Roma'da satın aldığı otuz altı resimle birlikte götürmüştü... Mantova yapıtlarıyla kıyaslandığında minicik bir ağırlıktı bu.</p>
<p class="calibre1">Lanier  Londra'dayken  de  Nys'le  temas  halindeydi.  Vereceği  bilgiler  yirmi günde ancak satış görüşmelerini izleyerek, İngiltere Kralı adına ant içen tüccara ulaşabiliyordu. Vincenzo de Gonzague'ın duymak istediği ne varsa sağlanıyordu: Bu satışın bütün sırları saklanacaktı.</p>
<p class="calibre1">Ne Floransalı Medicis'ler, ne Turin'li Savoie'lar, ne de Romalı Farnese'ler tek bir  tabloya  bile  el  sürmeyeceklerdi...  Bir  zamanlar  Mantova  Dükü'ne  ait  olmuş</p>
<p class="calibre1">olan  bir  eşyanın  rakip  evlerden  birinin  lambrileri  altında  yer  alabileceği düşüncesi  ve  korkusu  satışı  geciktiriyordu,  belki  de  bu  gidişle  bir  engel yaratacaktı  bu.  Lanier,  Gonzague'ların  sıkıntısını  anlamıştı:  Bir  gün  dük,  eğer resimlerini satmayı kabul ederse, uzakta bir yerlere, denizler aşın bir adaya, tek bir  İtalyan  prensinin  bile  göremeyeceği,  sapkın  yoldaki  bir  ülkeye  gitmesini isterdi doğal olarak. Demek ki Nys, Mantova'yı rahatlatma yoluna gitmeliydi...</p>
<p class="calibre1">Ama Mantova güvenemiyordu: Nys'in İngiltere hesabına görüşmeler yaptığını kim  onlara  kanıtlayabilirdi  ki?  I.  Charles'ın  müzisyeni  yeni  bir  seyahata çıkmayı işte  o  zaman  düşündü.  Nicholas  Lanier  Venedik'e  dönecekti.  Da-niel'in  yanı başında  pazarlığa  katılacaktı  ve  Lanier'in  doğrudan  kendisi,  yüzlerce  tabloyu Londra'ya kadar korumak üzere eşlik edecekti.</p>
<p class="calibre1">Ama  anakaraya  hareketi  İspanya  başbakanının  20  Mart  1627'de  Fransa elçisiyle  imzaladığı  anlaşma  nedeniyle  aylar  süren  bir  gecikme  ile  karşı  karşıya kaldı: Anlaşma İngiltere'nin Paris ve Madrid tarafından işgalini içeriyordu.</p>
<p class="calibre1">Etkili  ve  kurnaz  biri  olan  Nicholas  Lanier,  1627  yılı  Temmuz'unda  yine  de Venedik'le işbirliğine gitmeyi başardı. Artemisia Gentileschi'nin gelişinden altı ay sonra oldu bunlar.</p>
<p class="calibre1">Avrupa'da,  savaşların,  aşklarına  zorunlu  olarak  ara  vermesi,  genç  kadının Paduva'da  gizemli  bir  handa  küçük  bir  kız  çocuğu  dünyaya  getirmesine  fırsat verdi. Ona, Floransa'daki arkadaşı, şarkıcı Francesca Caccini anısına, "Francesca"</p>
<p class="calibre1">adını verdi. Alcala Dükü'nün çocuğunu vaftiz kurnası üstünde tutanlar, hizmetçisi ve  arabacısıydı.  Ama,  Artemisia  asıl  daha  saygın  bir  vaftiz  babası  seçimini  daha sonraya bırakıyordu...</p>
<p class="calibre1">O  zamanın  âdeti  olduğu  üzere,bebeği  önce  Venetie  Çiftliğinde  bir  sütanneye teslim etmişti; yanında yalnızca Prudenzia'yı alıkoymuştu.</p>
<p class="calibre1">Ana-kız,  Brenda  Kapısı'nda  ilkyaza  kadar  kalmışlardı.  Dal  Pozzo'nun,  Savoie Kardinali'nin ve o günlerde Venedik'e dönmüş olan Venedik  eski büyükelçisinin dostlarının  villalarında  çalışmışlardı.  Bu  üç  meşenin  koruması  onu,  aydın ortamlara  sokmuş,  özellikle  de  genç  soylulara  hocalık  eden  Nicolino  Colluraffı, adındaki, onun gözünde saygı ve coşku uyandıran bir kişinin çevresine girmişti.</p>
<p class="calibre1">Accademia dei İnformati'nin kurucusu olan Colluraffı ondan, siyasete adadığı bu derneğin amblemini tasarlamasını istemişti.</p>
<p class="calibre1">"Yeni  doğmuş  yavrusunu  yalayan  ve  ona  biçim  veren  bir  ana  ayıçizmenizi, bunun  sizin  elinizden  çıkmasını  isterdim,"  diye  yazmaktadır  ona.  "Çünkü  akıl maddeyi gü-zelleştirir bilgi aklı parlatır."</p>
<p class="calibre1">Bu  türden  küçük  bir  iş,  Artemisia'nın  prestijini  artırırdı:  İçinde  bulunduğu duruma  pek  uyuyordu...  Annelik  ona  yepyeni  bir  yumuşaklık,  tatlılık  ve  bir içtenlik gereksinimi, yasak veriyordu. Ama, Venedik'te, San Fantino bucağında bir eve, adıyla sanıyla, yüküyle - bebeği, sütannesi, küçük kızı, hizmetçisi ve arabacısı ile-yerleşmesi epey gürültü çıkaracak gibiydi.</p>
<p class="calibre1">Venedik Dükası'mn kadınları, Avrupa'nın tüm öteki yerlerindeki  kadınlardan daha  kapalı  bir yaşam  sürdürüyorlardı  ve  genç  kızlar dış  dünyayı  ancak  mazgal deliklerinden  görebiliyorlardı.  Evli  hanımlar  ise  kiliseye  gitmek  için  iki  yaşlı kadının eşliğinde dışarı çıkıyorlardı, ama özgürlük efsanesine bağlı bu yurtsever toplum,  üstlendikleri  role  yönelik  tartışmalardan  ve  zayıf  cinsin  dünyadaki yerinden  hoşnut  değildi.  Çok  sayıda  Venedikli  kadın  tarafından  imzalanan plaketler, kendileri ve soylarından gelenler için okuma özgürlüğü, yolculuk yapma serbestliği,  yaşama  biçimlerini  seçme,  aile  içinde  ve  toplumda  gelişebilme özgürlüğü istiyorlardı. On altı yaşında bir Benedikten manastırına kapatılan genç bir  rahibe,  başkaldırışıyla,  genç  soyluların,  hocaları  Nicolino  Colluraffı'nin  ve binlerce aile bağıyla yakın olduğu tüm aydınların ekmeğine yağ sürüyordu.</p>
<p class="calibre1">Kitapları,  L'EnferMonacal,  La  Tyrannie  Patemelle,  uzun  yıllar  şakaları  ve yergileri besleyecek biçimde el altından dolaşacaklardı.</p>
<p class="calibre1">Artemisia  Gentileschi'nin,  zavallı  rahibenin  düşlerinin  can  bulması  gibi, Venedik'e  gelişi,  tartışmaya  tuz  biber  ekecekti.  Ama,  ünlü  müzisyen  Nicholas Lanier'le  olan  aşk  dedikodusu,  coşku  içindeki  İngiltere  Elciliği'nin  dikkatini gerçek nedenden uzaklaştırmayı başaracaktı.</p>
<p class="calibre1">Biraz  önce,  Saint-Marc  Kilisesi'nin  çanı  iki  bin  beş  yüz  Venedikli  soyluyu Büyük  Meclis'in  pazar  günkü  oturumuna  çağırmak  için  vurduğunda;  çan  sesi, sonu  gelmez  bir  biçimde,  kentin  kuzey  yakasında,  en  uzaktaki  Cannaregio Mahallesi'ne kadar çınlayacaktı.</p>
<p class="calibre1">İşte orada rüzgârlı yerde, İngiltere Büyükelçiliği bulunuyordu.</p>
<p class="calibre1">Saraya  yakın,  lagüne  karşı  bir  sandal,  kırmızı  küçük  bayrağını  direğe çekiyordu,  sisin  içine  dalıp  gidecek  birazdan.  San  Michele  adasını,  kara  porsuk ağaçlarını,  korkunç  görünüşlü  manastırın  duvarlarını  izleye  izleye  ilerlemişti.</p>
<p class="calibre1">Sonra  seviyesi  daha  yüksek  olan  denize  açılan  Marani  Kanalı'nı  geçmişti,  daha sonra  da  çark  ederek,  Murano  adasının  büyük  kanalına  girmişti.  Oradan  da, Fondamenta  Navagero  üzerinde  ikiye  ayrılan  yolda  küreğe  asılıp  kendi  yoluna sapmıştı sandal. Martıların çığlıkları arasında da yüklü sandal, sarayımsı villaların beyaz  cephelerini,  balkonlarını,  Venedik  aristokrasisinin  kır  evlerinin  yüksek pencerelerini  dizi  dizi  yansıtan  yeşil  suları  ikiye  yararak  ilerlemişti...  Filika,  ilk kazığa  yanaşıp  ip  atmıştı,  rıhtıma  kadar  çıkılacak  beş  basamak,  Dük Loredano'nun, Daniel Nys'e kiraya verdiği villanın kapısı önüne kadar çıkıyordu: duvarlarla  çevrili,  adanın  derin  içlerine  doğru  dalıp  giden  iki  patika  arasına sıkışmış,  gizemli  bir  mülk.  Evin  arkasındaki  büyük  ağaçların  tepeleriyle,  denize dek giden bir bahçenin sık ağaçlarının yeşilliği gözüküyordu...</p>
<p class="calibre1">Sandaldan fırlayıp atlayan maskeli üç kişi hızla rıhtımı geçmiş, kapil tokmağını vurmuş  ve  karanlıkta  gözden  kaybolmuştu.  İnsanların  maskeli  olması  kimseyi şaşırtmazdı  Venedik'te.  Burada,  yüzünü  kurt  maskesi  ardına  gizlemek  için, karnaval gecelerini beklemek gerekmiyordu. Ağustos'un tam ortasında, öğle vakti bile,  erkekler pelerin  gibi,  geniş  siyah  mantolara bürünürlerdi.  Zevk,  gelenek  ve gereksinim,  yurttaşları  gözlerden  gizlemeye  ve  kimliğini  saklamaya yönlendiriyordu.  Öte  yandan,  hiç  kimse  bu  denli  gösteriş  ve  çalım  düşkünü olmamış;  hiç  kimse  zenginliğini,  şatolarını,  Venedik  aristokrasisi  kadar  parıltı içinde  sergilememişti.  Ama,  Floransa'lı  ve  Roma'lı  soylulardan  farklı  olarak, Venedik  Dukalığı,  zenginlik  ve  gösteriş  bolluğunu  halka  açık  törenlerde, eğlencelerde ortaya dökerdi. Yoksa soylu sınıf günlük yaşamda sessizliği, yalınlığı, üstelik  büyük  bir  ağırbaşlılık  görüntüsü  altında  olmayı,  öğütlerdi.  Bu  noktada, Cumhuriyeti'n soyluları bütün öteki Avrupa devletlerinden farklılık gösterirdi.</p>
<p class="calibre1">Kuşkusuz  Venedik  -aynı  Floransa  gibi-gösterişliliğini  yaratan  ticareti  bugün küçümsüyordu.  Venedik  -aynı  Roma  gibi-seçimle  gelmiş  bir  prens,  bir  dük tarafından  yönetilmeye  bırakıyordu  kendisini.  Ama  soylu  sınıf-Roma  ve Floransa'nınkilerin  tersine-öbür  yönetim  biçimlerine  duydukları  ilgiden  çok, sisteme  ise  ve  uygulaya  daha  fazla  ilgi  duyuyordu;  soylular,  siyaset  sanatına, bilime ve devlet işlerinin araştırılmasına büyük bir ilgi duyuyordu. Venedik'li bir gencin  tüm  eğitimi,  önce  belleme,  sonra  da  bu  bellenmiş  olanı  koruma alıştırmalarıyla,  çıraklıktan  ustalığa  giden  bir  yetişme  tarzıyla  belirlenmişti.  En önemli  erdem  "sır  vermeme"ydi.  Büyük  aristokratların  hocası,  Artemisia'nın dostu  ve  maskeli  yüzlerin  içeri  girip  kaybolduğu  Murano  Villası'nın  varisi  olan Gian Francesco Loredano'nun hocası Nicolino Colluraffi'nin sözünü edip durduğu erdem buydu...</p>
<p class="calibre1">Bu kişilerin, göz ardı edip sakladıkları gizin, hiç kimse farkına varmamış olsa da,  hizmetçilerin,  güvenlik  görevlilerinin  ve  maskelileri  korumak  için  silahlı  bir grubun  ortada  gözükmeyişi  Venedik  Dükası-'nın  haber  alma  görevlilerinin dikkatini  çekmişti.  Alabildiğine  karmaşık  bu  dönemde,  Venedik'te  yanında  bir koruma olmaksızın dolaşamazdı insan. Farklı semtler, paralı askerler tutan rakip ailelerin  egemenliği  altındaydılar.  Bu  cesur  adamlar  kendi  bölgelerinde  dolaşan maskelilere  rastgele  saldırırlardı.  Ama,  güvenlik  nedeniyle  bu  koruların  gruplar halinde  dolaşması  zorunluluğu  varsa,  bu  durum  bütün  gizleri  ortaya  çıkardı.</p>
<p class="calibre1">Paralı askerlerin arasında gelişen konuşmalar, gevezelikler, yüzlerce hizmetkârın açıklamakta  sakınca  görmedikleri  gizler,  Büyük  Meclis'in,  Senato'nun  ve Dükalık'ın,  bütün  devlet  mekanizmasının  hizmetindeki  kâtiplerin  yaptıkları açıklamalar,  hafiyelikler,  ihanetler;  kısacası  Avrupa'da  hiçbir  güç  bu Cumhuriyet'teki  kadar  çok  "belge  sızdırma"  ve  "kaçamak"  görmemiştir.  Devlet sırları bütün elçiliklerde parayla bol bol alınır satılırdı. İki yanlı çalışan ajanlar, üç yere çalışan ajanlar, Fransa'nın casusları, İspanya'nın, İngiltere'ninkiler, hepsi de yeri  geldiğinde  Cumhuriyetin  ajanlarına  yabancı  ülkelere  ilişkin  politik  sırları satıyorlardı.  Venedik'te,  herkes  herkesten  kuşkulanmaktaydı,  kimse  kimseye güvenemiyordu. Beş kişinin karşı karşıya geldikleri Murano Villası işte bu nedenle bomboştu.</p>
<p class="calibre1">Tabloları beklerken -Mantova'dan çıkışları ve Venedik'e varışları gizli kalmak zorundaydı-Artemisa  orada,  Daniel  Nys  ve  Nicholas  Lanier'le  birlikte  yüksek duvarlar  arasında  saklanıyordu.  Hep  birlikte,  bahçenin  derinliklerinde  geceler boyu,  kabaran  denizin  kayalıklara  atacağı  gemiyi  beklemekteydiler.  Yanaşılması zor, tehlikeli bir yer...</p>
<p class="calibre1">Villa'nın,  deniz  yönündeki,  engine  açılan  basık  kapısından,  kasaları  içeri  alıp zemin kata göndermişlerdi. Sonra onları açmışlardı.</p>
<p class="calibre1">Koleksiyonun  ilk  örnek  parçalan  şaşkın  bakışlar  altında  ortaya  çıkmıştı, yalnızca  Caravaggio'nun  Bakire  Meryem'in  Ölümü  değil,  Titiano'nun  Mezara Konuş başlıklı yapıtı ve daha nice başka başyapıtlar.</p>
<p class="calibre1">-  Eğer  Mantova'dan,  öteki  bütün  yapıtların  getirtilmesini  tez  elden sağlayamazsak,  Kardinal  Richelieu'nün  adamı  açık  artırmada  fiyatı  yükseltecek, dedi  hırsla  Artemisia.  Biraz  önce  Bay  Nys,  villanızın  çevresinde  dolanıp  duran İspanya  Kralı'nın  ajanını  gördüm...  Peki,  tuvallerin  burada,  Murano'da  olduğunu nasıl biliyor? Başka bir alıcı mı var dersiniz? Sanırım, rekabet ortadan kaldırmak sizin  elinizde...  Ne  kadar  pahalı  satarsanız,  komisyonunuz  o  kadar  yüksek olacaktır...</p>
<p class="calibre1">Satıcının yüzü değişti. Büyükelçi ve kâtibi gibi o da kısa boylu, tıknaz biriydi, geniş bir yüzü, çıkık elmacık kemikleriyle Daniel Nys, kendini savunmayı, öcünü almayı ve cezalandırmayı bilmesiyle ünlüydü. Serveti, kim kendisine karşı çıkarsa, elinin  tersiyle  savurmasına  izin  verirdi.  Yirmi  yıldır  Venedik'te  görevli  bütün elçilerle  işleri  yolunda  gidiyordu.  Kendisi  de  -ne  kökeni,  ne  işi  bakımından-bu göreve getirilemeyeceği halde, İsveç Konsolosluğu görevini üstlenmişti..</p>
<p class="calibre1">Elbette  ki  tüm  bunlar  yalnızca  bilinenler.  Zira  Daniel  Nys  gizlilik  ve Venediklilerin ikili oynama sanatını son derecede iyi beceriyordu.</p>
<p class="calibre1">Nys,  gülümsedi  ve  bir  an  için  tehditle  dalkavukluk  arasında  dalgalanır  gibi oldu. Kendisine sorulmamış olan tek soruya yanıt vermeyi yeğledi: -  Sonuç  olarak,  diye  toparladı,  Mantova'da  tarafımdan  hazırlanan  listeler,  ne aldığınız  tablolarla,  ne  de  heykellerle  uyuşuyor.  Kendi  kendime  soruyorum  da, acaba Kardinal Richelieu, koku mu aldı?..</p>
<p class="calibre1">-  Burada,  diyerek  sözünü  kesti  Artemisia  onun,  Mantegna'nın  Bakire Meryem'in Ölümü eksik ve ayrıca Rafaello'nun Kutsal Aile'si yok!..</p>
<p class="calibre1">Bakışları sabit, sırtını kamburlaştırmış halde, Artemisia Büyükelçi ile Lanier'e döndü. Hızlı adımlarla salonu geçti -döşemelerde şıkırdayan ve unutanlara, soylu sınıfa  ait  olmadıklarını  hatırlatan,  büyük  hanımefendilerden  hal  ve  hareket dersleri  almadığını  gösteren  adımlar.  Koşullar  gereği  depoya  çevrilen  odadan geriye kalan yüce bir anı gibi duran küçük bir üçayaklı orta masasının çevresinde oturan üç adamın yanına gitti. Nys ona bir koltuk uzattı. Artemisia ayakta kalmayı yeğledi.</p>
<p class="calibre1">-  Evet,  sonuç olarak  Kutsal  Aile  yok,  diyerek  olanı  kabullendi Nys.  Ben  bunu son mektubumda Alteslerine bildirdim.</p>
<p class="calibre1">-  Başka  şeyler de  eksik!  Üstelik,  fiyatlar anlaştıklarımıza  uymuyor...  Bana  bir bardak şarap verir misiniz?</p>
<p class="calibre1">Nys ona servis yaparken, elçi yanına yaklaştı.</p>
<p class="calibre1">- Mantova'nın bizi ekmeye çalıştığına mı inanıyorsunuz?</p>
<p class="calibre1">-  Bundan  eminim  Ekselansları.  Bu  Mantova  değilse  bile...  Artemisia,  Nys'e doğru  döndü.  Yüksek  sesle  konuşarak,  "Bana  öyle  geliyor  ki"  dedi,  "Venedikli satıcılar  ağızlarından  düşürmedikleri  güzel  duyguları,  uygulamada  hiçe sayıyorlar."</p>
<p class="calibre1">- Bunu bana ne diye söylüyorsunuz hanımefendi?</p>
<p class="calibre1">-  Pekâlâ  biliyorsunuz,  diye  yanıt  verdi  heyecanla  Artemisia,  yalnızca Mantova'da  yapılan  liste  değil,  aynı  zamanda  bana  bugün  verdiğiniz  listeye  de uymadığı  gibi,  Cupidoriun  Eğitimi  ile  Venüs  ve  Aşk  tabloları,  ki  siz  bunların Corregio'nun  olduğunu  öne  sürüyorsunuz,  sahte!  Mantova  bize  kopyalarını gönderiyor! Ve siz bayım, bunların bu ikiyüzlülüğünü onaylıyorsunuz.</p>
<p class="calibre1">Müthiş tacir Nys ile kapışmasını dinleyen Lanier'nin gözleri çakmak çakmaktı.</p>
<p class="calibre1">Artemisia'yı böyle öfkeli ve tutkulu görmekten ne çok hoşlanıyordu! Görevine ve kralına  hizmet  için  Artemisia  Gentileschi'nin  uzmanlığına  başvurmakla  çok  iyi etmişti.  Onun,  kendisine  duyduğu  sevgi  ile  Mantova  koleksiyonunun  İngiltere Sarayına  satışına  bu  denli  kendini  verebileceğini  hiçbir  zaman  aklından  bile geçirmezdi.</p>
<p class="calibre1">Lanier,  Venedik'e  gelişinden  bu  yana,  her  ikisi  de  yalnızca  şunu düşünmekteydi:  "Satış."  İspanya  ya  da  Fransa'nın,  ellerindeki  ganimeti  çalması korkusuyla  saplantılı,  ateş  içinde  sürdürüyorlardı  yaşamlarını.  Gizlilik,  gizem, oyun, teslimatın büyüklüğü, her şey, her şey onları heyecanlandırıyordu. Artık hiç eğlenemeyeceklermiş gibi eğleniyorlardı; tarih için çalışıyor oldukları duygusuyla eğleniyorlardı.</p>
<p class="calibre1">Lanier ile birlikteliğinin bu ilk döneminde, Artemisia kendini müthiş mutlu ve hayat  dolu  hissetmişti.  Bebeğinin  dünyaya  gelişi,  Prudenzia'nın  yanında  oluşu, buluşmalarının verdiği mutluluğu daha da artırıyordu.</p>
<p class="calibre1">Nicholas  Lanier'yi  daha  iyi  tanıdıkça  ona  olan  hayranlığı  artıyor,  git  gide deliler gibi tutuluyordu ona.</p>
<p class="calibre1">Nicholas'yı,  yalnız  kendisi  olarak  değil,  enerjisi,  neşesi,  çalışma  gücü  ve yeteneği, entelektüel ilgiler, için de seviyordu. Ayrıca Artemisa, Nicholas'nm ona taptığını  duyumsuyordu.  Karşılıklı  birbirlerini  sahiplenişleri,  Artemisia  için sürekli yenilenen bir zevkti. Lanier ile el ele vermek bir baş döngüsü, bir esriklikti.</p>
<p class="calibre1">Nicholas'nm  giriştiği  her  işte,  onu  daha  da  coşturan  büyük  bir  proje,  başarı dolu  bir  gelecek  umuyordu.  Bu  aşırı  hayranlıktan  korkuya  kapılıyor  ve  boşu boşuna birkaç hata, herhangi bir kusur arıyordu.</p>
<p class="calibre1">Nicholas  Lanier'ye  gelince,  kadınının  yanında  tam  bir  mutluluğa  erişiyordu.</p>
<p class="calibre1">Tüm  arzularının  doyuma  ulaşması,  bunun,  resim  tarihinin  en  güzel  tablolarını elde etmek için verilen büyük savaşımla iyice kızışmasının, Venedik'e koşa koşa gelirkenki beklentilerini gerçekleştirmiş olmanın mutluluğunu veriyordu ona.</p>
<p class="calibre1">Artemisia'dan  öylesine  hoşnuttu  ki,  anlaşmalarından,  birlikteliklerinden öylesine mutlu oluyordu ki, bazen Attemisia'nın  başka isteklerinin, başka ilgi  ve menfaatlerinin olabileceğini unutuyordu.</p>
<p class="calibre1">Doğruyu  söylemek  gerekirse,  unutmuyordu.  İş  arkadaşında  istediği,  onda bulabildiği huzur-ki o bu kadarını beklemiyordu-görevlerinin zorunlu kıldığı her şeye  uysalca  boyun  eğişinde  olsun,  ona  gösterdiği  mutlak  bağlılıkta  olsun, sergilediği  rahatlık,  bazen  Lanier'yi  onun  varlığını  ihmale,  en  azından  Artemisa Gentilesch'nin yapıtlarını ihmale dek götürüyordu.</p>
<p class="calibre1">Genç kadın bütün çabalarına karşın, Nicholas Lanier'nin ardı arkası kesilmez kaygı  ve  saplantılarını  değiştiremiyordu.  Saygılı,  yumuşak  ve  yaşamını  onunla paylaşmakla  Artemisia'nın  verdiği  onura  garkolmuş  biri  olarak  Lanier  ona gereğinden fazla ilgi gösteriyor, onu sorularıyla sıkıyordu. İşlerinin ve ilişkilerinin karmaşıklığı,  verilen  yanıtların  sesini  bastırıyordu.  Güçlü  duygusal  sarsıntılar içindeki  Lanier,  yalnızca  tutkunun  sesine  kulak  veriyordu:  Artemisia'ya, koleksiyona ve satışa olan tutkusunun...</p>
<p class="calibre1">Resim  uzmanları,  karşı  uzmanlar,  fiyat  listeleri,  dökümler,  istekler,  karşı yazılar: Venedik'ten Mantova'ya, oradan İtalya'da dolanıp duruyorlardı, dörtnala giden habercileri, bazen özel ulak ve mektupları geçmeyi başanyorlardı.</p>
<p class="calibre1">"15 Haziran tarihli mektubunuza cevaptır, diye yazmaktadır Daniel Nys, Dük Gonzague'a.  Tarih  10  Temmuz  1627:  'Benim  keseyi'  [Nicholas  Lanier]  elli  bin Mantova  ecu'sünden  daha  fazla  bir  ödemeyi  kabule  ikna  edeyim  derken  bitkin düştüm.  Nice  kavgadan  sonra,  'benim  kese'  ve  ben  Mantova'ya  dönmemiz gerektiğinden,  son  bir  çabayla,  fiyat  üstünde  tartışmak  konusunda  anlaştık.  Öte yandan  şu  akik  kal  postası  ve  öteki sert  taşlara  bayıldım, bunlara  sabit bir  fiyat önerisi götürdümk, kendileri bu konudaki tek karar sahibidir."</p>
<p class="calibre1">"Zat-ı âlileri bizi Mantova'da, evinde ağırlamayı öneriyor," demektedir on beş</p>
<p class="calibre1">gün sonraki mektubunda. "Lâyık olmadığım çok büyük bir iltifat, bir bağış. Eğer dikkate değerse ve işe yarayacaksa büyük bir sevinçle kabul ederim. Sanırım bir handa görüşsek daha iyi olacak, orada kimse bizi tanımaz."</p>
<p class="calibre1">"Perşembe akşamı, gece karanlığında, Murano Villası'na geldik. Gemiyle ikinci parti  tablo  geldi,  aldım,"  diye  bildirmektedir  4  Eylülde,  çarşamba  günü  bu  işle görevli memurunuza ödeme yapacağım Senyor Crestino."</p>
<p class="calibre1">Vincenzo de Gonzague'ın görevli memuru, 6 Eylül günü efendisine gönderdiği bir mesajda: "Daniel Nys, bana ödeme yapmayı kabul etmiyor!" demektedir.</p>
<p class="calibre1">"Daniel Nys'nin neden olduğu sıkıntıları var, satıştan her yanı haberdar etmiş</p>
<p class="calibre1">galiba!" diye sızlanır hemen bir hafta sonrasında. Venedik halkı bile, bu alışveriş</p>
<p class="calibre1">konusunda aşağılayıcı dedikodularda bulunmuştur. [...] Bunun üzerine Nys bana bu bilgilerin kendisinden çıkmadığını, tablolarımıza göz dikenlerin, ele geçirmek isteyenlerin,  paralı  casusları  tarafından  çıkarıldığını  söyledi  yanıt  olarak.  O  da bundan kişisel olarak üzüntü duyduğunu söylüyor [...]."</p>
<p class="calibre1">Nihayet, 22 Eylül 1627'de, Gonzague'ların görevli memuru - Mantova dönüşü-</p>
<p class="calibre1">Venedik Büyükelçisi'ne üzüntülerini bildiren şu mektubu gönderir: "Altesleri,  Zat-ı  Şahaneleri,  Dük  Vincenzo'nun  evine,  tablolarının  satışı konusunda  ve  bu  satışın  söylentilerinin  yarattığı  ciddiyet  konusunda  ve  razı olduğu düşük fiyatların hazinesine zarar verecek biçimde davrandığı konusunda bağırıp  çağıranlardan  duyduklarımı  konuşmaya  gittim[...]  Altesleri  her  şeyi dinledi ve benden size çok  gizli kaydıyla mühürlü bir mektup yazmamı rica etti [...]  Heykellerimizi,  bütün  eşyaları,  bütün  tablolarımızı  kurtarmanın,  yeniden almanın yolu var mıdır, yok mudur, bir araştırma yapmanızı istedi. Onları parayla mı geri alırız? Yoksa zorla mı? Ya da Murano'dan kaçırarak mı? Bu konuda bilgi edinmek isteyen  Alteslerine bir mektup gönderebilirsiniz. Bu satışın şöhretinize verdiği zararı belirtiniz. Ben doğrudan ona, ne çok ağladığımızı –sizin ve benim-anlattım.  Çok  etkilendi.  Niyetimizi  kimse  anlamasın  diye  mektubunu  Alteslerine kendi  ellerimle  vereceğim.  Öte  yandan,  Altesleri  bana  anlattıklarınıza  uygun biçimde tasvir ettiğim şu cüce kadına tutuldu adeta. Bu cüceyi kesinlikle istiyor, her yolu denemenizi istiyor, onu kaçırmak zorunda kalsak bile. Altesleri size bu tür  işlere  eli  yatkın  birtakım  adamlar,  bir  atlı  araba  ve  gerekli  olacak  her  şeyi gönderecek.  Tanrı  aşkına, şu  iğrenç satış nedeniyle  üzüntüye kapılan  Alteslerini teselli edecek ve ona unutturacak şu yaratığı getirmek için elinizden geleni yapın."</p>
<p class="calibre1">Vincenzo  de  Gonzague'ın  danışmanları  tablolarını  ne  pahasına  olursa  olsun yeniden  mülkiyetine  geçirmesi  için  sıkıştırdığı  bir  zamanda  Mantova  Dukalık Sarayı'nın pencereleri altında toplanan küçük topluluk, sıkıntılarını dile getirirken ve kentteki burjuva sınıfı koleksiyonun geri alınması için gereken parayı bir araya getirmişken, yepyeni zorluklar ortaya çıkıyordu.</p>
<p class="calibre1">Bu kez sıkıntıları Londra'dan, Artemisia'nın aşığının isteklerine karşı koymayı düşünen Gentileschi'nin oğullarının şahsından kaynaklanıyordu.</p>
<p class="calibre1">Lanier'in Londra'da bulunmadığı süre boyunca, Orazio, Kral I. Charles'ı ikinci büyük  bir  İtalyan  koleksiyonunun,  Cenova  pazarında  Napolili  bir  sanatseverin satışa çıkardığı tablolar bütününü ele geçirmek için ikna etmişti. Orazio bu bilgiyi, Ligürya  kıyılarında  yerleşmiş  olan  erkek  kardeşi  ünlü  ressam  Aurelio  Lomi'nin ailesinden almıştı. Oğulları Francesca ve Giulio Gentileschi 28 Ağustos 1627 günü, öngörüldüğü gibi, müzisyen Nicholas Lanier ile İtalya'da^ buluşmak üzere gemiye binmişlerdi.  Ama,  Francesco  ve  Giulio,  Lanier'in  emirlerinin  ötesine  geçmeye, onun  tavsiye  ve  uyarılarına  kulak  asmamaya  niyetliydiler.  Babalarının buyruklarına  uyarak  bundan  böyle  tek  başlarına  İngiliz  hükümdarı  için  tablolar ele  geçirerek  kraliyetin  lütfuna  erişmenin  yollarını  arıyorlardı.  Onlar  da  bu konuda çok uzman değiller miydi? Orazio Gentileschi okulunda formasyon almış</p>
<p class="calibre1">iki sanatçı değil miydiler? Tablo ekspertizi bir müzisyenden, bu işte daha bilgili iki ressam!</p>
<p class="calibre1">Lanier Venedik'ten ayrılıp dörtnala Cenova'ya koşmuştu.</p>
<p class="calibre1">Artemisia'nın  kardeşlerinin,  Gonzague'larınki  kadar  değeri  olmayan  yapıtları satın  alarak  kendisinin  onca  gereksinin} duyduğu  kraliyet  hazinesini,  har  vurup harman  savurmasından  korkuyordu.  Mantova  ile  görüşmeleri  kesmek  zorunda olduğu  için  öfkelenen  Lanier,  o  çok  önemli  dönemde  dön  yüz  kilometrelik  yolu dört günde almıştı.</p>
<p class="calibre1">Onun  özelliklerinden  biri  olan  müthiş  enerjisiyle  Lanier,  Ceno-va'da  sadece yirmi dön saat kaldı. Tuvalleri inceleyecek, İngiltere'deki bankacısının Cenovalı iş</p>
<p class="calibre1">ortağıyla  buluşacak,  Francesca  ve  Giulio  Gentileschi  tarafından  alınacak  en  ufak eşyaya bile göstereceği vetosunu açıklayacak kadar bir zaman.</p>
<p class="calibre1">Artemisia'nın kardeşleri hesaba alınmayacak adamlar değillerdi.</p>
<p class="calibre1">Eğer babalarının vasiliğini kabul etmişlerse, onu gittiği her yerde izliyorlarsa, onun buyruklarını yerine getiriyor ve otoritesini kabul ediyorlarsa, o zaman, bir başkasının çıkıp da onlara kaba ve zorbaca davranmasına izin veremezlerdi.</p>
<p class="calibre1">Giulio, Lanier'in peşine düştü. Bir açıklama, özür dileme istiyorlardı kesinlikle.</p>
<p class="calibre1">Özellikle de para istiyorlardı para!</p>
<p class="calibre1">Lanier  acaba  onların  yol  masraflarını  karşılayacak  mıydı?  Çabalan  boşa  mı çıkacaktı? Onları Cenova'da tutacak mıydı?</p>
<p class="calibre1">1627  yılının  Kasım  ayında,  Artemisia,  kendisini  yeniden  çocukluğunun  aile aşireti içinde bulacaktı: gürültülü bir aşiret, kin güden ve paraya doymayan...</p>
<p class="calibre1">Venedik, Cannaregid Mahallesi İngiltere Büyükelçilik Sarayı 28 Kasım 1627</p>
<p class="calibre1">- Majestelerinin emriyle İtalya'ya bir koleksiyon satın almak için gönderildim!</p>
<p class="calibre1">diye  haykırdı  Giulio.  Lanier'in  Venedik'teki  işleri  için  kullandığı  küçük  bir salondaydılar.</p>
<p class="calibre1">Öfkeden sapsarı kesilen İngiliz, masasının önünde ayakta duruyordu.</p>
<p class="calibre1">-  Kuşkusuz,  Senyor  Gentileschi,  diyerek  kabullendiğini  belirtti  dişleri arasından seslenerek. "Ama, benim iznimle. Niçin gelip bana sormadınız bunu?"</p>
<p class="calibre1">Giulio,  eli  kılıcında,  dosdoğru  onun  üstüne  yürüyordu.  Adımları  avizeleri sarsıyordu.  Otuz  yaşlarında,  çok  yakışıklı  bir  adamdı.  Ama,  kaba  saba  çıkışması askerlerin sertliğini çağrıştırıyordu; bakışındaki açgözlü ifade ise para karşılığı iş</p>
<p class="calibre1">gören birinin beklentisini yansıtıyordu.</p>
<p class="calibre1">-  Evet  bunu  yaptım!  Siz  Londra'dayken  bana  Cenova'da  bulunduğunuz söylendi.</p>
<p class="calibre1">- Kim tarafından?</p>
<p class="calibre1">- Sir Thomas Gary, diye atıldı, "size, kardeşimle bana, işimiz için gerekli olan parayı vermenizi bildiren emri gönderen kralın adamı!"</p>
<p class="calibre1">-  Bana  bunu  yazdığını  size  söyledi  ise...  o  zaman  sizlerin  de  beni  aradığınıza inanmak  isterim.  Bu  acı  olay,  haklılığını  kanıtlamaya  kendini  kaptıran  Giulio'yu etkilemedi.</p>
<p class="calibre1">-  Sizin  Venedik'te  olduğunuzu  bizler  ancak  Milano'da  iken  öğrendik,  diyerek yanıtladı  Giulio.  "Daha  güvenli  olsun  diye,  Francesco,  Cenova  postasına  bindi, bense,  ta  buraya  kadar  dört  nala  at  sürdüm.  Senyor  Daniel  Nys,  sizin  oradan tekrar  yola  çıktığınızı,  bizimle  buluşacağınızı  söyledi.  Ben  de  sizi  izledim!  Ama, Cenovada kimsenin sizin geleceğinizden haberi yoktu; poliçelerinizi bize vermeyi reddeden bankacınız dışında tabii. Giulio, tehdit dolu bir ifadeyle isyan bayrağını açtı: "Şimdiyse, bastal Bıktım be! Paramı ödeyin, tersi durumda..."</p>
<p class="calibre1">Arkasındaki kapı açıldı: Artemisia kapıda gözüktü. Kardeşini, aşığıyla kapışmış</p>
<p class="calibre1">görünce eşikte donakaldı. Giulio onu görmedi.</p>
<p class="calibre1">-  Tersi  durumda  n'olurmuş?  diye  yineledi  Lanier.  Genç  adamın  yüzünde kurnazca bir gülüş esip geçti.</p>
<p class="calibre1">-  Murano'dan  gizlice  aldığınız  güzel  tablolara  hayran  kaldım.  Ve  bütün  o heykeller... Ne ganimet ama! Eminim bu hazine yoluma çıkan İspanyol dostları en üst düzeyde ilgilendirecektir...</p>
<p class="calibre1">Giulio'nun omuzu üzerinden Lanier'in gözleri Artemisia'ya doğru kaydı.</p>
<p class="calibre1">- Ben yokken kardeşini Nys'in evine mi aldın?</p>
<p class="calibre1">- Onu kabul ettim, diye doğruladı. Görüştük. : Lanier sessizliğini korudu.</p>
<p class="calibre1">On gün kadar önce, Giulio'nun Venedik'te ilk kez ortaya çıkışı Artemisia'yı hem şaşırtmış, hem sarsmıştı. Nikâh töreninden bu yana kardeşini görmemişti. Yılları saymışlardı da, tam on beş yıl olmuştu!</p>
<p class="calibre1">Francesca  ve  Manco  ile  Floransa'da  kısa  süre  için  karşı  karşıya  gelmelerinin çocuklarının  ölümünün  hemen  ertesinde  onlarla  bir  araya  gelmesinin  anısı taptazeydi onda. Giulio, gelmemesi gereken tek kişiydi.</p>
<p class="calibre1">Onu  kucaklarken,  bir  zamanların  küçük  çocuğuna  sarılıyormuş  gibi  ;|  geldi Artemisia'ya. Onu soru yağmuruna tutmuştu. Babaları nasıldı?</p>
<p class="calibre1">Neyin üstünde çalışıyordu? İngiltere'den hoşlanıyor muydu?</p>
<p class="calibre1">Giulio,  Orazio'nun,  saraydaki  yeriyle,  Avrupa'nın  bütün  kralları  üzerindeki etkisiyle,  diplomatik  alandaki  başarılarıyla  övünüyordu.  Ama,  duygularıyla  ilgili daha  fazla  bilgi  verememişti.  Tersine,  Artemisia  bedence  ve  ruhça  vermişti kendisini. Onu yeniden bulmanın sevinci içinde tüm sırlarını açmıştı ona. Ve tabii sevgilisininkileri de...</p>
<p class="calibre1">Giulio, Lanier'ye buyurdu:</p>
<p class="calibre1">- Şimdi bana beş yüz sterlinlik poliçeyi tahsil edeceksiniz!</p>
<p class="calibre1">- Demek, kralın Cenova koleksiyonunun alımı için öngördüğü şeyi siz  almayı kafanıza koydunuz... diye alay etti Nicholas.</p>
<p class="calibre1">-  Bu  konuda  haber  vermenizi  istiyorum,  bu  sizin  sorumluluğunuz  altında  ve sizin emrinizle olmuştur...</p>
<p class="calibre1">- Kasayı boşaltmanız mı? diye ti geçti İngiliz. Artemisia kızardı ve ürperdi.</p>
<p class="calibre1">Lanier'i  çok  iyi  tanıdığı  için,  alay  etmesinin  kardeşi  açısından  hiç  de  iyi olmayacağını biliyordu.</p>
<p class="calibre1">Daniel Nys'in giz dolu depolarına Giulio'yu sokmakla işlediği hata, Artemisia'yı onu savunmakta alıkoyuyordu. Yine de onu savunmak istedi. Ona yardım etmeye çabalıyordu. Ama, Giulio'nun, Agostino Tassi soyundan -dantellerine, çizmelerine, centilmenlik kılıcına karşın-bir deli olduğunu kabul etmek zorundaydı doğrusu.</p>
<p class="calibre1">Yanında müzik hocası olan bir deli. Cosimo Quorli tipi...</p>
<p class="calibre1">Artemisia utanıyordu.</p>
<p class="calibre1">- Elçimizle tartışmalıyım, diyerek Lanief olayı sonuca bağladı. Yarın gelin! , Giulio ertesi gün geldi. Daha ertesi gün de geldi. Her gün geldi.</p>
<p class="calibre1">Israrı, karşısındakiler! sinirlendirmekten öteye geçmiyordu.</p>
<p class="calibre1">Nicholas onu hapse attırmayı düşünüyordu.</p>
<p class="calibre1">-  N'olur  yapma,  diye  yalvardı  Artemisia.  Çok  sinirlidir  o,  ama  kötü  bir  şey yapmaz.</p>
<p class="calibre1">-  Nasıl  "kötü  bir  şey  yapmaz"?  Ona  verilen  parayı  yolculuğuna  harcamış.</p>
<p class="calibre1">Cenova'da  beni  ekmenin  yollarını  aramış.  Mantova  koleksiyonunu  İspanya'ya teslim etmekle tehdit ediyor. Kralımızın parasını çalıyor...</p>
<p class="calibre1">Belirsiz ve kararsız bir ifadeyle Lanier'i sözünü bitirmekten alıkoydu.</p>
<p class="calibre1">Artemisia başını öne eğdi.</p>
<p class="calibre1">- Evet biliyorum, dedi, "ama o benim kardeşim."</p>
<p class="calibre1">Lanier'in  Artemisia'ya  duyduğu  sevgi,  öteki  nedenleri  bastırdı;  sonunda Giulio'nun İtalya'da kaldığı süre içinde masraflarını karşılamayı kabul etti.</p>
<p class="calibre1">-  Poliçenizi  alacaksınız  Senyor  Gentileschi.  Sorumluluğu  ben  üstüme alıyorum... Şimdi gidip kendinizi başka yerde astırın!</p>
<p class="calibre1">Giulio  ikinci  kez  söyletmedi.  Kışı  rahatça  Pisa'da  geçirmeye  gitti:  kuzenleri Lomi'lerde. Amcası Amelio ise hayata gözlerini yummuştu.</p>
<p class="calibre1">Francesco ise o süre içinde Cenova'da karışık işlerin peşine düşmüştü.</p>
<p class="calibre1">Ailesinden birilerinin kabalık göstermesi Artemisia'yı sevgilisinin gözünde zor bir duruma düşürmüştü. Ama kardeşlerinin inatçı tutumlarına, kavgacı oluşlarına hayranlık  duyabilirdi  pekâlâ.  Giulio  ve  Francesca,  eğer  istediklerini  elde etmeselerdi,  Lanier'ye  karşı  silaha  veya  başkaca  ihanet  yollarına başvurabilirlerdi,  Artemisia'nın  bundan  hiç  kuşkusu  yoktu.  "Gentileschi çocukları"  emeklerinin  karşılığını  almak  sözkonusu  olduğunda  hiçbir  engel karşısında geri adım atmazlardı,</p>
<p class="calibre1">Satıcı,  ajan,  teslimatçı,  baba-kız  Gentileschi'lerin  ev  ekonomisi  içinde  işleri buydu zaten: Gelecek on yıl boyunca, Artemisia işleri Orazio ile paylaşacaktı. Ama iki  ressam  çocukları  Roma-Paris  veya  Madrid  saraylarına  tabloların  bedelini tahsil etmeye gönderdiklerinde, yularlarını elde tutmaya özen göstereceklerdi.</p>
<p class="calibre1">Şimdilik, müdahaleleri atlatınca, Artemisia ve Nicholas, çağdaşlarının "yüzylın işi" diye adlandırdıkları işe kendilerini yeniden verebilirlerdi.</p>
<p class="whitespace2"> </p>
<p class="calibre1">VENEDİK VE MANTOVA</p>
<p class="whitespace"> </p>
<p class="calibre1">Aralık/1627 - Nisan/1628</p>
<p class="calibre1">İşe  bakın  ki, Tanrı, Dük  Vincenzo'nun  Aralık  ayında  hastalanarak  ölmesini istemişti.  Varisi,  Nevers  Dükü,  pek  yakın  bir  zamanda  tahtını  İspanya'nın emellerine  karşı  savunmak  zorunda  kalacaktı:  Mantova  her  zamankinden  çok daha fazla para sıkıntısı çekmekteydi ve tabloların satışını feshetmek arzusunun hiç zamanı değil gibiydi. Ama, eğer Lanier zahmetlerin sonuna geldiğini sanıyorsa, yanılıyordu. Evet, Mantova satıyordu. Ama Londra ödeme yapmıyordu ki!</p>
<p class="calibre1">Nicholas  Lanier'in  İngiltere  Kralı'nın  bankacısından  istediği  para,  Fransa'ya karşı  verilen  savaşı  finanse  etmeye  ayrılan  bütçeyi  zor  durumda  bırakmış  ve Londra'da kralın danışmanları arasında Mantova'dakine benzer bir kapışmaya yol açmıştı.</p>
<p class="calibre1">O  sırada,  Birmingham,  Re  Adası'nın  surlarını  kuşatıyordu,  İngilizlerin yoksunluk  içinde  kıvrandığı  korkunç  bir  kuşatma.  Eğer  I.  Charles  XIII.  Louis'yi yenmek istiyorduysa, yeni birlikleri seferber etmek, onları giydirmek, beslemek, silahlandırmak zorundaydı..</p>
<p class="calibre1">"Nicholas Lanier'in bana gönderdiği eşyaların dökümü ve betimlenmesi," diye yazmaktadır  İngiltere  Kralının  bankacısı,  kendi  dairesinden  bir  soylu  kişiye yazdığı mektupta: Bu koleksiyonların satın alınması için gereken parayı nereden bulacağımı yalvarırım söyler misiniz!</p>
<p class="calibre1">İki ya da üç bin sterlin söz konusu olsa, bu masrafa katlanabilirdik. Ama on beş</p>
<p class="calibre1">bin  sterlin!  Eğer  Majesteleri  bu  koleksiyonu  almaya  karar  verirse,  Milord  Duke Buckingham'ın birliklerinin silah ve yiyecek gereksinimini karşılayamaz duruma düşürecektir.  Böylesi  bir  durumda,  ordularımızın  yükünü  biraz  da  olsa hafifletemeyecek  ve  onlar  için  gereken  bu  yardımı  götüremeyeceğiz.  "Ne yapacağımı bana bildirmenizi rica ediyorum sizden."</p>
<p class="calibre1">Kralın  imzasıyla  kısacık  bir  yazılı  emir  bu  ağır  soruya  yanıt  verecekti: "Koleksiyonu satın alın!!"</p>
<p class="calibre1">1. Charles, Re Adası'nı bir anda kaybediyordu. La Rochelle'i terk ediyordu.</p>
<p class="calibre1">Dinin inançla ilgili resimleri yasakladığı tebasının, tabloya tapanlardan nefret eden bir halkın güvenini yitiriyordu.</p>
<p class="calibre1">Eğer İngiltere yaşadığı bozgunu, araç-gereç ve yol-yordam eksikliğinden çok, Buckingham  Dükü'nün  savrukluğuna  bağlayabilseydi,  ulusu  ve  zaferi  güzel eşyalara  olan  tutkusuna  kurban  eden  bir  hükümdardan  bir  dahaki  sefere sakınırdı.</p>
<p class="calibre1">Sanat, resim ve müzik, Artemisia Gentileschi ve Nicholas Lanier bu alanlarda başarılıydılar.</p>
<p class="calibre1">Geriye,  ustaların  tuvalleri  ve  antik  heykelleri  denizlerden  aşırıp,  Fransız gemicilerinin  ve  İspanyol  gemilerinin  ele  geçirme  harekâtlarında,  korsanların yağmasından,  Türklerin  bordalarına  yanaşmasından  kaçırarak;  fırtına  ve  deniz kazalarından  sıyrılarak  yollamak  kalıyordu  geriye...  Serüven  daha  yeni başlıyordu!</p>
<p class="calibre1">Artemisia,  yaşamına  birden  giren  Lanier  gibi  bir  adamın  karşısında  yaşadığı güvensizlik duygusunu bir parça da olsun atmıştı.</p>
<p class="calibre1">Artemisia  kendisininkine  benzeyen  bir  kararlılığa  gömülmüş,  projelerini gerçekleştirmek için elinde var olan sınırsız araçlar karşısında büyülenmiş halde, yalnızca  ve  yalnızca  düşleriyle  yaşıyordu...  Roma'daki  atölyede  kapıldığı korkusunu, Nicholas Lanier'nin Artemisia  Gentileschi'nin yaratıcı gücünü pekâlâ yok edebileceği korkusunu unutuvermişti.</p>
<p class="calibre1">Ama şunu da burada kabul etmek gerekiyordu ki, Venedik'e yerleştiğinden bu yana hiçbir şey üretmemişti. Tek bir tuval bile. Tek bir desen bile. Üç-beş kroki, üç taslak,  ki  Artemisia  bunlara  yetenek  kalıntısının  son  bir  gösterisi  olarak bakıyordu.  Lucrece  ve  Suzanne'z.  gelince,  bunları  Dükalık'm  koleksiyoncularına satmıştı  ve  Venedikli  şairler  şiirlerine  konu  ediyorlardı.  Bu  iki  yapıt,  Venedik'e gelişinden aylar önce yaratılmışlardı... Esin Perileri onu açıkçası terk etmişlerdi.</p>
<p class="calibre1">Esinlenme  neredeyse  hiç  yok  gibi,  ölü...  Daha  da  beteri,  Venedik'in  görkemi düş gücüne seslenmiyordu ki!</p>
<p class="calibre1">Artemisia birden şunun ayırdına varıyordu: Ticaret ve Bassano'nun tuvalleri, Daniel Nys'in evinde onca coşkuyla açılan tablolar.- Titiano'nun Gömme Töreni ve Rahdlo'nm  Kutsal  Aile  başlıklı  tabloları  onun  görüşünü  etkilemeyecek  ve çalışmalarında hiçbir izleri olmayacak, yapıtlarına damgalarını vuramıyacaklardı.</p>
<p class="calibre1">Nicholas'ın  orada  olmadığı  zamanlar,  Artemisia  Murano'nun  deposunda birlikte seyrettikleri bazı tabloları ansımayı başarıyordu.</p>
<p class="calibre1">Özellikle de Bakire Meryem'in Ölümü'nü. Ama, ah, Artemisia Caravaggio'nun, babasının üstündeki etkisini yeterince açık, berrak biçimde değerlendirebilseydi, hele  Orazio'nun  Cenova'dayken  hayran  kaldığı  çalışmasını  bugün,  eski  rakibinin araştırmalarından  ayıran  mesafeyi  bir  ölçebilseydi;  kendi  çalışmaları  üzerinde karar verme yetisini hepten yitirecekti.</p>
<p class="calibre1">Tuzağa  yakalanmış  ve  bunu  görebildiğini  sanarak  -Lanier'ye  ve  onun  resim anlayışına bağlılığının ortaya çıkardığı ortak bir yaşamdı bu-çırpınıyordu.</p>
<p class="calibre1">Bu durumda yitirdiği bağımsızlığı için pişmanlığın kırıntısını bile bulamıyordu kendisinde.  Sevinç,  arzu,  ilgi,  merak  veya  umut  duygularını  da  bulamıyordu.</p>
<p class="calibre1">Yalnızca ve yalnızca onda bütün görüntüleri silip süpüren aşk tutkusu vardı. "Ne önemi  var?"  diye  düşündüğü  oluyordu.  Mutluluk  Nicholas'yı  sevmektir,  onun düşünceleri,  arzulan  ve  istekleriyle  yaşama  tutunmaktır...  Evet,  benim  için mutluluk onun için var olmak ve onda erimektir..."</p>
<p class="calibre1">Ne var ki, yeni düşünceler, garip düşler sarsıyordu içini, onu hiç terk etmeyen bir  baş  döngüsü  duygusu.  Ona  öyle  geliyordu  ki,  Venedik'in  suları  ile  taşları arasındaki  sınır,  Nicholas'nın  bedeniyle  onunki  arasındaki  sınır,  birbiri  içinde erimiş,  karışmıştı.  Gondolda  olsun,  ayağı  yere  basarken  olsun,  sürekli  sallantıda olduğu duygusuna kapılıyordu. Canı sıkılıyor, içi kararıyordu.</p>
<p class="calibre1">Bazen, tüm yaşamı boyunca onda yer etmiş olan tutkuyu yeniden kendisinde arayıp bulmaya kalkışıyordu.</p>
<p class="calibre1">Sandalı, lagünü geçerken, kanalların pamuk görüntüsündeki sislerine dalarken Artemisia  Venedik'i  seyre  dalıyordu.  Bakışları  adacıkların  kendini  suya  salan kütleleri  üzerinde  duruyor,  gözü  çan  kulelerinin  tepesindeki  oka  takılıyordu.  O</p>
<p class="calibre1">zaman  Venedik'in  gölgesiz  göğüne  karşı  yapmayı  düşlediği  tabloların kompozisyonunu  oturtuyordu.  Zihninden,  kubbelerinin  hatlarını,  eğimleri, gondollann  ve  mavnaların  yol  yol  çizgilerini  bir  daha,  bir  daha  yeni  baştan yaratıyordu.  Rıhtımı  siyah-be-yaza  boyayan  beyaz  taşlar  üstünde  ışık  oyunları kuruyor, Agostino Tas-si'nin derslerini, geometri ve perspektif kurallarına hakim olabilmek  için  çok  gerekli  ve  değerli  eğitimini  anımsıyordu...  O  zaman  yüzünde aldırmaz bir gülümseyiş beliriyordu. Bir kanalın uzayıp gittiği hattı, alttan bakınca gözüktüğü  biçimiyle  bir  insan  başının  duruşunu,  kısa  gibi  gözüken  bacağı inceliyordu..." Tamam, diyordu kendi kendine, "oldu." Gözlerini kısarak, o sırada çizeceği insanı düşünüyordu. Lucrece'in, örneğin kolunu görüyordu, intihara hazır bir Lucrece'in. "Tamam, belki biraz eli yukarı kaldırmak, bıçağın pozisyonunu ve fonu oluşturan ki maaş katlarını değiştirmek gerekecek..."</p>
<p class="calibre1">Roma'dayken,  ilişkilerinin  başlangıcında,  Nicholas  Lanier  sürekli  onu  resim yaparken  seyretmek  isterdi.  Bugün  ise,  onları  tutku  ve  arzularından uzaklaştırabilecek ne varsa ortadan kaldırıyordu.</p>
<p class="calibre1">"Yeterince  çalıştın"  diyordu  yavaşça  elinden  kâğıdını  alarak.  "Bu  kadar  çok resim  yapma  sen  de!"  diye  fısıldıyordu  kulağına,  onu  boyalarını  hazırlarken, tozlan ezer, kolayı ve vernikleri kanştınrken  gördüğü ender anlarda... "Bu kadar çok resim yapma sen de!.." Bu sözleri Agostino Tassi, Croce Sokağı'ndaki atölyede, tecavüz  gecesi  söylemişti.  Nicholas'ın  sevgisi  için  hoşuna  giden  her  şeyi bırakıyordu. Havanlar, çanaklar, kazanlar, sanatıyla ilintili bütün araç-gereç, terk edilmiş olarak duruyordu. "Yeter bu kadar resim!"</p>
<p class="calibre1">Zamanla,  estetik  arayışları  ona  bir  başkasına,  Caravaggio  ya  da  Orazio Gentileschi'ye  özgüymüş  gibi  gözükür  oldu...  Güzellik,  sarsıcı,  üzüntü  verici  bir bütünlük gibi gözüküyordu. Bir acı. Neredeyse bir vicdan azabı!</p>
<p class="calibre1">- Ne düşünüyordun? diye soruyordu Nicholas ona, bakışlan dalgınlaşınca.</p>
<p class="calibre1">- Hep aynı şeyi... diyerek yavaşça içini çekiyordu... seni!</p>
<p class="calibre1">Bu  yanıtla  yetiniyordu  o  da.  Ne  kendisinden,  ne  sevdiği  kadından  kuşku duyuyordu.  Artemisia  Gentileschi'yi  beraberinde  İngiltere'ye  götürmeyi düşünüyordu.</p>
<p class="calibre1">Yola çıkışlarından bir ay önce, 1628 yılının Mart ayında, Nicholas planlarını alt üst eden bir hata işledi. Artemisia'nın resim defterlerini karıştırdı. Ondaki bütün tabloları  ele  geçirme  alışkanlığı  ile  tüm  heykelleri,  göz  diktiği  tüm  eşyaları kurcaladı... Acaba Artemisia'nın başını mı döndürmüştü?</p>
<p class="calibre1">Artemisia'nın  sakladığı  üç  taslağı  buldu...  Bir  gün  Lucrece  başlıklı  tablosuna kaynak yapacağı üç kroki.</p>
<p class="calibre1">Bunları  pek  beğenmeyen  Nicholas,  desenleri  üç  heykelcikle  değiş  tokuş</p>
<p class="calibre1">etmişti. Daniel Nys'e ait olan üç Roma tanrıçası parçaları: Lanier'in Buckingham Dükü'ne ayırdığı özel bir sungu. Bu takas ona pahalıya patlayacaktı.</p>
<p class="calibre1">-  Desenlerimi  sen  mi  aldın?  diye  haykırdı  Artemisia.  Onuru  kırılmıştı  ve üzgündü.</p>
<p class="calibre1">- O kadar bağıracak ne var?.. Pek bir değerleri yoktu.</p>
<p class="calibre1">Sevdiği kadının yüz ifadesi karşısında, Lanier, yaptığı işin ciddiyetini kavradı.</p>
<p class="calibre1">-Artemisia, diye telaşlandı. "Artemisia, yalvarırım bağışla beni!"</p>
<p class="calibre1">Ama, Nicholas sesini daha da yükselttiğinde, onun başını öne eğmesi Nicholas'ı daha  da  çok  şaşırttı.  O  güne  dek  öylesine  istekli  bu  başı,  kadın  yerlere  dek vurabilirdi!</p>
<p class="calibre1">- Taslaklarını vermekle seni kırmak istemedim, diye yalvardı. Onlara bu kadar önem verdiğini bilmiyordum...</p>
<p class="calibre1">- Eğer erkek olsaydım, çalışmamı sahiplenmeye asla cesaret edemezdin!</p>
<p class="calibre1">-  Eğer  erkek  olsaydın,  diye  yanıtladı  Lanier  hafif  bir  neşeyle,  "ben  seni sevmezdim ki! Sadece birkaç kroki aldım senden."</p>
<p class="calibre1">- Gölgeler vurulduğunda, planlar, şekiller kâğıt üzerinde belirdiğinde, tablonun gerçekleştirilmesi  artık  bir  çocuk  oyuncağıdır.  Görüngü  -kurgu—  her şeyi yapar sonrasın da! Senin Nys'e verdiğin bu üç taslakla kim olsa resim yapar!</p>
<p class="calibre1">-  Şu  altı  ay  içinde  seni  resim  yaparken  görmedim  hiç,  bu  desenlerle ilgileniyormuşsun gibi gelmedi bana... Düşündüm de, sen de olsan, Nys'e armağan ederdin, eğer bu armağan bize çok daha iyi  şeyle getirecekse. Ona ne kadar  çok ihtiyacımız var biliyorsun. Monte na'nın Sezar'm Dokuz Utkusu, Mantova'da kaldı.</p>
<p class="calibre1">Dokuz Utku serisini almadığımız sürece hiçbir şey elde edemeyiz... Gonzague'ların koleksiyonunun en güzel parçalan yanında senin desenlerin ne ki?</p>
<p class="calibre1">- Benim yapıtımı almaya kimsenin hakkı yok!</p>
<p class="calibre1">-  Ben  bunu  İngiltere  Kralı'na  hizmet  için  yaptığımı  safldiili  -  İngiltere  Kralı umurumda bile değil! Ve sen... Başını yukarı kaldırdı. "Sen yalnızca kendi başarına hizmet ediyorsun!"</p>
<p class="calibre1">Dargınlıkları  kısa  sürdü.  Ama  Venedik'te  yeni  bir  yaşam  başlangıcını  da belirlemiş  oldu:  Artemisia,  Akademiyle  yeniden  bağlantı  kurdu,  Murano Villası'ndan  ayrıldı  ve  İngiltere  Elçiliğini  boşalttı.  Lanier  onun  bu  davranışını ihanet  olarak  duyunısuyordu.  Ama  nasıl  düzeltmeliydi;  çaresi  neydi?  Açıklama isteme girişimlerinin her seferinde, Artemisia, alaylı bir hayret içinde, neşeli gibi gözükerek, hiç anlaşılamayacak, sı-zılamaz bir halde öylece duruyordu.</p>
<p class="calibre1">"Evet, kuşkusuz, Dona Ines'in portresini yapmayı kabul ettim. İspanya Kralının ajanının kızı söz konusu... Eee, ne diyeceksin?"</p>
<p class="calibre1">Aralarındaki mesafe gün geçtikçe artıyordu...</p>
<p class="calibre1">Venedik  elçisi  Isaac  Wake  28  Nisan  1628  günü  Londra'daki  kâtibine,  "  <i class="calibre3">Right</i> <i class="calibre3">Honourable My Singular Good Lord"*</i> diye yazıyordu.</p>
<p class="softbreak"> </p>
<p class="calibre1"><i class="calibre3">* Right Honourable My Singular Good Lord: (ing.) Çok Saygıdeğer Yüce Lordum. </i></p>
<p class="calibre1">"26  Mart  tarihli  mektubunuzda,  Bay  Lanier'le  ilgili  olarak,  aldığı  tablolar konusunda,  bu  tuvalleri  ve  heykelleri  getiren  yük  gemisi  ve  yola  çıkış  tarihine ilişkin, bana tebliğ edilen bir emir buluyorum."</p>
<p class="calibre1">"Bu  buyruğa  yanıt  olarak  size,  Bay  Lanier'in  bu  alışverişin  gerektirdiği  tüm dikkat,  özen  ve  çabukluğu  gösterdiğini  söylemiliyim.  Tablolar, Londra'dan  gelen Kaptan Thomas Brown komutasındaki Margaret adlı gemiye yüklendi.[...]</p>
<p class="calibre1">"Ben  yalnızca  titizlik  içinde  Bay  Lanier'nin  emirlerine  uymaktan  öte  bir  şey yapmadım.  Bu  işte  görevim  şunlardı:  İlk  olarak:  Dük'ü,  tabloların  maliyetini yükseltecek gümrüğün kaldırılması yönünde ikna ettim. Bu kolaylık sayesindedir ki,  hiçbir  masraf  ödemedik.  İkinci  olarak:  Doğrudan  ben  kendim,  Bay  Lanier  ile birlikte,  sandıkların  iyi  istiflenmiş  olup  olmadığını  ve  yükün  tamamının  her  bir tehlikeye  karşı  korunmuş  olup  olmadığını  denetlemek  için  gemiye  bindim.</p>
<p class="calibre1">Rastgele  bırakılmış,  tehlike  altında  olan  herhangi  bir  şey  görmedim.  [...]  Bay Lanier'ye gelince, efendimize şunu söyleyebilirim ki, nisan ayı sonunda buradan ayrılacak, İsviçre ve Lorraine'i aşıp, Brüksel'e ulaşacak.  Grisons'lardan geçişinde kolaylık sağlaması için ona bir pasaport çıkarttırdım, ayrıca yanına dünyanın bu en tehlikeli bölgesinde ona eşlik etsin diye, hizmetkârım Olivier'i verdim. Ayrıca <i class="calibre3">Bergame' </i> den*  güvenilir  bir  kılavuz  getirttim.  [...]  Nihayet  Bay  Lanier'e  onu Paduva'ya  kadar  çıkaracak  olan  kendi  sığ  su  kayığımı  verdim.  Oradan  arabayla Bergame'a geçecek. Daha sonra atla ve yalnız başına yola devam edecek. Yanında koleksiyonun  en  güzel  parçalarını,  özellikle  Mantova  Mağara-sı'nda  bulunan Corregio'nun  yapıtlarını  götürüyor.  Islak  çalışılan  bu  etüdlerin  uzun  süre rutubete,  tuza  ve  gemiyle  geçişte  deniz  havasına  dayanamamasından  korkuyor.</p>
<p class="calibre1">Umarım,  bu  mektup  elinize  geçtiğinde  Bay  Lanier  İngiltere  kıyılarından  çok uzaklarda olmaz..."</p>
<p class="softbreak"> </p>
<p class="calibre1"><i class="calibre3">* Bergame: İtalya'nın Lombardiya Bölgesi'nde. Alplerin eteğinde bir yerleşim bölgesi,</i> </p>
<p class="calibre1">VENEDİK - MURANO ARASINDA</p>
<p class="whitespace"> </p>
<p class="calibre1">Nisan 1628</p>
<p class="calibre1">Daniel Nys'in villasının en üst katındaki odalarında, Artemisia ve Nicholas hiç de  rahat  değillerdi.  Son  geceleriydi.  Ne  konuşabiliyor,  ne  sevişebiliyor,  ne  de birbirlerine dokunabiliyorlardı. Yan yana, çıplak, uzanmış, kıpırtısız yatıyorlardı; yarı karanlıkta, iki ölü gibi.</p>
<p class="calibre1">Bastırmaya çalıştıkları soluklarından başka hiç gürültü yoktu. "Beni sevmiyor", diye düşünüyordu; "Nicholas, beni hiç sevmedi... Öyle olsaydı benimle İngiltere'ye gelirdi!"  "Eğer  senin  peşinden  gidersem,"  diye  savunmaya  geçiyordu  Artemisia kendisini,  "sanatımı  gözardı  etmiş  olurum,  düşüşe  geçerim  ve  öteki  bütün kadınlar gibi ölürüm. . Resim olmadan, yaşayamam: Senin gözünde de yaşayamam ben!"  Şu  son  zamanlarda,  Nicholas'ın  yanında,  kendinden,  kendi  kararlarından, seçimlerinden  kuşkuya  kapılarak,  çırpınıyordu.  "Hayır,"  diye  teselli  veriyordu kendi  kendine,  korkunç  da  olsa  bir  karar  almaktan  korkmamalıyım.  Nicholas zaten  beni  küçümsüyor.  O  beni  artık  sevemez,  öyle  ya,  işime  saygı  duymuyor...</p>
<p class="calibre1">Ama onsuz nasıl yaşamalı peki?"</p>
<p class="calibre1">Gece  geç  vakit,  Nicholas'ın  bedeninin  yanı  başındaki  ağır  varlığını duyumsadığında,  yan  uykuda  olduğunu  anlayınca,  yatakta  ona  doğru  döndü, yaklaştı, elinde şamdan, onu, uzun uzun seyre daldı.</p>
<p class="calibre1">Alevlerin  ışıltısı,  uykunun  gevşetemediği  bu  güçlü  yüze  can  katıyordu.</p>
<p class="calibre1">Artemisia  sinsi  dudaklarına,  dediğini  yaptıran  bakışlarını  örteleyen  kapalı gözkapaklarının  narinliğine  bakıyordu.  Ve  o  koklamayı  nice  sevdiği  sarışın  ten, okşamaya bayıldığı o beden. "Onu arzu ettiğimi bilse de o bile yetmez..." diye itiraf etti kendi kendine.</p>
<p class="calibre1">Artemisia ağlıyordu. Elini uzatmak, ona hafifçe dokunmak istiyordu.</p>
<p class="calibre1">Ama  yine  geri  çekildi.  Hareketlerine  dikkat  ediyordu,  gözyaşları,  hıçkırıkları onu uyandırmasın diye. Uyansa yine o ciddi havasıyla şöyle bir bakar ve bir kez daha  onunla  birlikte  Londra'ya  gitmeyi  ne  diye  reddettiğini  sorardı.  Resmini  -</p>
<p class="calibre1">Judith'i,  Lucrece'i,  Suzanne'ı,  Bethsabee'yi-ona  yeğlediğini  söylerdi  sitemler ederek! Onu hırsına mı, başarısına mı kurban etmekle suçlardı?..</p>
<p class="calibre1">"Ötesi yok," diye geçiriyordu aklından Artemisia. Aşkım, sevgim git gide tutku halini alacak, onun sevgisi de yavaş yavaş sönecek ve sanatım da ölmüş olacak...</p>
<p class="calibre1">Hayır,  başka  çaresi  yok!  Londra'da  n'aparım  ben?  Kralı,  müziği,  karısı  onu bütünüyle koparıp alır benden. Beni artık sevmezse ya da acıyarak iyi davranmak zorunda  kalırsa,  bir  başka  kadına  tutulursa  -n'apanm  o  zaman  ben  Londra'da?</p>
<p class="calibre1">Karar  vermeye  çalışıyordu:  "Haydi  bakalım,  n'olur  ki  bize,  kim  bize  mutluluk sunar?  Tut  ki  Tanrı'nın  aklına  Nicholas'ın  karısı  düştü  ya  da  Pierantonio  öldü diyelim, babam ortadan kayboldu varsayalım... Mezhep değiştirdiğimizi ve benim Nicholas  ile  evlendiğimi  varsayalım:  Nicholas  benim  resim  yapmama  hiçbir zaman izin vermez! Tut ki her  şeye karşın beni yüreklendirdi,  peşinden gitmeyi önerdi bana... Ama ben yapamam! Onun karşısında yeterince güçlü değilim ben, onun  yanında  ruhum,  sanatım,  her  şey  bitiyor...  Yapıtımı  bir  başka  tutkuyla  bir kez  takas  ettim  ben. Aynca  bu değiş tokuştan dolayı  sızlanmıyorum.  Ama  başka hiçbir çaresi yok!"</p>
<p class="calibre1">- Peki, benim ne yapmamı istiyorsun şu an, diye sordu Nicholas yalın biçimde ve çok ciddi bir tavırla. Murno bahçesindeki patikayı son bir kez tırmanıyorlardı o sırada.</p>
<p class="calibre1">Artemisia,  şu  zorlama  gülüşüyle  bir  daha  güldü,  ona  danışmadan  krokilerini aşırmasından bu yana, ikisini ayıran gülüşüyle güldü.</p>
<p class="calibre1">- Tuvalleri kralına götür, dedi köprünün basamaklarını çıkarken.</p>
<p class="calibre1">Bunu  hafif  bir  serzeniş  içinde  söyledi.  "Fransızlara  yakalanmamaya  büyük özen göster... bir de yolda kimseleri öldürmemeye dikkat et!"</p>
<p class="calibre1">-  Bütün  istediğin  bu  mu?  diye  sordu  kırgın  bir  sesle.  Artemisia  duraksadı.</p>
<p class="calibre1">Artemisia'nın  başka  türlü  düşünüp,  bambaşka  bir  yanıt  vermeye  zorlandığını duyumsadı.  Artemisia'nın  gözleri  dolu  dolu  oldu.  Onu  dirseklerinden  kavrayıp köprü parmaklığına yaslamak için Nicholas bundan yararlandı.</p>
<p class="calibre1">- Benimle birlikte İngiltere'ye gelmeni istiyorum. Sana olan aşkım...</p>
<p class="calibre1">-Aşkın bu denli büyükse... Artemisia ondan ayrıldı. "Bana gücümü ve dinginliği geri ver!"</p>
<p class="calibre1">-  Artemisia,  sen  dinginlik  nedir  bilmezsin!  Olası  bir  dinginlik  göremiyorum.</p>
<p class="calibre1">Rahatlık yok! Ne sana, ne bana! Londra'ya gel benimle... Ailenin yanına gel, onlarla bir arada ol... Babanın yanı başında yap resmini.</p>
<p class="calibre1">Artemisia alaylı bakarak:</p>
<p class="calibre1">- Babamın mı? Altı aya varmadan beni kulu kölesi yapar.</p>
<p class="calibre1">Kardeşlerime bak. Ben de onlar gibi babam için, onun için çalışacağım ha!</p>
<p class="calibre1">Yanıt aynı tonda geldi.</p>
<p class="calibre1">- Kendini küçümsüyorsun..</p>
<p class="calibre1">Uzunca bakıştılar. Artemisia duygularını açıklamayı denedi: - Eğer babam Londra'da yaşıyor olmasaydı belki seninle gelirdim, dedi.</p>
<p class="calibre1">- Ondan korkuyor musun? ;,, Artemisia yanıt vermedi, Nicholas ona şöyle bir baktı.</p>
<p class="calibre1">- Onunla eşdeğerdesin! Bundan kuşku mu var? Neden korkuyorsun?</p>
<p class="calibre1">-Vazgeçmekten.</p>
<p class="calibre1">- Ne cesaretin var, ne de onurun Artemisia! Ben sana yaşam öneriyorum, aşk sunuyorum,  serüven,  başarı,  büyük  bir  prensin  hizmetinde  başarı,  ama  sen kaçıyorsun!</p>
<p class="calibre1">- Babamın da kaçtığı gibi kaçıyorum... Yitmemek, yok olmamak için...</p>
<p class="calibre1">"Tanrım", diye geçirdi kafasından Nicholas. Kızgındı. "Benim olmayı tam kabul edecekken yine kaçıyor; öteki elimden kaçıyor!"</p>
<p class="calibre1">- Baban sonunda Roma'ya dönecek. O zaman ondan nereye  kaçacaksın? diye alaya aldı.</p>
<p class="calibre1">Artemisia dikleşerek gülümsedi:</p>
<p class="calibre1">- Londra'ya mı?</p>
<p class="calibre1">-  Artemisia,  sana  söylediklerimi  iyice  bir  düşün.  Senden  ayrılamam  ben.</p>
<p class="calibre1">Biliyorum, gözünde her ikimiz ne aynı, ne tek bir kişiyiz...</p>
<p class="calibre1">Artemisia "Hayır" dercesine başını salladı ve düzeltti: - Resim ve ben, biz tek bir bütünüz, başka kimse yok.</p>
<p class="calibre1">- Eğer inat edersen, sen ve kızların için mutsuzluk ve umutsuzluk görüyorum yalnızca.</p>
<p class="calibre1">-  Neye  inat  edersem  eğer?  diye  sordu,  başını  sert  bir  devinimle  yukarı savurarak.</p>
<p class="calibre1">- Bu saçma yarışta; babanın tabloları ile seninkiler arasındaki şu düelloda; ne bileyim nasıl bir başarı arayışı içinde olduğunu?..</p>
<p class="calibre1">Artemisia'ya  sıkkın  gözlerle  baktı.  Başarı,  onur,  şöhret,  bunların  hepsine sahipsin  sen...  Hepsine.  Evet  hepsini  elde  ettin!  Sana  hiçbir  şey  önermiyorum artık, yalnızca peşimden gel! Sana sonsuz mutluluk vaat ediyorum.</p>
<p class="calibre1">-  Ne  büyük  mutluluk  ya!  diyerek  alaya  aldı.  Köklere  dönüş:  "Baba-kız Gentileschi'ler"...</p>
<p class="calibre1">- Biliyor musun, İngiltere Kralı geçen yıl kaç tablo aldı, ha?</p>
<p class="calibre1">Koleksiyonlarının dökümleri, tahta çıktığında yirmi biri geçmiyordu.</p>
<p class="calibre1">Bu gün tam beş yüz adet. Hesapla bakalım bir! İngiltere'de olsan yaratıcı gücün sınır tanımazdı!</p>
<p class="calibre1">Artemisia konuşmak istedi. Ona umutsuzca baktı..</p>
<p class="calibre1">- Seni sevdiğim içindir ki seninle gelemem, dedi.</p>
<p class="calibre1">-  Benim  varlığım  hoşuna  gitmese  de,  bunu  anlıyorum,  beni  görmeyeceksin artık! diye kestirip attı Lanier. Ama ikimizin de yaşam mutluluğu, şu bir zamanlar öylesine  rahatlıkla  telaffuz  ettiğin,  bugünse  sanki  dudaklarını  yakıyormuşçasına söylediğin tek sözcüğe bağlı.</p>
<p class="calibre1">-  Aşk,  diye  onayladı  yavaşça  söyleyerek.  Eğer  dudaklarımı  yakıyorsa,  benim için baş döndürücü bir anlama bürünmüştür de ondan.</p>
<p class="calibre1">Benim  duyumsadığım  biçimiyle  aşka  her  şeyi  feda  ederdim.  Senin  içinse, kendime  borçlu  olduğum  şeyi  doğrusu  artık  iye  yarar  görmezdim...  Tereddüt içindeydi.  Senin  için  de,  baban  için  de.  Eee  o  zaman...  Yu-'  muşak  ve  çabuk adımlarla  küçük  köprünün  son  basamaklarını  indi,  rıhtım  boyunca  gitti, gondolcunun önünden geçti ve bir kiliseye girdi.</p>
<p class="calibre1">Köpükler yeşil suyun üzerinde bir tuval bezi dokuyordu sanki, atkı ve çözgüler arasında  Nicholas  Lanier'nin  kırık  yansıması  vardı.  Geminin  önünde,  kıyıyı bakışlarıyla  tarayarak,  ayakta  durmuş  Artemisia'yı  araştırıyordu.  Birden  onu variller, dalgakırandaki balyalar arasından gördü, Dukalık Sarayı'nın kemerlerinin yarı  karanlığı  içinde  gözden  yitiyordu.  Nicholas  olduğu  yerde  öylece  kaldı.</p>
<p class="calibre1">Artemisia onun ikinci kez yaşamından çıkıp gidişine bakıyordu.</p>
<p class="calibre1">Tam on yıl boyunca bir daha görmeyeceklerdi birbirlerini.</p>
<p class="calibre1">Artemisia pek yakında Venedik'ten ayrılacaktı. 1629 yılının Şubat ayında, eski meşeni,  Alcala  Dükü,  İspanya'ya  ait  olan  Napoli  Krallığı'na  genel  vali  oluyordu.</p>
<p class="calibre1">Yüz yıldan daha fazla bir süreden beri, Madrid Habsbourg Hanedanlığı Napoli'yi papalık  devletlerine  sınırı  olan  bir  askeri  birliği  sivil  üs  olarak  kullanıyordu: vergilerle iliğini emdikleri bir sömürge olarak...</p>
<p class="calibre1"><i class="calibre3">İki-Sicilya Krallığının</i>* yönetimi, İspanya'dan bir büyüğün onurlandırabileceği çok yüksek bir görevi üstleniyordu. Beş yıl boyunca - tahtta kalınan süre-Genel valinin  İtalya'yı  tırtıklama,  hazinelerini  yağmalama;  IV.  Philippe  ve  kendi hesabına  en yürekli çağdaş  sanatçıları  kullanma  yolları  vardı tabii:  Bu durumda Alcala Dükü de "ressamını" oraya gelmesi için davet ediyordu işte.</p>
<p class="softbreak"> </p>
<p class="calibre1"><i class="calibre3">* İki-Sicilya Krallığının: Tarihte sırayla, Fenikelilerin, Yunanlıların ve Karaçalıların işgaline uğrayan Sicilya,</i> <i class="calibre3">İ.Ö. 241 tarihinde Romalıların eline geçti. Vandalların yağmasına uğradı. 11. yüzyılda Norman istilasına uğradı. </i></p>
<p class="calibre1"><i class="calibre3">1130'da  Hıristiyan  Birliği'ne  katıldı.  12.  yüzyılda  Germen  istilası  altındaydı.  1282'de  Sicilya  ikiye  bölündü:</i> <i class="calibre3">Sicilya ve Güney İtalya. Her ikisi de Sicilya adını aldı. 1442'de Aragonya Prensi, Deux-Siciles (İki-Sicilya Krallığı)</i> <i class="calibre3">adını  verdi.  Daha  sonra  yeni  bölünmeler  oldu.  1816  yılındaki  birleşmeden  sonra  bu  ad  kullanımdan  kalktı  ve</i> <i class="calibre3">daha sonra da Yeni İtalya İmparatorluğu'na katıldı. </i></p>
<p class="calibre1">İspanya, İngiltere: Artemisia, Orazio.</p>
<p class="calibre1">Baba ve kızı bundan böyle artık iki ulusa hizmet veren iki ustaydılar.</p>
<p class="calibre1">Geçmişleri, dinleri, açgözlülükleri ve bir de savaş, kadir bilmez bir kargaşanın içine atıyordu bu ustaları.</p>
<p class="calibre1">İlkbahar  gelince,  Sinyor  Gentileschi,  güçlü  işvereninin  malikanesine yerleşmeye gitti.</p>
<p class="whitespace1"> </p>
<p class="calibre1">NAPOLİ</p>
<p class="calibre1">Temmuz 1629</p>
<p class="calibre1">- Ben Napoli'yi sevmiyorum, dedi mırıltılı bir sesle Prudenzia.</p>
<p class="calibre1">- Neden? diye sordu Artemisia. Napoli insanın düş gücünü aşar!</p>
<p class="calibre1">Bir insan denizine kapılmış ana-kız, kolkola sürükleniyorlardı.</p>
<p class="calibre1">Rutubetli, kestirme yollardan kendilerine bir geçit açmaya çalışıyorlardı. Ama, sayısız  kilise  önlerinde  dört  bir  yana  koşuşturup  duran  köylüler,  dilenciler, serseriler ve İspanyollar onları birbirinden sıklıkla ayrı dü-şürüyorlardı.</p>
<p class="calibre1">Yirmi kilometre çapındaki bir alan içinde tam dört yüz elli bin kişi.</p>
<p class="calibre1">Avrupa'nın en kalabalık, İtalya'nın insan yoğunluğu en fazla olan, Paris'le kıyas kabul eden bir kent.</p>
<p class="calibre1">Her iki kadını çembere alarak, çok daha fazla engeller oldu kalabalık.</p>
<p class="calibre1">Birbirlerinden  kopuyor,  sonra  yeniden  bir  araya  geliyorlardı,  sonra  yine birbirlerini yitiriyor ve tekrardan buluyorlardı.</p>
<p class="calibre1">Sonunda,  birbirine  dalan  daracık  sokakların  örgüsünü  terk  ederek,  Toledo Caddesi'ne  çıktılar.  Kent'in  bu  ana  damarı  İspanyollarınki  gibi  kasklı  askerler, Madrid  havalan  estiren  Napolili  insanlarla  kaynıyordu.  Tıpkı  bir  karınca  yuvası gibi.  Ta  başından  ucuna  dek,  binlerce  gezginle  dolup  dolup  taşmaktaydı  Napoli.</p>
<p class="calibre1">Muazzam bir insan yığını. Atlısı, yayası, arabalısı, faytonlusu, işsiz güçsüz sürüsü, karşılıklı  çarpışıp  duruyorlardı.  Kimisi  yırtık  pırtık  giysili,  kimisi  poliseli yakalıklar,  koca  mantolar,  pelerinler  içinde  saçları  kulak  ardı  atılmış  ve  sivri sakallı kişiler...</p>
<p class="calibre1">Bu  kargaşanın  ve  taşkınlığın  hayretlere  düşürdüğü  Artemisia,  nereye bakacağını  bilemiyordu.  Çünkü  patırtı  içinde,  kızıyla  yeniden  konuşmak  ve duyduğu coşkuyu bir parça onunla paylaşarak onu rahatlatmak istedi!</p>
<p class="calibre1">-  Şu  kiliselerden  herhangi  birine  girsek?  dedi  soluk  soluğa,  oraları  insan kalabalığından  bambaşka  bir  biçimde  görürsün...  Kalabalık,  kestirme  yollardan, kıpır  kıpır  kiliselere  dolanır.  Sonra  her  yer  değerli  mermerlere  bürünmüş  olur!</p>
<p class="calibre1">Mihrabın üstü, mezarlar, her yanda, her yanda alacalı, mat akik, somaki mermer, her türden mozaik, sanat başyapıtları görürsün yalnızca.</p>
<p class="calibre1">Artemisia kendinden geçiyordu.</p>
<p class="calibre1">Prudenzia  doğrusu  bu  hayranlığı  paylaşıyordu:  Dosdoğru  önüne  bakıyordu, kimse çarpmasın, annesinden uzaklara düşmesin diye.</p>
<p class="calibre1">Bu korkmuş çocuk yüzü karşısında, Artemisia sözlerine onu hâlâ etkileyen şeyi eklemeye  de  dikkat  etti:  Bu  ışıkla  gölge;  pırıltılı  denizle  gözleri  yakan  güneş,  ve Vezüv'ün kapkara kütlesi arasındaki  karşıtlıktı; sokakların aşırı sıcaklığı ve avlu içlerinin  ıslak  serinliği.  Bu  devasa  manastır  binaları  ile  çıkmaz  sokaklarda  üst üste, iç içe yığılı bitişik barakalar arasındaki zıtlıktı; bir yanda sarayla, öte yanda altı katlı ve çıkmalı büyük yapıların arasında kalan kulübeler...</p>
<p class="calibre1">İnşaat  halindeki  evler,  katedraller,  manastırlar,  İspanyol  soylu  sınıfının Napolili soylularla kıyasıya yarıştığı, mutlak monarşinin, tüccar burjuvazi ile boy ölçüştüğü  müthiş  bir  şantiye  alanı.  İspanya  ile  olduğu  kuşku  götürmez  biçimde ticaret yapan bir liman; ama aynı zamanda Doğu dünyası, İngiltere ve Hollanda ile de  ticaret  yapan  bir  liman.  Öyle  bir  devlet  ki,  orada  Roma'da  olduğundan  daha fazla  rahip,  keşiş,  rahibe,  diğer  bir  değişle  ruhban  sınıfı  bulunmakta,  onlara tanınan ayrıcalıkları son sınıra dek kullanmak kaygısıyla, Saray'a, Reale Sarayı'na ve Habsbourg'lara kafa tutmaktan çekinmemektedir. Bir de halk var  tabii! Kırsal kesimden  çok  kalabalık  sayılarda  kente  akan  bir  halk;  öyle  ki,  her  üç  kişiden birinin  bir  çatı  altı  vardı,  altı  kişiden  biri  iş  bulabiliyordu,  yoksul  ve  işsiz  halk, köşebaşlarında,  mağaralarda  yaşıyor,  hane  köşelerinde,  mağaralarda,  kapı altlarında uyuyorlardı.</p>
<p class="calibre1">- Napoli'den nefret ediyorum! diye yineledi Prudenzia.</p>
<p class="calibre1">Bir  grup  dilenci  aralarına  girerek  onlan  yine  ayırdı.  Sesleri  o  hengâmede kayboldu.</p>
<p class="calibre1">Yerin  altından,  Vezüv'ün  eteklerine  dek  yayılan  toprağın  derininden,  onca gürültü  ve  şamata  arasında,  aralıksız  bir  uğultu  yükseliyordu;  yabancılar  bunu, belki  de  kafalarını  karıştırdığından,  volkanın  tehtidiymiş  gibi  anlatıyorlardı seyahatnamelerinde;  Napoli  gümbürtüsü  gibi  örneğin.  Oysa,  1629  yılının  bu Temmuz sıcağında, körfezde tek bir haber konuşuluyordu: Genel Vali Alba Dükü, erkini onun yerine gelen Alcala Dükü'ne devretmeyi reddediyordu.</p>
<p class="calibre1">Artemisia'nın meseninin -Alcala Dükü-tahta çıkarken verilen törende etikete önem vermeyerek suçlu duruma düştüğünü öne süren Napolili soyluların bundan hoşnutsuzluk  duyması,  kaygılarını  daha  da  ağırlaştırıyordu.  Dükün, diplomalarının  geçerliliğini  kendi  onayından  geçirmek  istediği  iddiaları karşısında yasa adamlarının duydukları güvensizlikti bu. Onun yönetimi sırasında konulan vergileri ödemeyi reddeden tüccarların öfkesi gibi...</p>
<p class="calibre1">Kısacası,  Alcala  Dükü,  krallığının  gözünde  sevgi  ve  lütuf  bulamıyordu...  Eski metresinin gözünde de daha fazlasını göremiyordu!</p>
</body>
</html>
