<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_2">15 Nisan 1611 </h2>
<p class="calibre1">- Artemisia size sormamı istiyor, Sayın Cosimo'nun sözünü dinlemeye mecbur muymuş?</p>
<p class="calibre1">Bu,  Orazio'nun  on  beş  yaşındaki  oğlu  yakışıklı  Francesco  Gentileschi, Consistoire Salonu'ndaki şantiyeye henüz gelmişti, soluk soluğaydı.</p>
<p class="calibre1">- Vay canına, elbette ona itaat etmek zorunda! diye atıldı Âgostino, oysa soru kendisine yöneltilmemişti.</p>
<p class="calibre1">Bu kez iskele üzerinde çalışanlar on kişi kadardı. Kubbenin tam orta  yerinde "görkemle  kurulmuş,  Borghese  ailesi  armasını,  Orazio'nun  çizdiği  iki  melek altından tutmaktaydı. Zerafet ve güç ile donanmış kol kasları ve gergin bacakları, çok renkli ve zengin desenli ağır taslak kartonunu, yerle gök arasında  bir yerde asılıymış gibi öylece tutuyordu. Tassi'nin freski henüz taslak halinde. Sütunların kırmızı eskizi, trabzanların burmak dalları henüz kül rengi boğucu bir mimarinin etkisinde ve kurgunun başlangıç aşamasında... Köşelerde dört kadın figürü, Papa V. Borghese' in yücelere çıkardığı dört erdem -adalet, cesaret, sakınım ve tutku-yavaş yavaş Gentileschi'nin fırçasında ortaya çıkıyor. Yeminli düşmanı, Giovanni Baglione, hani şu 1602 yılı kışında bir akşam şiirlerinde gülünç laflarla karaladığı adam, yani Baglione'nin ta kendisi bile, Gentileschi'nin bugüne dek bu tavandan daha  güzel  bir  şey  yapmadığını  kabul  edecektir.  Arkadaşlarının  yardımıyla, Orazio,  kumaş  kıvrımlarının  aşı  boyası  rengini  henüz  ıslak  olan  sıvanın  üzerine vuruyor.</p>
<p class="calibre1">-  Aslına  bakarsan  babacığım,  beni  Bay  Cosimo  gönderiyor,  dedi  kubbenin altına gelen Francesco. "Karısı ile birlikte şu an kapıda.</p>
<p class="calibre1">Size  Artemisia'yı  getirmek  istiyor,  çalışmalarınızı  seyretsin  diye,  hatta  Guido Reni tarafından boyanan kiliseyi görmesi için, sarayı gezmesi için..."</p>
<p class="calibre1">- Ee, ne var bunda? diye üsteledi, birkaç adım ötede çalışan Tassi.</p>
<p class="calibre1">-  Eee'si,  Artemisia  ona  kapıyı  açmıyor.  Arabasına  binme  teklifini  de  geri çeviriyor. Eve kapanacağını, Türkler gibi eve kapalı yaşadığını haykırıyor içerden.</p>
<p class="calibre1">Kim  olursa  olsun,  kimsecikleri  içeri  alamayacağını  ya  da  dışarı  çıkmayacağını söylüyor... Arabada baldızınız, Constanza da var, dedi Tassi'ye dönüp.</p>
<p class="calibre1">- Gelsinler canım, diye yanıtladı Tassi, daha Orazio bir yanıt bulamadan. "Her ikisi de birlikte gelsinler!.."</p>
<p class="calibre1">- Artemisia'ya söyle izin veriyorum, diyerek araya girdi Orazio.</p>
<p class="calibre1">- Ablam yalan söylediğimi sanacak.</p>
<p class="calibre1">- Söyle ona, ben emrediyorum, tamam mı?</p>
<p class="calibre1">V. Paul Borghese'in sarayının avlusuna, başlarında Cosimo Quorli olmak üzere kadınlar doluştu. Papa Hazretlerinin evine böyle paldır  küldür girmek kuşkusuz olağandışı  durumlardandı,  ama  prenslerin  özel  koleksiyonlarını  gezmek, şatolarının  görkemini  seyretmek  o  devirde  o  kadar  zorluk  çıkarmazdı.  Quirinal Sarayı'run bütün katlarında ziyaretçiler, çalışanların aileleri kaynaşır, Papa da bu ilgi  ve  gayreti  desteklerdi.  V.  Borghese,  cemaatin  hayranlık  belirtilerinden  pek hoşlanırdı. Halk onun, şantiye halindeki bahçelerinde özgürce dolaşırdı ve Yeğenkardinal  o  sıralarda  villasının  dış  parmaklıklarına  şunları  yazdırmıştı:  "Nereye isterseniz  gidiniz,  istediğinizi  alın,  canınız  istediğinde  de  gidiniz.  Bu  güzellikler, yabancıların  zevk  almasından  çok,  sahiplerinin  zevki  içindir..."  Kardinalin gerçekten  de  bu  sözcüklerle  seslendiği  kişiler,  bugün  Quirinal  Sarayı'nın bakıcılarının karşı karşıya geldiği alık alık bakarak gezen işsiz güçsüz takımından kişiler miydi?</p>
<p class="calibre1">Cosimo Quorli  yalnız  kendi  karısını ve  Tassi'nin  şu  ünlü  baldızı  Constanza'yı getirmekle  kalmamış,  aynı  zamanda  Artemisia  ile  birlikte  Tuzia'yı,  üç  yaşındaki oğluyla iki kızını da beraber getirmişti.</p>
<p class="calibre1">Büyük  merdivene  doğru  giderken  toplam  altı  kadına  kılavuzluk  ediyordu.</p>
<p class="calibre1">Garip bir topluluk!..</p>
<p class="calibre1">En  yaşlıları  Tuzia,  katları  zar  zor  tırmanıyordu,  göğsü  açıktı;  onu  emmekte olan  bebeği  de  kucağındaydı...  Genç  Constanza  ise  altı  aylık,  karnı  burnunda gebeydi.  Bu  Agostino'nun  marifeti  olan  ikinci  hamileliği.  İlk  bebeği, Livourne  ve Roma  arasındaki  yolculuğu  sırasında  kaybetti.  Kız  kardeşi  Maria'nın  öldürülüşü onu  öylesine  üzmüştü  ki,  o  da  ölü  doğum  yaptı.  Agostino  ile  aynı  zamanda tutuklanan Constanza birkaç hafta hapishanede kaldı. Henüz on beş yaşındaydı.</p>
<p class="calibre1">Papalık  sarayının  merdivenlerini  çıkarken,  Constanza  ile  Artemisia'nın  -ki daha  önce  birbirlerini  hiç görmemişlerdi-el  ele tutuştuklarını  anlatacaktır  daha sonra Tuzia. Cosimo Quorli'nin arabasında, iki genç kız arasında ne türden bir bağ</p>
<p class="calibre1">kurulmuş  olabilirdi  ki?  Bunun  nedeni  acaba  ikisininde  desteğe  gereksinimi olmasa mıydı? Yardımına koşmak gibi mi?</p>
<p class="calibre1">Artemisia'nın  üstünde  biçimsiz,  kirli,  boya  lekeleriyle  dolu  bir  giysi  vardı.</p>
<p class="calibre1">Üstünü değiştirmeyi, saçını başını taramayı kabul etmemişti.</p>
<p class="calibre1">Neredeyse kızıla çalan sarışınlıktaki saçlarını bir parmağına dolayıp büktükten sonra  rastgele  tepesi  üstünde  tutturduğu  topuzundan  saç  tutamları  kurtulup, gözüne,  şakaklarına,  ensesine  dökülmekteydi.  Quorli'ye  karşı  duyduğu  tepki, Orazio'ya karşı hıncı, Tassi'ye olan nefreti -arabadayken Cosimo onunla kendisini tanıştıracağını  ve Tassi'yi  sevmesini  sağlayacağını  söylemişti genç  kıza-her  şey, her şey burada içindeki karmaşık duygular bütününü daha da sarsıcı kılıyordu.</p>
<p class="calibre1">Direnci  ile  kızgınlığı  arasında  sıkışıp  kalan  Artemisia,  Papalık  sarayının duvarları  arasında  bulunuyor  oluşunun  verdiği  coşku  içinde  -o,  sarayda  ha!-</p>
<p class="calibre1">Roma'nın  lo  Smargiasso  (şamatacı)  adını  taktığı  Agostino  Tassi'nin  üzerine saldırışını fark etmedi.</p>
<p class="calibre1">Genç kız daha ayırdına varmadan, Cosimo onu dosdoğru Tassi'ye götürmüştü.</p>
<p class="calibre1">Bu  iki  insanın  karşılaşmasını,  Quorli  eskiden  beri  aklından  geçirirdi.  Aylardır Tassi'yi  kızıştırıyordu.  Orazio'nun,  Artemisia'nın  hayasızlığı  konusundaki şikâyetleri,  onun  ilgisini  daha  da  bilemeye  yaradı.  Hayalini  daha  da  canlandırdı.</p>
<p class="calibre1">Kavga,  tanımadığı  bir  kadın  için  giriştiği  düello;  bu  kadınla  tanışmak  arzusunu duyurtmaktan  öte  gidemezdi.  Ama  Orazio'dan  kızını  ona  göstermesi  için  ricalar edecek kadar da deli değildi. İşte, Quorli üstleniyordu bu işi o halde.</p>
<p class="calibre1">1611 yılının o Nisan ayında Artemisia'nın Consistoire Salonu'ndaki varlığı iki kafadar arkadaşın geliştirdiği bir plana uymaktaydı.</p>
<p class="calibre1">İlk saniyeler içerisinde, Cosimo, planının bozulacağından korktu.</p>
<p class="calibre1">Gentileschi'nin kızının güzelliklerini Agostino'ya fazla mı övmüştü?</p>
<p class="calibre1">Ona pespembe ağzını, bembeyaz göğüslerini iştahını kabartacak renklerle mi anlatmıştı?</p>
<p class="calibre1">Bütün bu beklentilere karşın, Agostino Tassi önünde geri adım atma tepkisini gösteren  kişi  Artemisia'nın  kendisi olmadı. Giysinin  kol  ağızlarının  halini  görüp, sesindeki gırtlaktan gelen sıcaklığı duyup eliyle şöyle bir iteleme hareketi yapan da  Artemisia  değildi.  Onu  umduğu  kadar  güzel  bulmayan  Agostino'nun  kendisi oldu. Pek beğenmediğini ötekisine bakışıyla belirtti. Giysi diye sırtına geçirdiği bu çuvalla, yüzüne savrulmuş saç tutamlarıyla, hatta sararmış tırnaklarıyla, kız, istek, arzu ve aşk imgelerinin kesinlikle hiçbirinin somut bir örneği değildi.</p>
<p class="calibre1">Artemisia'ya  gelince,  onun  evliliğini  ta  başında  yıkmış  olan  bu  kısa  boylu  şu şakrak adamda, kafasında canlandırdığı kabadayı simgesini bulamamıştı. Yine de o sıralar Tassi tam formunda gözüküyordu.</p>
<p class="calibre1">Çizgili hırkasının rengi Nisan güneşinde her an göze çarpıyordu.</p>
<p class="calibre1">Yüzüklerinin,  kemer  tokasının,  bacağına  çarpıp  duran  küçük  hançerinin altınları  ışık  altında  pırıltılar  saçıyordu.  Sabahın  o  saatindeki  çiğ  ışık, gamzelerinde,  alnının,  yanaklarının,  güzel  ağzının  yuvarlak  çizgilerinde  neşeyle oynuyordu;  yüzüne öyle  bir  değişkenlik  veriyordu  ki,  adeta bakışlarında  bin bir anlam tutuşturuyordu.</p>
<p class="calibre1">Quorli'nin bu kişiden duyduğu hoşnutluk, onunlayken duyduğu sevinç ve telaş</p>
<p class="calibre1">karşısında  Artemisia,  Agostino  Tassi'yle  karşı  karşıya  geldiğini  anladı.  Ama Cosimo'nun ondan beklediği tepkiyi de göstermedi. Artemisia'nın karakterindeki sert  yanı  bildiğinden,  bir  an  için  üstüne  atlayacağını,  olay  çıkaracağını,  baba-kız arasında  geçen  ve  onun  da  tanığı  olduğu  şu  kavga  sahnelerinden  birine  tanık olacağını  sanmıştı.  Kime  nasıl  davranacığını,  ne  diyeceğini  bilemiyormuş  gibi yapmacık  bir  tavır  takındı,  iki  işbirlikçinin  omuzlar  üzerinden  gözlerini  öteye, uzaklara  dikmeyi  sürdürdü.  Bir  zamanların  küçük  kızına,  Santa  Maria  del Poppolo'daki  o  hiçbir  şeyden  etkilenmeyen,  annesinin  ölüsünün  mezara indirilişini görmüş olan çocuğa benzeyen sert duruşlu, bir heykeldi sanki.</p>
<p class="calibre1">Bozulmuş  olan  Agostino,  iskeleye  yeniden  dönüyordu  ki,  üstünde  Tuzia'nın ağır  bakışlarını  yakaladı.  Çıplak  boynunu  ve  sütle  dolu  göğüslerini  gördü.</p>
<p class="calibre1">Emilmekten  kızarmış  meme  ucunu.  Ve  evet,  Tuzia'yı  kolundan  tuttuğu  gibi kadınlar grubuyla birlikte kubbenin tam altına, -  Her  tür  işte  çalıştım,  bayanlar,  ama  bütün  bunlar  arasında  duvar  resmi  en büyük,  görkemli  ve  en  güzelidir.  Size  bunu  sanırım  açıkça  söyleyebilirim!  diye söylev çekti şöyle sırayla onlara bakarak.</p>
<p class="calibre1">Tuzia ile -Agostino kokluyordu onu-iş pek uzun sürmeyecekti. Evli olmuş, dul olmuş  hiç  önemi  yoktu.  Bu  akşam  yatağında  onu  ziyaret  edecekti;  en  geç  yarın sabah, şafak onu Tuzia'nın yatağında bulacaktı. Bu ikinci olasılığa Agostino olmuş</p>
<p class="calibre1">bitmiş gibi bakıyordu.</p>
<p class="calibre1">Geceyi Croce Sokağı'ndaki katta geçirecekti. Zaten seçme şansı da yoktu: Sant 'Onofrio'daki bekar evine kadın götürmek mi?</p>
<p class="calibre1">Olanaksızdı bu! Baldızı Constanza en ufacık olayları bile gözetliyordu. On beş</p>
<p class="calibre1">yaşının  ta  yukarılarından,  koca  karnı  ve  felaketzede  gibi  soluk,  küçük  yüzüyle ağzının  payını  veriyordu  Tassi'nin,  Agostino'nün  yasal  karısının  ölümünden  bu yana,  Maria'nın  öldürülüşünden  bu  yana,  Costanza  bir  eşin  bütün ayrıcalıklarından  yararlanmak  istiyordu.  Öylesine  şiddetle  kıskançlık  sahneleri yaratıyordu  ki,  Agostino'nun  bundan  ödü  kopuyordu.  Çırak  Filippo  ile  üçlü yaşantısında,  kesenin  ağzı  da  onun  elindeydi  zaten.  Agostino  onu  aldattığında, kadından ve kocasından kaçmaya, saklanmaya dikkat ediyordu.</p>
<p class="calibre1">- Neden fresk sanatı hepsinden daha güzel geliyor bana, biliyor  musun? diye sürdürüyordu sözünü, öteki beş kadını Consistoire Salonu'nda yöneterek.</p>
<p class="calibre1">Onu.  böyle  sevince  boğan,  Tuzia'nın  kokusu  muydu,  süt  kokusunun  sıcaklığı mı, kadın kokusu mu? Ya iştahlandıran? Ya da Tuzia'nın iki kızının şaşkın halleri mi, onu övüp duran genç bakirenin büyük çekiciliği mi?</p>
<p class="calibre1">Birincisi  buluğa  bile  ermemiş  gözüküyordu.  İkincisi  mi?  Maymun  suratlının biri!  Evet,  bir  suratsısız!  Ama  körpe,  orası  kesin.  Kim  böyle  havasını  değişik kılıyordu  acaba?  Cosimo'nun  eşi  mi?  Kareli  kumaştan  giysisi  içinde  pespembe, taptaze; Cosimo'nun karısının bir ahlâksız olduğu söylentilerini duymuş Agostino.</p>
<p class="calibre1">Eğer  Agostino  Quorli'yi  boynuzlamayı  düşünmeye  cesaret  edemiyorsa  –çünkü dostluğun zorunlu kıldığı görevler onun için kutsaldı-bunun nedeni papanın iaşe astsubayının genç ve uysal, öteki yarım dediği karısına, başından geçen her  şeyi kendisinin söyleyerek böbürlenmelere kalkıştığını anımsamasındandı.</p>
<p class="calibre1">-  Çünkü  fresk  biz  ressamları  bir  tek  günde  bunu  gerçekleştirmek  zorunda bırakır;  öbür  türlerde,  başka  zamanlarda  istediğimiz  anda  düzeltmeler yapabiliriz...  Tek  bir  gün,  tek!  diye  yineledi  tumturaklı  bir  söyleyişle.  "Bayan Artemisia, şu an babanızın üstünde çalıştığı Erdem adlı tablo boyutunda bir tablo yapmak için ne kadar zaman gerekirdi size?"</p>
<p class="calibre1">Genç  kıza  doğru  dönmüştü,  kara  ve  kötü  niyetli  bakışnı  tam  yüzünde dolaştırıyordu. Sonra bakışlarını onun açık yakasına indirdi.</p>
<p class="calibre1">Doğrudan kendisine hitap edileceğini ummayan Artemisia şaşırdı, kızardı. Bir sessizlik oldu. Ne yanıt vereceğini bilemiyordu. Ne lâfa atılabiliyor, ne bir sinsilik yapabiliyordu.  Bu  kez  kendi  hesabına  kıvrak  zekâsını  kullanan  Cosimo  hafifçe güldü... Hatta bir kötülük de yok bunda!</p>
<p class="calibre1">- Haydi Bayan Artemisia, bir sayı söyleyin bize...</p>
<p class="calibre1">Gözüktüğü  kadarıyla  kendisine  ilgisizmiş  gibi  durmasına  karşın,  Artemisia biraz önce Agostino'nun ona nasıl da küçümseyerek baktığını fark etmişti.</p>
<p class="calibre1">Agostino'nun  bozuma  uğradığını,  onu  sevimli  bulmadığını  anlamıştı.  Bu umursamazlığı da yüzünde bir tokat gibi duyumsadı.</p>
<p class="calibre1">Girolamo'yu  yaşamından  defederek  kendisini  içine  attığı  acılı  duruma  bir  de aşağılanma  ekleniyordu.  Bu  hakarete  varan  bekleyiş,  kızı  belirsiz  bir  kargaşada, soğuk olmaktan da öte, sarsıntı halinde alıkoyuyordu.</p>
<p class="calibre1">- Size ne kadar süre gerekirdi küçük hanım? Bir hafta mı, bir ay mı?</p>
<p class="calibre1">Artemisia  omuz  silkti...  Onu  rahat  bırakmalarını  isterdi...  Şu  an  o,  bütün  bu insanlardan,  Quorli'den,  Tassi'den,  iskelesinden;  bu  konuşmayı  duyabilmek  için yukarıdan  aşağıya  eğilen  babasından  millerce  uzakta  duyumsamak  istiyordu kendisini.  Bu  baskılardan,  bu  sarsıntılardan  uzakta,  çok  uzakta...  Girolamo Modenese'den  de  fersah  fersah  uzakta...  Hepsini,  hepsini  unutmalı!  Bir  daha önüne  çıkmayacak  bir  şanstan,  bu  fırsattan  yararlanabilmek  için  onları unutmalıydı!..  Bu  şans,  bir  daha  önüne  çıkmayacak  bir  armağan:  Görmek!  Öteki sanatçıların işini görmek. Roma'nın en iyi ressamlarının yaptıklarını görmek. En büyüklerin  yeteneğine  hayran  kalmak.  Onlardan  birşeyler  öğrenmek,  kendini onlarla karşılaştırıp, ölçüp tartabilmek.</p>
<p class="calibre1">Nihayet rakipleriyle yüz yüze gelmek!</p>
<p class="calibre1">Genç kız başını kaldırdı. Ona yönelttiği kısacık bakışta neler okudu Agostino?</p>
<p class="calibre1">Öfke,  hiddet?  Kin  mi?  Ya  da  onun  yüzüne  bambaşka  bir  şey  mi  haykırıyordu adam?..  Bir  kez  daha  omuz  silkti.  Bu  kızın  korkusuzluğunun,  yoğun  gururunun, resim  konusundaki  çılgın,  tehlikeli,  harika  düşüncelerinin  onu  öteki  bütün baskılardan  kurtardığının  ayırdına  vardı  mı  acaba  Agostino?  Ondaki  hırsların boyutunun -Artemisia bunu yalnızca kendisine borçluyduçocukluğundan bu yana sanatını  yerleştirdiği  basamağın,  onu  sonsuza  dek  ulaşılamaz  kıldığını anlayabiliyor muydu? Agostino'nun yüzünde birşeyler belirdi geçti, aşırı istek gibi bir şey, sıkıntı gibi, avcının acımasızlığı gibi...</p>
<p class="calibre1">İşte o an, Cosimo, Tassi'nin kızı bir daha artık bırakmayacağını anladı.</p>
<p class="calibre1">-  Güzellik,  küçük  hanım?  Yüce  babanız  bir  gün  buna  mutlaka  ulaşacak!</p>
<p class="calibre1">Yetkinliğe varmak yedi saatini alacak!</p>
<p class="calibre1">- Bütün kubbe yedi saatte mi? diye coşkuya kapıldı Tuzia koluna asılmış halde onun.</p>
<p class="calibre1">-  Bütün  kubbe  değil,  diye  düzeltti  Tassi  kahkaha  ile;  gülüşü  devasa  salonda çınladı. "Ele aldığımız işin büyüklüğünü bahse girerim ki, ölçemiyorsunuz..."</p>
<p class="calibre1">Agostino,  Orazio  da  duysun  diye  yüksek  sesle  konuşuyordu.  Orazio  ise platformun en üstünde Erdem 'in giysisini boyuyordu; kulak kirişte, gözünün bir ucuyla  küçük  kalabalığın  oradan  oraya  gidip  gelişlerini  izliyordu.  Artemisia  ile Agostino'nun  baldızının  el  ele,  salonu  boydan  boya  geçişlerini  gözlüyordu.</p>
<p class="calibre1">Constanza kendi aşkının tehlikeye düştüğünü görüp, rakibini kendi kanadı altına alarak korumaya mı çalışıyordu? Yan yana iki genç kız pencere pervazları altında uzunca  duruyor,  çerçevelerin  ayrıntılarına  hayran  hayran  bakıyor,  boya  küpleri arasında  geziniyor,  pencerelere  dek  uzanıyorlardı.  Hemen  peşlerinden  Agostino onları oralarda şereflendiriyordu.</p>
<p class="calibre1">Gentileschi'nin  kızı  için  Roma'nın  en  şatafatlı  sarayında  gezinmek  bir mucizeydi. Orazio bunu biliyordu. Bütün sonuçlarını da bilerek korkuyordu. Tassi, hanımları  birkaç  dakikalığına  onun  görüş  alanından  dışarı,  yandaki  iki  bekleme odasına, koridorlara çıkardığında, gerisingeri onun merdiveni altına getirene dek yerinde rahat duramıyordu Orazio.</p>
<p class="calibre1">-  Babanız  bana  sizdeki  yetenekten  söz  etti,  diye  sürdürüyordu  Tassi konuşmasını.  Yorulmak  nedir  bilmiyordu.  "Söyleyin  bakalım  bana,  fresk  duvara nasıl  vurulur?..  Haydi  canım,  bahse  girerim  ki  bilmiyor!  Ya  siz,  bayan  Tuzia,  siz biliyor musunuz?"</p>
<p class="calibre1">Tuzia kırıttı. Tassi tavanı gösterdi.</p>
<p class="calibre1">- Şu kubbeyi görüyor musunuz? Önce orayı,  <i class="calibre3">ariccio</i>* denilen pürtüklü sıvayla kapladım... Babanız, küçük hanım, kartonundaki deseni  keski yardımıyla çizerek ıslak sıva üzerine çıkardı.</p>
<p class="softbreak"> </p>
<p class="calibre1"><i class="calibre3">* ariccio: Sıvada alt kat. </i></p>
<p class="calibre1">Genç  kız  duymak  istemiyordu.  Ama  yine  de  dinliyordu.  İstemese  de Agostino'nun  kırmızı  etli,  yuvarlak  dudaklarına  bakakalmış,  Artemisia'nın  onu dinleyişini gören Cosimo, kıza hayali ve tutkusu olan resimden söz eden söylevine alkış tutuyordu.</p>
<p class="calibre1">-...  Babanız  daha  sonra  bu  eskizi  "günlere"  böldü.  İkinci  kat  sıvayı  atmadan önce... bu sıvaya da  <i class="calibre3">intonaco</i>** denir...</p>
<p class="softbreak"> </p>
<p class="calibre1"><i class="calibre3"> ** intonaco: Sıvada ikinci kat. üst kat. </i></p>
<p class="calibre1">Kızı,  freskten  başka  her  şeyi  anlatan  bir  sesle,  bir  bakışla,  terimlerle bombardımana tutuyordu.</p>
<p class="calibre1">-  ...  Hatırlarsınız;  Erdem1,  güzel  bedeninin  yalnızca  bir  bölümünü kaplayabiliyor. Bacağı, kolu, göğsü bir tam günde bitirmek zorunda. Şu Tanrı'nın cezası yedi gün! Islak ikinci kat sıva üzerine deseni çıkartmak yedi saat, yedi saat de resim katmanını yaymak ve saydam boya geçmek için... Beni izliyor musunuz Bayan  Artemisia?  derken,  'Beni  izleyin!  Belki  de  bana  hak  vermiyorsunuz,  ama izleyin  beni!'  demek  istiyordu.  "Babanız  belki  de  günde  bir  metre  kare  yer boyamayı başarabilir. Ben, bense dört! Sizin aşığınıza sopa çektim, evet, ama bu babanızın  hoşuna  gitmek  içindi.  Benim  tekniğim  onunkinden  hızlı.  Ama  benim dostluğum  daha  çok  sizin  için...  Babanız  küçük  hanım,  eski  ekole  bağlı.  Böylesi acımasız  bir  durumda,  size,  evet  yalnızca  size,  oldukça  büyük  bir  ilgi  ve  özveri gösterdiğimi sanıyorum. Ben o tabaka üstüne doğrudan yapıştırıyorum ve desen çizgimi toplu iğnelerle delerek belirliyorum. Ya da doğrudan keskimle giriyorum.</p>
<p class="calibre1">Sizinle aklı başında konuşmaya gayret ediyorum. Bu gayret sizi yaralamayacak bir duygunun  gücünü  kanıtlıyor.  Oluşturduğum  desen  izine  kırmızı  boya  tozu  dolu bir gazlı bezle dokunuyorum. Benden korkacak ne var bilmem? Her pozisyonda resim  yapan  ben,  yedi  saat  boyunca,  aynı  babanız  gibi,  ama  sıva  tabakamı çizgilerle ve ıslak bezlerle sürekli ıslatarak..."</p>
<p class="calibre1">Cosimo, onun kulağına kikirdeyerek fısıldadı: - Ona fresklerden mi yoksa, aşklardan* mı söz ediyorsun?</p>
<p class="softbreak"> </p>
<p class="calibre1"><i class="calibre3">*  frasklardan:  Yazar  sözcük  oyunu  yapıyor.  Hile,  dolap,  muziplik,  çılgınlık  ve  sapkınlık  anlamını</i> <i class="calibre3">çağrıştırıyor. </i></p>
<p class="calibre1">- Kalçalarından söz ediyorum, var mı diyeceğin! diye homurdandı alçak sesle.</p>
<p class="calibre1">"Son  dokunuşlar,  bitişi  küçük  hanım,  kuruyunca  yapacağım,"  diye  yüksek  sesle yeniden  başladı  konuşmaya.  "Ve  işte  tüm  beceri  ortaya  konmuştur!  Sonsuzluğa bırakılacak bir başyapıt! Benim için ölümsüzlük demek!"</p>
<p class="calibre1">Bir  yıl  sonra,  1612  Mart'ında  Tassi  davasında,  Agostino'nun  çıraklarından birinin vereceği ifadesinde söz ettiği gün bu gün olabilir mi?</p>
<p class="calibre1">"Aralarındaki gizi bilmiyorum, ama Cosimo'dan öğrendiğime göre sözü geçen Artemisia'ya  deliler  gibi  tutulmuş  Agostino.  Karşılık  görüp  görmediğini bilmiyorum.  Ama  Cosimo  sürekli  olarak,  zavallı  Tassi'nin  aşktan  çarpıldığını söylüyordu.  "Sarayı  gezdikten  sonra,  diye  anlatacaktır  Tuzia,  sırası  geldiğinde, Cosimo'nun arabasına binip evine yemeğe gittik. Orazio ile Agostino, görülmemiş</p>
<p class="calibre1">şey,  günün  öteki  kısmında  işi  bırakıp  yaya  olarak  arabayı  izlediler.  Öğleden sonrayı  hep  birlikte  Cosimo'nun  evinde  geçirdik.  Artemisia  öteki  kadınlarla oradaki küçük bahçede kaydırak oynadı. Cosimo, Orazio ve Agostino onun oyun ebeliğini tartışmasına baktılar. Biz kadınlar, tekrar çıktık. Cosimo'nun arabası bizi Saint-Pierre  Kilisesi'nin  kubbe  içini  ve  Orazio'nun  çalıştığı  kısmı  görmeye götürdü. Akşam eve döndük. O günden sonra Agostino aklına estiğinde, baba evde yokken hep bize gelmeye başladı..."</p>
<p class="calibre1">"Via della Croce'den taşınmıştık" diye doğrulayacaktır Artemisia.</p>
<p class="calibre1">"Babam  üst  katı  Tuzia  için  kiralamıştı  ve  bu  ortak  yaşam  aşağı  yukarı  on  ay sürecekti. Babam o sıralar, Agostino Tassi'ye sıkı bağlarla bağlanmıştı. Tassi, ona yakınlaşmak  istediğinden  Tuzia'ya  kur  yapmaya  ve  evine  sıkça  gelip  gitmeye başladı. Oraya çok sık gelir oldu ve Santa Croce günü 3 Mayıs'ta, evet, kesinlikle oradaydı."</p>
<p class="calibre1">"Bir süredir Tuzia bana yalnızca ondan söz ediyordu. Agostino'nun çok iyi, çok sıcak bir çocuk olduğuna beni inandırmaya çalışıyordu. Birlikte çok iyi olacağımızı söyleyip duruyordu. Bu konuda o kadar çok çaba gösterdi ki, sonunda beni onunla konuşmaya  ikna  etti.  Çıraklardan  birini  işten  çıkarmıştık,  Scalpellino,  çünkü  bir işe  yaradığı  yoktu  artık  ve  hakkımda  kötü  konuşuyormuş.  Benim  için söylediklerini Agostino'dan öğrenebilirmişim. Tuzia bunlarla beni kandırabilirdi.</p>
<p class="calibre1">Eski  çırağımızın  benim  hakkımda  söylediklerini  bilmek  istediğimden,  o  gün Agostino ile konuşmaya karar verdim.”</p>
<p class="calibre1">"  Agostino'yu  bizim  eve  Tuzia  soktu.  Scalpellino  bana  sahip  olduğunu söyleyerek  övünüyormuş,  Agostino  da  bunu  söylemeye  gelmiş.  Boyacı Antinoro'nun dükkânında yaydığı söylentiye göre çırağımız benden her istediğini elde  etmiş.  Ben  de  bunun  umurumda  bile  olmadığını,  Scalpellino'nun  canının istediğini  söyleyebileceğini  söyledim.  Hatta,  benim  de  orada  olduğumu  ve  işin hangi  aşamasına  gelindiğini  bilmek  istediğimi  söyledim.  Ben  bilmiyor  muydum kimsenin  bana  dokunmamış  olduğunu!  Agostino,  beni  bu  kötü  söylentiler nedeniyle  çok  merak  ettiğini  söyledi,  bu  ağzı  bozuk  heriflerin  benimle  ilgili anlattıkları  onu  çok  kaygılandırıyormuş,  zira  babama  ve  bana  karşı  sonsuz dostluk  duygularıyla  yüklüymüş.  Adımıza,  şerefimize  çok  önem  veriyormuş.</p>
<p class="calibre1">Başka bir şey eklemeden çekip gitti."</p>
<p class="calibre1">Çevresindekilerin  saçmalamaları  kızcağızı  ne  biçim  kaygılara  salıyordu, söylemeye  ne  gerek  var.  Milletin  saplantısı  haline  geldiği,  her  tür  sefahatin  ana konusu  edildiği;  bir  semtin  orta  yerinde  evine  kapanmış  halde  çıraklarının hayallerinin  ve  arzularının  çatıştığı,  ama  ona  zarar  veremeyen  ateşler  arasında çabalayıp duruyordu</p>
<p class="calibre1">Artemisia. Öyle sanıyordu. Ama bir süre sonra kendisi bu dedikodulara bulaşıp kalıyordu.  Ama  onun  da  düşündüğü  tek  bir  şey  vardı:  Kaçak  Girolamo Modenese'ye  sahip  olmak.  Peşinden  koşmayan  tek  erkeğe  bağlanmak.  Ve  bu evliliği iğrençliğe ve korkuya kapılmaksızın gerçekleştirmek.</p>
<p class="calibre1">Resmine  bile  yansıyan  bu  takıntıyla,  onu  deli  eden  varlıkları  resmediyordu sonunda. Orazio'nun tablodan sildiği iki erkek başından biri yavaş yavaş Agostino Tassi'nin  güzel,  kara  bukleleriyle  şekilleniyordu.  Yüzü  yok,  bakışları  yok.  O</p>
<p class="calibre1">haliyle,  öteki  siluete,  daha  yaşlı  gözüken  kişinin  siluetine  yaslanıyordu.  Cosimo Tassi mi bu kişi?</p>
<p class="calibre1">En azından beyaz saçları, düz burnu, inceltme işaretine benzeyen çatma kaşı ile bir başka imgeyi uyandırıyor.- Baba, Orazio Gentileschi.</p>
<p class="whitespace"> </p>
<p class="calibre1">CROCE SOKAĞI</p>
<p class="calibre1">3 Mayıs 1611</p>
<p class="calibre1">- Soyundun mu? diye sordu Orazio, belli belirsiz bir sesle.</p>
<p class="calibre1">Ona  bakmıyormuş  gibi  yapıyordu,  kendi  işiyle  ilgileniyordu.  Ama  kapı sürgüsünü çekmiş ve atölye kapısı önüne bir sandalye yerleştirmişti. Bir köşede, ip  üzerine  atılmış  bir  çarşafın  ardında  soyunuyordu  kızı.  Korse  kancalarını  açtı çabucak,  eteğinin  ipini  çözdü  ve  bir  çarşafa  sarınarak,  sehpaya  oturmak  için koştu.  O  pozunu  almadan  Orazio'nun  dönmeyeceğini  biliyordu.  Aralarında  bu konuda  anlaşmışlardı:  Artemisia  kendini  hazır  hissettiğinde  ona  seslenirdi.  Öz babası  önünde  kendini  çıplak  sergilerken,  utanma  duygusuna  alışmış  mıydı acaba?  Böylesi  durumlarda  her  ikisi  de  mesleklerine  özgü  bir  soğuk  havaya bürünerek, etkilenmemiş gibi davranırlardı.</p>
<p class="calibre1">Artemisia ona bu kadar kızgın olmasaydı, kuşkusuz ilk gençlik yıllarından beri bildiği şekliyle iç rahatlığı duyardı. Aynı suçu birlikte işlediklerinde, baba da kızı da,  ressamlara  modellerini  soymayı  yasaklayan  Roma  yasalarına  birlikte  karşı gelmiş oluyorlardı.</p>
<p class="calibre1">Erkekler  çıplak  olarak  mahallenin  bütün  ressamlarının  evinde  aynı  biçimde modellik  yapabiliyordu;  ama   <i class="calibre3">bacchante</i>'ları*,  Suzanne'ları,  Kleopatra'ları,  resim tarihinin  çırılçıplak  kadın  kahramanlarını  temsil  etmek  için  gerçek  kadınlardan esinlenenlerin hali yamandı! Kadın teninin ince, zarif görünümü, kadınca çizgiler, delikanlıların  anatomisine  bakılarak,  bu  çizgileri  biraz  daha  yuvarlatarak  veya antik tanrıça heykelleri kopya edilerek verilebiliyordu. Şurası da kesindir ki, çok sayıda fahişe poz vermek için zamanlarını bol bol, para karşılığı bu işe vermeye hazır görünüyorlardı. Ama işin riskine bağlı olarak fiyatları akıl almaz derecede yüksekti  ve  güzellikleri  de  umulduğu  kadar  değildi.  Demek  ki  bu  durumda Orazio'nun elinin altında, paha biçilmez bir hazine yatıyordu. Kızının güzelliğini, hiç tanık olmaksızın, resme aktarabiliyordu.</p>
<p class="softbreak"> </p>
<p class="calibre1"><i class="calibre3">* bacchante: Euipides'in trajedisi. </i></p>
<p class="calibre1">-  Bir  gün  yakalanacaksın,  dedi  kara  kara  düşünerek  Dua  kürsüsüne  diz çökmüştü. Orada Maria Magdalena, pozunda durmak zorundaydı.</p>
<p class="calibre1">Babası bu söyleneni bir işaret gibi gördü ve ona yaklaştı: - Kehanet mi?</p>
<p class="calibre1">Orazio'nun yüzünde bir gülümseyiş esti geçti. Artemisia'nın böyle çıplak halde kendisine teslim olduğu anlarda, birazcık neşelenir, eski zamanlardaki iyi haline bürünürdü. Mahrem yerlerine çarpmamaya çok dikkat ederdi; atölyeyi çok büyük ateşler yakarak, elinden geldiğince en iyi biçimde ısıtırdı. Kızın ona sağladığı bu iyilikten  dolayı  sonsuz  minnet  duyuyordu  ona.  Kıza  gelince,  çarpışmadan,  ters düşmeden  birbirlerini  o  dikkatle  izledikleri  bu  ayrıcalıklı  anların  değerini  bil1</p>
<p class="calibre1">meyi  öğrenmişti  sonunda.  Sessizce  resim  yapan  ustasını  gözlemleyebildiği  bu zamanlarda,  her  zamankinden  çok  bu  samimi  saatlerde  daha  fazla  şey öğreniyordu. Ama bu gün Orazio ona sevgisiz ve acımasız. bir bakışla bakıyordu.</p>
<p class="calibre1">- Kehanet mi? diye yineledi, aynı yapay neşeyle. "Yoksa tehdit mi?..."</p>
<p class="calibre1">Bitiştirdiği  ellerinde  İsalı  haç,  Maria  Magdalena  haçın  üstüne  eğilmekteydi.</p>
<p class="calibre1">Soruyu savuşturarak, alaylı yergiye geçti: -  Sana  her  zaman  üstünlük  taslayacağım.  Sana  yasak  olan  büttiı  kadınları somut kılman için aynanın önüne geçip soyunmam yeterli.</p>
<p class="calibre1">- Ne demek bu?..</p>
<p class="calibre1">-  Bu  üstünlüğü  kendime  saklamayı  düşünüyorum.  Orazio'nun  fırçası  havada kalakaldı. Bu tümce, böylesine sakince söylenmiş bu sözler, son haftalarda başına gelenlerden  çok  daha  fazla  dokunuyordu  ona.  Ne  demek  istediğini  biliyordu: Çıkarları çatışır, yollan ayrılırsa, resim alanında savaş ilanı demekti bu.</p>
<p class="calibre1">- Peki, dedi yalnızca, gidebilirsin.</p>
<p class="calibre1">Artemisia iki kez söyletmedi bile. Dua iskemlesini bıraktığı gibi kalktı. Bu kez Orazio, o atölyenin içinden geçerken gözleriyle izledi.</p>
<p class="calibre1">Genç  kızın  ayağı  çarşafa  dolanıyor,  örtünmeye  çabalıyor,  bedenini  ondan saklıyordu:  İnsanlığın  ilk  günahını  işledikten  sonra  yaratıcısından  kaçan  Havva!</p>
<p class="calibre1">Hatta giyinmek için bezleri ipe attığı zaman bile dönüp bir kez daha baktı kıza. O</p>
<p class="calibre1">an  onu  parlak  çıplaklığıyla  gördü,  şimdiye  değin  böyle  görmemişti:  göğüslerini, bir başkasına ait olacak olan nice sevdiği bu kadının, kızının karnını gördü.</p>
<p class="calibre1">-  Girolamo'yu  görmeyi  başarabiliriz  mi?  diye  bağırdı  Artemisia  Tuzia'yi merdivende durdurarak.</p>
<p class="calibre1">-  Tanrıya  şükür  ki  evet,  gördüm  Onu,  âmâ  kolay  olmadı,  diye  karşılık  verdi hatun.</p>
<p class="calibre1">- Ne söyledi size?</p>
<p class="calibre1">- Size iade-i ziyaret yapacak.</p>
<p class="calibre1">- Peki ne zaman?</p>
<p class="calibre1">-  Yarın  sabah...  Bizim  eve  gelecek...  Babanız  gittikten  sonra.  Benim  kapıyı-</p>
<p class="calibre1">birilerine açtığımı duyar duymaz, yukarı çıkın siz.</p>
<p class="calibre1">- Yarın sabah ha! Tanrı sizden razı olsun Tuzia!</p>
<p class="calibre1">Via  della  Croce'deki  ev  daha  öncekilerden  pek  farklı  değildi.  Zemin  kat,  bir terzihaneydi. Evin ön cephesi ise bir sabuncu dükkanına bakıyordu. Adres böyle verilirdi,  zira  o  zamanlar  Roma  sokaklarında  hiçbir  yerde  numara  filan  yoktu.</p>
<p class="calibre1">Kapıdan  geçer  geçmez,  çamaşırlığı  sola  alıp,  bir  (cortile)yi  avluyu  dönerek yükselen  merdiveni  çıkmak  gerekiyordu.  Birinci  katta  Gentileschi  ailesi oturmaktaydı.</p>
<p class="calibre1">Bu seferki evlerinde, sıra halinde beş oda vardı. Önce mutfak, sonra penceresiz oturma odası. Daha sonra da sokağa bakan iki büyük açmasıyla atölye geliyordu.</p>
<p class="calibre1">Atölyeye  bitişik  iki  yatak  odası.  Dip  taraftaki  Orazio  ve  üç  oğlu  içindi.  Atölyeye bitişik olanı ise Artemisia'ya aitti.</p>
<p class="calibre1">Tuzia'nın  katında  konuşulanlar  üst  kattan  duyulmazdı,  ama  gidip  gelenler, giriş  kapısının  sesi  duyulurdu.  Girolamo'nun  Tuzia'nın  evine  yapacağı  ziyareti pusuda bekliyordu Artemisia.</p>
<p class="calibre1">- Yarın! dedi bir kez daha. Neşe ve şükran duyguları içerisindeydi.</p>
<p class="calibre1">Tuzia konuşmaya yeniden başlamadan önce Artemisia sarılıp onu öptü.</p>
<p class="calibre1">- Sizden saklayacak değilim, onu sokakta bulana kadar neler çektim... Nerdeyse koşturup durdum peşinden... Onu buldum, ama biraz soğuktu. Babanızın bana bu konuda söz verdiğini söyleyerek rahatlattım önce onu...</p>
<p class="calibre1">-  Bak  bu  doğru,  eh,  az  biraz  doğru,  babam  razı  oldu  gibi.  Artık  manastırdan filan söz etmiyor!</p>
<p class="calibre1">-  Yine  de  Girolamo  Modenese'nin  size  göre  biri  olmadığı  düşüncesini  bende yok  edemezsiniz...  Yeterince  iyi  değil!  Bu  herifte  ne  buluyorsunuz  bilmiyorum.</p>
<p class="calibre1">.Meryem'in  affına  sığınarak,  izin  verirseniz  size  bir  şey  söyleyeyim,  o  adamın bacakları arasında bir şey yok... Oysa ki Bay Tassi öyle mi ya, bambaşka biri o! İşte size uygun bir erkek..</p>
<p class="calibre1">- Ondan nefret ediyorum!</p>
<p class="calibre1">- Ama neden canım?</p>
<p class="calibre1">- Babama çalışan bir ispiyoncudur o!</p>
<p class="calibre1">-  Ailenizin  şerefinden  öte  bir  şey  düşünmeyen  ve  yalnızca  sizin  onurunuzu savunan bir kibar bey.</p>
<p class="calibre1">- Odamın kapısına kadar gelip nöbet tutmak için babamın adını ve dostluğunu kullanan bir ahlaksız.</p>
<p class="calibre1">-  Kavga  sırasında  edilen  hakareti  bağışlamayı  bilen  ve  sizin  Girolamo'nuzla soylu bir davranış gösterip barışan cömert ruhlu birisi.</p>
<p class="calibre1">-  Hayır,  babamın  güvenine  daha  iyi  ihanet  edebilmek  için  öve  öve  göklere çıkaran ikiyüzlünün teki! .</p>
<p class="calibre1">Tuzia şöyle bir içini çekti:</p>
<p class="calibre1">- Ne karmaşık birisiniz siz!</p>
<p class="calibre1">-  Ya  siz  Tuzia,  Quirinal  Sarayı'ndaki  karşılaşmamızdan  bu  yana  aynı  kişi misinizPdiye sürdürdü aynı şiddetli tonda Artemisia. "Beni artık sevmiyorsunuz!"</p>
<p class="calibre1">-  Ah,  ben  mi  sizi  sevmiyorum?  Yarın  sabah  babanız  burada  yokken,  size bayılan birini evime alıyorum ve de sizi sevmiyorum öyle mi?</p>
<p class="calibre1">Artemisia kederle gülümsedi.</p>
<p class="calibre1">-Değiştiniz.</p>
<p class="calibre1">- Hayır, siz uzatıyorsunuz! Agostino yakışıklı biri. Zengin. Ve üstelik dul... Sizin bir kocaya gereksiniminiz var: İyi ya ben de size onu buluyorum işte!</p>
<p class="calibre1">-Ben Girolamo'ya söz verdim.</p>
<p class="calibre1">- Ama babanız Agostino'yu tercih ederdi</p>
<p class="calibre1">- Ben Girolamo'yu seçtim, tamam mı?...</p>
<p class="calibre1">- Eğer bir gün babanızın sizi evlendirmesine önem veriyorsanız yavrucuğum, onun gönlüne göre birini seçseniz iyi edersiniz!..</p>
<p class="whitespace"> </p>
<p class="calibre1">1612  YILI  MART  AYINDAKİ  DURUŞMADA  ARTEMİSİA  GENTİLESCHİ'NİN</p>
<p class="calibre1">İLK İFADESİ</p>
<p class="calibre1">(4 ve 9 Mayıs günleri yaşanan olayların anlatısı) "Ertesi sabah, henüz yataktaydım, babam çoktan gitmişti.</p>
<p class="calibre1">Merdivenlerde Tuzia'nın ayak seslerini duydum. Kapısını açıyordu.</p>
<p class="calibre1">Aceleyle giyindim ve onun evine çıkan basamakları dörder dörder çıktım.</p>
<p class="calibre1">"Agostino  Tassi  ile  birlikte  Papa'nın  iaşe  astsubayı  Cosimo  Quorli'yi  de görünce  Agostino'ya  dönüp  dedim  ki:  "Şu  işe  bakın!  Bir  de  bu  adamla gelebiliyorsunuz  buraya  ha?"  Tabii,  Cosimo'dan  bahsediyordum.  Agostino  sakin olmamı söyledi. Ben de öyle yaptım zaten. O zaman Cosimo da bana Agostino'ya karşı kibar davranmamı tavsiye etti... Bu uyan beni fazlasıyla sinirlendirdi.</p>
<p class="calibre1">Sözlerine devamla, öteki bazı insanlara kendimi nasıl verdiysem, Agostino'ya da  öylece  vermemi  söyledi.  Öyle  öfkeliydim  ki,  onun  gibi  bir  salağın  sözlerini dinlemeyeceğimi söyleyerek tersledim.</p>
<p class="calibre1">Defolup gitmesini rica ederek sırtımı döndüm. O zaman sözlerinin bir hata, bir gaf  olduğunu  şaka  yaptığını  söyledi.  Sonuçta  her  ikisi  birden  çekip  gitti.  Ama Cosimo'nun sözleri beni çok sarsmıştı.</p>
<p class="calibre1">Günlerce hasta oldum bu yüzden.</p>
<p class="calibre1">"Babama  hiçbir  şey  anlatmadığım  halde,  o  her  yerde  benim  sinirliliğimden yanıp yakıldı. Bundan faydalanan Tuzia birazcık hava almamın, gidip gezinmemin bana iyi geleceğini, evde böyle kapalı kalmanın bana yaramadığını söyleyiverdi.</p>
<p class="calibre1">"Ertesi  gün,  Agostino  küçük  oğlu  aracılığıyla  Tuzia'ya,  benimle  mutlaka  bu gece konuşması gerektiği haberini vermiş. Yaptığı yardımlar nedeniyle teşekkür etmek için, kızlarından birine giysi yapması için bir parça kumaş hediye ediyordu karşılığında.  Tuzia  bana  haberi  iletti  ve  ben  şöyle  yanıt  verdim:  "Ona  gidip söyleyin, akşam vakti gençkız-larla konuşulmaz öyle."</p>
<p class="calibre1">"Ertesi  gündü,  babam,  gerçekten  sağlığıma  iyi  gelecekse,  Tuzia'nın  beni gezintiye  çıkarabileceğini  söylemiş.  Onu  namuslu  bir  kadın  sanarak,  beni  Saint-Jean-de-Latran'a götürmesi için izin vermiş.</p>
<p class="calibre1">"Saint-Jean  Kilisesi'ne  gittiğimiz  o  sabah,  herhalde  bir  gece  öncesinden haberdar  edilmiş  olacaklar  ki,  Agostino  ile  Cosimo  eve  çıkageldiler.  Beni  kent dışında  bir  eve  götürmek  konusunda  Tuzia  ile  anlaştılar.  Ben  sinirlendim,  kıra gitmek  istemediğimi,  beni  rahat  bırakmalarını  söyledim.  Onlar  da  çekip  gittiler, biz de Saint-Jean-de-Latran'a doğru yola çıktık."</p>
<p class="calibre1">Artemisia  bu  geziyle  ilgili  haberi  o  iki  kafadara  Tuzia'nın  değil  de,  bizzat babasının vermiş olabileceğini akıl edemiyordu.</p>
<p class="calibre1">Agostino  Tassi  ile  Cosimo  Quorli'yi  kızına  gözkulak  olmalarını  istemekle Orazio'nun  delilik  edeceği  kimin  aklına  gelir?  Ne  var  ki,    tanıklar  bu  konuda uyuşmakta.  (Kardinaller  Meclisi'nin  salonunda  çalışan  bütün  işçiler,  Agostino Tassi'nin anlattıklarını doğrulayacaklardır.) Mayıs 1611.</p>
<p class="calibre1">"O sabah, Gentileschi Quirinal Sarayı'na geldi, ben çoktan oradaydım, "diye anlatacaktır yargıçlara." Komşusu Tuzia ve kendi kızı Artemisia'nın Saint-Jean-de-Latran'a  gittiklerini  söyledi  bana.  Bu  kiliseye  gitmek  için  öyle  ısrar  etmişler  ki, sonuçta  Orazio  bir  şeylerden  kuşkulanır  olmuş...  Kendisi  pekala  ne  yapıp ettiklerini  ne  çevirdiklerini  görmek  için  onlara  eşlik  edebilirmiş.  Ama  efendim, yapamazmış! Yeni sıvalı duvara ikinci kat sıva için işçilerine görev vermişmiş. İş</p>
<p class="calibre1">beklemezmiş.  Bense,  henüz  o  günkü  işimi  hazır  etmediğimden,  Orazio  benden onun yerine kızını korumak için benim yardıma gitmemi rica etti. Ben de oraya gittim..."</p>
<p class="calibre1">Tassi'nin tanıklığından ne diye kuşkulanılsın ki?</p>
<p class="calibre1">Raslantı bu ya, olduça akla yatkın gözüküyor. Artemisia'nın Agostino'ya karşı ters  davranmasını  bilen  Orazio,  bu  adamı  kızının  yanına  gönderirken  pek  bir şeylerden kuşku duymuyordu. Agostino, dayak atma işinde, Gentileschi'nin onuru söz konusu olduğunda gösterdiği özveriyle bağlılığını kanıtlamıştı.</p>
<p class="calibre1">Orazio'nun  baştan  göremediği  şey  belki  de  Agostino'nun  şu  kızını  izletme işiyle  ilgili  olarak  Cosimo'nun  yardımlarını  alacak  olmasıydı.  Gentileschi'nin şikâyetlerini  doğru  kabul  eden  iş  arkadaşları  —uzun  anlatmaları,  korkuları, kaygıları sonucu-uzun süredir Artemisia'nın yanlış davranışları konusunda ikna olmuşlar, onun mahallede herkese dağıttığı zevklerden, şu Orazio'nun kulaklarına az buçuk</p>
<p class="calibre1">fısıldadığı zevklerden kendilerine düşen payı almayı düşlemekteydiler sadece ve sadece.</p>
<p class="calibre1">- Kız bana nasıl da benziyor, sen öyle görmüyor musun? diye soruyordu büyük kiliseye giderken.</p>
<p class="calibre1">- Artemisia mı? Bilmem.</p>
<p class="calibre1">- Yüzündeki bazı çizgiler... Gözleri... Kaşları... Benim kızım olduğunu bilsen ne derdin?</p>
<p class="calibre1">- İnanmazdım! diye karşılık verdi Tassi kahkaha atarak. "Kendi kızını baştan çıkarmak bana çok büyük suç gibi gelirdi doğrusu!"</p>
<p class="calibre1">- Şu yobaza da bakın! Peki Lut peygamber kızını nasıl dölledi dersin? Suçluluğa gelince, her ne olursa olsun, ahlaksız bir kadını beceren bir erkek zaten kendisi lekelenmiştir, diye alaya aldı Quorli, İsa'dan açımlamalar getirerek.</p>
<p class="calibre1">-  Günah  işlemeyi  bırak,  bir  de  yanlışı  olduğu  yerde  değerlendir!  diye  onadı Agostino.</p>
<p class="calibre1">Yapı  iskelesinde  tek  basınayken,  Orazio  Gentileschi,  ıslak  harç  üzerine kardinalin  dördüncü  erdem  dediği,  sakinimi  simgeleyen  kadının  hatlarını işliyordu.  Ne  bekliyordu?  Ne  umuyordu?  Pek  tuhaf  elçisinden  ne  diye  bu  kadar korkuyordu?  Arkadaşlarının  kösnüllüğünü  biliyordu:  Tehlikenin  boyutunu  mu ölçemiyordu?</p>
<p class="calibre1">Yoksa  karanlık  bir  takım  zevkler  mi  alıyordu  bundan?  Agostino'nun Artemisia'ya  eğilimini  anlamış  mıydı  ve  ayrıca  kızın  kendisi  için  seçtiği  aşığı cezalandırmak ve kovmak için Tassi'nin kıskançlığına mı güveniyordu yoksa?</p>
<p class="calibre1">Orazio -Agostino'nun sevgisi ve Artemisia'nın nefretinde-her ikisinde de, hem ona hem ötekine karşı duyduğu sevgiye, kendi tutkusuna, her ikisine olan kendi takıntısına müthiş bir başından savma yolu bulmuş oluyordu.</p>
<p class="calibre1">Saint-Jean-de-Latran</p>
<p class="calibre1">9 Mayıs 1611</p>
<p class="calibre1">"Dünya  halini  sevmeyiniz...  Dünya,  tenin  isteği  kamçılamasıdır.  Gözleriniz cinsel isteğin uyarıcısıdır, dünya yaşamın gururudur!"</p>
<p class="calibre1">Günah çıkartma kulübesinin kafesi ardında böyle konuşuyordu rahip.</p>
<p class="calibre1">Artemisia'yı kendini suçlu gördüğü hatalarından arındıracaktı.</p>
<p class="calibre1">"Dünya  halini  sevmeyiniz,  ne  de  dünyada  var  olanı,  kızım.  Tanrı  aşkı,  dünya sevgisiyle dolu olan kişide yoktur!"</p>
<p class="calibre1">Ses  karanlıktan  geliyordu,  havari  Saint-Jean'ın  sesi  kendi  adıyla  anılan kilisenin altınları ve mermerleri altında fısıldıyordu sanki.</p>
<p class="calibre1">Saint-Jean  de  Latran,  Roma  ve  dünya  katedrali,  la  prima  chipsa  dell'orbe catolico  peygamber  dönemi  kiliselerinin,  patrik  bazilikalarının  ilki.  Günah çıkartmak  için  Artemisia'nın  buraya  kadar  gelmesi  raslantı  değildi.  Miraç bayramı  arefesinde  Saint-Jean'a  yaptığı  ziyaret,  onun  bütün  günahlarını bağışlayacak, bir tövbe sağlayacak, günahını çıkaran rahibin zaman zaman onun için belirlediği geçici süreli cezaların tümünü yerine getirecekti.</p>
<p class="calibre1">Çarmıha  gerili  İsa'yı  gösteren  resmin  altında  diz  çökmüş,  alnım  kafese dayamış,  coşku  içinde  dinliyordu  Artemisia:  "Arzuya  karşı  koyun  kızım,  işlenen günahın başlangıcındaki arzuya karşı koyun. Bazı şeylerden yoksun kalarak, oruç tutarak inan kendi bedenini terbiye etmeli..."</p>
<p class="calibre1">Tuzia  ve  Artemisia'nın  küçük  kardeşi  Francesco  da,  orada  hücreler  içinde küçük,  kara  lekeler  gibi  durmuş,  koskoca  kilisenin  beş  ayrı  geçitini  belirliyordu sanki. Org, günün bu dört büyük ayinini bildiren ilahiyi çalıyordu. Kilise şahmının her  küçük  kemeri  arasındaki  gümüş  buhurdanlıklar  yavaş  yavaş  sallanıyordu; üstlerine kakılmış değerli taşlar, ateş pırıltılarını buhurun mat beyazlığı içerisinde saçmaktaydı.</p>
<p class="calibre1">Agostino'nun  ona,  eski  çırağın  suçlamalarını  aktardığından  bu  yana Artemisia'nın  içini  bir  sıkıntı  kaplamıştı.  Hafif  bulantı,  adını  koyamadığı  bir yanlışın verdiği sarsılmışlık duygusu; varlığının temelinde bir ağırlık, öyle bildik bir  ağırlık  ki,  genç  kız  nedenini  unutuyordu.  Bazen  kendinden  ve  duyduğu korkudan iğrenerek ürperiyordu. "Tan-n'nın öfkesini üstüme çekecek ne yaptım ki ben?"</p>
<p class="calibre1">Sıçrayarak, suçlu olmadığına dair Meryem'i tanık gösteriyordu. Şu Scapellino denen  adamla  en  ufak  alışverişi  asla  olmamıştı!  Pis  saçları  olan  bir  sığır,  boş</p>
<p class="calibre1">gezenin  boş  kalfası,  model  olarak  yararlanmak  amacıyla  baba-kız  Gentileschi'lerin  uzun  süre  yanlarında  alıkoydukları  yetersiz  biri.  Resimlerine  ya despot  Goliath  başı  olarak,  ya  da  İsa'nın  cellatının  yüzü  için  poz  veriyordu.</p>
<p class="calibre1">Artemisia'nın  ona  karşı  koyacak  büyük  bir  gücü  olamazdı!  Doğruyu  söylemek gerekirse,  onun  alçakça  emelleri,  istekleri  olduğundan  hiç  kuşkulanmamıştı  kız.</p>
<p class="calibre1">Şimdi  çırağın  övündüğü  başarılarının,  aklı  başında  kimselerin  yanında  hiçbir değeri  yoktu.  Yalnızca  babasının  aklı  böylesi  suçlamalara  takılmış  durumdaydı.</p>
<p class="calibre1">Orazio'nun  ruhu;  Artemisia'nın  ise  bilinci.  Suçlu!  Babasına  karşı  gelmekten  ve ihanet  etmekten  suçlu.  Çünkü,  babasının  onaylamadığı  şu  evliliğin  suç  ortağı olmaktan  suçlu  onun  karşısında.  Onu  terk  etmeye  çalışmakla  da,  ona  ihanet etmekte.</p>
<p class="calibre1">Suçluluk  duygusu  Artemisia'ya  mihrap  önlerine,  ışığın  ve  tövbenin  peşine düşürüyordu.</p>
<p class="calibre1">Kuşkudan  çıldırmış  gibi,  buhurdanlıkların  baş  ağrıtan  kokusu  içinde,  orgun titreşiminde,  İsa'lı  haç  resimlerinde  ve  onu  çağıran  şu  ses  karşısında  yiyip bitiriyordu kendisini: Saint-Jean'ı örnek alıp Golgotha Tepesi'nde annesinin İsa'yı kendisine  teslim  ettiği  yerde  bütün  gücüyle  şöyle  haykırıyordu:"...  Size  kızım, bütün  insanlara,  durumuna  göre  aramızdan  herkese,  bakir  havariye  kulak  ver: Kendisini  ten  isteklerine  kaptırmış  olan  sizler,  bunun  peşinde  sürüklenmekten vazgeçin! Ve namuslu bir evlilikte pekâlâ tensel isteklere başvuran sizler, tene boş</p>
<p class="calibre1">verin, duygularınızdan vazgeçin"</p>
<p class="calibre1">"Meryem  Anamız,  Tanrı'mn  anası,  diye  dua  etti  Artemisia,  ta  yürekten seslenerek, babam beni evlendirmeye razı olsun, kurtarın beni!"</p>
<p class="calibre1">Tuzia'nın  tavsiye  ve  buyruklarından  yoksun  kalmıştı,  onun  dostluğu  bugün Girolamo Modenese ile sözlü oluşuna ters düşüyordu ve Artemisia neyin iyi, neyin kötü olduğunu, ayıramaz durumdaydı.</p>
<p class="calibre1">Masum  olan  neydi,  hangisi  düşüştü?  Cosimo'nun  son  imalı  sözleri,  kabalığı, onu  hepten  kirletiyordu.  Kendinden,  yaptıklarından,  saflığından  kuşku  duyar olmuştu sonunda.</p>
<p class="calibre1">"Zira,  diye  sürdürüyordu  rahip,  eşler  arasındaki  sevgide  kendini  tutamayışa bir çare hazırlayan Tanrı, bu kutsal çare ile kötülüğün büyüklüğünü göstermiştir insana.  Evet,  elbette  özlemini  çektiğiniz  evlilik  gibi  bir;  evlilik  iyidir,  değil  mi  ki kutsanma  söz  konusu;  ama  kötülüğün  olduğunu  var  sayan  bir  iyi  şeydir,  bu kötülük, şehvettir! Evlenmek, kızım, hoş görülen kuralsızlığa fren de koyar. Ama, ey  sefil  insanlığın  büyük  zayıflığı;  yeterince  üzülmediğimiz  şey,  evlilik  bağının sınırları  içerisinde  tutunabilmeniz  için  karşılaşacağınız  nice  zorluk  var.  Bir kadının  kendi  kocasına  duyduğu  sevgi,  öteki  bütün  erkekleri  doyumsuzluğa götürmüyor  mu?  Bu  türden  dengesizliklerden  kaçınmak  için,  evli  insanlar namuslu  bir  şekilde  yaşamak  zorundadırlar,  yani  kendini  duyuların doyurulmasına  kaptırmaksızın...  Yavrucuğum,  bütün  öteki  kadınlardan  daha mutlu  olun  ve  teni  hor  görün,  dünyasal  olanı  hor  görün.  Bu  masumiyet durumunda  kalmak  için  direnin  ve  böyle  yaptığınızda  Tanrı  katında  meleklerle eşit olacağınızı düşünün!"</p>
<p class="calibre1">Günah  çıkarma  kafeslerinin  üstünde  çocuk  yüzlü  melekler  küçük,  beyaz kanatlarını  açıyordu.  Kornişler  üzerinde  yusyuvarlak  çocuk  yüzlü,  yalancı mermerden  bin  putti  ve  kiliselerin  kubbe  anahtarları  uçuşuyordu!  Şahın kenarlarında,  yüzlerce  mumun  ışığında  dalgalanıp  duran  devasa  bir  halıda Cebrail,  Seylan'a  üstün  geliyordu...  Sancakların,  altın  kırmızısı  halıların  bezeme kıvrımlarında  ve  çiçek  desenlerinde  her  şey  titreşimler,  ürperişler  içindeydi kutsalışığın soluğu karşısında.</p>
<p class="calibre1">Sabahın aydınlık ışığında, altın yaldızlı tavan teknesi, mavi fon üzerine, papa armaları,  döşemelerin  geometrik  deseni  –yeşil  mermerden  eşkenar  dörtgenler, kızıl damarlı somaki mermerden gül bezekler-kilise bütünüyle, bir fışkırma, gün ışığı sularında renk demetleri içinde bir patlamaydı sanki.</p>
<p class="calibre1">İncecik  beyaz  ışık  demetleri,  dokunsan  ele  gelecek  çiğlikte,  yukarıdaki pencerelerden yağıyordu; yalnızca papanın ayin sırasında bulunacağı baş mihrap üstünde bir araya geliyorlardı. Şamdanlar, kollu şamdanlar ve içinde Saint-Pierre ile  Saint-Paul'ün  kafalarının  bulunduğu,  altından  kutsal  anmalıkları  aydınlatan avizeler  koro  yerini  kıvılcımlar  yuvasına  dönüştürüyordu.  Burada  her  şey Artemisia'yı dünyadaki yerinden söküp alıyordu. Güç denen şeyi, huzur aramaya geldiği karanlık odacığa kadar her yerdeki kutsal gücü duyumsuyordu orada. Din adamının  sesi  ona  yöneliyor,  mırıldanışına  bir  makam  veriyor,  onu  sözleriyle sarıp sarmalıyor ve dünyayla ilişkisini kesiyordu.</p>
<p class="calibre1">"Ben kirletilmedim!" demeyiniz. Sanmayın ki Tanrı da siz unuttunuz diye sizin günahlarınızı unutacaktır. Tanrı babanın yüce tavsiyelerine karşı direnmeyin, bu tavsiyeleri  sizden  geri  alırsa  öfkeye  kapılmayın!  Zira  Tanrı'nın  gücüne başkaldırmak  gururun  âlâsıdır  ve  tabii,  desteğine  karşı  kafa  tutmak  da.  Çok öğrenmeye,  çok  bilmeye  çalışmayınız.  Uyguladığınız  sanat  alanında  yıpratıp gitmeyin kendinizi. Vazgeçin resim yapmaktan. Tanrı'nın selametinden öte başka bilim aramayınız. Başka her tür bilgi boşunadır."</p>
<p class="calibre1">Artemisa, rahipten, içinde çekeceği eziyetleri, ne kadar oruç tutacağını belirten bağışlanma  kâğıdını  alıp,  küçük  kilisede  ayrı  bir  köşeye  çekilip  dualarını okuduktan sonra, kutsal şaraplı ekmek sunulan mihrabın orada, çapraz şahında, Francesco ile birlikte kendisini bekleyen Tuzia'nın yanına gitti. İşte bazilikanın bu bölümünün  süslemelerini  Papa  VIII.  Clement,  1600  yılında  Cavalier  d'Arpin ekibine  yaptırmıştı.  Bu  ekip  içinde  Giovanni  Baglione  ve  Orazio  Gentileschi  de vardı.  Büyük  bir  ziyaretçi  kalabalığı  orada  itişip  duruyordu.  Dindarlar,  azizlerin azizi  Peygamberin  kutsal  tasının  saklı  olduğu  sandığın  önünde  seyre  dalıyor, fresklerin  altında  oradan  oraya  geziniyor  ve  resimlerin  konularını yorumluyorlardı.  Kimselere  susun  demeden  ayin  başlamıştı  koroda.  İnsanlar yüksek  sesle gevezeliğe,  gezinmeye  devam  ediyordu.  Artemisia  da  başını  yukarı kaldırmıştı,  pencereler  arasındaki  en  yüksekte  yer  alan  on  iki  havariden hangisinin babasının fırçasından çıktığını tahmin etmeye çalışıyordu.</p>
<p class="calibre1">Orgun bulunduğu yere varınca Gentileschi'nin Saint Tbaddee's'mi gördü, yarısı plili  bir  giysi  altında  kalmıştı:  Cosimo'nun  şişman  siluetiydi  bu.  Sonra Agostino'nun cart kırmızı kol ağızlan gözüne çarptı.</p>
<p class="calibre1">İkisi  de  çapraz  şahının  sıraları  arasında  duruyordu.  Meslektaşının  üzerine eğilmiş  olan  Agostino'nun  kel  kafası,  onun  kulağına  şaka  gibi  bir  şeyler fısıldıyordu. Gözlerini birbirinden ayırmaksızın, gülüyorlardı.</p>
<p class="calibre1">Bunu izleyen sahneden, Tuzia 1612 yılı Mart ayında vereceği ifadede ayrıntılı biçimde  söz  edecektir:  "Saint-Jean'm  orada,  havarilerin  önündeyken,  Artemisia bağırdı: "Bakın!.. Agostino ve Cosimo orada!</p>
<p class="calibre1">Haydi gidelim!" Ben de kabul ettim ve ayini beklemeden gittik.</p>
<p class="calibre1">Dışarıda  Artemisia  elinden  geldiğince  çabuk  yürümeye  başladı.  O  iki  adamı ekmek için neredeyse koşuyordu diyebilirim...</p>
<p class="calibre1">Saint  Thaddee  resmi  önündeki  durumu,  Artemisia'yı  kilisenin  çıkış  kapısına birkaç  adımlık  bir  yerde  tutmuş  oluyordu.  Orgun  gümbürtüsü  altından  geçip binanın önündeki düzlüğe çıkması içinse yeterli olmuştu.</p>
<p class="calibre1">Başını  örten  şalının  iki  ucunu  kollarıyla  birlikte  çapraz  kavuşturmuş  halde, dilencilerin koltuk değnekleri, börek satıcılarının tepsileri ve sınır taşları üstüne tünemiş  yaşlı  sepetçi  kadınların  sepetleri  arasından  kendisine  hızla  bir  geçit açmıştı. Meydanın tozu toprağı içinde kaynaşıp duran bir yığın baldırı çıplak.</p>
<p class="calibre1">Saint-Jean'ın  iki  çan  kulesini,  papanın  kutsama  locasını  ve  Papa  V.  Sixte'in büyük  bir  haçla  taçlandırdığı,  Mısır  tanrısı  Amon'un  dikili  taşını  da  ardında bırakarak  yuvarlak  alanı  geçti.  Başı  önde,  keçi  sürüleri  ve  pencereleri  deri panolarla örtülmüş, dörtnal giden altı atın çektiği ve yüksek rütbeli papazlara ait ağır, siyah, "kör gözlü" arabalar arasında koşuşturuyordu. Kendisini Saint-Marie-Majeure Kilisesi'ne götürecek olan Via Merulana Sokağı'na henüz dalıyordu.</p>
<p class="calibre1">Oradan,  Trinite-des-Monts  Kilisesi'ne  kadar,  Felice  Caddesi'ni  kullanabilirdi.</p>
<p class="calibre1">Biraz  önce  Tuzia  onu  bu  yoldan  götürmüştü.  Elli  dakikalık  bir  yol...  Roma'nın büyük kiliselerini birbirine bağlayan bu sokak şebekesini papalar çok belirgin bir amaçla  çizdirmişlerdi:  Bir  gün  içerisinde,  bu  kutsal  kentte,  hac  yeri  olan  yedi kiliseyi  birden  ziyaret  edebilme  imkânı  veren  bu  yolculuğun  yılda  bir  kez, özellikle karnaval döneminde yapılmasını Kilise zorunlu görüyordu. İman sahibi kişiyi  Corso'nun  putperest  zevklerinden  uzaklaştırmak;  onları  at  yarışları  ve balolarla  uzaklara  sürmek;  karnavalın  maskeli  alaylarının  yerine  hac  alaylarını koymak; daha bir baştan çıkarıcı, daha uçarı oyunlarla gelişen tiyatro coşkusunun yerine,  dinsel  törenlerin  görkemini  ve  Roma  mabetlerini  koymak:  Reform karşıtlarının büyük tasarısı işte bu yöndeydi.</p>
<p class="calibre1">Böylece,  Artemisia'nın  daldığı  Merulana  Sokağı  onun  için  İsa'nın  havarisi Philippe'e söylediklerini somutlaştınyordu gözünde: "Benim yolum."</p>
<p class="calibre1">Bu sözler Vicdanın Gerçeğe doğru yaptığı uzun yürüyüşü simgeliyordu. Kutsal kent  çapında,  melekle  şeytanın  kavgası.  Roma  çapında,  ruhun  bedene  karşı verdiği  savaş.  "Cosimo  ile  Agostino,  bizi  hemen  arkamızdan  izliyorlardı,"  diye aktaracaktır daha sonra Tuzia.</p>
<p class="calibre1">Hep birlikte girdikleri bu yol, ıssız ve çamurlu bir mahalleye dalıyordu. Kırsal bir  alandı  burası.  Manastırların  duvarları,  dalgalı,  engebeli,  çok  büyük  bir  arazi parçasını  ortada  bırakacak  biçimde  hendeklere  gömülüp  gidiyordu.  Taşlar arasında  elverişli  alanlarda,  şurada  burada,  tepecikler  üzerinde,  orta  çağdan kalma pas rengi, parça bölük kule kalıntıları fırlıyordu. Yağmur yağacaktı. Koyun sürüleri  otlar  arasında,  bir  ağıl  artıkları  olarak  çürümeye  terk  edilmiş  kapkara kalaslar  arasında  otluyordu...  Uzakta  kara  lekeler  gibi  gözüken  çamlar  arasında, Aurelien  surlarına  kadar  göz  alabildiğine  uzanan  alanda  otlayan  iri  boynuzlu mandalar göze çarpıyordu.</p>
<p class="calibre1">Fırtına belirtisi bir ışık, çayırları solduruyordu. Havada nemli toprak ve gübre kokusu  vardı.  Artemisia  çakıllarda  tökezliyor,  yıkık  duvar  taşlarına  çarpıyordu.</p>
<p class="calibre1">Önü  sıra  horozlar,  başıboş  domuzlar  yolu  geçiyorlardı.  Yamaçlarda,  birden  iki yanı  selvili  yollar  ortaya  çıkıyor,  villaların  gizlendiği  gizemli  koruluklara  doğru tırmanıyordu.</p>
<p class="calibre1">"Artemisia'nın  küçük  kardeşi  Francesco,  diye  anlatacak  Tuzia  ifadesinde, ardımız  sıra  geliyordu.  Cosimo  ve  Agostino  çabucak  ulaştılar  ona.  Ona  çok  iyi davrandılar, börek aldılar. Francesco onlarla konuşa söylese bana yetişti. Üçünün de aralarında konuştuklarını duymadım. Artemisia adımlarını sıklaştırmıştı. Öyle ki, bu şekilde koşmamasını bağıra çağıra söyledik ona!"</p>
<p class="calibre1">"Sanırım, ona yaklaştım" diye kabullenecektir Agostino ve şöyle dedim: "Saint-Jean'a sabah vakti bu kadar erken gidecek ne var? Babanız sizi kollamam için beni gönderdi."</p>
<p class="calibre1">Yüzü dönük olan Artemisia yanıt vermedi. Şimdi ikisi yan yana yürüyorlardı.</p>
<p class="calibre1">Şalına sımsıkı sannmışti; Agostino da pelerinini rüzgâra vermişti. Duvarlar sanki üstlerine kapanıyordu.</p>
<p class="calibre1">-  Bu  ıssız  mahallede  başınıza  bir  şey  gelebilir!  diye  üsteledi.  Adımını  ona uydurmuş,  neredeyse  yanı  sıra  koşuyordu.  Ve  başınıza  gelebileceklerden  her ikimiz de pişman oluruz, eğer babanıza önem veriyorsanız! -</p>
<p class="calibre1">Kız ona şöyle bir göz attı. Sessiz kaldı.</p>
<p class="calibre1">-  Benden  böyle  kaçmakla  Artemisia,  size  anlatamayacağım  kadar  büyük  acı veriyorsunuz bana... Tanrı bana bir çok sıkıntı verdi; ama hiçbirini, sizin bu sabah bana yüklediğiniz sıkıntı kadar acıyla taşımadım."</p>
<p class="calibre1">Roma'da  ona  lo  Smargiasso  (şamatacı),  lakabını  kazandıran  hatiplik yeteneğiyle kızın başını döndürüyor ve onu sözcüklere boğuyordu.</p>
<p class="calibre1">- Ama, bana karşı en acımasız düşüncelere kapılmanızı bağışlıyorum. Sizin için gerçekten iyi olan, benim için az iyidir.</p>
<p class="calibre1">-Tüm  bu  tavırlarınıza  karşın  bu  öylesine  aziz  bir  duygu  ki,  sizde  can  bulan Tanrısal  yapıtı  yok  etmenizi  engellemek  için  canımı  verirdim.  Zira  böyle  kilise ortalarında  erkeklerle  buluşma  sözleri  vermekle,  size  yanaşmak  isteyenlere teslim olmakla, babanızı kandırmakla siz kendinizi mahvediyorsunuz Artemisia.</p>
<p class="calibre1">- Kimse, hiçbir zaman buluşma sözü vermedi, diye atıldı Artemisia.</p>
<p class="calibre1">Agostino  gülümsemesini  gizledi:  tepki  vermişti  ya,  savaş  başlıyor  demekti.</p>
<p class="calibre1">Kıza karşı açtığı bu savaşı kazanacaktı.</p>
<p class="calibre1">-  Sizde  kötü  niyet  olmasaydı,  niye  kaçacaktınız  ki?  Suçlanacak  düşüncelere kapılmasaydınız  eğer,  ne  diye  bana  bu  konudaki  düşüncenizi  açma  durumunda kalasınız ki?</p>
<p class="calibre1">O sokaktan Sainte-Marie -Majeure şantiyesine çıkıyorlardı. , - ... İbadetinizi yerine getirmek için buraya gelenin yalnız siz olduğunuzu mu sanıyorsunuz?</p>
<p class="calibre1">Hiç  duraksamadan  kilisenin  ardına  döndü,  Kardinal  Montalto'nun  villasının köşesinden sağa döndü. Burada manzara değişiyordu.</p>
<p class="calibre1">Daha dönemeçte, Roma bütün görkemiyle seriliveriyordu göz önüne.</p>
<p class="calibre1">Mermer duvarlar, altı girişten gözüken çeşmeler, kurşuni bir gök yüzü altında bembeyaz ev, meyve yüklü portakal ağaçlan arasındaki antik heykeller, her şey bu görkem  içerisine  fırlatılıyordu.  Artemisia  bir  ara  Agostino  ile  arasında  aralık bıraktı. Ama yeniden karşılaştıklarında Artemisia durdu: - Bence siz iğrenç birisiniz!</p>
<p class="calibre1">Onları ayıran mesafeyi bir adımla kapatıp, yüzüne seslendi: - Beni rahatsız etmek için, babamın dostluğundan yararlanıyorsunuz!</p>
<p class="calibre1">Hiç de hoş olmayan bir heyecanla titriyordu.</p>
<p class="calibre1">-  Nereye  gitsem  karşıma  çıkıyorsunuz.  Kiliselerde  beni  izliyorsunuz,  günah çıkarma kulübelerine dek kovalıyorsunuz beni!</p>
<p class="calibre1">Kız bağırdı:</p>
<p class="calibre1">-  Israrınız  canımı  sıkıyor!  Saygısızlığınız  beni  rahatsız  ediyor!  Kabalığınız midemi bulandırıyor! Bu yolla benden asla bir şey elde edemeyeceksiniz!</p>
<p class="calibre1">Sözlerin etkisi kesindi. Agostino ağzını açmadı. Ama şaşkınlık, öfke, heyecanın verdiği katılık, yüz çizgilerini bozuyordu. Bu da ona kaba sertliğe hakim olamayan bir yüz ifadesi veriyordu. Her ikisi de gergindi; bir süre birbirlerini süzdüler.</p>
<p class="calibre1">- Beni rahat bırakın, yoksa çevirdiğiniz dolapları babama anlatırım.</p>
<p class="calibre1">Agostino onu orada terk etti, öteki sokağa saparak şu sözlerle bıraktı onu: - Dikkatli olun!</p>
<p class="calibre1">Tuzia ve Artemisia, Saint-Marie-Majeur Kilisesi'nden Croce Sokağı  kadar onu gözden kaybettiklerini söyleyecekler, Cosimo'ya gelince, o da işten vazgeçecekti.</p>
<p class="calibre1">"Ama  eve  geldiğimde,"  diyecek  Artemisia  ifadesinde,  "Paskalya"da  yapılacak kudas  ayini  kâğıtlarını  toplamak  için  beni  bekleyen  yöre  kilisesinin  papazlarını gördüm.  Kapıyı  açık  bırakarak  içeri  girdiler.  Âgostino  arkalarından  içeri  fırladı.</p>
<p class="calibre1">Papazları  görünce  kafa  tutmaya  başladı,  onları  dayaktan  geçireceğini  falan söyledi."</p>
<p class="calibre1">Artemisia,  tanık  olarak  verdiği  ifadesinde,  papazların  önünde,  orada, Agostino'nun  davranış  biçimi  konusunda  görünüşte  zararsız  ayrıntıları katıvermekle ona korkunç bir tuzak kurmuş oluyordu.</p>
<p class="calibre1">Kiliseden  gelenlere  saygıda  kusur  ettiğinin  altını  çiziyordu.  Daha  da  beteri, Agostino'nun Paskalya'da pazar günkü kudas ayininde şaraplı ekmek almadığını söylüyordu,  Paskalya  ayini  en  temel  görevlerdendir,  Kilisenin  farz  kıldığı  tek görev!</p>
<p class="calibre1">Ayin masasında rahip, dindarlara bir tür belge, bir kâğıt parçası veriyordu. Bu belgeyi  elde  edemeyenler  cemaat  dışı  kalma  tehlikesiyle  karşı  karşıyadır.  Ya  da odun  ateşine  giderler.  Zira  bu  kâğıt,  inananlarla  kâfirleri  birbirinden  ayıran  bir belgeydi.</p>
<p class="calibre1">Agostino Tassi ile Artemisia arasında kızışan savaşta iki taraf da kendi silahını bilemekteydi...</p>
<p class="calibre1">"... Sonra Agostino, din adamlarının gidişinden sonra o da gitti. Kendisine karşı çok  kötü  davrandığım,  onu  sevmediğim ve  buna  bir  gün  üzüleceğim  konusunda yakındı durdu. Ben de 'Nasıl, ben mi üzüleceğim? Beni isteyen adam parmağıma alyansı  geçirmelidir  tamam  mı?'  dedim.  Alyanstan  söz  ederken  ona  yüzüğümü gösterdim. Bana sırtını döndü. Ben de gidip atölyeme kapandım. O da çıkıp gitti."</p>
<p class="whitespace"> </p>
<p class="calibre1">CROCE SOKAĞI ATÖLYE</p>
<p class="calibre1">9 Mayıs 1611</p>
<p class="calibre1">Resim  sehpasında,  tüm  görkemiyle  günışığı  içerisinde  bitirilmiş  bir  tablo kuruluyordu:  Suzanne  ve  İhtiyarlar.  Biraz  geriye  çekilmiş,  yapıtını  inceliyordu Artemisia. Evet bu kez galiba bitmişti, tamamdı!</p>
<p class="calibre1">Resim  sehpasını  atölyenin  arka  kısmına  çekti.  Tuval  gölgede  kurumalıydı, saydam boya ve vernik sararmamalıydı.</p>
<p class="calibre1">Tablo, gölge yerde, küçük bir ayna gibi parlamaktaydı. Birbirinden ayrı duran üç  kişinin  yüzü  -Artemisia,  Agostino  ve  belki  de  Oraziocamla  kaplanmış  gibiydi.</p>
<p class="calibre1">Sırsız ayna.Yalmzca biçimler, Orazio'nun piramit kurgusu çalışması, Artemisia'nın hiç  dokunmadan  öylece  bıraktığı  orijinal  desenin  tüm  ana  hatları  bütünüyle algılanıyordu.  İki  ihtiyarın  omuzları  tek  bir  yatay  hat  içinde  birleşiyordu,  tek renkli  bir  eğri;  mordan  kırmızıya,  bir  halkamsı  yay  uzamı  kapatıyor,  Suzanne'ın üstüne yükleniyor, onu eziyordu.</p>
<p class="calibre1">Artemisia da, Roma'daki bütün ressamlar da, İncil'deki o bölümü biliyorlardı.</p>
<p class="calibre1">"O  yıl,  halk  kendisine  yargıç  olarak  iki  ihtiyarı  seçmişti.  Herhangi  bir  davası olanlar onlara başvuruyorlardı. [...] Her gün güzel Suzanne'ı kocasının bahçesinde gezinmeye  girerken  görüyorlardı,  onu  arzu  etmeye  başladılar.  Akılları başlarından gitti."</p>
<p class="calibre1">Daniel babından, bu son ayetleri ona hangi ses aktarmıştı?</p>
<p class="calibre1">Babasının sesi mi, yoksa Cosimo'nunki mi yoksa kulağına fısıldamıştı bunları?</p>
<p class="calibre1">"Bu tutkuyla yüreğinden yaralı iki yaşlı, acılarını birbirlerinden gizliyorlardı. [...]</p>
<p class="calibre1">Bir gün, ayrı oldukları bir zamandı.  [...] her biri kendi yoluna gitmişti Bir gün bir araya, yüzyüze geldiler.</p>
<p class="calibre1">İşte  o  zaman  birbirlerine  açılmak  zorunda  kalıp,  aşklarını  itiraf  ettiler  ve Suzanne'ı yalnız yakalayabilecekleri bir anı kollama konusunda ikna oldular. [...]</p>
<p class="calibre1">Suzanne  her  zaman  olduğu  gibi  çıkageldi.  [...]  Hava  çok  sıcak  olduğundan, bahçedeki çeşmede yıkanmak istedi.</p>
<p class="calibre1">Kimsecikler yoktu: yalnızca saklanmış olan o iki ihtiyar. [...]</p>
<p class="calibre1">Hizmetçiler  çekilir  çekilmez  adamlar  ortaya  çıktılar  ve  üstüne  atlayarak dediler  ki:  "Bahçe  kapısı  kapalı,  bizi  kimse  göremez.  Biz  seni  arzuluyoruz.</p>
<p class="calibre1">Direnme!  Bizimle  yat!  Eğer  reddedersen,  seni  bir  genç  adamla  yakalamış</p>
<p class="calibre1">olduğumuzu söyler, adamın burada seninle yattığına tanıklık ederiz." [...] Suzanne içini  çekti:  "Her  yandan  saldırıyorlar  bana!  Size  izin  versem  benim  için  ölüm demek. Size karşı koysam, elinizden kurtulamayacağım. [...] Ama en iyisi Tanrı'ya karşı ihanet içinde olmaktansa sizin elleriniz arasında masum olmak daha iyidir."</p>
<p class="calibre1">Bağıra çağıra yardım istedi.</p>
<p class="calibre1">"İki ihtiyar böylece onu suçladılar. Onu yargıladılar. Ölüme mahkûm ettiler."</p>
<p class="calibre1">Tuval  üzerinde  kendini  gözler  önüne  seren  çıplaklığı  içerisinde  Suzanne direnmekteydi.</p>
<p class="whitespace"> </p>
<p class="calibre1">1612  YILI  MART  AYINDAKİ  DURUŞMADA  ARTEMİSİA  GENTİLESCHİ'NİN</p>
<p class="calibre1">İLK İFADESİ</p>
<p class="calibre1">(9 Mayıs 1611 tarihinde geçen olayların anlatısı) "Aynı gün, öğlen yemeğinden sonraydı, yağmur yağıyordu. Salt eğlence olsun diye, Tuzia'nın küçük oğlunun portresini yapıyordum, Agostino geldi. Kapıyı açık bulmuş, çünkü evde duvarcılar çalışmaktaydı. Beni çalışırken görünce: "Bu kadar da  çok  resim  çalışmayın  canım!"  dedi bana.  Elimden fırçaları  ve  paleti  alıp yere attı. "Yeter bu kadar resim, yeter!" Paleti ta odanın öteki ucuna fırlattı ve Tuzia' ya bağırdı:  "Sen,  defol  ortalıktan!"  Tuzia'ya  kalması  için,  beni  onunla  yalnız bırakmaması  için  yalvardım.  O  da  bana:  "Burada  kalıp  sizlerle  tartışmak istemiyorum.  Gidiyorum  ben!"  dedi.  Agostino'nun  başını  omzuma  koyduğunu görmüştü, ama yine de çekip gitti."</p>
<p class="calibre1">Tuzia  çıkar  çıkmaz,  Agostino  elimi  eline  aldı  ve,  "Haydi  birlikte  biraz yürüyelim,  ikimiz...  Oturup  kalamam,  kıpırdamadan  durmak  benim  için  artık dayanılmaz oldu!"</p>
<p class="calibre1">"Birlikte atölyeyi arşınlayıp durduk". ..,, ;, Kendimi iyi hissetmediğimi, ateşimin olduğunu söyledim.</p>
<p class="calibre1">"Ateşi olan benim, sizden daha fazla yanıyorum ben!" diye karşılık verdi.</p>
<p class="calibre1">"Benim odamın kapışma yaya§iyp$pk ki, atılıp aniden kapıyı açtı, beni aceleyle içeri  itti,  sürgüyü  çekti.  Beni  yatağa  attı.  Eli  göğsümdeydi,  yattığım  yerde  beni öylece  alıkoydu.  Bacaklarımı  kapatmayayım  diye  dizini  baldırlarımın  arasına yerleştirdi,  sonra  elbisemi  kaldırdı.  Ben  çırpmıyordum.  Ağzıma  bağırmamı engellemek  amacıyla  bir  mendil  soktu.  Sonra  sıkıca  tuttuğu  ellerimi  bıraktı,  iki dizini bacaklarım arasına yerleştirdi ve sonra, organını dimdik çıkardı, itelemeye başladı, içeri girdi. Ben müthiş bir yanma hissi duydum, canım yanıyordu. Ağzımı kapattığı  eli  nedeniyle  haykıramıyordum,  ama  hiç  olmazsa  elimden  geldiğince bağırmaya  gayret  ediyordum,  Tuzia'yı  çağırıyordum,  yüzünü  çırmaklıyordum, saçlarını çekiştiriyordum, içime girmeden önce organını yakaladım, girmesin diye derisini  kopardım.  Ama  yaptığım  hiçbir  şey  onu  durduramıyordu,  yaptığı  şeyi yapmaya devam etti. Organı içimde olduğu halde uzun süre üstümde kaldı. İşini bitirince,  çıktı  ve  beni  bıraktı.  Nihayet  serbest  kalınca,  masaya  koştum,  bıçağı aldım  ve  yüzüne  haykırarak  koştum:  "Öldüreceğim  seni.  Namusumu  kirlettin sen!"</p>
<p class="calibre1">"Gömleğini açtı: "Haydi durmasana!" dedi.</p>
<p class="calibre1">'Saplamak istedim bıçağı savuşturdu. Yoksa öldürürdüm onu. Onu göğsünden yaraladım. Kanı akıyordu. Ama hafiften, zira yalnızca sıyırıp geçmişim. Gömleğini yeniden kapattı.</p>
<p class="calibre1">"Hıçkınyordum, bağırıyordum, bana yaptıklarından dolayı  umutsuzluk içinde kıvranıyordum.</p>
<p class="calibre1">"O  zaman  beni  sakinleştirmek  için  Agostino  bana  şöyle  dedi:  'Size  evlenme teklif ediyorum, söz veriyorum sizinle evleneceğim, Artemisia. Şu an içine kısılıp kaldığım  labirentten  kurtulur  kurtulmaz  sizinle  evleneceğime  yemin  ediyorum.'</p>
<p class="calibre1">Sonra  da  şöyle  dedi:  'Ama  şimdiden  haberiniz  olsun,  sizi  karım  olarak  alınca, hiçbir hafiflik kabul etmem, tamam mı?'</p>
<p class="calibre1">"Ben  de  ona  yanıt  olarak  dedim  ki:  "Sanırım  siz  de  bugün,  hafif  bir  kadın olmadığımı kabul etmişsinizdir." ;</p>
<p class="calibre1">"Ve bu evlilik vaadinden sonra, beni yatıştırmayı, umutsuzluğumu  gidermeyi başardı.  Bu  sözden  sonra,  onun  isteklerine  boyun  eğerek,  bir  yıl  boyunca  çok kereler karşılık vermiş oldum ona."</p>
<p class="calibre1">"  [...]  Agostino  Tassi'den  başka  bir  erkeğe  ait  olmadığımı  burada  belirtmeye önem veriyorum... . Her ne kadar, onun bana zora başvurarak sahip olduğu günün ertesi gün, Cosimo da hesap görmeye geldiyse de... O da bana tecavüze yeltendi, bütün  gücünü,  enerjisini  bütün  ağırlığını  kullandıysa  da  beni  kirletmeyi başaramadı.  İşte  o  zaman  mutlaka  intikamını  alacağını  söyledi.  Her  ne  olursa olsun,  bana  sahip  olmuş  gibi  orada  burdaböbürlenecekmiş,  herkese anlatacakmış... Birçok kişi nezdinde bunu yaptı da [...] Özellikle de  Agostino'nun yanında konuşmuş, o da bana karşı öfkelenip, sözü bozmakla tehdit etti beni.</p>
<p class="calibre1">"Ama  o  sözünü  tuttu.  Birçok  kereler  yineledi  bunu.  Ben  de  sözünü tutacağından  öylesine  emindim  ki,  önüme  çıkan  öteki  evlenme  tekliflerini, kendisinden başka birisiyle evlenmemi engelleyerek hep geri çevirtti.</p>
<p class="calibre1">"İşte Agostino ile aramızda olup bitenler bunlar..."</p>
<p class="calibre1">İkinci Bölüm</p>
<p class="whitespace"> </p>
<p class="calibre1">TOR Dİ NONA HAPİSHANESİ</p>
<p class="calibre1">Papa  hükümetinin  ve  devletin  ırza  geçme  ve  pezevenklik  suçlamalarıyla Agusto Tassi'ye açtığı dava</p>
<p class="calibre1">14 Mayıs 1612 Pazartesi günkü sorgulama</p>
<p class="calibre1">- Ya Artemisia Gentileschi burada sizin önünüzde ifadesini doğrularsa ne dersiniz?</p>
<p class="calibre1">- Şimdi kapıdan içeri girse ve sizi yalanlasa ne dersiniz?</p>
<p class="calibre1">- Bir kez daha bu kadının doğruyu söylemediğini yinelerim!</p>
<p class="calibre1">İki  ay  tutukluluk  dönemi  içerisinde  bu,  Agostino'nun  yedinci  kez sorgulanmasıydı.  16  Mart  1612'de  tutuklanmıştı.  Gün  ışığına  kavuşmadan  önce, on günlük hücre cezası çekmişti. 28 Mart'tan bu  yana, ki bu ilk ifadesini verdiği tarihtir, yargıçlar aynı soruları sorup Agostino'dan hep aynı yanıtları almışlardır.</p>
<p class="calibre1">Bugün,  hava  biraz  sertleşiyordu.  Corte  Savella  hücrelerinden  Tor  di  Nona hapishanesinin korkunç koğuşlarına nakledilen Tassi, yasanın ona avukat tutma hakkını tanımasından önce aleyhindeki tanıkla - Artemisia Gentileschi-yüz yüze gelmek  zorundaydı.  Bu  büyük  yüzleşme  sırasında,  Agostino  Tassi  savunmasını kurabilecek ve karşı saldırıya geçebilecekti.</p>
<p class="calibre1">Mahkeme heyetinin hepsi oradaydı. Papa adaletinin başkanı en yüksek rütbeli yargıçlar.  Valinin  yaveri,  teğmen  Sayın  Bay  Girolamo  Felici...  Roma  Hükümet Yargıcı Sayın Bay Francesco Bulgarello.</p>
<p class="calibre1">Devlet Savcısı Sayın Bay Porzio Camerario. Mahkeme zabıt kâtibi, noter Decio Cambri  idi.  Ve  savcı  yardımcısı  Hostilio  Tucco.  Bu  sonuncusu  Artemisia Gentileschi'nin  ilk  ifadesini  evinde  özel  olarak  alan  kişiydi.  Artemisia  idare binasının  bu  küçük  salonunda  yargıç  heyeti  önünde  ilk  kez  bulunuyordu.  Ama mahkemenin  durum  hakkında  bir  fikir  edinecek  boş  zamanı  olmuştu:  Ölümsüz kentin  sanatçı  ortamına,  papanın  hizmetindeki  ressamlara,  Borghese'lerin çevresindeki  yüksek  rütbeli  memurların  en  büyüklerinden  biri  olan  iaşe astsubayına  çamur  atan  bir  skandal.  Roma,  soruşturmayla  çok  yakından ilgileniyordu.  Davanın  başlangıcından  beri  heykeltraşlar,  çıraklar,  modeller baroda  boy  gösteriyorlardı.  Orazio  Gentileschi'nin  sık  sık  değişik  adreslere taşınan  evini  son  on  yıldır  ziyaret  eden  sanatçılar,  kızı  ile  olan  ilişkilerini anlatmaya  geliyorlardı  buraya:  "Ben  kızı  hiç  görmedim,"  diye  kabulleniyordu kimi.  "Ama  boya  satıcısı  Antinoro'nun  dükkânında  geceler  boyu  tanışılıyor.</p>
<p class="calibre1">Roma'da her zaman cinayet, belden aşağı konular, kan ve döl konuşulur."</p>
<p class="calibre1">"Artemisia'nın  ifadesi  de  çok  tartışılıyordu,"  diye  belirtiyordu  bir  başkası.</p>
<p class="calibre1">Deniz ötesinden getirilen mavi boya satıcıları onun bakire olduğundan yanaydılar.</p>
<p class="calibre1">Ona  işleri  düşmüş  bu  adamlar  öyle  diyorlardı,  zira  Orazio'nün  tablolarını boyayan, atölyeye bakan da kızıymış."</p>
<p class="calibre1">Papalık  mahkemesinin  yargıçları  ortaya  serilenlerin  önemi  konusunda yanılmıyorlardı  ve  akıllarından  geçenler  duydukları  kaygıyı  açığa  vuruyordu: Kurban  veya  cellat;  bakire  veya  orospu,  bu  kız  her  ne  ise  kesinlikle  bir  koca bulmaya ve evlenmeye çalışıyordu.</p>
<p class="calibre1">Peki ama, babasıyla arasında ne tür bir suç ortaklığı, ne gibi bir bağlantı vardı?</p>
<p class="calibre1">İfadesinde, Orazio Gentileschi kızının Agostino Tassi tarafından stuprata piu e piu volte edildiğini, "hem de üst üste!" tecavüze uğradığını öne sürüyordu. Böylesi bir suçlamadaki  saçmalık  yargıçları  kuşkuya  düşürüyordu:  "Tekrar  tekrar  mı tecavüze  uğramış?"  Peki  dokuz  ay  boyunca  kendi  rızası  olmadan,  kendisi  işin içinde  olmadan,  bir  kadına  nasıl  tecavüz  edilir?  Sonra,  gerçekten  de Gentileschi'nin  dokuz  ay  boyunca  -tanıkların  anlatmasına  göre  kıskanç biridirkızının,  kendi  iş  arkadaşıyla  olan  ilişkisinden  haberi  olmadığına  insan inanabilir mi? Ne kapris, ne delilik bu böyle, kendini rezil eden bir şeyi böyle ulu orta açıklayıp yayması ne karmaşık bir davranış!</p>
<p class="calibre1">Çünkü  sonuçta,  kızının  ırzına  geçilmesi  olayı,  onun  adını,  Gentileschi  adını kirletiyordu;  kesinkes  alçaklık!  Suçun  işlenmesinden  çok  uzun  bir  süre  sonra ortağını el vermekle ne çıkar sağlıyordu acaba?</p>
<p class="calibre1">Artemisia'ya  biraz  önce  üst  üste  bu  soruları  yönelten  yargıçlar,  Tor  di  Nona Hapishanesinin işkence salonundaydılar.</p>
<p class="calibre1">Agostino  için  pis  bir  hikâye!  Zira  şu  1612  yılı  Mayısında  onu  sıkıntıdan kurtaracak bir Cosimo da yok artık. Santa Maria al Vaticano Kilisesi içinde büyük bir yer taşı mezar örtüsü olarak üzerine konmuş durumda.</p>
<p class="calibre1">Sanatçılar  Mahallesi'nde  herkes,  bu  işin  on  üç  yıl  önce,  aile  içi  ters  ilişkiler kurbanı,  baba  katili  Beatrice  Genci  davasındaki  gibi  biteceği  kehanetlerinde bulunuyordu: Yani idam sehpasında.</p>
<p class="whitespace"> </p>
<p class="calibre1">TECAVÜZ OLAYINDAN SONRAKİ İLK BEŞ AY</p>
<p class="calibre1">Mayıs - Kasım 1611</p>
<p class="calibre1">Irza geçme olayını izleyen beş ay boyunca Agostino'nun çok güzel bir yaşantısı olmuştu!  Hiç  kuşku  yok  ki,  başına  gelecek  her  şeye  hazırdı,  fakat  Artemisia'nın bakire çıkacağına inanamazdı! Aptal Orazio'nun orada burada bayağılığını anlatıp durduğu genç kızın bakire oluşu, serüveni biraz tehlikeli ve çarpıcı kılıyordu.</p>
<p class="calibre1">Artemisia'nın  gözyaşlarını  dindirmek,  çığlıkları,  sitemleri  kesmek  için,  olayı izleyen  günlerde  ortaya  çıkan  sinir  krizinin  önüne  geçmek  için,  Cosimo başlangıçta Tassi'nin  yöntemini çok takdir etmişti. O gün Tassi, Gentileschi'lerin evini terk ettikten sonra dosdoğru Quirinal Sa-rayı'na çıkmıştı. Orazio'yu görmek istiyordu.  Ona  Saint-Jean  Kilisesi'n-de  kızını  izlemesiyle  ilgili  konuda  bilgi vermişti.  Sonra  evine  kadar  Orazio'ya  eşlik  etmişti.  Ve  Orazio'larda,  Via  della Croce  Sokağı'ndaki  evlerinde  geç  vakit  çorba  içmeye  kalmıştı.  Artemisia  her  iki erkeğin  birlikte  masaya  oturuşlarını  duymuştu.  Babası  ve  aşığı.  Kız  odasına kapanmış, ortada gözükmek istememişti.</p>
<p class="calibre1">İşte o zaman Agostino oyunu kazandığını anlamıştı. Eğer Artemisia onu hemen baştan  suçlamadıysa,  utancını  haykırmadıysa,  asla  babasına  bundan  söz açmayacak demekti.</p>
<p class="calibre1">Aynı  akşam  Agostino  büyük  bir  cesaret  göstererek.  Artemisia'ya  'perspektif dersleri  vermesi  konusunda  baba  Gentileschi'yi  ikna  etmişti.  Desen  onun  zayıf yanı gibi gözükmüyor muydu? İyi ya, üstat Agostino ilaç diye kendini öneriyordu.</p>
<p class="calibre1">Orazio  kendini  işin  gidişine  bırakmıştı.  Kendi  işleri  biraz  hafifleyip  ona  zaman bırakır bırakmaz Agostino derhal öğretmencilik oynama lütfuna erecekti.</p>
<p class="calibre1">Korku,  umutsuzluk  ve  ateş  içinde,  Artemisia  bu  derslere  karşı  çıkmıştı.  Ama Gentileschi sevgisizlik gösterilerini kızının ne denli iffetli olduğunun garantisi gibi anlayarak, bu konuda inat etmişti. Boyun eğmeye zorlamıştı onu.</p>
<p class="calibre1">Orazio ile aralarında geçen bu türden sayısız sahnenin sonunda bu direniş bir çözüme  ulaşıyordu.  Artemisia  sonunda  boyun  eğdi.  Kabul  etmek  zorunda kalmıştı. Her şeyi kabul ediyordu.</p>
<p class="calibre1">Agostino'ya bağlanmak, mutlu olmak için önündeki tek şansı gibi duruyordu.</p>
<p class="calibre1">Onunla evlenmek ise tek çıkış yolu.</p>
<p class="calibre1">Geriye ne gibi bir seçim kalıyordu ki? Dünyanın gözünde Artemisia Gentileschi bundan böyle kirletilmiş bir kadındı sonuçta. Çaresiz, yıpratılmış, sakat bir beden ve ruh durumu içerisindeydi. Tassi'nin onu içine attığı durumda kimseler almazdı onu,  hiç  bir  erkek  evine  sokmazdı.  Yalnız  Agostino  "onarma"  yetkisini,  gücünü korumaktaydı.</p>
<p class="calibre1">Ona  bağımlıydı,  onun  iyi  niyetine,  güvenine,  vicdanına,  belki  de  biraz özsaygısına... Ona boyun  eğdiğine inandırması gerekmiyor  muydu? Onu efendisi gibi kabul etmek durumunda değil miydi?</p>
<p class="calibre1">Kocası o değil miydi; her şeyi umabileceği, bekleyebileceği kişi? Onu kurtarsın!</p>
<p class="calibre1">Onarsın ruhunu! Tuzia, bazı şeylere Kilisenin izin verdiğini söylemişti -öpüşmeler, okşamalar-yeter  ki  evlilikte  aşk  zevkleri  tez  elden  yasallaştırılsın.  Tuzia  bugün, aşıkların baş başa ayine  gitmelerinin, kilisenin çevresine yaydığı kutsallık kadar ağır başlı bir özelliğe bulunduğunu yineleyip duruyordu.</p>
<p class="calibre1">O günden sonra Agostino her gün Artemisia'yı görmeye geliyordu.</p>
<p class="calibre1">Ona geometri, perspektif ve öteki değişik bilimleri öğrettiğini öne sürüyordu...</p>
<p class="calibre1">- Ah, perspektif, Bayan Artemisia! diye sesleniyordu atölyeyi geçerken.</p>
<p class="calibre1">Artemisia, kin duygulan içerisinde, eşikte onun gerisinde duruyordu.</p>
<p class="calibre1">Zira bütün ev halkının duymasına özen gösterdiğini biliyordu.</p>
<p class="calibre1">- Yaklaşınız! diye güdüyordu. "Bugün, ölçüleri matematik yoluyla hesaplamayı öğreneceksiniz..."</p>
<p class="calibre1">Metal gürültüleri arasında -demir, cam, bakır ve tahta orada birbirine giriyor-tezgâhın üstüne sanat araç gereçlerinin bulunduğu büyük çantayı koyuyordu.</p>
<p class="calibre1">-  Orada  durun!  Gönyeyi  alın!  diye  bağırıyordu,  gönyeyi  burnuna  sokarak.</p>
<p class="calibre1">Pergel...</p>
<p class="calibre1">Kurnaz Agostino hafifçe kolunu sıkıyordu. Kız geriye sıçrıyor, kötü bir bakışla onu tehdit ediyordu. Ama o da onun başkaldırışını görmezden geliyordu.</p>
<p class="calibre1">-... Cetvel!</p>
<p class="calibre1">Neşe içinde cetvelle ona vurur gibi yapıyordu. Yutturmaca sözlerle dolu olan bağırışları uzaktaki birilerine sanki.,</p>
<p class="calibre1">-  Evet,  nihayet,  diye  sonuçlara  varıyordu,  Leonard'ın  keşfettiği  şu  ünlü perspektograf.  "Dürer'in  gravürlerinde  çoğalttığı  ve  naçizane  hizmetkârınız...</p>
<p class="calibre1">tarafından daha da geliştirilen..."</p>
<p class="calibre1">Artemisia'ya  çerçeveyi,  bezi,  ipleri,  kurşunları  uzatıyordu.  Hafifçe  j  ellerine dokunuyordu. Avucunun içini, yumruğunu okşuyor, kara gözleri uzun uzun kızın gözlerinin  içine  dalıp  gidiyordu.  Her  bakış,  her.!  dokunuş  kızı  sarsıyor,  kafasını allak bullak ediyordu. Artemisia gözlerini kaçırmaya çalışıyordu, kaçmak, oradan gitmek istiyordu. Ama Agostino'nun varlığı yüreğine korku salıyordu...</p>
<p class="calibre1">Karşıt  duygular  içinde,  hem  büyüsüne  kapılıyor,  hem  iğreniyor;  korku,  hatta terör  duygusunun  yanı  sıra  insanı  şaşırtıp  yoldan  çıkaran,  bir  suça  ortak  olma duygusuna kapılıyordu. Agostino'nun duyduğu arzu onun midesini bulandırıyor, fakat  aynı  zamanda  ona  güven  de  veriyordu:  Ona  bir  kez  sahip  olduktan  sonra gösterdiği umursamazlığı, soğukluğu, yukarıdan bakışı, daha da beter gelebilirdi ona. - Geometrinin aslı, yavrucuğum, diyordu, ölçülere hakim olabilmektir. Elinizde tuttuğunuz şu harika araçları daha sonra kullanacaksınız, yani bütün öteki büyük problemleri halletmeyi öğrendiğinizde.</p>
<p class="calibre1">Kızın önüne bir kâğıt yaydı.</p>
<p class="calibre1">-  Şimdi  bana  mükemmel  bir  yay  çizeceksiniz,  sonra  bunu  sekiz  parçaya böleceksiniz: A, B, C, D, E, F, G, H...</p>
<p class="calibre1">Kızın arkasına geçti, ensesini yaladı, soluğunu...</p>
<p class="calibre1">- Bu parçalan bitişik P çizgisine taşıyacaksınız. Artemisia'nın saç bukleleriyle oynadı,  parmaklan  altında  teninin  ürpertisini  duyumsadı,  bu  ürperti  onu  iyice uyandırdı.  P  çizgisine  dedim!  diye  bağırdı.  Sizden  ne  istendiğini  anlamıyor musunuz?</p>
<p class="calibre1">Üstüne eğildi; ağırlığını kızın omuzuna verdi iyice : - Buraya! diye haykırdı parmağını kâğıt üstüne vurarak.</p>
<p class="calibre1">Eli ayağı tutulan Artemisia verilen bilgileri izlemeye çabalıyor, ama egzersizi anlamıyordu.</p>
<p class="calibre1">-  Hiçbir  şey  bilmiyorsunuz!  diye  yineledi  ciddi  bir  tutumla.  Boynuna  bir öpücük kondurdu. Peki babanız size ne öğretti? diye fısıldadı, ağzı, dudakları onun kulağına. ,i</p>
<p class="calibre1">-Yeter, kesin!</p>
<p class="calibre1">Artemesia'nın  öfkeden  tepesi  atmıştı,  tabureden  indi.  '  '  '  Agostinoelini  onun omuzuna koydu, yeniden oturması için bütün ağırlığıyla bastırdı.</p>
<p class="calibre1">-... Bana dokunmayın!</p>
<p class="calibre1">-  Öğretmeninize  karşı  mı  geliyorsunuz?  diye  usulca  sordu  namussuz  herif, öğretmeniniz, ustanız ve kocanıza?</p>
<p class="calibre1">- Bırakın beni!</p>
<p class="calibre1">Bir  sarsalayınca,  Artemisia'nın  dengesini  kaybettirdi.  Tabureninüstüne yeniden düşer gibi oturdu.</p>
<p class="calibre1">-  P,  L,  G,  M,  N  noktalarını  imleyin;  öyle  ki  her  çizgi  bir  yanındakiyle  dik  açı oluştursun. Sonra da dikey bir çizgi indirin.</p>
<p class="calibre1">Haftalar  haftaları  izledi,  bu  boyunduruk  altında  Artemisia  isyankâr  olmuştu.</p>
<p class="calibre1">Bütün  bir  ilkbahar  boyunca,  biçimsel  olarak  direnmiş,  onur  savaşını sürdürmüştü... Ama bundan böyle artık ne gibi bir onur söz konusu olabilirdi ki?</p>
<p class="calibre1">Utanç  onu  susmaya  zorluyordu.  Kendi  hatası  olduğu  duygusu  onu  içten  içe zorluyor, baskı altında tutuyordu. Hata ve utanç onu, Agostino'yla başından geçen kötü olayı, tecavüz olayını ve  kirletilmişliğini paylaşmaya zorunlu kılıyordu. Suç ortaklığı ve duyduğu tinsel yalnızlık bu karışıklıktan, bu şaşkınlıktan ileri geliyor, her gün biraz daha daraltacak biçimde onu zincire vuruyordu sanki.</p>
<p class="calibre1">Onları  nikâh  yoluyla  hizaya  getirme  yolunu  sunan,  yerine  getirmek  zorunda oldukları  dinsel  görevleri,  onları  boğan  bağı,  daha  bir  çözülmez  hale  getiriyor, birleşmelerini gelecekte bir zamanlara atıyordu. Belki de sonsuzluğa...</p>
<p class="calibre1">Bugün  artık  Artemisia,  merdivendeki  şu  ayak  seslerinin,  ensesinde  dolanan elin,  bütün  bu  gürültü  patırtının,  Agostino'nun  öfkesinin  onu  kaygı  ve  baş</p>
<p class="calibre1">döngülerine  hapsettiğini,  umudunu  yok  ettiğini,  ruhunu  koparıp  aldığını,  dipsiz uçurumlara  savurduğunu,  orada  yok  olacağını  biliyordu.  Evet,  "hocası  ve kocası"nın kolları arasında soluksuz kalmayı, bulantıya, hiçliğe, yok oluşa yeğlerdi doğrusu.</p>
<p class="calibre1">Bir temmuz akşamı, Agostino'nun pek bir şey beklemediği bir anda Artemisia silahlan  indirdi.  Teslim  oldu.  Onu  yalnızca  sevgiye  dayanan  bir  evlilik kurtarabilirdi.</p>
<p class="calibre1">"Eğer Agostino beni iyice tanır, bana güvenirse benim yardımıma koşacaktır.</p>
<p class="calibre1">Her şeyi anlatsam bile, babam bana ne yapabilir ki? En iyisi hiçbir şey bilmemesi.</p>
<p class="calibre1">Bana kesinlikle inanmaz! Bu işin içinden tek başıma çıkmalıyım."</p>
<p class="calibre1">Roma yazının boğucu sıcağında, artık sanattan aşka, atölyeden yatak odasına geçiyorlardı.  Ateşli,  coşkulu  genç  kadın,  kendini  Agostino'nun  arzusuna bırakıyordu,  onun  sıcak  sarılmalarına,  bir  zamanların  erkeğinin  kuşku  duyduğu bir  duyarlılıkla  karşılık  veriyordu.  Artemisia'nın  bedeni  bütün  vaatlerini  yerine getiriyordu: Agostino bu güzellikten artık vazgeçemezdi.</p>
<p class="calibre1">Her  öpücük,  aralarında  bir  yemine  açılıyor,  her  kucaklaşma  bir  antlaşma üstüne kapanıyordu. Agostino durmaksızın yeminler ediyordu. Peki neden kaygı duyuyordu  Artemisia?  Tanrı  'nın  katında  onun  karısı  değil  miydi?  Yakında insanların önünde de böyle olacaktı... Eğer susmayı bilseydi... Beklemeyi bilseydi...</p>
<p class="calibre1">Umutla korku arasında; korkuyla sevgi arasında döne dolaşa bekliyordu o da.</p>
<p class="calibre1">Onun  onuruna  leke  süren  adama  duyduğu  kin  duygusu  içinde  bekliyordu;  onu kurtaracak olan adama duyduğu büyük sevgi içinde bekliyordu.</p>
<p class="calibre1">Aylar geçtikçe, bir tür özel yaşam biçimi, hatta bir sevgi türü keşfediyorlardı...</p>
<p class="calibre1">Agostino  ona,  birlikte  çalıştıkları  büyük  ressamların  tablolarını  anlatıyordu.  Bir gün  mutlaka  ona  da  göstereceği  ölümsüz  yapıtları,  kendi  yapıtlarını,  ustaların tuvallerini sergiliyordum...</p>
<p class="calibre1">Floransa Sarayı'nın görkemini, zenginliğini seriyordu onun gözleri önüne. Pitti Sarayı'na bir gün birlikte gitme, onun için Papa hazretlerini dinleme fırsatını elde etme  hayalleri  kuruyordu...  Grandük  Cosimo'nun  yanında  elde  ettiği  özel  ilgi  ve korumayla  övünüyordu...  Bir  gün  Medicis  ailesi  Artemisia  Gentileschi'nin yapıtlarını isteyecekti, bu kesindi...</p>
<p class="calibre1">Lo  Smargiasso,  Şamatacı  Agostino  Tassi,  her  yere  girip  çıkmış,  çok  kadın tanımıştı. Kuşku nedir bilmez, korku nedir tanımaz gibi davranan erkeklerdendi.</p>
<p class="calibre1">Artemisia'nın  içinde  çırpındığı  tinsel  karmaşa  içinde,  Agostino  yanıtları buluyordu,  belirsizliği  süpürüp  atıyordu.  Toscana'da  birlikte  bir  atölye açacaklardı  -Agostino  Tassi  ve  Artemisia  Gentileschi-Il.Cosmo  ve  Avrupa'nın bütün öteki prensleri için çalışacaklardı.</p>
<p class="calibre1">Gizler ve besledikleri büyük olma hayalleriyle birbirine bağlı bu iki kişi bazen kapıyı kilitlemeyi unutuyorlardı. Ve bir gün Tuzia onları  yakaladı! Artemisia'nın odasında  ikisi  de  uzanmışlardı;  Artemisia  çarşaflar  arasında  çıplaktı  ve  yatağa çizmeleriyle uzanmış olan adamın elleri başının altındaydı.</p>
<p class="calibre1">- Siz, sizi ilgilendiren yere burnunuzu sokun, tamam mı! diye bağırdı genç kız.</p>
<p class="calibre1">Beklenenin  tam  tersine,  hatuncağızı  susması  için  zorlayan  Agostino  değildi.</p>
<p class="calibre1">Artemisia diklenmişti:</p>
<p class="calibre1">- Gördüklerinizi babama aktarırsanız...</p>
<p class="calibre1">Tuzia'nın bakışları altında utanmadan bedenini sergiliyordu. Tok bir sesle onu tehdit etti:</p>
<p class="calibre1">-...  Bana  ihanet  edenin  siz  olduğunuzu  söylerim,  ben  atölyemden  çıkmamak için  yeminler  ederken,  beni  onunla  sizin  yalnız  bıraktığınızı  söylerim.  Beni  bu duruma sizin düşürdüğünüzü!</p>
<p class="calibre1">Tuzia korkudan ödü patlamış halde, oradan kaçmıştı.</p>
<p class="calibre1">Orazio  bir  şeylerden  kuşkulanır  gibi  gözükmüyordu.  Dahası,  kim  onunla evlenmek  isterse  kızını  ona  verme  fikrini  benimsemiş  gibiydi..  Sık  sık  kızının Girolamo ile söz kesme tasarısından - Artemisia'nın artık olanaksız gördüğü, ama gündemde  kalışıyla  Agostino'yu  kıskançlıktan  çıldırtan  şu  evlilikten-konu açıyordu.  Tassi  bazı  bazı  Orazio'nun  gerçekte  onunla  alay  edip  etmediğini soruyordu  kendi  kendine.  Ve  tabii  herkesle  dalga  geçiyor  da  olabilirdi.  Cosimo Quorli  ile  sohbetlerin  çoğunu  bu  sorun  alevlendiriyordu.  Bu  kadar  saf  bir  kişi miydi  bu  Gentileschi?  Evinde  olup  bitenden  hiç  mi  kuşkulanmıyordu?  "Hayır!"</p>
<p class="calibre1">diye  kanıt  getiriyordu  Tassi.  Çapkınlık  mesleği  boyunca,  Orazio  gibi  babalara, kocalara, çevresinde bas bas bağırdan şeyi duymayan aşıklara rastlamıştı!..Zaten bu biraz da Orazio'nun kişilik özelliğinin belirtileriydi; kıskanç olmasına rağmen, bilmek istemediği şeyi göstermeyen at gözlükleri vardı... "At gözlüğü ve boynuz!"</p>
<p class="calibre1">diye  onu  dalgaya  alıyordu  Agostino.  Gentileschi  ile  evlenmeden  önce Prudenzia'nın  yaydığı  dedikoduları  duymayan  yalnızca  Gentileschi'nin  kendisi değil miydi?.. İaşe astsubayı bu mantığa katılıyordu: Orazio hiçbir şey görmüyor, hiçbir  şey  anlamıyordu!  Genç  ve  yetenekli  iş  arkadaşına  karşı  duyduğu  minnet duygusu  da,  sevgi  de  gözünü  kör  etmişti.  Agostino  ona  sayısız  iyiliklerde bulunmamış mıydı? Tassi iki yüz ecu verdiğine göre, bu önemli miktardaki parayı Gentileschi kolay kolay bulup ödeyemeyecektir ona. Diyelim ki Orazio ufak tefek kuşku  duydu,  sessiz  kalmak  işine  gelirdi!  Ama  Cosimo  güvenmiyordu.  Agostino, eve  dalmak  için  Artemisia'nın  erkek  kardeşlerinin  saflığına  bel  bağlamamalıydı artık. En iyisi oraya birini gözcü, casus olarak yerleştirmekti. Bu kişi Agostino'nun yatak  odasına  gidiş  gelişlerini  kolaylaştıracaktı.  Gerektiğinde  kendi  gidiş</p>
<p class="calibre1">gelişlerini de.</p>
<p class="calibre1">1611 yılı Temmuz ayında, Gentileschi ailesi, Agostino'nun evine  yakın olmak için, Sanatçılar Mahallesi'ni terk etmişti. Tabii Tuzia ve çocukları da Orazio Tiber Nehrinin  sağ  yakasına  yerleşti.  Tassi  ise,  San  Spirito  in  Sassia  Kilise  bölgesinde, tam hastanenin köşesinde kendine kusursuz bir ev bulmuştu. Cosimo Quorli'nin evinden birkaç metre ötede...</p>
<p class="calibre1">Bu  son  taşınma  küçük  topluluk  içinde  bağları  sıklaştmyor;  üç  meslektaşa birlikte yeni bir şantiyeye katılma olanağı sağlıyordu.</p>
<p class="calibre1">Tassi-Gentileschi  ortaklığının  başarısı,  Consistoire  Mahkeme  Salonu'ndaki parlak  çalışmaları  onlara  daha  da  saygın  bir  sipariş  koparmıştı.  Yeğenkardinal için,  Carrache'lerin  Farnese  Sarayında  yaptıkları  galeriye  denk  bir  yer,  Scipion Borghese  Bahçesinin  dip  tarafına,  önceleri  Ro-f|  malıların,  Gazino  Muses  (Esin Perileri Pavyonu) adını verdikleri pırıl pırıl bir yer.</p>
<p class="calibre1">Bu  çalışma  onları  aylarca  uğraştıracaktır.  Onlar  yokken  Artemisia'yı  kim gözetecek  peki?  Tuzia  mı?  Bu  hatun  konusunda,  Agostino  da,  Cosimo  da yanılmıyorlardı.  Eğer  bu  hatun  Tassi'nin  aşklarına  kolaylıklar  sağlamışsa,  başka başka ilişkilere özendirebilirdi pekâlâ!</p>
<p class="calibre1">Artemisia kendisiyle ilgili bütün sırlarını eski dostundan gizliyordu.</p>
<p class="calibre1">Hatta  ona  en  kaba  biçimde  güvensizliğini  gösteriyordu.  İki  kadın  da birbirinden kaçıyordu ve Tuzia bundan böyle korku içinde yaşar olmuştu.</p>
<p class="calibre1">Artemisia'nın  huylarından  korkuyordu.  Agostino'nun  kıskançlığından  ve şiddet yanlısı tutumundan korkuyordu. En çok verene fazladan hizmet veren bir aracı gibi ele almıyorlar mıydı sanki onu?</p>
<p class="calibre1">Santo  Spirito'daki  yeni  evlerinde  hoca  ile  öğrencinin  arasındaki  aşk  her  gün biraz  daha  tehlikeli  bir  biçim  alıyordu.  Atölye,  öteki  evdeki  gibi  Artemimia'nın odasına bitişik değildi. Aşıklar bir yerden ötekine geçerken, Orazio ile üç oğlunun kaldığı salondan geçmek zorundaydılar. Gentileschi'nin oğulları, Tassi'nin coşkulu konuşmasının büyüsüne kapılıp, ona bir tür hayranlık duyuyorlardı, fakat büyük oğul  Francesco,  kız  kardeşi  ile  babasının  ortağı  arasındaki  ilişkiyi  anlayacak yaştaydı.  Neyi  biliyordu?  Francesco  susmaktaydı.  Ama  bugün  Agostino'nun, ablalarının yanında bazen bekçi gibi bulunuşlarında onlara sus payı olarak verdiği şekerleri  almayı  Francesco  öteki  iki  küçüğe  yasaklamıştı.  Sonra  ders  süresi boyunca  atölyeyi  terk  etmemeye  dikkat  ediyorlardı.  Agostino  ortanca  oğlanın onun  bilgisinden  ve  verdiği  eğitimden  yararlanmak  isteyip  istediğini  merak ediyordu.  Artemisia  omuz  silkiyordu.  Erkek  kardeşinin  sürekli  yanlarında bulunuşu  onu  sinirlendiriyordu.  Her  şey  sinirlendiriyordu.  Özellikle,  onu kollamaları, Agostino'nun sergilediği bugünkü sakinliği... Agostino kendine uygun gelen bir durumu benimsemiş gibi gözüküyordu. Çiftlere özgü bir yaşam.</p>
<p class="calibre1">Bu rahatlık içerisinde geleceğe yönelik tehlikeler sezen Artemisia, . Girolamo Modenese'yle  barışmayı  çok  istemişti.  Kabaca  kurulmuş  bir  tuzak.  Agostino tuzağa  düşmüştü.  Alevlenen  kıskançlığı  aralarına  bir  yığın  öfke  nöbetini beraberinde  getirmişti  ki,  bu  da  sevgilerinin  içtenliği  konusunda  genç  kızı rahatlatıyordu.</p>
<p class="calibre1">Agostino,  Tuzia'yı  kendi  evinden  dosdoğru  Gentileschi'lerinkine  giden  iç merdiveni  kullanmak  zorunluluğuna  soktu.  Girolamo  ve  ötekilerin  bu  yoldan Artemisia'yı ziyarete geldiklerini varsayıyordu.</p>
<p class="calibre1">Oradaki  günlerinde,  Orazio'nun  konuşmalarını  dinlemek  için  gizlediği merdiven  kapısına  dek  inince  Tuzia'nın  evinde  bir  skandal  yaratmıştı.  Zaten Tassi'den başka kimse bir kattan ötekine geçemezdi ki.</p>
<p class="calibre1">Onun bu gösterileriyle yatışan Artemisia kndisini yine de en delice tehlikelere atıyordu.</p>
<p class="calibre1">Bazen,  Tassi  ortak  duvarın  gerisindeyken,  Orazio,  ortağının  hemen  birkaç metre  berisinde,  kafası  yorulup,  yatağına  uzanırdı.  Ondan  kaçmak  için  Agostino oğlanların  odasından  geçmek  zorundaydı.  Ya  da  sabahleyin  Gazino  Muses'de buluşmak için Orazio'nun oraya gitmesini beklemek durumundaydı.</p>
<p class="calibre1">Yazdan bu yana, birbirinden gizlenen insanların kapıldıkları sevinci tanıyordu artık.  Bir  tür  kutlama  gibi,  aynı  anda  gizemi  ve  korkuyu  katıyordu  yaşamına.</p>
<p class="calibre1">Sevgisini saklamada ateşli bir sevinç yakalıyordu. Yalan söylemekten de coşkulu bir zevk alıyordu...</p>
<p class="calibre1">Başlangıçta gizleri yaşamının verdiği bu baş döngüsünü paylaşmıştı.</p>
<p class="calibre1">Gecenin  bir  vakti  Artemisia'nın  bedenini  arzuluyor;  aralık  dudaklarına bayılıyordu,  gündüzleri  ne  denli  soğuk  ve  ıraksa,  akşamları  o  denli  çok.  Ama tehlikeler -ve bir o kadar da başarı nedeniyle Agostino bıkmıştı. Genç kız, önlem nedir  bilmeksizin,  tehlikeyle  oynuyor,  rastlantıları  savuşturuyor,  öfkeyle  ve umutsuzluğun verdiği inatla yazgıyı zorluyordu.</p>
<p class="calibre1">Aralıksız  yağmur  yağıyordu.  Artemisia,  camlara  dolu  taneleri  gibi  çarpan yağmur  damlalarını  ve  rüzgârın  yağmuru  savurmasını  dinliyordu.  Tiber  Nehri suları  öylesine  çok  yükseliyordu  ki,  eve  çok  yakın  olduğundan,  biraz  daha  fazla eğilse  kayıp  gidecekmiş  duygusuna  kapılıyordu.  Bekleyişle  geçen  bu  gecelerde, uyanık  halde,  hülyalara  dalıyordu.  Gelecekten  öylesine  çok  korkmuştu  ki,  bu  işi hemen  burada  kesip  atmayı  geçiriyordu  aklından.  Ama  bu  geceleri  çok  da seviyordu,  babasını,  tehlikeyi  ve  ölümü  böylesine  yakınında  duyumsadığı zamanları...</p>
<p class="calibre1">Bir  akşam  Orazio  geç  vakit  handa  çorba  içtiği  bir  sırada,  Artemisia  kapıyı Agostino'ya  bizzat  kendisi  açmıştı,  onu  kardeşlerinin  önünden  geçirip,  yüksek sesle konuşa konuşa odasına kadar götürmüştü.</p>
<p class="calibre1">Francesco  nereye  gittiklerini  sorduğunda,  ona  alaylı  ve  sakin  bir  yanıt vermişti; hiç de kötü bir şey yapmadıklarını söylemişti.</p>
<p class="calibre1">Odasının  kapısı  kapanır  kapanmaz  soyunmuştu.  Agostino,  onun  giysisini, etekliğini, gömleğini çıkarışına bakıyordu... "Kadınların gösterebileceği yüreklilik garip  doğrusu!"  diye  geçiriyordu  aklından,  biraz  korku,  biraz  yengi  içerisinde yüzerken. Ama Artemisia'nın giysisi yere yığıldığında, onu onca görkemli güzelliği içerisinde  gördüğünde,  birden  kızın  gözlerindeki  yaşları  ayırımsadı.  Onu kendisine çekti.  Kız da  başını  onun  omuzuna  koydu.  Ses çıkarmadan  ağlıyordu.</p>
<p class="calibre1">Agostino da başarısının tadını çıkarıyordu. Ancak bir kadını ağlattığı zaman, onu kendi kadını gibi algılardı.</p>
<p class="calibre1">Kadını yatağa doğru itti ve uzandı. Kız yavaşça ona doğru eğiliyordu.</p>
<p class="calibre1">Kısacık bir an ciddileşti yüzü, havada kaldı. Agostino, saçlarının, göğüslerinin kokusunu  içine çekiyordu...  heyecandan sapsarı  kesildi,  gözlerini  kapadı.  Kız  bir kez  daha  yattı  üstüne.  Bu  kadın  bedeni  altında  gömülüp  gitmeye  terk  ediyordu kendini.  Kız,  ateş  gibi  dudaklarını  onun  ağzına  yapıştırdı.  Agostino  zevkten  az daha bayılacaktı.</p>
<p class="calibre1">Cellatla kurbanı arasındaki bu tutkulu aşk, Cosimo bu işe bir son verene dek sürecekti.  Cosimo,  Tassi'nin  kuşku  nöbetlerinin  çok  ileriye  gittiği  sonucuna varıyordu.  Zira  bu  "deli  herif,  hatasını  "onarmayı"  kafasına  koymuştu.  Bazı  bazı Artemisia ile evlenmeyi düşünmüyor muydu sanki? Eee, ne olursa olsun, Papa'nın iaşe astsubayı bu evliliği istemiyordu bir kere. Artemisia'nın onun  sarkıntılığına izin  vermeyi-şinden  bu  yana  öç  alma  duygusuyla  onu  izliyordu.  "Tam  bir  dert kuyusu!..  Böylesi  bir  kadınla  başını  belaya  sokmazsın  sanırım!"  Ne  yazık  ki Agostino  kendine  olan  güvenini  kaybetmişti.  "Çok  kaprisli  bir  kız,"  diye üsteliyordu Quorli. "Bu tip biri adamın başına dert açar. Bu kız uğursuz! Baksana, onun yüzünden seninle çok iyi anlaşan iki arkadaş olmamıza karşın tartışıyoruz işte!"</p>
<p class="calibre1">İaşe  astsubayının  baştan  çıkarma  girişimi  sonucunda,  iki  ortağın  arasındaki ilişki soğuklaştı. "O metresin", o kadının kendisine ait olduğunu düşünüyordu. Bu nedenle onu kıskanıyordu...</p>
<p class="calibre1">Artemisia'yı,  seviliyor  olmaktan  dolayı  rahatlatan  bu  kıskanç  tutum,  iaşe astsubayını deli ediyordu.</p>
<p class="calibre1">- Cehenneme kadar yolu var, diyordu Cosimo Artemisia için.</p>
<p class="calibre1">-  Peki,  madem  ki  onun  babası  olmakla  övünüyorsun,  ona  sahip  olmaya çabalamak da neyin nesi? diye soruyordu Agostino.</p>
<p class="calibre1">- Aaa, sakin ol be enayi; aileler böyle büyütülür!</p>
<p class="calibre1">Ne  var  ki  Agostino  bu  şakalara  artık  gülmüyordu.  Şimdi  avını  yakalamış  ve üstüne  bir  sıkıntı  çökmüştü.  Çok  geç  olmasına  karşın,  yapıp  ettiklerinin sonuçlarını  ölçüp  biçiyordu.  Eğer  Artemisia  bakire  olmamış  olsaydı,  ona  zorla sahip olmasının hiç mi hiç önemi yoktu.</p>
<p class="calibre1">Ama  bekaretin  değeri  Otuzlar  Konsili  icraatında  bir  kez  daha  göklere çıkarılarak resmen onanmış  ve Papa V. Paul tarafından kutsal ilan  edilmişti: Bir kadın  sadece  bir  erkeğe  ait  olabilir:  O  da  eşidir.  Stupro  violente,  yani  zor kullanarak ırza geçmenin bedelini Agostino çok önceden beri bilmektedir. Zaten merhum  eşi  Maria  Cannodoli  ile  bu  tür  bir  zora  başvurma  yüzünden  evlenmek zorunda kalmıştı. Ya nikah ya da beş yıldan yirmi yıla kadar kürek cezası.</p>
<p class="calibre1">Cosimo 1602 yılında Livourne'da meydana gelen bu olayın öyküsüyle ilgili her şeyi  biliyordu.  Agostino'ya  onu  savunması  için  bir  pro-curatore  sağlamıştı.</p>
<p class="calibre1">Floransa'da  halk  noteri  olarak  çalışan  –ne  var  ki  odadan  çıkarılmış-Cosimo Quorli'nin uzak akrabalarından biri olan bu adam, bugün Roma'da bulunuyordu.</p>
<p class="calibre1">İaşe  astsubayının  evinde  kalıyordu;  Cosimo  bu  adamı  başından  nasıl  atacağını bilemediği, Gentileschi'lerin evine yerleştirmeyi düşünüyordu.</p>
<p class="calibre1">Orada onun yararına çalışmak koşuluyla tabi.</p>
<p class="calibre1">- Neden onu senin eve almayacakmışsın? diye fısıldıyordu Cosimo Orazio'nun kulağına. "Evin büyük..."</p>
<p class="calibre1">O gün, 25 Kasım akşamı, Sainte-Catherine Bayramı'nda, Cosimo, Agostino'nun onuruna  bir  şölen  veriyordu.  Galeride  uzun  bir  masa  hazırlanmıştı:  Kardinaller gibi davranıp, tablo koleksiyonlarının en güzellerinden birini orada sergilemekle övünüyordu.  Ne  Titien  ( <i class="calibre3">Tiziano</i>)*  ne  Raffaello  resimleri.  İyi  ya,  Romalı  en  ünlü sanatçıların  imzalarını  taşıyan  yüz  kadar  tuval...  Üst  üste  konduğunda  yerden tavana dek ulaşan bir yığın. Her tablo, elde edilmiş bir şantiye karşılığı teşekkür olarak Cosimo'nun tabloları yapan kişiden aldığı bir kupa şarap parası, el altından yan  cebime  koy  türünden  rüşvetti.  Yaşı  ilerledikçe  resime  olan  tutkusu  başına vurmuştu.  Şantajlarını  açıktan  yapıyordu,  sanatçılara  her  gün  daha  da  göz doymazlığıyla yaklaşıyordu. İşte Orazio, Scipion Borghese'in siparişi karşılığında -  şu  Gazino  Muses,  Cosimo'nun  aralıksız  Gentileschi'nin  başına  kaktığı,  borcunu hatırlattığı  yer-Judith  rolünde  kendi  kızının  portresini  mutlaka  yapmasını istiyordu.  Orazio  ise  tabloyu  bitirmekte  gecikiyordu.  İşi  başından  aşkın  olduğu ıçm Judith işini Artemesia'ya vermişti, ama ona Cosimo'nun kendisinin şimdiden daha bu tablonun sahibi gibi gördüğünü söylememişti açıkça.</p>
<p class="softbreak"> </p>
<p class="calibre1"><i class="calibre3">* Titien Tiziano: İtalyan ressam. (1490-1576)</i> Judith'i ne yapacağını Orazio'nun kendisi de bilmiyordu. İaşe astsubayına mı bırakacaktı?  Yoksa  satacak  mıydı?  Her  şey  tablonun  niteliğine  ve  getireceği paraya  bağlıydı.  Artemisia  şimdilik,  Agostino  yönetiminde  bu  tablo  üstünde çalışıyordu.  Şurası  Cosimo'nun  çok  çok  hoşuna  gidiyordu:  Artemisia'nın  bedeni tuval  üzerinde  somutça  biçimlenecekti.  Hem  de  aşığı  tarafından  deseni  çizilen veya en azından onun buyrukları doğrultusunda oluşan bedeni. İki suçlunun elini ve fırçalarını burada, bu duvarda bir araya getirmek düşüncesi onu zevkten deli ediyordu.</p>
<p class="calibre1">Son  zamanlarda,  Agostino'nun  işleriyle  ilgili  her  şey,  iaşe  astsubayını  hem eğlendiriyor,  hem  de  ilgisini  çekiyordu.  Hatta  Quorli,  Agostino'yu  aile  içi  ters ilişkilerle  suçlamış  olan  Agostino'nun  kız  kardeşi  şu  Olimpia  denen  kadınla yeniden barıştırmak istiyordu. Agostino nasıl olmuştu da böylesi bir buluşmanın getireceği tehlikeyi sezmemişti?</p>
<p class="calibre1">Kız  kardeş  de,  ağabey  de  birbirlerini  bağışlayamayacak  denli  doluydular.</p>
<p class="calibre1">Agostino kendi çıkarı için Olimpia'nın kocasını, sahibi olduğu deri tabakhanesini satmak  zorunda  bırakarak  adamı  mahvetmekle  kalmamış,  daha  sonra  öz  kız kardeşini  adam  öldürmeye  kalkışmakla  suçlamıştı.  Kendisini  ortadan  kaldırmak için  Agostino  katil  kiraladığını  öne  sürüyordu.  Bu  suç  bildirisiyle  kadıncağızı  da cezaevine yollamıştı.</p>
<p class="calibre1">Cosimo bu tırmanışa bir son vermeye çalışıyordu. Koruması altında olan kişiyi tehdit eden yeni dertler çıkmıştı ortaya: Geçen Ağustos ayında Agostino, ressam arkadaşı Valerio Ursino'yu tutuklatmıştı, o da intikam almayı kafasına koymuştu.</p>
<p class="calibre1">Bu  Valerio  Ursino,  bir  zamanlar,  Roma'da  Tassi'nin  karısının  katillerini  evinde barındıran  adamdı...  Aile  içi  ters  ilişki,  kardeş  katli,  cinayet:  Agostino'nun  başı üzerine kara bulutlar yığılıyordu.</p>
<p class="calibre1">Bütün  bu  kişiler  niye  aynı  masa  başında  toplanmasınlar  ki?  Aile  yemeği!</p>
<p class="calibre1">Cosimo Quorli bu yönde düşüncelere dalıyordu.</p>
<p class="calibre1">İşe  bakın  ki,  Agostino  bu  iş  yemeğine  baldızı  genç  Constanza'yı;  Orazio  da Artemisia'yı getiriyordu.</p>
<p class="calibre1">Yan  yana  oturan  bu  iki  kadın  birbirleriyle  konuşmuyorlardı.  Consistoire Salonu'na gittikleri günden bu yana hiç görüşmemişlerdi ve her ikisi de sevdikleri adamın  aynı  serüven  içerisinde  onları  bir  araya  getirdiğinden  asla kuşkulanmıyorlardı. Yine de ilişkileri değişmişti...</p>
<p class="calibre1">Her iki genç kadını da gözetlerken, Cosimo bıyık altından gülüyordu.</p>
<p class="calibre1">Her ikisi de kendisini Agostino'nun karısı olarak görmüyor muydu?</p>
<p class="calibre1">Karşılaşmalarından  bir  çatışma  çıkabilirdi:  Bu  geceye  nice  zevkler  katacak yumruk  yumruğa  bir  kavga!  Biraz  hafifmeşreplik,  kahrolası  şeytan!</p>
<p class="calibre1">Gentileschi'nin  kızıyla  Tassi  arasındaki  ilişkinin  aldığı  bu  yeni  ciddi  boyut, Cosimo'nun  gücüne  gidiyordu.  Evet,  bu  ateşli  aşka  biraz  soğuk  su  dökmenin zamanı  gelmişti...  Bu  nedenle  sevgili  kız  kardeş  Olimpia'yı  Artemisia'nın  sağına yerleştirmişti. Artemisia, yavuklusunun, ne geçmişteki ne de şu andaki yaşantısı konusunda  hiçbir  şey  bilmiyordu.  Maria'nın  öldürülüşünden,  Agostino'nun Constanza  ile  ilişkisinden  haberi  yoktu:  Cosimo  onu  haberdar  etme  işini, Olimpia'ya  bırakıyordu,  onun  anıştırmalarına  ve  kalleşliğine  güveniyordu.  Olimpia  bir  yolunu  bulup  Constanza'nın  hamile  oluşuna  göndermeler  yapabilecek miydi? Babanın Agostino oluşuna? Aile yaşamlarına?</p>
<p class="calibre1">Ne var ki, akşam şemeği kazasız belasız atlatılmıştı.</p>
<p class="calibre1">Yeni  birinin;  masanın  öte  başında  oturan  asık  suratlı  noterin  gelmiş  olması havayı yumuşatıyordu. Orazio ve Cosimo tatlı tatlı yarenlik ediyorlardı.</p>
<p class="calibre1">-  Zavallı  yeğenim,  şurada  gördüğün  adam,  diye  anlatıyordu  Cosimo  gözüyle işaret ederek, zavallının başına gelmedik şey kalmadı...</p>
<p class="calibre1">Uzun  boylu,  zayıf,  devlet  savcısı  gibi  siyahlar  giyili  olan  bu  kişi  onların bakışından  kaçıyordu.  Başı  öne  eğik,  belli  belirsiz  gülümsüyor,  dişlerini  sıkıyor, ağzındakileri tadına varıyormuşçasına uzun uzun çiğniyordu.</p>
<p class="calibre1">- Göze çarpmaz hiç... saygılı, diye sürdürdü Cosimo Orazio'ya dönüp. Üstelik de yobaz!  Günah  çıkararak  geçirir  yaşamını...  Tanrıya  saygılıdır  ve  insanların çıkardığı  dedikodulardan  nefret  eder...  Mezar  sanki!  Mesleği  öyle  gerektiriyor...</p>
<p class="calibre1">Seni  hiç  rahatsız  etmez.  Ve  sen  de  evinde  güveneceğin  birini  bulacaksın...  Şu sıralar  şantiyede  çok  işim  var!  Sen  yokken  Artemisia'nın  ne  fındıklar  kırdığını biliyor musun? Kızın için bulduğun yaşlı 'kadın'm arkasından konuşmak istemem, ama  yerinde  olsam  şu  pis  Tuzia'dan  uzak  dururdum!..  Yeğenim  onur  sahibidir!</p>
<p class="calibre1">Çocuklarını  gözetir,  kendi  ailesi  gibi.  Seninkilerle  aynı  yaşta  iki  oğlu  var,  bir  de karısı; Artemisia'ya bakacak olan yürekli bir kadındır o... Agostino'ya sor bakalım, o bu konuda ne düşünür.- Yeğenimle, ailesiyle sıkı fıkı olmuş kendisi.</p>
<p class="calibre1">Adamın adı Giovan Battista Stiattesi idi. Kırk iki yaşındaydı. Evet sonuçta uzun süredir tanırdı Agostino'yu da! Onları birbirine bağlayan dostluk, ta Livourne'da karşılaşmalarına dayanıyordu... O da Floransa kökenliydi, Tassi orada çalışmıştı...</p>
<p class="calibre1">Agostino'nun  bütün  dünyayı  gezip  dolaşmakla  böbürlendiği,  izliyor,  fakat Grandük  Ferdinand  de  Medici'nin  gemilerinde,  özellikle  de  kürek  mahkûmu olarak kürek çekmiş olduğunu biliyordu. Yeğeni Cosimo ile ilişkileri daha sıkıydı.</p>
<p class="calibre1">Giovan  Battista  Stiattesi,  iaşe  astsubayının  Toscana'daki  işleriyle  ilgilenmişti.</p>
<p class="calibre1">Zimmete  para  geçirmeler,  dolandırıcılık,  güveni  istismar...  Bu  güçlü  akrabanın namussuzluğuna borçluydu kendi durumunun çöküşü... Cosimo ortaklığında, son noter  tastikli  akitleri  Toscana'dan  kaçıp  Roma'ya  sığınmaya  zorlamıştı  onu.  Bu gün  de  beş  parasızdı.  İaşe  astsubayının  kendisine  yardım  ve  koruma  desteği borçlu olduğu kanısını taşıyordu.</p>
<p class="calibre1">Kaypak  tavırları,  yobazca  konuşmaları,  Cosimo'nun  pek  iyi  başlattığı  söyleve nokta  koydu:  Şölenin  ertesi  günü,  Orazio  onu  birkaç  haftalığına  evine  almayı kabul etti. Karşılığında ufak tefek işler, büyük hizmetler...</p>
<p class="calibre1">1611 yılı Kasım ayında, Stiattesi karargâhını ressamın evine kurdu.</p>
<p class="calibre1">Görevi, orada olup biten her şey hakkında Cosimo'ya bilgi vermekti.</p>
<p class="calibre1">Ne  var  ki,  Tassi  -Gentileschi-Quorli  üçlüsüne,  bu  dördüncü  namussuzun gelişiyle,  hepsinin  de  yargısı  değişecekti.  Baş  oyunculardan  ikisiyle  noterin görülecek eski bir hesabı vardı.</p>
<p class="calibre1">Özellikle de yeğeni iaşe astsubayı olacak herifle!..</p>
<p class="calibre1">Yaşamında  belki  ilk  kez,  Cosimo,  adamı  hakkında  yanlış  karar  vermiş, piyonunu kötü yerleştirmişti.</p>
<p class="calibre1">Giovan Battista Stiattesi'nin yeni pozisyonu, onun oyununu bozmak ve ortalığı soyup soğana çevirme olanağını sağlayacaktı kendisine.</p>
<p class="whitespace"> </p>
<p class="calibre1">STİATTESİ MESELESİ İKİNCİ BİR BIÇAK SORUŞTURMASI Kasım 1611 - Mayıs 1612 v</p>
<p class="calibre1">AGOSTİNO DAVASINDA GİOVAN BATTİSTA STİATTESİ'NİN ANLATTIKLARI "Bu altı ay boyunca Agostino, Cosimo ve Orazio ile arkadaşlığımı sürdürdüm ve  aşkları  üzerine  gizli  ya  da  açık  biçimde  konuşmalarını  duydum...  Cosimo  ve Agostino'nun  ağzından  öğrendiklerime  göre,  birincisi  tecavüze  yeltenmiş,  ama bunu  başaran  ötekisi  olmuş.  Ben,  Orazio  tarafından  Girolamo  Modenese'yle  bir evlilik  anlaşması  yapmakla  görevlendirildim.  Ama  bu  evlilik  tıpkı  ötekilerde olduğu  gibi  Agostino  tarafından  engellendi  Bu  adam  gizlice  bana,  bu  eve kendisinden  başka  kimsenin girmesini istemediğini  söylerken  ciddiydi. Öylesine kıskançtı ki, parayla adam tutup gece ve gündüz kızın evine giren kişiyi kendisine haber  vermeleri  için  nöbet  tutturuyordu.  Özellikle  edinilen  bu  bilgiler  sonucu, Artemisia'nın gerçekten namuslu davranışlar içinde olduğu sonucuna varıyordu.</p>
<p class="calibre1">Ama  Tuzia'ya  güvenemiyordu:  onun  içeri  adam  almasından  ve  bundan Artemisia'nın  bir  şekilde  rahatlık  duymasından  kaygılanıyordu.  Özellikle  de Girolamo Modenese'yi, çünkü baba onu damadı olarak kabul etmiş gözüküyordu.</p>
<p class="calibre1">Ve işte Agostino'nun kaleminden soneler. Bana yazdığı mektuplar. Ve işte benim verdiğim  yanıtlar...  Ayrıca  benim  yazdığım  şiirler  ve  bu  konuyla  ilgili gönderebildiğini  mesajlar...  Bütün  bu  belgeleri  kanıt  olarak  veriyorum.  Yargının buna gereksinimi kalmadığında geri alırım."</p>
<p class="calibre1">Garip  adetlere  göre  gönderilen  her  mektubun,  en  ufak  pusuladan,  dostlar arasında  elden  ele  geçen  en  kısa  satıra  kadar  her  şeyin  bir  kopyasını  kişiler kendilerinde  alıkoyuyorlardı.  Yargıçların,  sırların  ve  imaların  öneminin  ve anlamının tadına varmaları için, kullanımına sunulan ve karşı taraftan alınan her bir sözcük üzerine bile açıklayıcı notlar yazmaktan ve onların yerine bir sonuçlara varmaktan ibaret garip göreneklerdi bunlar. Şöyle ki: "Bu  mektuplaşmada,  Agostino'nun  Artemisia'ya  deli  gibi  aşık  olduğu  açıkça görülüyor. Ve Cosimo onun muhabbet tellalı ve pezevengi' olmuş..."</p>
<p class="calibre1">Papanın  iaşe  astsubayı  hakkında,  bu  şekilde  açıkça  suç  duyurusunda bulunulabilir  mi?  Kardinal  Supion  Borghese'in  ressamı,  bundan  daha  berbat  bir şekilde  suçlanabilir  mi?  "Pezevenklik,  ırza  geçme":  Orazio'yu  Cosimo  Quorli  ile Agostino  Tassi'nin  karşısına  getirip  koyan  bu  davada  iki  ana  suç.  Tassi  bir  gün kendi kendine soracaktır -tabii çok geçtir artık!- acaba ne kadar zamandır Giovan Battista bu kanıtları biriktirdi? Stiattesi ne diye onu hiç mi hiç ilgilendirmeyen bir konuda dosya oluşturuyordu ki?</p>
<p class="calibre1">"Sonunda,"  diye  sürdürdü  noter  konuşmasını,  Sant'Onofrio  yokuşundaki evinde  Agostino'nun odasında yatağını paylaştığım  bir  gece  uzun  bir  söyleşiden sonra onu, acısına neden olan şeyi bana anlatması için zorladım. Bana şöyle dedi: 'Stiattesi, sana o kadar borçluyum ki, olup bitenleri sana anlatmamazlık edemem.</p>
<p class="calibre1">Ama erkek sözü ver bana, anlattıklarımı Cosimo'ya aktarmayacaksın.' Elini sıktım, yemin ettim: "Bu konuyu yeğeninle konuşmayacağıma dair size söz veriyorum."</p>
<p class="calibre1">Bu yeminle rahatlayan Agostino anlatmaya başladı: "Artemisia ile karşılaşmamın başlangıcında  Cosimo'nun  olduğunu,  onun  aracılığı  ile  büyük  labirente  girmiş</p>
<p class="calibre1">olduğumu bilesin Stiattesi. Elim kolum öylesine bağlı ki, Artemisia'yı terk etmeye, Kardinal  Borghese'in  evindeki  Esin  Perileri  Pavyonunu  bırakıp  Toscana'ya kaçmaya karar vermek zorunda kalacağım. Aksi halde  Cosimo ile aramda çirkin şeyler  olacak!  Cosimo'ya  çok  şey  borçluyum,  bildiğin  gibi,  onunla  tartışamam, tartışmak da istemem. Bir yığın iş açtı başıma, neler uydurdu, Artemisia ile yanlış</p>
<p class="calibre1">antlaşmalar, neler neler... Onun yüzünden Artemisia Girolamo ile yeniden barıştı..</p>
<p class="calibre1">Bu  adamı  bana  bırak,  onunla  ben  ilgileneceğim.  Yakında  nasıl  bir  kadınla evlenmeye  hazırlandığım  öğrenecek.  Ama  Cosimo'ya  karşı  ne  yapabilirim?  Ona hayatımı borçluyum, sen de biliyorsun. Onun izni olmadan hiçbir şey yapamam."</p>
<p class="calibre1">Agostino  bütün  gece,  Artemisia  ile  aralarındaki  aşkı  bütün  ayrıntılarıyla, sızlanarak anlattı bana. Artemisia'ya duyduğu duyguları bildiğinden, Cosimo'nun onunla  yatmaya  kalkışmaması  gerektiği  konusunda  ısrar  ediyordu.  Tam  iki  kez kıza tecavüze yeltenmiş..."</p>
<p class="calibre1">Bundan  daha  sarsıcı  bir  tanıklık  olamaz.  Giovan  Battista  Stiattesi  hangi hakaretin öcünü alıyor acaba?</p>
<p class="calibre1">Onu  Cosimo'nun  karşısına  geçiren  anlaşmazlığın  doğası  tam  bir  giz  olarak kalıyor.  Hiç  kuşku  yok,  para  işi veya faiz  hikayesi,  aileden  gelen  bir  hınç. Noter, yeğenine yazdığı mektuplarda bunlara sıkça göndermeler yapıyor; bu mektuplar ona  ahlaksızlık  üstüne  nutukçekiyormuş  gibi  gelince  de,  çok  yakın  bir  ölümle tehdite  kadar  götürecektir  işi...  Bu  aynı  zamanda  onur  meselesi  tabii,  öyle  ya Giovan Battista Stiattesi; Quorli'yi, onun yasa adamı onurunu çiğnemek; kendisini daha  da  küçük  düşürmek  için  zayıf  yanını  ve  yoksulluğunu  bir  avantaj  olarak kullanıp,  onun  uzmanlık  alanlarından  yararlanmakla  suçluyor.  Peki,  şu Gentileschi'lerin evinde -kendi çıkarı için casusluk yaptırma işi bir yana-Cosimo noteri ne şekilde kullanıyor?</p>
<p class="calibre1">Şu ırza geçme ve pezevenklik davası, ne Artemisia ile Agostino arasında, ne de Gentileschi  ile  Tassi  arasında  değil;  buna  karşın,  Battista  Stiattessi  ile  Cosimo Quorli arasındaki hesaplaşmadan başka bir şey değildi. Erkekler arasında geçen bir hikayeydi ve son adı geçen kişi belini bir daha doğrultamayacaktı.</p>
<p class="calibre1">"Daha sonra Cosimo ile aramızda konuştuk," diye sürdürüyor noter.</p>
<p class="calibre1">"Bu iş üzerine bildiklerimizi anlattık birbirimize. Cosimo bana, ne olursa olsun Agostino'nun,  Artemisia  ile  evlenmemesi  gerektiğini  söyledi.  Ben  de  herhalde, Cosimo  da  ona  aşık  gibi  bir  izlenim  edindiğimden;  onu  içini  dökmesi  için  iyice zorladım;  o  da  bana  şunları  söyledi:  'Stiattesi,  dostum,  bu  olaya  daha  fazla karışma.  Agostino  genç  ve  çok  yetenekli;  tekrar  evlenmek  isterse,  seçimini yapacaktır.  Bu  geçimsiz  kız,  beyni  olmayan  bu  sefih  kan,  Agostino'yu  yoldan çıkaracak  bir  kadın.'  Ben  de  ona  kıskançlıktan  böyle  konuştuğunu  söyledim.</p>
<p class="calibre1">Cosimo  bana  şöyle  karşılık  verdi:  'Kıskançlık  durumu  yok!  Eğer  sen  hoşuma gidecek bir şeyler yapmak istiyorsan Gentileschi'lerin evini terk et. Sonuç olarak ben  yanıldım:  Bu  yer  sana  göre  değil.  Orazio'nun  evinden  çık,  git!  Birbirlerini yesinler!' Cosimo ve Agostino ile aramızda geçen bu konuşmalar her yerde çokça oldu.  Quirinal  Sarayı'nda,  Kardinal  Borghese'in  bahçesinde,  Cosimo'nun  evinde, Agostino'larda,  kilisede,  handa.  Sekiz  ya  da  on  aydır  bundan  başka  konularda konuştuğumuz yok..."</p>
<p class="calibre1">Giovan  Battista  Stiattesi  'nin  hatırlayamadığı  şey,  Esin  Perileri  Pavyonu'nun çatısı altında geçen saplantılı konuşmalarının sonuçlarıdır.</p>
<p class="calibre1">Kardinalin yakında şölenler vereceği bu kubbeye, Orazio yalnızca ve yalnızca kızının  resmini  yapmaktadır,  bedenini,  yüzünü...  Kan  kırmızısı  giysisi  içinde,  eli kalçasında, yelpazesi avucunda, Artemisia Gentileschi halkına doğru eğilmektedir.</p>
<p class="calibre1">Gözü halkın üstünde, balkondan locaya doğru yer değiştirmekte, bu locayı bir göz aldatmaca ustası ve  aynı zamanda aşığı olan adam yapmaktadır.</p>
<p class="calibre1">"Bu  son  haftalar  boyu,  Cosimo  her  akşam  yemekler  verdi,  eğlenceler düzenledi,"  diye  anlatacaktır  noter.  "Hepimiz  orada  buluştuk,  aynı  grup  Sainte-Catherine  gününün  akşamı  da  toplandık,  Artemisia  da  vardı;  Agostino'nun  kız kardeşi Olimpia; baldızı Constanza... Karnavalın sonundan bir gün önce, Cosimo, eğlencenin  yapıldığı  salona  Artemisia'yı  getirerek  Agostino'yu  hoşnut  kılmak istedi.  Onları  birlikte  bir  odaya  kapattı,  gönüllerince  eğlensinler  diye  yalnız bıraktı,  Cosimo'nun  karısı  kapıyı  tutuyordu,  ben  de  babayı  meşgul  etmekle görevlendirilmiştim."</p>
<p class="calibre1">Cosimo'nun  Artemisia'yı  götürdüğü  galeri  bölümü  hâlâ  barut  kokuyordu.</p>
<p class="calibre1">Gösteri sırasında bir kez ateş edilmişti; sahnelenen komedide bir efektti bu. Oyun büyük  sükse  yapmıştı.  Konu,  hayali  bir  kent  olan   <i class="calibre3">Bellaptitura' </i> da*  geçiyordu, ülkenin  kralı  resimlere  öylesine  tutkundu  ki,  sonunda  sağduyusunu  yitirmişti: kızını  bir  ressama  veriyordu,  öyle  ya!..  Prenses  umutsuzluk  içinde  kıvranıp,  bir prens olan nişanlısından yardım istemişti. Her iki talibin sosyal  konum farklılığı düello  yapmalarına  engel  oluşturmaktaydı.  Krallığı  komik  adamdan  ve prenseslerle  evlenebileceklerini  öne  süren  ressamlardan  kurtarmak  için  tüm sırtına bir el silah yetmişti.</p>
<p class="softbreak"> </p>
<p class="calibre1"><i class="calibre3">* Bellapittura: İtalyanca, güzel resim. </i></p>
<p class="calibre1">Bu masal mecazi anlamda sanatçılarla onların iş ortaklan arasındaki karşıtlığı konu  ediniyordu.  Sanat  hiyerarşisi  içerinde,  resmin  yeri  neresiydi?  Bu  konuyu tartışan çok sayıda kitap yayınlanıyordu. Resim, mekanik sanatlardan uzak, soylu bir iş miydi? Eğer evet ise, resim toplumda ne gibi bir yer tutuyordu? Cosimo'nun davetli  konukları  bu  konuyu,  onlara  sunduğu  görkemli  ziyafet  masası  önünde tartışmayı sürdürüyorlardı. Quorli bir kez daha kardinalleri tehdit ediyordu.</p>
<p class="calibre1">O yılın sert ve kötü hava koşullan karnavalı özel şölenlere dönüştürmüştü ve -</p>
<p class="calibre1">yüksek rütbeli din adamları gösteriş konusunda yarışıyorlardı. Yarın, saygıdeğer Bay  Montalto'nun  sarayında  Papa'nın  iaşe  astsubayının  evinde  sahnelenen gülmece  oyununun  aynısı  sunulacaktı;  ama  biraz  farkla,  <i class="calibre3">Tasso</i>'nun*  Renaut  et Armide'inden bir parça ile birlikte...</p>
<p class="softbreak"> </p>
<p class="calibre1"><i class="calibre3">Tasso: italyan şair. (1544-1595)  </i></p>
<p class="calibre1">Şu an, Senyör Cosimo'nun galerisinde, kalabalığın dışarı çıkarken devirdiği birkaç  tabure  yerde  öylece  duruyordu.  Kürsüde  dekor,  bir  antik  kent  sokağı  -</p>
<p class="calibre1">Agostino  Tassi'den  bir  perspektif-göz  yanılsaması  sonucu,  heykeller  arasından ıraklara  uzanıp  gidiyordu.  Gentileschi  ile  yaptığı  işbirliğiyle  kazandıkları  başarı, Tassi'yi  Roma  sahnesinde  ön  plana  çıkarmıştı.  Bütün  prensler,  saraylarında verdikleri  gösteriler  ve  peri  oyunları  için  onun  desenlerini  elde  etmenin  bir yolunu  arıyorlardı.  Pek  yakında,  ondan  sarayın  dekorasyonunu  isteyeceklerdi.</p>
<p class="calibre1">Roller tersine dönmüştü. Eğer Orazio en iyi on ressam arasında yer almaya devam ediyorsa, Agostino da Roma'da tek adam gibi gözüküyordu. Hiç kimse gerçekliği onun gibi kullanamıyor, onu geliştiremiyor, böyle şaşırtıcı bir ustalıkla gerçekliği genleştirip</p>
</body>
</html>
