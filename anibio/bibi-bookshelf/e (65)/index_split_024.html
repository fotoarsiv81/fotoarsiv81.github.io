<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre4" id="calibre_pb_23">LONDRA</p>
<p class="calibre1">Kasım 1638</p>
<p class="calibre1">- Yani ölecek miyiz? diye sordu Francesca sakin bir sesle annesine.</p>
<p class="calibre1">- Tanrı buna izin vermeyecektir: Yapacak daha çok işimiz var, bizim için ölüm zamanı değil...</p>
<p class="calibre1">- Peki, ya öteki kadınlar için?</p>
<p class="calibre1">Çocuk,  geminin  güvertesinde  hiç  çekinmeden  kusup duran  hizmetçi  kadınlar ve  diğerlerinin  üzerinde  bakışlarını  gezdirdi!  Ana  kraliçe  birinci  gemide yolculuğunu  sürdürüyordu.  Artemisia  ve  kızı  önlerinde,  dalga  çukurunda ilerleyen  geminin  şişen  yelkenine  bakmaktaydılar.  Fırtınanın  savurduğu  her dalgada  atların  kişneyişini,  korku  içindeki  maymunların  ve  papağanların çığlıklarını, birkaç adım önlerinde sağlama alınmış arabaların tekerleklerini tutan urganların gıcırtısını işitiyorlardı. Kendir ip her an kopabilir, arabalar küpeşteye kadar yuvarlanıp her ikisini de ezebilirdi.</p>
<p class="calibre1">Üç gündür, fırtına kraliyet filosunun Douvres'a yanaşmasını önceden bilindiği biçimde  engelliyordu.  Dalgalar  ve  çakan  şimşekler  arasında,  karada  kıpırdanan küçücük  insanlar  fark  ediliyordu.  Büyük  bir  olasılıkla  I.Charles'ın  hanesinden soylular, Majesteleri Ana Kraliçe'nin gelişini sabır içinde bekleyen kentin belediye başkanı  ve  önemli  kişileri  olmalıydılar.  Ama,  çiçeklerle  süslenmiş  kayıklardan hiçbiri onlara ulaşmak amacıyla limandan ayrılma tehlikesini göze alamıyordu.</p>
<p class="calibre1">Marie  de  Medicis  ve  adamları,  dünyayla  ilişkisi  kesilmiş  durumda,  sallantı içinde,  kararsız,  kıyının  birkaç  mil  açığında  çarpalayıp  duruyorlardı.  "Amaca  bu denli yakınken," diye düşünüyordu Artemisia... (bu kadar yakınken!) Dalgakırana savrulmuş  kayıklara,  kayalara  çarpıp  parçalanan  sallara  ve  kıyıdaki  insanlara bakıp duruyordu. Belki Orazio da bu kalabalığın içindeydi. "Ben ona ulaşabilecek miyim acaba?"</p>
<p class="calibre1">- Ölmeyeceğimizden emin misin? diye sordu Francesca.</p>
<p class="calibre1">Ablası  gibi,  insanı  yüreğinden  vuran  ve  rahatsız  eden  sorular  sorma yeteneğine  sahipti  o  da.  Ama,  Prudenzia'nın  düş  gücü  onda  yoktu,  tehlikeyi kestiremediği  iiçin  korkuyu  da  bilmiyordu.  Ergenlik  dönemindeydi,  ama annesinden daha uzun boyluydu. Artemisia'mn gençliğinde olduğu gibi, o da sıska abir bedene sahipti.</p>
<p class="calibre1">- Bak, diye üsteledi: Kusmayan kadınlar papaza günah çıkartıyorlar. Karşılıklı helalleşiyorlar birbirleriyle, kucaklaşıp ağlıyorlar. Ölmeye hazırlanıyorlar.</p>
<p class="calibre1">Artemisia arkasına dönmedi.</p>
<p class="calibre1">Rüzgâr  alnına  çarpıyordu,  ama  deniz  tutmasından  dolayı  sararan  rengini pembeleştirmiyordu.  Saçları  her  zamankinden  daha  koyu  kahverengi,  hatta yağmur  altında  neredeyse  kapkaraydı,  tek  bir  ak  teli  yokmuş  gibi  kara gözüküyordu.</p>
<p class="calibre1">Yaşı  ilerledikçe  bedeni  ağırlaşmıştı.  Temmuz  ayında  kırk  beşine  basmıştı.</p>
<p class="calibre1">Dimdik  duruşluydu,  gözleri  bir  vakitlerin  aynı  ateşiyle  parlıyordu.  Yine  de, rıhtımdaki  topluluğu  araştırıp  duran  bakışlarındaki  sıkıntı,  gözyaşı  perdesi ardından kıvılcımlar saçar gibi gözüken koyu kahve gözbe-bekleri, sabırsızlıktan daha ötesini ele veriyordu: Korkusuz demlemeyecek bir tür ateş.</p>
<p class="calibre1">Sonuçta  gemi,  Douvres'da  limana  yanaşamadı,  fakat  üç  gün  sonra,  Essex'de, Harwich  Limanı'nda  yanaşmayı  başardı.  Ana  Kraliçe  Marie  de  Medicis,  tam  bir hafta  dinlendi  orada,  sonra  tantanalı  bir  törenle,  kortej  halinde  başkente  doğru yola koyuldu.</p>
<p class="calibre1">I.  Charles,  kayınvalidesini  karşılamaya  -doğrudan  kendisi-Londra  Kapısı'na geldi.  Çevresindeki  soylular  arasında  sarayın  bildik  ressamı  yoktu.  Orazio Gentileschi,  kızına,  onu  Greenwich  Şatosu'nda  beklediği  haberini  gönderdi.  Onu Thames  Nehri  kıyısındaki  bir  sarayda  karşılayacaktı.  Tüm  yaşamı  boyunca korktuğu buluşma anını, yaşlı sanatçı yine ileri bir tarihe atıyordu.</p>
<p class="calibre1">Kuşku yok ki, Orazio onu yardım etmesi için çağırmıştı; Artemisia'ya ihtiyacı vardı. Bir zamanlar Agostino Tassi'nin önsezilerine dayanarak söylediği gibi, onu, başladığı işi bitirsin diye çağırmıştı.</p>
<p class="calibre1">"Gentileschi  Atölyesi"ni  kursun,  tamamlayamadığı  o  devasa  yapıtı,  bitirsin istiyordu.  Ama  bu  istek  şimdilik  bir  bahane  gibiydi.  Bu  görüşme  için  aylardır hazırlanıyordu ve karşılaşmalarının görkemli olmasını istiyordu. Orazio, her şeyi sahnelermişcesine kafasında tasarlamıştı... Ölümün eşiğindeyken kendine yakışır bir karşılaşma istiyordu. O sahada, yani, yeniden buluşma anında bile...</p>
<p class="calibre1">Artemisia hemen onun peşinde, birkaç adım gerisindeydi. La Haye'e  beraber gittikleri  yol  boyunca  hep,  Marie  de  Medicis'yi  etkilemeye  çalışmıştı.  Sapkınlar ülkesinde,  kimliği  belirsiz  bir  yolcu,  sonsuz  bir  kısır  döngü  içinde,  bütün kötülüklerin  yerle  bir  ettiği  kırık  yürekli  bir  gezgin  gibi  sunmuyordu  kendini.</p>
<p class="calibre1">Tersine,  kendisi  gibi  İtalyan  ve  Katolik  olan  bir  kraliçenin  maiyetinde  bir hanımefendi,  sorguçlu  arabalardan  ağır  ağır  çıkan  bir  aristokrat  gibi görünüyordu.</p>
<p class="calibre1">Boru  sesleri  arasında,  yol  boyunca  İngiltere  kentlerinden  şölenlerle  geçen Majesteleri I. Charles'ın huzuruna, kendi babası tarafından değil de, üç kralın anne ya da kayınvalidesi olan bir şahsiyet tarafından çıkarılıyordu.</p>
<p class="calibre1">Orozio  ve  Artemisia'nın  her  ikisi  de,  içlerinden  birinin  kibirli  burnunun kırılmasını arzuluyordu. Her ikisi de, kendi yeteneğine güveniyordu.</p>
<p class="calibre1">Kız  evlat  olarak  sevgisi,  Artemisia'nın  çılgın  serüvenine  yön  vermiş,  baskın gelmişse de, sevgi bunun yalnızca bir yönünü oluşturuyordu.</p>
<p class="calibre1">Zira  aralarında  son  bir  düello  söz  konusuydu!  Kararı  Tanrı  katına götürüyorlardı;  âdeta,  yargının  "kim  haklı?"  sınamasına  başvuruyorlardı!  Artık Tanrı bu sancılı soruya bir yanıt vermeliydi: "Ustası mı, öğrencisi mi? Babası mı, kızı mı, hangisi en büyük ressamdı?"</p>
<p class="calibre1">Bu  kapışma  için, ta Floransa'daki  ilk  başarılarından bu  yana, peşinde  olduğu bu gerçek için, Artemisia meydan okuyordu.</p>
<p class="calibre1">"İngilizler  anlaşılmaz  bir  halk  [...].  Ziyaretlerine  bir  karşılık  vermek  için aştığınız  deniz  onların  mizaçlarının  bir  göstergesidir."  Elçisinin,  Londra'daki Katoliklerin  inanç  özgürlüğü  üzerine  hazırladığı  raporu  çok  iyimser  bulan  Papa VIII.  Urbain,  uyarıcı  nitelikteki  konuşmasında  -içine  doğmuş  gibi-Papalık Büyükelçisi'ne düşüncelerini böyle ifade ediyordu.</p>
<p class="calibre1">Bu  aşırı  iyimser  yaklaşım  zaten  I.  Charles'ın  bütün  çevresinin  yakalanmış</p>
<p class="calibre1">olduğu bir hastalıktı. Otuz Yıl Savaşı ana kıtayı kasıp kavuruyordu ve Ana Kraliçe Marie de Medicis, İngiltere'ye doğru yola çıkıyordu. Ama İngiltere kralı kendisini Hıristiyan  dünyasının  en  mutlu  hükümdarı  olarak  nitelendiriyordu.  Doğruyu söylüyordu:  Hayal  içinde  yaşıyorlardı,  sanatı  koruması  altına  alarak,  tablolar biriktirerek,  I.  Charles  hayalini  gerçekleştirmekteydi.  Sürekli  var  olan  değişmez bir  toplumun  biçim  ve  simgelerini  denetimi  altına  almak;  krallığını  savaş</p>
<p class="calibre1">çığlıklarından  ve  dünya  zevklerinden  soyutlamak;  sanatçı  dünyasına,  kendisine hizmet  etmesi  için  egemen  olmak,  İngiltere  parlamentosunu  emri  altına  aldığı gibi, sanatçılara da hükmetmesini sağlıyordu.</p>
<p class="calibre1">Sarayın  düzenlediği  sayısız  eğlenceler  sırasında  kral  ve  kraliçe,  sahneye simgesel giysileriyle Olimpos tanrıları gibi yukarıdan sahneye, şimşek gürültüleri ve efektleri içinde inerlerdi. Bunları, krallığın mimarı ünlü İnigo Jones, onlar için özel olarak düzenlerdir.</p>
<p class="calibre1">Bu ünlü mimar, Hanriette Marie'nin isteği üzerine İngiltere'nin, VIII. Henri'den bu  yana  görmüş  olduğu  Katolik  havailiğin  ve  Roma  türü  kiliselerin  en gösterişlisini -Somerset Chapel-inşa etmişti.</p>
<p class="calibre1">Altın ve gümüş anmalıklar, kudas kitapları, kupalar; işlemeli atkılar; ayinlerin görkemi  -  üstünlüğün,  gerçek  imanın  belirtisi-ruhları  sarsmak,  yüreklere dokunmalıydı.  En  azından,  kraliçenin  Fransisken  papazlarının  istekleri  bu doğrultudaydı,  Henriette-Marie,  Fransa'dan,  sapkın  bir  ülkedeki  halka  egemen olup onları döndürmek, yola getirmek için ayrılmıştı. Evliliği, yalnızca siyasal bir bağ, özel ya da dinsel bir görev gibi görünüyordu. Ta gönülden duyulan bir Tanrı çağrısı.  Roma  ve  Paris'in,  kraliçeden  İngiltere'yi  imana  getirmesinden  başka  bir şey  beklediği  yoktu.  Bir  Protestan  ile  birleşmesine  izin  veren  özel  belgeyi imzalayarak,  Papa  VIII.  Urbain,  kraliçenin  vaftiz  babası,  "Baskı  altında  ezilen halkının Esther'i", Katoliklerin koruyucu meleği olmasını kesin biçimde istemişti ondan.  O  zaman,  I.  Charles'ın  ve  Henriette-Ma-rie'nin  yaşamlarının  en  ince ayrıntısına dek birlikte karar verecek biçimde birbirlerini deliler gibi sevecekleri kimsenin  aklından  geçmemişti.  Birliktelikleri,  sevgisi,  kralı  olsa  olsa  sofuluğa itebilirdi:  Şu  kilise  -  Somerset  Chapel-I.  Charles'ın  sevgili  karısına  armağanı oluyordu.</p>
<p class="calibre1">'İyi'  niyetli  kral,  manevra  alanının,  bütün  Avrupa'yı  ve  kendi  ülkesini  ayağa kaldırıp sarsmakta olan dinsel bağnazlık içinde daraldığını ve bu nedenle kendine rahat  bir  yol  açamayacağını  kestiremiyordu.  Kuşkusuz,  yüz  yıldır,  Anglikanizm, tebaasının resmi dini olmuştu. Ama, VIII. Henri tarafından kurulan inanç biçimi, yadsınan  bir din  olarak  kalıyordu:  İngiliz Kalvinistlerin  büyük  bir  bölümü,  papa dini olan Katoliklikle arasında çözümlenemeyecek bir anlaşmazlık görüyordu. Bu katı bölücü edimin üyelerine "Püritel" deniyordu.</p>
<p class="calibre1">Daha saf bir Hırıstiyanlık yanlısı kişiler, kurtuluşu yalnızca İncil'de buluyor ve tinsel  başkan  olarak  kralın  gücünü  kabul  etmeyip,  bütün  saray  sanatlarını  da mahkûm  ediyorlardı.  Onların  gözünde  resim,  müzik,  şiir,  duyuları  büyülüyor  ve ruhları  bozuyordu.  Güzellik  yalnızca  bir  tuzaktı,  Seylan'ın  insanları  mahvetmek için girdiği bir kılıktı.</p>
<p class="calibre1">1638 yılı sonunda, dinsel anlaşmazlıkların krala bağlı Anglikanlarla, İskoçyalı Presbiteryenler  arasında  iç  savaşa  dönüştüğü  bir  sırada;  Londralı  Püritenler, Kraliçe  Henriette'i  ülkedeki  bütün  felâketlerden  sorumlu  tutarak  suçladığı  bir sırada,  Ana  Kraliçe  Marie  de  Medicis,  dört  yüz  atı  ve  altı  arabasının  ardındaki markiz ve barones, cüce, keşiş ve günah çıkartan papaz sürüsü olduğu halde, kent içinde  cirit  atıyordu.  Ortadaki  varlığı,  davranışları,  Protestanlara  meydan okumayı  hedef  alan  korkunç  bir  kışkırtma  hareketinden  başka  bir  şey  değilmiş</p>
<p class="calibre1">gibi  görünüyordu.  Kendini  dine,  imana  adamış  kraliçe,  küçük  dua  yerini, mumlarla aydınlatılan cenaze odasına dönüştürüyor ve duymak isteyen herkese damadının  doğru  yola  döndürülmesin!,  kendisinin  üstlendiğini  bağıra  çağıra söylüyordu...</p>
<p class="calibre1">Durum  böyleyken,  I.  Charles'ın  mezhep  değiştirmesi  İngiltere'nin,  Kralın  bir Katolik  kadınla  evlenmesinden  bu  yana  beklediği  bir  ihanetti.  Halkının  ona duyduğu güvensizlik, Mantova yapıtlarının  gemiden boşalttırmasıyla başlıyordu.</p>
<p class="calibre1">Bugün Anglikan ve Püritenler parklarda kalçalarını açıkta bırakan yüzlerce çıplak heykele,  şatolarda  biriken  put  benzeri  tanrıçalara,  mihraplarda-ki  tablolara, galerileri süsleyen meleklere ve haçlara kuşkuyla bakmaktaydılar.</p>
<p class="calibre1">Hazineye  bu  kadar  pahalıya  patlayan,  Protestanların  Re  Adası  önünde uğradıkları  bozgunda  büyük  payı  olan  bu  denli  değerli  eşya  konusunda  ne düşünebilir  ki  insan?  Dört  yıldır,  Roma'dan  gelen  sandıklar,  tabloların  yerine varması,  Papa'nın  hazinelerine  kattığı  heykeller,  Londralıların  kafasını karıştırıyordu. Acaba kral ruhunu şeytana mı satmıştı?</p>
<p class="calibre1">Katoliklerin umutları ve protestanların korkuları, I. Charles'ı amaçlarından çok başka  şeylerdi.  Kral  dinsel  törenlerde,  güzelliğin  rolü  ve  işlevi  üzerine düşündüğünde,  mezhep  değiştirmek  fikrini  aklının  ucundan  bile  geçmiyordu.</p>
<p class="calibre1">Krallığının  ruhani  başkanı  ayrıcalıklarından  vazgeçme  kararında  değildi,  ama bunları  tamamen  Papa'ya  bırakmaya  niyetili  de  değildi!  İşte  bunu  kimseler anlamıyordu:  Katolikler  ve  Püritenler,  kraliçenin  onun  yüreği  üzerinde  etkili oluşuna  ve  Papa'nın  armağanlarının  kralın  ruhunu  efsunladığına  inanmakta uzlaşıyorlardı. Aşkın baş döndüren coşkusu ve sanatın etkileme gücü -kimilerinin gözünde Şeytanın kötülük ortağı; kimilerine göre de Tanrı'nın yardımcıları-kralın tablolara,  din  yolunda  şehit  edilenleri  gösteren  resimlere,  Maria  Magdakna'nın Kendinden  Geçişi  ve  Majesteleri  Kılığında  Meryem  gibi  konulara  olan  ilgi  ve tutkusu, Londra'da, günaha girmeyle aynı anlama gelir olmuştu. Marie de Medicis, resmin, damadının, aklı üzerindeki etkisine o denli inanmıştı ki, bir zamanlar Orazio Gentileschi'nin  fırçasını ona bırakmıştı ve bu gün de  bir başka ressamın, bir Katolik  ve  Roma  kökenli  İtalyan  ressamınkini  yine  ona  getiriyordu.  Niçin kanşıyordu  acaba  bu  işe?  "Kim  ki  Vatikan'ın  kutsanmış  tohumları,  madalyonları ve  papa  tarafından  kutsanmış  gibi  görünen  her  türlü  nesneyi;  örneğin  mihrabı gösteren  tabloları,  dinsel  resim  ve  tasvirlerle  haçları  İngiltere'ye  getirir,  o  kişi krala  karşı  gelme  suçunu  işlemiş  olacak,  suçlanacaktır,"  diye  yasaya  özel  bir madde  konmuştu.  I.  Elisabeth  döneminde  aynı  biçimde,  Katolik  putperestler hapse atılacaktır. Oradan tahta bir kafes üstünde sürüklenecek, cellat onu işkence direğine bağlayacaktır.</p>
<p class="calibre1">Boğulmadan biraz önce, cellat onu asılı tutan ipi kesecek, büyükçe  bir ateşin yanına, yere yatıracaktır. Onu çırılçıplak soyacak ve adını söylemeye utandığımız organını kesecek ve o şeyi ateşe atacaktır.</p>
<p class="calibre1">Sonra cellat onun karnını yaracak, bağırsaklarını sökecek, hâlâ çarpmakta olan kalbini  çıkartacaktır  ve  yüksek  sesle:  'İşte  bir  hainin  yüreği!'  diye  haykırarak İngiliz halkına gösterecektir!"</p>
<p class="calibre1">İşte  bu  tür  gelenekleri  olan;  papanın  Deccal,  Katolik  bir  kişinin  bir  Yahudi Judas  ve  ressamın  da,  bir  kafir  olarak  görüldüğü  bir  ülkede,  Orazio  meslek yaşamının  başyapıtını  bitiriyordu:  Kraliçe  Henriette-Marie'nin  Greenwich'teki <i class="calibre3">Delices</i>* adını taşıyan evindeki balo salonunun tavanı için gerçekleştirdiği, dokuz devasa tuvalden oluşan yapıtı.</p>
<p class="softbreak"> </p>
<p class="calibre1"><i class="calibre3">* Delices: Büyük zevkler, mutluluklar. </i></p>
<p class="calibre1">Babasına doğru yaptığı uzun yolculuğu boyunca, Artemisia onu bir daha hiçbir zaman görememe korkusuna kapılmıştı. Douvres ve Harswich surlarına yaklaşan geminin  güvertesinde  dimdik  durmuş,  İngiltere  kıyılarını  gözleriyle  taramıştı.</p>
<p class="calibre1">Kıyıda kardeşi Francesco'yu tanıyınca, uzun boylu siluetinin ona doğru ilerleyişini görünce  -  umduğu  adam  yerine  bu—  hiç  kuşkusu  kalmamıştı:  Evet,  çok  geç kalmıştı. Orazio çoktan ölmüş olmalıydı. Onu kaybetmenin acısı öylesine yıldırım gibi vurmuştu ki, üzüntüsü artık hiç gitmeyecekti.</p>
<p class="calibre1">Tepeden tırnağa ürperdi. Francesco onu daha sonra bu konuda rahatlattıktan, babalarının  olabildiğince  iyi  olduğu  üzerine  yeminler  edip,  bir  tutsak  gibi çalıştığını,  zamanının  bir  dakikasını  bile  boşa  geçiremeyeceğini,  tüm  gücünü yapıtına harcadığını anlattıktan sonra bile, Artemisia'mn acısı dinme-mişti. Nasıl olur?  O,  çağrısına  yanıt  verip  bütün  Avrupa'yı  aşıp  gelsin,  küçücük  kızını  binbir tehlikeye atsın, ama babası bir karşılama özverisini göstermesin!</p>
<p class="calibre1">Kiminle alay ettiğinin farkında mıydı? Öfke içindeydi, bozulmuştu.</p>
<p class="calibre1">Yaşlı sanatçının bu son çağrısını kabalık göstererek reddetti: Hayır, Greenwich Şatosu'na, onun atölyesine gitmeyecek onunla buluşmayacaktı.</p>
<p class="calibre1">Artemisia, White-Hall Sarayı'nın Bear adlı galerisinin yüksek pencerelerinden nehre  bakıyordu.  Şatonun  dibinde  bir  direkler  ormanı  sanki  tüm  perspektifleri kapatıyordu.  Kentin daracık  patikaları,  kurşuni renkli sulara atılmak  için  uzayıp gidiyorlardı.</p>
<p class="calibre1">Nehrin  aşağı tarafında,  taş  bloklar  ve  ağaç  kütükleriyle  yüklü  koca  mavnalar depoların  önüne  yanaşmaya  çalışıyorlardı.  Açık  denizde,  küçük  tonajlı  gemiler toplarını  kimbilir  hangi  elçi  için  gümbürdetiyor;  yaylım  ateş,  İstakoz  satan kadınların  çığlıkları, işkembe  satıcılarının  küfürleri  ve  arabacıların  hakaret  dolu sözleri  arasında  yankılar  yaparak  yayılıyordu.  Londra,  bir  gürültü  ve  patırtıydı kentiydi sanki.</p>
<p class="calibre1">Artemisia,  alnını  cama  dayamış,  gözünü  akıp  giden  suşeridinden,  kentin  can damarı olan Thames'ten ayıramıyordu. Kayıklar, mavnalar, sallar ve Londralıların nehri  geçişte  kullandıktan  tek  araç  olan,  küçük  tekne  filosu  bir  kıyıdan  ötekine gidip geliyordu. Zira krallığın bu en geniş kentinin tek bir köprüsü vardı. London Bridge;  dükkânları  ve  evleriyle  tıklım  tıklım  ve  ölüme  mahkûm  edilenlerin kazıklara takılı kafalarının dikildiği kapısı ile, tıkış tıkış.</p>
<p class="calibre1">"Gelmeyecek,"  diyordu  babasını  düşünerek,  "onu  daha  fazla  beklememin  bir anlamı yok... Tanrım o, ilk adımı atmaktansa ölmeyi yeğler." Her şeyi kabullenmiş</p>
<p class="calibre1">bir  halde,  bir  zamanlar  Sanatçılar  Mahallesi'nde,  her  iki  ressamın  da  kendini ötekinden  üstün  gördüğü,  selamlaşmayı  reddettikleri  zamanlardaki  terslikler aklına  geliyordu.  Corso  Sokağı'nda,  Gentileschi  ile  Baglione'nin  karşılaşmalarını anımsıyordu,  her  ikisi  de  ötekinin  şapkasını  önce  çıkarıp  selam  vermesini beklerdi.  Bu  selam  ve  öncelik  hakkı  sorunu,  şapka  çıkarma  davaları,  sonunda onları  iftira  davalarına  kadar  götürmüştü,  "Babam  gelmeyecek."  İçini  çekti Artemisia. Eğer kış olmasaydı, çoktan dönüş için gemiye binmiş olurdu. İngiltere Sarayı'nın  onu  iyi  karşılamadığı  için  değildi  elbette!  Kral,  kraliçe  ve  ana  kraliçe onu ilgiye boğuyorlardı. Kızı Francesca ile birlikte Saint James Sarayı'nda, Marie Medicis'nin  maiyetindeki  hanımlara  ayrılan  dairelerde  kalıyordu.  Orada, Tiziano'nun  tuvallerini  hayranlıkla  izliyordu.  Kendi  elinden  çıkmış  portresi  de, Hampton Court Krallık Konutu'nun baş köşesindeydi. Günde iki kez, saray efradı Artemisia Gentileschi'nin portresinin önünden geçmekteydi. Tıpkı, kendisinin de Nicholas  Lanier'nin  portresi  önünden  geçmesi  gibi.  Müzisyenin  Van  Dyck tarafından  yapılmış  portresi,  Artemisia'nın  arkasındaydi:  Whitehall'da;  Bear Gallerisi'ndeki otuz beş tablo arasında, bu tuval bir başyapıt özelliğini taşıyordu.</p>
<p class="calibre1">Artemisia'nın  ona  bakmaya  cesareti  yoktu.  Zira,  her  ne  kadar,  Artemisia Gentileschi  ve  Nicholas  Lanier'nin  yüzleri,  krallığın  en  tepesinde  duvarlarda güzellik yarışına girmiş olsalar da, modellik yapmış olan her iki sanatçı da henüz yeniden  karşı  karşıya  gelmemişlerdi.  Lanier,  küllenmiş  aşkının  yaratacağı kargaşadan mı kaçıyordu? İngiltere'ye geldiğinden bu yana Artemisia onunla ilgili bilgiler  ediniyordu.  Elli  yaşındaki,  Nicholas  Lanier  hâlâ  ele  avuca  sığmaz, korkusuz bir erkek ve mükemmel bir müzisyen sayılıyordu.</p>
<p class="calibre1">Çocuğu  yoktu.  Dolaşıp  duruyordu  yeryüzünde,  ama  dönüp  dolaşıp  yine  de eşinin,  akıllı  bir  kadın  olup  gölgede  kalmayı  bilen  tatlı  Elisabeth'in  yanına dönüyordu. Bu gün acaba nasıl biri olmuştu Nicholas, neye benziyordu? Yerinde duramayan Artemisia pencereden ayrılıp görkemli tablolara yanaştı.</p>
<p class="calibre1">Tuval,  ilişkilerinin  sürdüğü  dönemde,  belki  de,  Venedik'ten  sonra  Anvers'e geçtiği  dönemde  yapılmış  olmalıydı.  Artemisia,  onun  bu  kırmızı  çizgili  hırkasını omuzuna  atmak  için  kolunun  altında  katlayarak  topladığı  pelerinini, parmağındaki  şövalye  yüzüğü  iyi  tanıyordu.  Belleğinde  yer  etmiş  nice  anı arasında bu çok sevgili yüzü, ona bakar gibi eğilen ve ona hâlâ bir şeyler soran şu gri  gözleri  ve  bakışlarındaki  sert  yoğunluğu  yakalıyordu  yeniden.  Artemisia,  sol elin hemen üzerinde yapılan değişiklikleri incelemek amacıyla ilerledi: Van Dyck -</p>
<p class="calibre1">belki de Lanier mi?- elinde tuttuğu lavtayı silmiş, yerine bir kılıç tutuşturmuştu.</p>
<p class="calibre1">Saray  nedimleri,  bu  portrenin  niteliğinin,  I.  Charles'da,  tabloyu  yapan  sanatçıya hayranlık  uyandırdığını  anlatıyorlardı.  Van  Dyk'ı,  Orazio  Gentileschi'nin  aldığı  -</p>
<p class="calibre1">zaten  oldukça  dolgun-ödentilerden  iki  kat  daha  fazla  bir  ücret  karşılığı İngiltere'de oturmaya davet etmişti kral.</p>
<p class="calibre1">Artemisia'nın yüzünde bir gülümseyiş belirdi. Bu ayrıntı nasıl olmuş da daha önce  gözünden  kaçmıştı?  Anvers'li  ressamın  bu  yapıtında,  çok  iyi  bildiği  bazı teknikleri  yakalıyordu  Artemisia.  Model  -  Nicholas-kahverengi  bir  duvar  pano önünde  ayakta  duruyor  gibiydi.  Sol  tarafta  neredeyse  tuvalin  dörtte  birini kaplayan bir manzara; gökyüzünün bir ayrıntısı görüş ufkunu açmakta... Duvarla gökyüzü arasındaki sınırı belirleyen nokta, taş desenleri, arasında belli aralıklarla çıkıvermiş  bitkiler,  sarkan  yapraklar,  hepsi  babasının  biçemini  çağrıştırıyordu.</p>
<p class="calibre1">Bunlar onun tipik motifleriydi...</p>
<p class="calibre1">Gentileschi'nin Van Dyck gibi bir büyük sanatçıyı etkilemesinde hiçbir şaşırtıcı yan yoktu: Her iki sanatçı aşağı yukarı on beş yıl önce Cenova'da tanışmışlardı. Ne var  ki,  Nicholas'ın  yüzünün,  Orazio'nun  resim  tekniklerinin,  aynı  tuvalde  bir araya geldiğini görmek Artemisia'yı beklenmedik biçimde heyecanlandırmıştı. Bu, yolculuğa  karar  verirken  kafasına  koyduğu  şeye  ulaşmak  gereksinimi uyandırıyordu Artemisia'da. "Hemen yarın gidip göreceğim işini."</p>
<p class="calibre1">Birden  bu  karara  vardı.  Hemen  Greenwich'e  gidecekti.  Bir  kereliğine.</p>
<p class="calibre1">Babasının  yapıtını  görüp,  ondan  beklediği  işin  büyüklüğüne,  kendi  yaşamına, geçmişe  ve  geleceğe  ilişkin  kararlarını  verecekti.  Yarın,  kafasına  adeta  saplanan bu soruya yanıt bulacaktı: Artemisia Gentileschi'nin sanatının değeri nedir?</p>
<p class="calibre1">Sisler  içerisinde,  ayak  sesleri  tahta  döşemede  çınlıyordu.  Nehrin  sularına dalacakmış gibi uzanan dalgakırana indi, gel-git nedeniyle suları alçalan Thames Nehri, uzaklara çekiliyordu.</p>
<p class="calibre1">Ani bir kararla, Orazio'ya duyduğu kavuşma isteği; sabahın köründeki bu telaş, birden  verilmiş  bir  kararla  ortaya  çıkmış  olan  Orazio'yla  konuşma  isteğini,  bir sevgi  gösterisiymiş  gibi  düşündürse  de,  yine  de  Artemisia  kendisini  bekleyen tuzakları aklından çıkarmıyordu. Dahası, bunlara büyük bir özenle hazırlanmıştı.</p>
<p class="calibre1">Önce,  giyeceği  tuvalet  için  hazırlık  yapmıştı.  Evlenme  teklif  eden  taliplisiyle buluşmaya  giden  bir  sevgilinin  titizliği  içinde  giyinmişti.  Soğuk  hava  ve  rüzgâr, onu, samur kürküne sarınmaya zorluyordu. Eh, bu iyiydi.</p>
<p class="calibre1">Kürk  kapşonunun,  saç  bukleleriyle  karışan  ışıklı  yansısı  gözünü  alıyordu.</p>
<p class="calibre1">Yalnızca gözleriydi ortada kalan; zira bir maske takmıştı yüzüne. Ne casuslardan kaçmak için, ne Venedik'te ve ne de karnaval kalabalığına karışıp gitmek içindi bu maske. Bütün İngiliz soyluları gibi maskeyi tenini kızartı ve çatlaklardan korumak için  takmıştı.  Etekliği,  eldiveniyle  aynı  kahverengi  tonundaydı.  Geniş  tuvaletinin bütün pillerini önde toplamıştı. Drapelerin devinimi, belinden üstünün; bedeninin güzelliğini  ortaya  çıkarıyor  ve  ayakkabılarının  gül  biçimli  rozeti  ile  yüksek ökçelerini  ortaya  çıkarıyordu.  Nehirde  karşıya  gidip  gelen  çok  sayıdaki kayıklardan birine seslendi uzaktan.</p>
<p class="calibre1">Yağmurlu  havalarda  yolcuların  barınak  altında  olmasını  sağlayan  kabin  ile köprü  arasındaki  açıklıkta  bir  tabureye  oturarak,  kendisini  onu  babasına  kadar götüren son yolculuğa bırakıyordu. Londra'nın  çatılarında, diken gibi sıralanmış</p>
<p class="calibre1">bacalardan kara duman şeritleri yükseliyordu. Bunlar, Newcastle madenlerinden çıkartılan  kömürün  dumanlarıydı.  Yirmi  yıldır,  bütün  evler  kömürle  ısıtılıyordu.</p>
<p class="calibre1">Hava kirliliği, geniz yakan, yanmış kömürlerden çıkan koku, öylesine berbattı ki, ağaçlar  bu  havada  soluksuz  kalıp  ölmekteydiler.  Pis  kokuyu  önlemek  ve  havayı temizlemek için her evde dolap  kapaklarının topuzlarına, kuru lavanta, biberiye ya  da  yasemin  dolu  çiçek  keseleri  asıyorlardı.  Bu  renkli  küçük  keselerden İngiltere Kralı'nın resim galerilerinin kapılarını açan gümüş kaplama anahtarların ucunda da bulunurdu. Londra'ya geldiğinden bu yana, her an, farkında olmaksızın burada bulduğu, gördüğü her şeyi, İtalya'da bıraktığı şeyle karşılaştırıyordu. Onda ne bir pişmanlık, ne bir eskiye özlem olmadığı gibi, kendisini çevreleyen her şeyin belli bir düzen içinde dökümü, sayımı da söz konusu değildi. Işığın soğukluğunu, renklerin  tekdüzeliğini,  araç  gereçteki  yapmacıklığı,  tüm  bu  tuğlaların  ve  bu tahtanın hüznünü saptıyordu. Yeni saray bloklarının ve mermerle kaplı Whitehall Malikanesi'nin  önünden,  nehirden,  bütün  bu  parıltı  ve  güzellikten  hiç etkilenmeden,  ağır  ağır  geçip  gidiyordu.  Onun  gözünde  bütün  manzara  kara  ve sivriydi.  Dahası,  bahçelerin  uyumu,  küçük  duvarların  avlular  oluşturması, kavakların  dizi  dizi  durması  ve  okların  sıralanışı,  Westminster  Katedrali'nin  iki kulesinin kusursuz simetrisi ona boğuk, sıkıcı geliyordu. Gördüğü ya da duyduğu her  şeyde,  hareketlerde,  Londra  yaşamında,  insanı  tehdit  eden  bir  şeyler buluyordu.  Sanki  önleyemediği  bir  şiddet  kuluçkaya  yatmış  da  onu  bekliyordu.</p>
<p class="calibre1">Başının  üzerinde  dönen  kargaların  gakla-ması,  bir  zamanlar  Tiber  Irmağı üzerinde  kuşların  dönüp  durması  gibi,  ona  Roma'daki  martıların  çığlığının korkunç  bir  yankısıymış  gibi  geliyordu.  Çocukluğunun  kenti  belleğinden  hiç çıkmıyordu: Napoli Körfezi, Venedik'in gizemli havası, ya da Floransa'nın o nefis zerafeti;  Ro-ma'nın  ışığı  onda  saplantı  gibiydi,  onun  için  geçmişi  simgeliyordu.</p>
<p class="calibre1">Uzakta,  sular  alçaldığı  için  kıyıya  vuran  kayıklar,  ters  çevrilmiş  tekneler,  yere yatmış  direkleri,  gemilerin  dibinde  kıpırdanıp  duran  kırmızı  üniformalı  küçük insanlar, ağlarını onaran ya da balçık içinde çivi ve kurtçuk arayanlar, kafasında bildik  bir  görüntü  çağrıştırıyorlardı:  bir  zamanlar  Agostino  Tassi'nin  yaptığı büyük deniz resimlerinden birini. Artemisia onu Greenwich'teki şatoda bekleyen yüzleşmeyi  düşünerek,  uyuşukluğundan  kurtulmaya  çalıştı.  Orazio'nun Harwich'te  olmayışı,  buluşmalarındaki  tüm  duygusallığı  silip  süpürmüştü,  en azından  Artemisia'nın  düşündüğü  buydu.  O,  babasına  karşı  hiçbir  şey hissetmediğini  sanıyordu...  Dahası,  artık  onun  kim  olduğunu  hatırlamıyordu.</p>
<p class="calibre1">Eskiden,  o  yok  olan  kişiye  sevgi  gösterisinde  bulunduğunda,  onu,  annesinin öldüğü  sıralardaki  haliyle  anımsıyordu:  Değerli  ve  şefkatli,  soğuk  bir  görünüm altında, dünyanın bütün tutkusunu ve sevgisini gizleyen bir varlık olarak.</p>
<p class="calibre1">Büyük  bir  dikkatle  üstüne  titreyen  bir  baba;  onu  her  zaman  yanı  başında isteyecek denli çok seven bir usta; bir hoca gibi çok eskiyen bir görüntü kalmıştı babasından.  Ama,  güven  veren  bu  kişinin  yanına,  belleği  bir  başkasını  daha koyuyordu: Öylesine solgun, ince dudaklı, öylesine ateşli gözleri olan, insanın içini okuyan türden; Artemisia'nın aldattığı, ihanet ettiği ve ne pahasına  olursa olsun güvenini  ve  sevgisini  yeniden  kazanmak  zorunda  olduğu  bir  adam.  Bütün  bu yansımalar Thames Nehri'nin sırsız aynasında ve umursamazlık gibi ele aldığı şu sis içinde belirmekteydi.</p>
<p class="calibre1">Yirmi  yıla  yakın  bir  süre  bu  karşılaşmayı  istemiş  olmasına  karşın,  yolculuğu sırasında  aylar  boyunca  kendini  buna  hazırlamış  olsa  da,  Artemisia  bu  son  kez yüzyüze gelişin doğurduğu böylesi bir heyecan beklemiyordu.</p>
<p class="whitespace"> </p>
<p class="calibre1">GREENWİCH ŞATOSU KRALİÇENİN EVİ</p>
<p class="calibre1">Kasım 1638</p>
<p class="calibre1">Kenarları trabzanla çevrili büyük bir pavyon; tek kat, küçük kareli on dört yüksek penceresiyle, Greenwich'teki, Delices adı verilen beyaz ev, yumru tepeler ve nehrin kıvamları arasında dikilmekteydi.</p>
<p class="calibre1">Yağmur  rengi  bir  ışık  altında,  saray  yavrusu  bir  villa.  İngiliz  bahçesinin,  dip kısımlardaki koyu siyah zemini üzerinde yer alan ve  bir İtalyan prensine ait bir ikâmetgâh.</p>
<p class="calibre1">Kraliçe I. Elisabeth'in önemli adamı, Sir Walther Raleigh'in, çamurlar kraliyet pabuçlarını  kirletmesin  diye  mantosunu  kraliçenin  ayakları  dibine  attığı  yerde kurulmuş  olan  saray  bomboş,  geniş  bir  şantiye  gibi  duruyor;  Artemisia'nın iskarpinleri  tekerlek  izlerinde  toprağa  gömülüyordu.  Titriyor  ve  yolu  çıkarken acele ediyordu. Kardeşi Francesco ile geliş haberini ulaştırmıştı. Bu kez babasının onu  orada,  Great  Hall'da,  iki  taraftan  inişli  merdivenin  tepesinde  beklediğini biliyordu.  Ayrıca,  Orazio'nun  orada,  kırk  dört  metre  karelik,  dokuz  parçaya ayrılmış  bir  tavanı  resimlediğini  biliyordu.  İngiltere  tahtının  ona  sipariş  ettiği Bansın  ve  Sanatın  Simgesi  başlıklı  bir  resim...  Barış,  sanatlar,  bu  ikonografık program,  baba-kız  Gentileschi'lerin  ruhunda  yankılanır  gibiydi.  Orazio  sıkı çalışıyordu. Tondi'ler için yapmayı tasarladığı tavanı kaplayan dokuz kadın figürü, bir  zamanlar  Kardinal  Borghese  için  Esin  Perileri  Pavyonu  'nda  yaptığı  kadın figürlerini  andırıyor  muydu  acaba?  O  zaman  yaptığı  Esin  Perileri,  kızına,  baba kıskançlığının  iş  arkadaşlarının  zevkine  teslim  ettiği,  on  yedi  yaşındaki Artemisia'ya  benziyorlardı.  Acaba  Gentileschi,  yapıtını  başladığı  gibi  mi bitirecekti?</p>
<p class="calibre1">Artemisia,  yüzündeki  maskeyi  çıkarıyor,  merdiveni  çıkıyor,  terası  kapatan parmaklık bölümünü geçiyor. Onu kapıdan uzak tutan kısacık bir mesafe kalmış, orayı aşıyor. Bir an, girişte duruyor, sonra geniş hole giriyor. Mükemmel biçimde, tasarlanmış  kübik  beyaz  salon,  Sarayın  iki  kat  üzerini  bütünüyle  kaplamakta.</p>
<p class="calibre1">Pencereler  arasında,  yaldızlı  altı  kütük  altlık  üzerinde  Mantova  mermerlerini sergiliyor:  Artemisia  hemen  tüccar  Daniel  Nys'in  evinde  gördüğü  Diana  Avda heykelini  tanıyor!  Topuklarını  döşemenin  siyah-beyaz  karolarına  çarpıyor, mücevherleri o sessizlik içinde şıkırdıyor.</p>
<p class="calibre1">Etekleri hışırdıyor. Tek bir mobilya  yok, halı, odayı ısıtacak duvar  halısı yok.</p>
<p class="calibre1">Bu  katta,  duvarlar  boyunca  yine  yaldızlı  bir  balkon,  uzun  bir  ahşap  galeri biçiminde uzayıp gidiyor. Tavanda, geniş kalaslar döşemenin geometrik hatlarını yineliyor: merkezde gül biçimli bir karo, köşelerde kare biçimindekiler; yanlarda ise dikdörtgenler.</p>
<p class="calibre1">Kirişlerin gölgesi her yana gri çizgiler atıyor. Tek renk dokunumu bu işte. Zira tavan  teknelerinde  başka  hiçbir  şey  yok.  Bomboş  çerçeveler  halinde!  Orazio Gentileschi'nin  büyük  yapıtı,  Artemisia'nın  ateş  içindeki  gözleri  karşısında  yok, gözükmüyor.</p>
<p class="calibre1">Yoksa yine mi gizlenecek? Kaçacak mı?</p>
<p class="calibre1">Artemisia, yüzü yukarıya dönük, yerdeki gül biçimli kara taşın üzerinde, holün tam ortasında duruyor. Kattaki galerinin kapı tokmağı açılıyor. Balkonda sir siluet var.  Orazio  Gentileschi!  "Her  zaman  siyahlar  içinde"  1612  yılında,  tecavüz davasının  tanıklarının  ifadelerinde  betimledikleri  gibi.  "Orta  boyda,  zayıf, kemikli."  Ta  kendisi!  Keçi  sakalı  çenesinde,  eskiden  kırdı,  şimdiyse  hepten bembeyaz. Saçları -küçük, çocuk bukleleriyle-onlar da aklaşmış.</p>
<p class="calibre1">Ama  Artemisia'nın  üzerine  indirdiği  bakışındaki  ciddiyet,  hocasının öğrencisine yönelik güvensizlik, hâlâ aynı. Orazio onu tanıyor mu acaba?</p>
<p class="calibre1">Kürküne  gömülmüş,  kadifelere  sarınmış, boynunda  ağır,  kocaman  incileriyle, şakaklarındaki zülüfleri, broşları, tokaları ile, Van Dyk'ın fırçasından çıkmış, uzun boylu  bir  kadını,  Cenova  ya  da  Londralı  bir  soylu  hanımı  çağrıştırıyor.  Croce Sokağı'nın tecavüze uğramış kızı ile bu soylu kadın arasında ortak hiçbir yan yok.</p>
<p class="calibre1">Orazio tereddüt içinde.</p>
<p class="calibre1">Evet,  Francesco  Gentileschi'nin  yineleyerek,  kafa  ütülediği  gibi  hâlâ  güzel!</p>
<p class="calibre1">Ama, yapay, ipeksi, her tür zordan, şiddetten sıyrılmış bir güzellik. Gerçekten de, Orazio'nun kararını etkilemesinden korktuğu -şu dul yaşlı kadın-karşımda mı?</p>
<p class="calibre1">Artemisia da duralıyor; sonra o da rahatlıyor. Değişmemiş!</p>
<p class="calibre1">Sırtındaki hırkası ve kurdelelerine rağmen, Orazio Gentileschi kısacık, küçücük bir  varlık  olmayı  sürdürüyor.  Krallıklarda  dolanıp  durmalarından,  Avrupa saraylarındaki  serüvenlerinden  hiçbir  şey  öğrenmemiş.  Dünyaya  ve  yaşama ilişkin hiçbir şeyi anlamamış.</p>
<p class="calibre1">Artemisia'yı  hâlâ  korkutuyor:  Evet  bu  bakışlarıyla;  başını  döndürüp  belini büküyor, ama heyecanı sonunda geçecek.</p>
<p class="calibre1">Artemisia  dimdik  ayakta  ona  bakıyor:  "İşte  geldim!"  diye  haykırıyor  içinden.</p>
<p class="calibre1">Bir  bakış  bekliyor  tutunacak,  yok!  "Beni  yardıma  çağırdın,  anladım  seni."  Sonra şöyle bir sonuca varacak: "Beni yardıma çağırdığın, işe başlamışsın bile!" Sitemler edecek: "Ne diye beni buralara getirdin?"</p>
<p class="calibre1">Orazio atılır hızla. Geriler, gölgeye çekilir ve: - Soyun! der.</p>
<p class="calibre1">Bu sözlerle soluğu kesilen Artemisia, yirmi beş yıldır ilk kez böyle bir isteğin nedenini anlamaz. Kıpırtısız kalakalır.</p>
<p class="calibre1">- Çıkar şu üstündekileri! Terlersin, der, "Çalışmaya hazırsan, iş çok sana!"</p>
<p class="calibre1">Orazio balkondan çekilir.</p>
<p class="calibre1">Şatoların  bu  pırıltılısında,  Artemisia  tek  başına  kalacaktır...  Kırk  yıllık  bir mücadeleden sonra buraya kadar gelebilmiştir ancak: Cosimo Quorli'ye özgü bir kabalıkla  karşı  karşıyadır!..  Agostino  Tassi  benzeri  bir  şiddetle,  Orazio Gentileschi'ye özgü bir aptallıkla yüz yüzedir!..</p>
<p class="calibre1">"Soyun." Sanatçılar Mahallesi'nin  balçığına dönmek için işte kırk  yıllık savaş!</p>
<p class="calibre1">"Çıkar üstündekileri, terlersin!"</p>
<p class="calibre1">Artemisia, savaşı kaybetti ve bu, son kaybedişiydi. Her şeye sahip oldu: basan ve  özgürlüğe,  ama  ayakları  balçıkta  kaldı.  Evet  kuşkusuz  resime  büyük  bir yeteneği  var,  bir  kadında  az  görülür  bir  yetenek...  Bunu  biliyor.  Aynı  biçimde, ruhunun ve sanatının Orazio Gentileschi'ninkilerle bir arada yaşayamayacağını da biliyor.  Babasının  eli  onun  elini  eğitti  ve  ustasının  fırçası,  öğrencisininkinde süregidecek.</p>
<p class="calibre1">Gözünü  dört  açmış,  kızının  geçirdiği  sarsıntı  ve  şaşkınlığın  bir  anını  bile gözden kaçırmadı. Baba, onun, onu kızından ayıran mesafeyi ölçüp, biçip, aşmayı başaramayacağını anlıyor birden. Orazio ki şu bilgisiz; şu akıl ve zekâdan yoksun, şu  Meryem  tasvirleri  üreten,  şairin  yürek  ve  şiirinden  yoksun  Orazio,  artık  her şeyin  ayırdına  varmıştır.  Artemisia'yı  kendi  yapıtı  üzerinde  işe  koşacağı  anı beklemektedir: "İş çok sana!"</p>
<p class="calibre1">Artemisia mantosunu döşemenin üstüne fırlatır, eteklerini toplar.</p>
<p class="calibre1">Holü  geçer,  ilk  giriş  kapısına  varmak  için.  Sonra,  çatıya  açılan  kata  giden merdivenleri çıkar koşarak. Tekrar salona iner, başka bir koridora dalar, bir başka merdiven sonra. Dosdoğru ışığa gider, terasa açılan kapıya; fakat orada duraksar.</p>
<p class="calibre1">Soldaki  odaya  dalar.  Bir  kapıyı  zorlar.  İçgüdüleri  onu  yanıltmamıştır:  Kraliçenin daireleri  şömineler  için  mermerleri  kesen  yontucularla,  kalasları  yerinde  biçip onları altlık, kaide, tablo çerçevesi haline getiren ustaların atölyeleriyle doludur.</p>
<p class="calibre1">Sonra ressamlar da vardır... Orazio, Francesco, Giulio, Marco: Bütün Gentileschi kabilesi  oradadır,  onun  gelişini  seyretmektedirler.  Hiç  konuş-maksızın,  onların yüzüne  bile  bakmaksızın,  Artemisia  dosdoğru  yüzleri  duvara  dönük  biçimde kapatılmış  olan  tuvallerin  kurumaya  bırakıldığı  duvara  doğru  yürür.  Orazio Gentileschi'nin dokuz tuvali, son tuvalleri...</p>
<p class="calibre1">Artemisia  kollarını  iki  yana  açar,  bir  çerçeveyi  kapar  ve  ters  döndürür...</p>
<p class="calibre1">Sonunda  öğrenecektir,  ikisinden  hangisi  ötekinden  daha  uzun  yaşayacaktır.</p>
<p class="calibre1">Resmin  üstüne  eğilir.  Korkunç  bir  şok!  O  an,  orada  gördükleri  karşısında şaşkınlıktan ağzı açık kalır. Olay bir ihanete benzemektedir. Babası onu hainlikle suçlarken  şimdi  onu  taklit  etmiştir.  Orazio'nün  yaptığı  yüzlerdeki  o  silinmez sevgiye,  kompozisyonlarındaki  dengeye  neler  olmuş?  Ya  renklerindeki  uyuma?</p>
<p class="calibre1">Işığın  saydamlığına?  Artemisia'nın  şu  an  bir  anlam  taşımayan,  güçsüz, sevimlilikten  ve  incelikten  yoksun,  hiçbir  açıklaması  olmayan  bir  pozla  yüzünü buruşturan  kocaman  bir  çehresi  var  önünde.  İnsan  bedeninin  anatomisinde  en ufak inceleme bile bu çalışmadaki yanlışlığı gözler önüne serebilirdi: kol çok kısa, başta oranlar bozuk... Ya ışık ve gölge oyunlarındaki saçmalık!</p>
<p class="calibre1">Artemisia  bir  türlü  anlayamıyor.  Babasının  bazı  tablolarını  Londra'da  göreli çok  az  olmuyor  mu?  Joseph  ve  Patiphare'ın  Kansı,  Sulardan  Kurtulan  Musa,  ki bunlar  Veronese'in,  Rafaello'nun,  Caravaggio'nun  derslerinin  bir  birleşimi  gibi gözüken  tablolardı.  Artemisia  kolunu  öne  uzatarak,  elinde  tuttuğu  tabloya  bir daha  bakar.  Renklerin  çirkinliği  ve  ışığın  matlığıyla  aynı  düzeyde  bir  desen zayıflığı! Her şey yumuşak, her şey dümdüz... Bu çalışma belki de bir kaza sonucu bu hale gelmiş olabilir miydi? Bozuldu belki de? Yoksa başarısızlık mı?</p>
<p class="calibre1">O  da  buna  benzer  durumlar  yaşamadı  mı?  Ateş  basmış  halde  öteki  tuvalleri alır, bir bir inceler. Kıyaslar. Kaygısı yok olmaz! Böylesi ağır, acemice bir kumaş</p>
<p class="calibre1">drape çalışması nerede, hangi berbat tabloda, hangi acemi ressamda bulunur ki?</p>
<p class="calibre1">Şu  hacimsiz  kumaş  yalnızca  içi  boş  delikleri  örtmüş.  Belki  de  bu  yapıt  Orazio Gentileschi'nin elinden çıkmadı... Tabii ya! Nasıl da aklına gelmedi? Francesco'nun acemiliği...  Mar-co'nun  beceriksizliği  bunlar...  Giulio'nun  hiçbir  işe  yaramaz ressamlığı!  Gözlerini  kaldırınca  Artemisia'nın  gördüğü  şey,  babasının  yüzü, korkunun, ölümün ta kendisi seyrettiği şey!</p>
<p class="calibre1">Zamanın  taşlaştırdığı,  korkunun  pes  ettirdiği  bu  yüzde,  Artemisia,  Orazio Gentileschi'nin  her  şeyini  feda  ettiği  -sakin  yaşamını,  mutluluğunu,  kızını  ve Tanrı'yı-güzellik ülküsünün ondan kaçtığını  okuyordu. Ortada gözükmeyeceğini ve zaten böyle bir şeyin  çoktandır olmadığını okuyordu. Yalnızca bedeni değildi ona  ihanet  eden;  titreyen  eli,  iyi  görmeyen,  perdelenen  bakışı.  Ruhu  ondan kaçıyordu. Varlığının ta derinlerini yoklayıp kendini araması boşuna, yalnızca eski şekiller, eskimiş hayaletler, artık görmediği renkler dünyasının bir ırak yankısını buluyor bula bula.</p>
<p class="calibre1">Artemisia  onun  yapıtlarının  önünde  durduğunu  anlıyor:  Orazio  pekâlâ oğullarının fırçalarına gereksinim duymuş olmalı, ama bu tuvali boyayan sanatçı, ta kendisinden başkası değil. Başkalarının çabaları karşısında onca sert biri olan babasının  gözlerinde,  eleştiriye  her  an  hazır  olan  ağzında,  insanı  fazlasıyla duygulandıran  bir  yakarı  görüyor.  Orta  halli  bir  sanatçı  olduğunu,  ona söylemeyip,  gizlemesi  için,  varoluşunun  hiçliğini  ve  yakınlaşan  ölümünün korkunç boşluğunu ondan saklaması, ertelemesi için, ona yalvarıyor.</p>
<p class="calibre1">Artemisia  birdenbire,  babasının  Douvres'da  ve  Harwich'te  bulunmayışının nedenini  kavrıyor...  Neden  onu  karşılamaya  İngiltere  kıyılarına  gelemediğini.</p>
<p class="calibre1">Neden,  kendinden  üç  metre  yukarıda,  balkonda  duran  kızına  kendisini gösteremediğini.  Neden  bir  zamanlar  onu  aşağılamak  ve  incitmek  amacıyla, şiddete ve kabalığa başvurduğunu sez-gileriyle kavrıyor. Orazio onu son bir kez etkilemenin  yollarını  arıyordu.  Kızının  Londra'da  olduğunu  ve  Orazio Gentileschi'nin  tablolarına  hayran  kalıp  büyülendiğini  bile  bile  çektiği  acılan kafasında  ölçüp  biçiyor  Artemisia.  Bu  büyük  yapıtlar  acaba  hangi  yıldan kalmaydı?  Beş  yıl  mı?  On  yıl  öncesinin  mi?  Kendi  sanatını,  arkadaşlarınınkiyle artık  karşılaştırmayan  bir  ressamın,  kızıyla  rekabet  edemeyen,  kendi  kendisiyle yarışan bir ressamın acısını anlıyor. Bir zamanlar kavramış olduğu güzelliklerle, bu  gün  ürettiklerini  ayıran  korkunç  uçurumun  önünde  duran  bir  sanatçının sıkıntısını kavrıyor.</p>
<p class="calibre1">Orazio'nun üzerinde çalıştığı son dönemlerdeki tuvallerinin yetersizliği, işini, sanatını ve belleğini gözden düşürmüştür.</p>
<p class="calibre1">Artemisia,  son  başarısızlığın  bütün  yapıtlarını  tartışmaya  açacağını bilmektedir. Bu akşam ya da yarın, Bansın Esin Perileri ve Sanatın Zaferi sonsuza dek  kaybolup  gidecektir.  Araştırma  ve  mücadele  ile  geçen  bütün  bir  ömrün sonunda, orta hallilik Orazio Gentileschi'yi mat etmiştir.</p>
<p class="calibre1">Babanın  umutsuzluğu  kızını  sarsar:  Onun  adeta  yalvararak  istediği  iş</p>
<p class="calibre1">anlaşmasını  kabul  eder.  Orazio  Gentileschi'nin  yapıtını  Artemisia  bitirecektir.</p>
<p class="calibre1">Meşaleyi o alacak, adları yaşayacaktır. Artemisia'nın  sayesinde babasının dehası ve başarısı ölümünden sonra da anılacaktır.</p>
<p class="calibre1">Artık  Artemisia,  peşinde  koştuğu,  aradığı  yanıtı  bulmuştur.  Tatlı  bir  bakıştır bu, sevgi, şefkat, merhamet dolu bir bakış: Yaşlı adamın  gözlerine Artemisia'nın yerleştirdiği bir bakış.</p>
<p class="whitespace"> </p>
<p class="calibre1">GREENWİCH'DE  DELİCES  MALİKANESİ  ORAZİO  GENTİLESCHİ  VE</p>
<p class="calibre1">ARTEMİSİA'NIN ATÖLYESİ</p>
<p class="calibre1">Ocak, 1639</p>
<p class="calibre1">-  Yeşillerle,  altın  rengi  ve  morlarla  bir  senfoni  kuruyordum.  Dokuz  pano arasında tam yirmi altı kişi... Beni izliyor musun? Atölyenin büyük ocağı önünde, yağın  kaynadığı  kazanın  altında,  Artemisia  yokken  başladığı  dokuz  tuval yanmaktadır. O büyük kor ateş bütün salonu aydınlatır.</p>
<p class="calibre1">Çekingen bir sesle:</p>
<p class="calibre1">- Yüz yüze oturmuş esin perileri biçiminde tasarlamıştım, diyor Orazio, Artemisia  resim  çizmektedir.  İki  kişinin  sessizliği  içinde  kurşunmadeni gıcırdıyor. Babanın düşündüğü görüntü kızının eli altında yeniden doğmaktadır...</p>
<p class="calibre1">- ... Orta dairenin tam merkezinde, kubbelerden ötede görünen Roma göğü gibi masmavi bir gökyüzü perspektifi, ışık demeti içinde oturmuş bir kadın var: Barış!.</p>
<p class="calibre1">Baba-kız,  atölyenin  kapısını  kilitleyip,  yan  yana  resim  sehpasının  başına geçtiler.  Francesco,  Giulio  ve  Marco  ağır  panoların,  önlerinde  dikilmelerini seyrediyorlar,  panolar  öyle  ağır  ki,  dengesini  bulamayıp  düşerek  onları  ezecek sanki.</p>
<p class="calibre1">Zaman  kazanmak  için  iş  bölümü  yaparlar.  İkisi  de  aynı  anda  birkaç  tabloda birden  çalışıyorlar.  Artemisia,  Orazio'nun  toz  boyalarını  eziyor,  tuvallerini zamklıyor, fonları çabucak resmediyor. O sırada sıvananları koruyor ve Artemisia ilk  tabakayı  vurarak;  bir  gölge  veriyor  ve  saydam  bir  boyayla  biraz  daha güzelleştiriyor.</p>
<p class="calibre1">Sıçrayan  boyalardan  ve  soğuktan  korunmak  için  giydikleri  büyük robdöşamblar,  ikisini  de  tepeden  tırnağa  örtmüş.  Bedenleri  plilere,  boya lekelerine  boğulmuş;  cinsiyetleri  belli  değil,  yaşları  yok.  Bir  ileri,  bir  geri gidiyorlar;  hep  ayaktalar,  yapılanın  iyi  olup  olmadığına  bir  karar  vermeye çalışıyorlar.  Bazen  de  sendeleyip  dengeyi  kaybediyorlar.  İşte  o  zaman,  bir ayaklarını  ötekinin  önünden  ileriye  atıyorlar,  bedenlerinin  üst  bölümü  tuvale dikey olacak biçimde; bir el ya sırtta, ya kalçada öylece duruyorlar. Sanki düello yapanlar gibi, her an havayı yarıp geçiyorlar, birbirlerinin yanından ayrılmıyorlar.</p>
<p class="calibre1">Ama  karşı  karşıya  kılıçla  vuruşur  gibi  değiller  artık.  Ellerinde  fırçaları,  aynı rakipler karşısında yan yana mücadele ediyorlar. Rakipleri: orta halli veya berbat sanatçı olmak ve unutulmak.</p>
<p class="calibre1">Onlara  bakıp  duran  Artemisia'nm  kardeşleri,  Croce  Sokağı'nın  bu  iki ressamının tutkusunu iyi biliyorlar. Babadan gelen buyrukların beklentisi içinde, buyruklara  boyun  eğerek,  verilen  bilgileri  uysalca  dinleyerek...  Artemisia, çocukluğun yumuşak başlı uysallığına yeniden dönmüş gibi hissediyor kendini.</p>
<p class="calibre1">- Keten yağını al, ceviz yağı ve haşhaş yağıyla karıştır onu... diyor Orazio.</p>
<p class="calibre1">Ondan  gelen  her  buyruğu,  yapmakta  olduğu  işe  müdahale  olarak  görse  bile hemen kabul ediyor Artemisia.</p>
<p class="calibre1">Gentileschi'nin  oğulları,  gönül  rızasıyla tüm  başarılarını,  özgürlüğünü  ve  etki gücünü  soyunan  bu  kadını  seyretmeye  dayanamıyorlar.  Üçü  de  onun  beğenisini bir  vazgeçiş  olarak  alıyor.  Orazio  hariç!  O  artık  ne  hoca,  ne  öğrenci  kalmadığını biliyor.  Ne  baba  var,  ne  kız  olmak.  Yalnızca,  el  ele  vermiş,  elde  kalan  az  zaman içinde işi iyi götürmek isteyen iki sanatçı var.</p>
<p class="calibre1">-  Önce  fırça...  Hayır,  o  değil,  diyor  sabırsızca,  ince  olanı!  Onu  verniğe  batır.</p>
<p class="calibre1">Sonra yeşile karıştır... Evet, dosdoğru palet üstünde. Tamam, şimdi onu çabucak vur...</p>
<p class="calibre1">- Sarının üstüne mi? Ama sarı daha kurumadı...</p>
<p class="calibre1">- Yeşili, çabuk, yeşili diyorum sana.</p>
<p class="calibre1">- Ama yeşili şimdi vurursan renkler birbirine girer...</p>
<p class="calibre1">- Çabuk! Sen benim dediğimi yap!</p>
<p class="calibre1">Artemisia boyun eğiyor. Sonra paletine dönüyor, fırçasını ucuyla bastırıp palet çukurunda döndürüyor, dikkatlice yeni bir dokunuşla vurmaya hazırlanıyor.</p>
<p class="calibre1">- Hayır, o kadar fazla değil, ton kaçacak. Yaptığını bir göster bakayım!</p>
<p class="calibre1">Uysal uysal işi babasına gösteriyor.</p>
<p class="calibre1">-  Sağ  gözün  altındaki  gölge  çok  yeşil  oldu.  Kırmızı  kat!  O  rengi  bezle  alıyor, nüansı yeniden vuruyor. Artık ne kışın soğuğunu, ne rutubeti, ne İngiltere sislerini duyuyorlar.</p>
<p class="calibre1">Dışarıda  veba  kırıp  geçiriyormuş  Londra'yı;  günde  dört  yüz  kişi  ölüyormuş; kral  yeni  vergiler  koyuyormuş;  faizler  İngiltere'yi  kızdırıyormuş,  haberleri  bile yok  onların;  İngiltere,  İskoçyalı  Presbiteryenlere  karşı  verilen  savaşı  kaybetmiş, halk  bütün  Katolik  ülke  büyükelçilikle-rindeki  kiliseleri  tehdit  ediyormuş, bihaberler.</p>
<p class="calibre1">Greenwich Şatosu üzerinde atan şafak onları iş başında yakalıyor her zaman.</p>
<p class="calibre1">İkisi  de  zamanı  ve  ölümü  takmış  kafaya,  aynı  düşü,  aynı  görüntüyü paylaşmaktalar...</p>
<p class="calibre1">Ama  Orazio'nun  eli  titrer,  kayar  ve  düşer.  Kızının  enerjisi  tüketir  onu.  Biraz dinlenmek  isterdi  o.  Artemisia  ise  hiç  ara  vermez.  Yemeyi,  giyinmeyi,  uyumayı reddeder. İki ay içinde en büyük tuvallerden dört tabloyu çoktan bitirdi bile.</p>
<p class="calibre1">-  Çok  hızlı,  çok  çok  hızlı  gidiyorsun,  diye  çıkışır  Orazİo.  Bundan  böyle Artemisia  ona  artık  hiç  soluk  alma  fırsatı  tanımaz.  Aç  gözlülükle,  Orazio'yla beslemektedir  sanki;  Orazio'nun  eğitimi,  Orazio'nun  deseni,  Orazio...  Işığını, rengini, maddesini özümser Orazio'nun...</p>
<p class="calibre1">-  Bekle!  diyerek  yalvarır.  Seni  izleyemiyorum!  Bu  kırmızı  niye?  Bu  yeşil  de nereden çıktı?.. Anlamıyorum.</p>
<p class="calibre1">Artemisia'nın ruhu, kişisel bir hırsın, tutkunun anısını unutmuş gözükse bile, eli,  şairlerin  harikalar  yarattığını  söylediği  eli,  ne  paleti,  ne  fırçalan,  ne  tuvalleri bırakır artık. Yirmi yıllık teknik, yirmi yıllık uygulama. Artık Artemisia'nın eli tek başına boyuyor. Resim yapma, boyama ritmi arttıkça artıyor. Delilik.</p>
<p class="calibre1">Ama,  Esin  Perileri  babasının  boyadığı  kadın  figürleriyle  gitgide  daha  az benzerlik göstermektedir. Greenwich'te kilitli kapılar ardında kurumaya bırakılan bütün bu çıplak göğüslü kadınlar, Orazio Gentileschi'nin dünyasına ait değillerdir!</p>
<p class="calibre1">Sert  güçlü,  dramatik  figürleri  uzayda  güçlü  bir  yer  edinirler  kendilerine.</p>
<p class="calibre1">Kıpırdanırlar. Konuşur bu kadınlar, bağırırlar.</p>
<p class="calibre1">Hiç  gücü  kalmayan  Orazio,  yapıtının  onaya  çıkışını  izler.  Bir  zamanlar Floransa'daki atölyede korkuya kapıldığı şey gerçek olur: Artemisia sonunda onu soyup  soğana  çevirir!  Belki  de  babasının  istediği  kompozisyonları  sonsuza bırakacak ve onun aradığı tonlan bulacaktır kuşkusuz. Ama her renk, her biçim, her  gölge,  her  bir  fırça  darbesi,  Orazio'nun  anlatmak  istediğine  karşıt  bir  sonuç çıkaracaktır ortaya. Orazio bir kez daha direnir inatla: -  İnsan  teni  için,  gümüş  rengiyle  sedef  sarısını  karıştır,  ona  kırmızı  katarsın.</p>
<p class="calibre1">Tendeki daha koyu nüanslar için, sedef rengini kırmızıyla iyice karıştıracaksın.</p>
<p class="calibre1">İtaat  eder.  Ama,  Artemisia  içinden  geleni  dizginleyememekte,  razı olamamaktadır.  Orazio,  onun  yapıtını  aşırdığını  görmektedir.  Ama  bu  bile önemini kaybeder.</p>
<p class="calibre1">Kızının  bulup  oraya  yerleştirdiği  bir  sıranın  üzerinde  uzanmış  halde,  Orazio, gözleri  iyice  açık,  kızını  son  bir  kez  daha  seyreder.  Saçları  dağınıktır...  Ona sırtından bakmaktadır, kolunu uzatmış: kocaman paleti, kapkara, orada eli, yüzü de  kapkara.  Başparmağıyla  işaret  parmağı  arasında,  on  kadar  fırçayı  -ışığı  bir buket  oluşturan,  sapların  ucundaki  ışığı  yakalayan  fırçaları-tutmaktadır.</p>
<p class="calibre1">Artemisia geriye döner.</p>
<p class="calibre1">- Uyuyor musun? diye sorar, üstüne dikilmiş bu gözden rahatsız olmuş gibidir.</p>
<p class="calibre1">- Hayır, uzun süredir seni seyrediyorum. Çok güzelsin. Artemisia kızarır, sanki bu bakış, bu tümce onda eski heyecanlan çağrıştırmıştır.</p>
<p class="calibre1">-... Seni yakından görmek istiyorum... Yaklaş.</p>
<p class="calibre1">Orazio  kollarını  uzatır,  onu  kendine  doğru  çeker.  Devinimi  öylesine  kolay, öylesine bildik... Orazio bir daha hiçbir zaman yineleyemedi bunu.</p>
<p class="calibre1">-  Tanrı  bizi  yargılamayacaktır,  diye  fısıltıyla  konuştu.  Tanrı  ikimizden  birini seçmeyi istemiyor...</p>
<p class="calibre1">Bakışı  sarsılır.  Sözleri  Artemisia'da  yankılanır,  sanki  artık  orada  yokmuş</p>
<p class="calibre1">gibidir.  Babası  için,  kendisi  için,  başka  sözcükler  arar,  bir  zamanlar  birbirlerine söyleyebildikleri sözcüklerden.</p>
<p class="calibre1">- Ama Tanrı bizi ayırıyor. Bizi bizden ayırıyor... Söz ver bana, yemin et, bütün yapıtı bitirmeden bu kapıyı açmayacaksın.</p>
<p class="calibre1">Bunu  istemesine  gerek  var  mıydı?  Orazio  gözlerini  kapatır.  O  ana  kadar  hiç bilmediği bir güvende oluş duygusuna kapılır; bırakır kendini: Onu, sevgili kızını yeniden bulmuştur, aynı onun yarattığı  biçimiyle kızı yeniden karşısındadır. Bu, Agostino  Tassi  ile  karşılaşmalarından  önceki,  güzelliğin  ona  babasının  bakışları aracılığıyla  geçtiği  zamanların  Artemisia'sıdır;  yaşamın  en  büyük  serüveninin, fırçalarının ucunda ele geçirdiği zamanın Artemisia'sıdır.</p>
<p class="whitespace1"> </p>
<p class="calibre1">LONDRA, SOMERSET KİLİSESİ ORAZİO GENTİLESCHİ'NİN CENAZE TÖRENİ</p>
<p class="calibre1">7 Şubat 1639</p>
<p class="calibre1">"Ölüm,  ey  ölüm!"  Kraliçenin  kilisesinde  ilahiler  söyleyen  koro  böyle seslenmektedir.</p>
<p class="calibre1">Büyük,  gergin  bir  örtünün  ardına  gizlenen  müzisyenlerin  soluğu,  örtüleri  iç karartıcı ürperişlerle titretmektedir.</p>
<p class="calibre1">"Yaklaşın tabuta, yaklaşın," diyerek çağrıda bulunuyor bu sesler.</p>
<p class="calibre1">"Bakın zavallı günahkârlar, gururunuzu seyredin bir."</p>
<p class="calibre1">Henriette-Marie'nin  Fransisken  tarikatından  on  iki  papazının  ağır  ağır yürüyen alayı, baş şahında kurulmuş katafalkın çevresinde dönüyor. Döşemedeki geometrik çizgileri izliyor. Delices Malikanesi'ndeki siyah-beyaz döşeme taşlarını çağrıştıran  mermerden  gül  bezekli  döşemeyi  izliyor.  Kilisenin  tavanı  da Greenwich'teki evin büyük girişindeki yaldızlı dokuz tavan teknesini hatırlatıyor.</p>
<p class="calibre1">Orada,  Ban§  ve  Sanatlar,  yeşil,  altın  sarısı,  mor  karışımı  bir  senfoni,  aynı Orazio'nun  düşlediği  gibi.  Kompozisyonun  tam  ortasında,  bulutları  doyuran güneşin ışıklan içinde 'Barış' oturmakta. Işık, bir ses titreşimi gibi bütün tanrıların yüzleri üzerine yayılarak genişliyor.</p>
<p class="calibre1">Uygulamadaki olağanüstü ustalık, simgelerin dünyasını, elle tutulabilen dünya ile uzlaştırmayı başarmış. Bu güzellik ne</p>
<p class="calibre1">Orazio'nun  fırçasının  pek  sevdiği  şatafata,  ne  de  Artemisia'nın  mutlak  isteği olan  gerçekliğe:  kan  ve  hayata  ters  düşüyor.  Tavan,  tek  ve  aynı  gizil  görüntüyü ölüm-süzleştiriyor: baba-kız Gentileschi'lerin gördüğü görüntüyü.</p>
<p class="calibre1">Kilise korosunda, papazların kara renkli alayı yarım bir daire oluşturuyor. Her papaz sıraları gelince ressamın ölüsünü bekleyen yalancı mermerden iki ürkünç hayaleti simgeleyen heykellere yüzlerini dönerek duruyor.</p>
<p class="calibre1">Orazio  Gentileschi'nin  cenaze  törenindeki  görkem,  Somerset  Kilisesi Mezarlığındaki istirahati, bir kraliçenin sunak taşı altında yer alacak olan mezar taşı,  bütün  bu  tören,  bu  şatafat,  ona  ölümsüzlüğün  kapısını  açmakta.  Ama  artık bundan  böyle  ölümsüzlüğün  ne  önemi  var  ki?  Koronun  üstündeki  tribünde  yer alan  Artemisia,  gözünü  tabuttan  ayırmıyor.  Deliler  gibi  sevdiği  babasının, hocasının,  ustasının,  erkeğin  ve  yaratıcı  kişinin  yası  içinde,  kendi  öcünün, öfkesinin ve kendi düşünün yasında aynı zamanda.</p>
<p class="calibre1">Mezarda,  bu  katafalkın  gölgeliği  altında  Judith'in  kılıçları,  Yael'in  çekici, Lucrece'in  hançeri,  Kleopatra'mn  yılanları,  Artemisia'nın  kadın  kahramanlarının öfkesi  ve  yaşamı  donduruluyor.  Yumuşamış,  uzlaşmış,  barışçıl  Artemisia, bağışlıyor, vazgeçiyor her şeyden. Kâbus görüntüleri ve güzellik ülküsü Orazio ile birlikte kaybolup gidiyor. Onun ölümü, baba-kız Gentileschi'lerin ölüm çanı gibi.</p>
<p class="calibre1">Artemisia, rakibi olan babasının uzaktan uzağa istek ve baskısıyla ancak resim yapabildiği zamanlardaki o gönülleri fethettiği yılların ateşini bir daha bulacak mı acaba?</p>
<p class="calibre1">"Ama,  yapıtları  görmelisiniz"  diye  yazacaktır  kısa  bir  süre  sonra,    "Kendi kendine yeten yapıtlar."</p>
<p class="calibre1">Papazlar  kollarını  kaldırıyor,  buhurdanlıklarını  üç  kez  ölünün  başı  üstünde sallıyorlar.  Beyaz  bir  duman.  İskeletlerin,  tırpan  ve  kum  saatinin  çevresinde haleler oluşturuyor. Tütsü, kiliseyi tümüyle kaplıyor...</p>
<p class="calibre1">Peçesi  altından  hiçbir  şey  algılamıyor  Artemisia.  Tütsünün  kutsal  yayılımını, Tanrı'nın  kokusunu  bile  duyamıyor.  Ama  giysilerine  sinmiş  terebentin  kokusu, etekliğindeki  tutkal  kokusu,  saçlarındaki  reçine,  yağlar,  hülasalar,  vernikler, derisindeki  yağ,  bütün  bu  kokular  tenine,  etine  sızmış,  iliğine,  kemiğine  dek işlemiş.  O  yalnızca  bu  kokuyu  algılıyor,  soluyor:  Kesimin  kokusunu.  Orgun gümbürdeyişi, kilisenin önünde, bir ressamın cenazesi için sergilenen bu şatafatı protesto  eden  Puritenlerin  haykırışları,  hiçbir  şey  onun  kafasında  çalıp  duran ezgiden alamaz onu: hafif bir ovma sesi, hafif bir gel-git; bezin, atkıların dokusunu tırtıklayan bir kılın sürtünme sesi; törpüleyen, gıcırdayan bir kıl. Tuval üzerindeki fırça bu... Bazen de bakır tıngırtısı, yuvarlak havan içindeki elinin tıkırtısı.</p>
<p class="whitespace"> </p>
<p class="calibre1">SONRAKİ YILLAR</p>
<p class="calibre1">ARTEMISIA GENTILESCHI, Orazio'nun ölümünden sonra iki yıla yakın bir süre daha  İngiltere'de  kalacaktır.  Portreler  yapacaktır,  ama  bunların  ne  olduğunu bilemiyoruz.  Son  durak,  İtalya'dır.  Kardeşleri,  onları  Portekiz  kodeslerine  dek sürükleyecek olan serüven dolu bir yaşam sürdüreceklerdir. Altmış dört yaşında Francesco, Fransa Kralı'nın sürekli ressamı unvanını alacak ve Angers'te bir genç kızla, ikinci evliliğini yapacaktır.</p>
<p class="calibre1">İngiltere'de,  iç  savaş  sembolik  bir  çıkışla  başlayacaktır:  Somerset  Kilisesi soygunudur  bu.  Halk  kapıları,  heykelleri  kıracak,  tabloları  yırtıp  parçalayacak, mihraptaki  tuvali  koparacak  ve  Thames  Nehri'ne  atacaktır.  Hâlâ  nehirdedir: Rubens'in bir yapıtı. Puritenlerin ressamlara ve Katoliklere karşı besledikleri aşırı öfke,  Artemisia'yı  Marie  de  Medicis  ile  birlikte  ana  karaya  yeniden  dönmek zorunda bırakacaktır. Napoli'ye dönecek, orada her şeyi -bıraktığı gibibulacaktır, atölyesini, rakiplerini, sanki İngiltere bölümü hiç yaşanmamış gibi... Yine de resmi eskisi  gibi  değildir.  Tarihçilerin  Artemisia  Gentileschi'nin  Napoli'deki  ikinci döneminden  diye  nitelendirdikleri  birkaç  tuvalin,  Floransa  ve  Roma  dönemi resimleriyle uzaktan yakından ilgisi yoktur. Onun olduğu öne sürülen son tablolar onun elinden mi çıkmıştır? Yoksa öğrencilerinin midir? Bunlar onun atölyesinden mi?  Artemisia  kendini  günün  modasına  mı  kaptırdı?  Ticari  kaygılara  mı?</p>
<p class="calibre1">Buyruklara  mı?  Ne  olursa  olsun,  Artemisia  yaşamını  her  şeye  karşın  fırçasıyla kazanacaktır  ve  küçük  kızını  Saint-Jacques  tarikatından  bir  şövalye  ile evlendirecektir. Altmış yaşında hayata gözlerini yumar -1653'ler için hatırı sayılır bir  yaş-ve  büyük  bir  olasılıkla  Napoli'de,  Floransalıların  bulunduğu  yöre kilisesine gömülür. Arşivler, onun olabilecek bir yazıdan söz ediyor; soyadı ve gö-</p>
<p class="calibre1">müt yazıtı yoktur: Heic Artemisia (Artemisia burada yatıyor) yazmaktadır.</p>
<p class="calibre1">NICHOLAS LANIER: Artemisia'nın gidişinin ertesinde İngiltere'de patlak veren iç savaş, sarayı, Londra'yı terk etmeye zorlar onu.</p>
<p class="calibre1">Monarşiye sadık olan Lanier, kralı izleyecek, daha sonra da ana karada sürgün yaşamı  sürdürecektir.  Anvers'e  yerleşecek,  ama  Kraliçe  Henriette-Ma-rie'nin hizmetinde  Avrupa  yollarında  koşturmayı  sürdürecektir.  I.  Charles'm  kafasının kesilmesinden sonra, Ekim 1649 ve Kasım 1651 yılları arasında Cromwell'e bağlı Puritenler,  bütün  bir  resim  tarihinin  en  büyük  ve  en  müthiş  satışını gerçekleştireceklerdir: Kraliyet koleksiyonlarının dağılmasıdır bu.</p>
<p class="calibre1">Fransa  Kralı  ve  İspanya  Kralı,  el  altından  gizlice  çok  sayıda  yapıtı,  ajanları, bankerleri  ya  da  elçileri  aracılığıyla  satın  alırlar.  Bu  nedenle,  Caravaggio'nun Meryem'in  Ölümü  -Lanier'in  Venedik'te  hayran  kaldığı  tablo-başlıklı  tablosu bugün Louvre Müzesi'nde yer  almaktadır. Bu satışlar sırasında, Nicholas Lanier, Van  Dyk'ın  yaptığı,  Lanier'nin  kendi  portresini,  on  sterlin  gibi  bir  para  karşılığı satacaktır.  Artemisia'nın  Kendi  Portresi,  bu  rakamın  iki  katına  alınacak  ve doğruca, kralın muhasebecisi olan, Jackson adlı birine gidecektir.</p>
<p class="calibre1">Henriette-Marie'nin  oğlu  II.  Charles'a  gelince,  tahta  çıkacak,  babasının  bazı tablolarını  elde  etmeyi  başaracıktır.  Özellikle  de  Orazio  ve  Artemisia Gentileschi'ninkileri.  Artemisia'nın  Kendi  Portresi,  hâlâ  İngiltere  Kraliyet Koleksiyonu'nün bir parçasıdır ve Hampton Court Şatosu'nda sergilenmektedir.</p>
<p class="calibre1">AGOSTINO TASSI: Tassi, Roma'da kalacaktır. Meslek yaşamı hiçbir zaman inişe geçmemiştir. .Altmış yaşındadır ve çok genç bir hanımla, yasal olmayan bir ilişki içinde, Korsika'da sürdürür yaşamını. İki çocuğu olacaktır ondan. Artrit'e yenilir, 1644'te,  Artemisia'dan  yaklaşık  on  yıl  önce  ölür.  Santa  Maria  del  Popolo Kilisesi'ne gömülecektir.</p>
<p class="calibre1">YAPITLAR:  Kraliçenin  Greenwich'deki  evinin  büyük  hol  tavanı,  1711'de söküldü  ve  Londra'daki  Malborough  House'ın  tavanına  monte  edildi.  Orazio  ve Artemisia  Gentileschi'nin  tabloları  dünyanın  en  büyük  müzelerinde,  özellikle Louvre, Prado ve New York Metropolitan Museum 'da sergilenmektedir.</p>
<p class="whitespace"> </p>
</body>
</html>
