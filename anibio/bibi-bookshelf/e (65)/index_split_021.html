<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_20">1629 -1630 </h2>
<p class="calibre1">Ressam, aynı zamanda mimar -ama yetersiz-sanat danışmanı –ama eğitimsiz diplomatik  ajan-incelikten  yoksun  ve  onursuz  biri  olan  Balthazar  Gerbier, Avrupa'nın bütün başkentlerini, Buckingham için sanat yapıtı arama bahanesiyle soyup soğana çevirmişti.</p>
<p class="calibre1">Çağdaşlarının,  böyle  bir  adamın  nasıl  olup  da  işgal  ettiği  makama  kadar ulaşmış  olduklarını  birbirlerine  sorup  durdukları  adamlardandı:  Gerbier, Roma'da,  Venedik'te,  Paris'te  alımlar  yapıyordu.  Koleksiyoncular  ve  ressamlarla doğrudan  temasa  geçiyordu.  İngiltere  tahtı  için  arzu  ettiği  tablolara  parasal kaynak bulmak, fiyat üstünde pazarlık etmek, renkleri, tuvali ve fırçaları sağlamak onun  göreviydi.  Böylesi  bir  hegemonyaya  karşı  koyan,  kafa  tutan  bir  sanatçı kendini  sefalete,  bir  yığın  işkenceye  ve  aşağılanmaya  mahkûm  ederdi.  Orazio Gentileschi  de  bundan  kurtulamayacaktı.  Balthazar  Gerbier  ona  bir  başka  kişiyi anımsatıyordu.  Agostino  Tassi  gibi,  Gerbier  de,  Orazio'nun  hiçbir  zaman edinemiyeceği  şeye  sahipti:  Sevimlilik,  incelik,  bir  parça  esneklik  ve  ustalık,  yağ</p>
<p class="calibre1">çekme yeteneği. Dalkavukluk...</p>
<p class="calibre1">Buckingham  Dükü'nün  katlinden  sonra,  Gerbier  bu  yeni  durumda,  kralın hizmetine  geçmişti:  Oradaki  işi  Orazio  Gentileschi  gibi  verimsiz,  pek  yetenekli olmayan  bir  ressama  artık  ihtiyaçları  kalmadığını  Majestelerine  kanıtlamaya çalışmaktı.  İtalyan  ve  üç  oğlu  bavullarını  toplamalıydılar!  Eski  bir  hesaplaşma: Orazio Londra'ya geldiğinde, Buckingham'ın kâhyası, yerine Gentileschi takımını yerleştirmek amacıyla Gerbier'yi, Dükün toprakları üzerindeki muazzam evinden çıkarmıştı. Tartışmalar ilk bu olaydan çıkmıştı.</p>
<p class="calibre1">Orazio  Gentileschi'nin  yaratıcı  gücünü  ezen,  pestilini  çıkaran  bu  kuşatma  ve yıpratma savaşı, onun görebilme gücünü bulanıklaştırıyor, dikatinin dağılmasına neden oluyordu.</p>
<p class="calibre1">Kapışmak için her iki insan da konu bulmuşlardı: Otuz Yıl Savaşı.</p>
<p class="calibre1">İngiltere, İtalya ve İspanya arasındaki resmi görüşmelerde oynadıkları rol, bu iğrenç  kavgaya  tüm  Avrupa'yı  kapsayan  bir  genişlik  katmalarını  sağlıyordu onlara.</p>
<p class="calibre1">Her ikisi de 1628 ve 1629 yılları arasında Brüksel'e gönderilmiş, her ikisi de, orada,  IV.  Philippe'in  özel  arabulucusu  olan  ve  Orazio'nun  Paris'ten  çok  iyi tanıdığı bir sanatçıyla, rakibi Rubens'le karşılaşmışlardı. Londra'ya yaptığı ziyaret sırasında,  Flaman  ressam,  İspanya  adına  gelmiş  olan,  büyük  dostu  Balthazar Gerbier'nin evinde ikâmet etmişti. Krala armağan edeceği bir tabloda, bütün bir Gerbier  ailesini  ölümsüzleştirecekti.  Orazio  Gentileschi  böylece  birinci  raundu kaybetmiş  oluyordu.  Gerbier'nin  toplum  içindeki  başansı,  diplomatik  zaferi, İtalya'nın, Katolik blokla, Protestan dünyası arasındaki ayrıcalıklı arabulucuğunu elinden alıyordu.</p>
<p class="calibre1">Orazio  Napoli'ye  ivedi  biçimde,  İspanya  adına  çalışan  bir  Romalı  ressama tavsiye ettiği iki İngiliz gezgin yollayarak anında yanıtı yapıştıracaktı: Bu ressam Artemisia  Gentileschi'ydi.  Rubens'ten  istenilenden  fazlası  değil,  İngilizler,  güven mektubu  götürüyorlardı  yalnızca.  Ama  yine  de  hükümdarları  adına konuşabilirlerdi. Bu durumda Orazio, kızının bu kişileri İspanyol Genel Valisi'nin maiyetine kadar sokmasını diliyordu. Onlara Madrid'in kapılarını açmasını kesin bir biçimde istiyordu.</p>
<p class="calibre1">Böylelikle baba-kız Gentileschi'ler birlikte, I. Charles'ın ve IV. Philippe'in gizli isteklerine hizmet edeceklerdi. İki güçlü düşmanın bağdaşıklık kurmasına birlikte katılmış olacaklardı. Elbette ki Fransa karşısında.</p>
<p class="calibre1">İngiltere,  Napoli  Krallığı  ve  İtalya  sarayları  arasındaki  bu  arabulucuların  bir araya  gelmesi  için,  Orazio'nun  gözünde  her  şey  Artemisia'yı  işaret  ediyordu.</p>
<p class="calibre1">Güçlü  mesenlerle,  örneğin  Papa'nın  yeğenleri  ile  canlı  tutmayı  sürdürdüğü ilişkileri.  Güvenilir  adamı  olan  süvari  Carsiano  dal  Pozzo  ile  samimiyeti  -bütün bunlara-Artemisia'yı  Floransa'ya  bağlayan  eski  dostlukları,  dostane  ilişkileri, Medicis'lerin  çevresinden  kişilerle  mektuplaşması  ve  Galilei'nin  hâlâ  faydasını gördüğü koruyucu tavrı ekleniyordu. Geçmiş, gelecek, evet her şey, Orazio'nun, bu rolü ona vermenin bir yolunu aradığını doğruluyordu.</p>
<p class="calibre1">Bu  bahaneyle,  kızıyla  bir  mektuplaşma  girişimi  oldu.  Orazio'nun  mektuplan hiçbir kişisel bilgi, haber taşımıyordu. Resimden söz etmiyordu mektuplarında, ne tablolarına,  ne  de  başarılarına  değiniyordu!  Yazdığı  mektuplar  yine  de,  aradaki uzaklığa, zamana ve o kişinin yerinde bulunmayışına karşın bağlantının sürmesini sağlıyordu.</p>
<p class="calibre1">Ne var ki, Artemisia bu kez babasının beklentisine karşılık verecek durumda değildi.</p>
<p class="calibre1">Babasının  Napoli'de  karşı  karşıya  bulunduğu  sefaletten  ve  sıkıntılardan,  çok daha  tehlikeli  bir  rekabetle  yüz  yüzeydi  Artemisia  ve  buna  karşı  durması gerekiyordu.</p>
<p class="softbreak"> </p>
<p class="calibre1">NAPOLİ</p>

</body>
</html>
