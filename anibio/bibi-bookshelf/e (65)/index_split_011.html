<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_10">15 Mart 1615 </h2>
<p class="calibre1">- Böylesi bir şiddeti resmedenin bir kadın olduğunu söylemek zor, diye mmltılı bir sesle konuştu Arşidüşes'in gözde cücesi.</p>
<p class="calibre1">Elli  yaşlarındaki  bu  minik  şahsiyetin  buruşuk  suratı  kocamandı  ve  kırmızı kurdelalarla bağlı binlerce minik topuzla çepeçevre sarılıydı.</p>
<p class="calibre1">Artemisia'nm Judith'ı önünde kıpır kıpır dolanıp duran ve vıcır vı-cır konuşan bebekler gibi süslenmiş bir sürü cüce kadın vardı.</p>
<p class="calibre1">Kadınların  etekliklerini  kabartmak  için  etek  altına  yastıkkoymalarının  moda olması, bu cücelerin minik siluetlerini daha da kısa gösteriyordu, şekilsiz oluşları saraya  her  şeyin  görece  olduğunu  ve  Habsburg  Haneda-nın'dan  Marie-Madelaine'in  imparatorluğa  özgü  görkemliliğinin  değerini  iyice  bir vurgulamaktaydı.</p>
<p class="calibre1">- Kasap dükkânı gibi! dedi incecik sesiyle minik kadınlardan biri.</p>
<p class="calibre1">Böyle bir tablo ile bir koridorda yalnız kalma düşüncesi tüylerimi diken diken etmeye yeter!</p>
<p class="calibre1">-  Bu  sahnenin  kompozisyonunu  Floransa  celladı  yapmış...  Minik  kadınlar dişlerini  takırdatıyor,  titrer  gibi  yapıyor,  kısık  sesle  burunlarından konuşuyorlardı.  Arşidüşes  daha  kanısını  belirtmemişti.  Büyük  perhizin  ertesi günü, Cristofano Allori sözünü tutuyordu.</p>
<p class="calibre1">Sinyora  Lomi'nin  çalışmasını  görmeye  geliyordu.  Ama  yalnız  gelmemişti.</p>
<p class="calibre1">Beraberinde  samimi  olduğu  arkadaşlarını  da  getiriyordu,  yeni  yetenekleri kollayan arkadaşları, Grandük'ün kendisi, karısı ve maiyetindekiler. Toplam yirmi kadar kişi. Sokakta kalabalık birikmişti, sesleri duyuluyordu. Sabahın bu saatinde, San  Pier  Maggiore  Pazar  Meydanı'nda  terzi  Stiattesi'lerin  küçük  aile  evinin bulunduğu  son  katta,  İktidar,  Bilim  ve  Sanat'ın  bir  araya  geldiğini  bütün  kent biliyordu: Grandük II. Cosme, matematikçiGalileo Galilei, ressam Cristofano Allori, 1615  yılında  orada  bulunan  en  ünlü  üç  kişiydi.  Floransa'lılar  kendi  tarihleriyle, yörenin  sanat  mirasıyla  öylesine  gurur  duyuyorlardı  ki,  "Allori"  adı Michelangelo'nun  adı  gibi  onlara  ait  bir  şeydi.  Otuz  yıldan  bu  yana,  baba-oğul Allori'lerin  yapıtları  önünde,  onların  yaptığı  Kutsal  Meryem  ve  aziz  tasvirleri önünde,  bağlılıklarını  göstermeye  gelirlerdi:  Tablolarından  biri  bir  kilisede kaybolur,  ya  da  birileri  onu  surlar  dışına  çıkarırsa  bunu  yapanın  canına okunurdu!  Hatta  1612  yılından  başlayarak  Toscana'ya  ait  resim  ve  heykellerin başka yere götürülmesini yasaklayan bir yasa çıkarılmıştı.</p>
<p class="calibre1">Ne var ki bugün Stiattesi'nin çatısı altına bunca insanı çeken Cristofano değildi, Galiei idi. En sıradan kişi tarafından bile tanınan Galilei, gittiği her yerde ortalığı ayağa  kaldırırdı.  Daha  bir  gün  önce  ona  gelen  bir  paketi,  mercato  vecchio tüccarları -şekline bakınca ünlü teleskobu sanmışlar. Merakla, üstündeki mühürü kırmak istemiş bazıları; ama başka bazı insanlar da karşı çıkmışlar.</p>
<p class="calibre1">Sonrasında patlayan savaşı, Floransa uzun süre konuşacaktır..</p>
<p class="calibre1">Bir  zamanlar  Galilei'nin  öğrencisi  olan  Grandük  onu  Medicis'lerin  evinin asaleten matematikçi ve filozofu unvanıyla atıyordu.</p>
<p class="calibre1">Üniversitede ders verme zorunluluğu yoktu. Yüklü bir maaş olacaktı.</p>
<p class="calibre1">Ama  Galilei'nin  popüler  başarısı  özellikle  çok  sayıda  pratik  buluşlarıyla kendini  gösteriyordu.  Venedik  Cumhuriyeti  ondan  tarlaları  sulama  makinesi almakla  övünüyordu;  ayrıca,  anapara  üzerinden  yıllık  faizleri  anında  bulan  bir hesaplama  formülü,  tarihteki  ilk  barometre  ve  nihayet  şu  dürbün!  Bu  dürbün, Venedik'te,  San-Marc  Kilisesi'nin  en  yüksek  çan  kulesine  yerleştirildiğinde, Venedikliler Paduva'daki Santa-Cristina Kilisesi'nin ön cephesindeki her ayrıntıyı görebiliyorlardı!  PapaHazretleri  bu  aletin  yararını  hemen  anlamıştı:  Korsan gemilerini yüzlerce mil uzaktan saptamak.</p>
<p class="calibre1">Bir  bilginin  -fizik,  astronomi  ve  matematik  alanlarındaaraştırmalarıyla  ünlü birinin-laboratuvarını  bir  ressamın  atölyesiniziyarete  gitmek  için  terk  etmesi olacak şey değildi. Ama Floransa'da,olay kimseyi şaşırtmıyordu.</p>
<p class="calibre1">Mükemmel  bir  desinatör  olan  Galilei,  resimle  yakından  ilgileniyorduve Accademia  del  Disegno'ya  kabul  edilmesi  için  başvuruda  bulunmuştu.  İki  yıldır oradaydı.</p>
<p class="calibre1">Sanatçı  ortamlarında,  onun  delikanlılığından,  resimi  bütün  öteki  bilimlere yeğlediğinden  söz  ediyordu.  Ressamlar  onunla  kuramsal  konuları  tartışıyor, mesenler  düşüncesini  alıyorlardı.  Ama  Galilei  kendisine  bir  koleksiyon kurmuyordu.  Aynca,  Grandük'ün  peşindekiyağcılardan,  giysisiyle  ayrılıyordu.</p>
<p class="calibre1">Pliseli  yakalık  yok,  Galilei  de  mücevher  yok!  Alay,  yergi  yok....  Biraz  da  alay  ve yergi  yok  değil;  evet,  o  hiçbir  zaman  profesörlerin  giydiği  cübbeyi  sırtına takmadı;siyah kaftan üstüne dönen beyaz yaka, kısacık saçlar ve köşeli sakal:Eski dostları  ve  iş  arkadaşları,  sarkık  bıyıklı  Buonarroti  le  Jeune'e  ve  kızgın  demirle kıvrılmış bukleleriyle Cristofano Allori'ye tam karşıt bir kılık.</p>
<p class="calibre1">Yaşları ve konumları bakımından birbirinden farklı bu dört adamı  - Grandük yirmi dört yaşındaydı; Allori otuz sekiz, Buonnaroti kırk yedi ve Galilei elli-aynı estetik anlayışta ve aynı şeylerin peşinde koşmada birleşiyorlardı.</p>
<p class="calibre1">Şu  sıralar  Artemisia  Lomi'nin  evinde,  Caravaggio  ekolünden,  siyah,  mavi, kırmızı  ve  altın  renginin  bir  arada  kullanıldığı  büyük  bir  tabloda,  hani  şu kardinalin  bir  zamanlar  ilk  taslağına  hayran  kalmışolduğu  Judith  Holopheme'm kafasını keserken adlı yapıtta şiddeti keşfediyorlardı.</p>
<p class="calibre1">Ön planda, yatak çarşafları üzerinde dümdüz konmuş bir kılıcın parlak yüzeyi ve  çerçeve  dışına  sızan  kan,  seyircinin  gözleri  önündedir.  İkinci  plânda, Holopherne'in  geriye  düşmüş  başı,  sessiz  bir  çığlıkla  ağzı  başkalarının  gözlerini arayan, yardım için yalvaran bakış! Sonra Judith'm kurbanının saçlarını kavrayan sol eli, bütün ağırlığıyla şakağına abanması... Nihayet kolları ışığı yakalayan Judith 'in giysisinin kol ağızlarına, yüzüne kadar ileten iki paralel çizgi...</p>
<p class="calibre1">Burada  herkes,  Floransa'lı  en  büyük  sanatçılara  esin  kaynağı  olan  izleğin bütün  gizlerini,  bütün  değişkenlerini  tanımaktadır:  Heykeltraş  Donatello'nun, Vecchio  Sarayı  salonlarından  birinde  bulunan  Holopherne'in  Başını  Kesen Judith'i;  Michelangelo'nun  ki  ise  Sixtine  Kilisesi  tavanında,  zorba  kralın çadırından kaçmaktadır...</p>
<p class="calibre1">Ama bu Judith'in, despotun başını keserken duyduğu sevinç, kılıcı bir mutfak bıçağı  gibi  kullanış  biçimi;  sonra  kan  gerçeği,  Holopherne'in  anatomisindeki kesinlik...  Darbeyi  savuşturmak  için  gösterdiği  gayret  içindeki  bağlı  kollarının adaleleri, iki yana açılan ve destek almak için dayanak aranan bacakları... Bugüne değin  hiçbir  öldürme  sahnesi  bu  denli  açık  seçik  ve  şiddet  içinde resmedilmemiştir!</p>
<p class="calibre1">-  Bu  tabloya  daha  fazla  bakamayacağım,  diyerek  düşüncesini  açıkladı Arşidüşes.</p>
<p class="calibre1">Uzun  boylu,  güçlü  ve  hep  hamile  olan,  Habsburg  Hanedanı'ndan  Marie-Madelaine, ava çıkmayı, dansı ve büyük ayini pek severdi.</p>
<p class="calibre1">Sanat  denince  ilgilendiği  şey,  mücevher  işlemecisine  kabını  yaptırdığı görkemli Kutsal Kitap'tı Aziz Sever'in ceset kalıntılarından ve Aziz Franço-is'nın at kılından  yapılma  hırkasından  parçalar  içeren  ağır  gümüş  sandukalardan  öteye geçmezdi.  Artemisia'nın  atölyesinde,  birkaç  özverili  yapıt  dikkatini  çekebilirdi yine de.</p>
<p class="calibre1">Övünülecek  bir  şey  örneğin.  Bir  natürmort.  Bir  demet  çiçek.  Hanım  elinden çıkma  işler.  Kendine  gösterilenlerden  hoşnut  kalmayarak  başını  sallıyor,  kafası üstünde  piramit  gibi  dikili  duran  taraklar,  inciler,  değerli  taşlar  takılı  topuzunu sarsıyordu.</p>
<p class="calibre1">Artemisia  Grandüşesi  karamsar  bir  gözle  izliyordu.  Bir  köşeye,  karanlığa çekilmiş,  öylece  duruyordu.  Oda  çiçek  kokulan  içerisindeydi,  ama  işler  hiç  iyi gitmiyordu.  Bu  ziyaretin  ta  başından  beri,  gerçekleştirilmiş  düşlerin  coşkusu değildi Artemisia'yı saran.</p>
<p class="calibre1">Düş kırıklığı, öfke ve utançtı.</p>
<p class="calibre1">Bu hali geçen haftadan bu yana, bu olay ona bildirildiğinden beri  sürüyordu: Evet, habercinin Pitti Sarayı'ndan geldiği gün, Stiattesi çifti, yalnızca birbirleriyle tartışmak  amacıyla  konuşur  durumdaydılar.  İlk  dargınlık.  Kötü  şeyler  olacağı önsezisi! Artemisia daha da kötüsünü bekliyordu, ama felaket düşündüğünden de beterdi. Öte  yandan  Pierantonio duruma hakim  olamıyordu.  Bu  girişimin  başarı getirmesi için her şeyi yapmış, hiç ihmali olmamıştı.</p>
<p class="calibre1">Orazio'nun  atölyesinin  tersine  -geniş,  boş  ve  temizdi  orası-Artemisia'nın atölyesi bir simyacıdan çok bir balo salonunu andırıyordu.</p>
<p class="calibre1">Cilalı döşemeler. Kireç badanalı duvarlar. Köşelerde sandalyeler.</p>
<p class="calibre1">Burada bir ressamın inini çağrıştıracak hiçbir şey yoktu. Yalnızca ışık!</p>
<p class="calibre1">Aydınlık,  ışık  banyosu  bu!  Artemisia  her  mevsim  ve  günün  her  saati  burada çalışabilmekle  övünüyordu.  İçinde  yanık  duran  altı  mum  çanağının  bulunduğu, koca  karınlı,  bakırdan  üç  adet  lâmba,  ana  direklere  asılıydı.  Yağ  ve  su  hazneleri olan  bu  lambalar,  aydınlatmanın  ayarlanmasına  olanak  tanıyan  bir  asma sistemiyle yoğun gölgelere, doğal gün ışığıyla bütünleşen bir ışık saçıyordu.</p>
<p class="calibre1">Gün  ışığı  ile  alevlerin  ışığını  bir  araya  getirmekle,  babasından  öğrendiği  bu yöntemi  Artemisia  daha  da  ileri  götürüyordu.  Odanın  tam  ortasına  düşecek biçimde,  tavanda  gökyüzüne  açılan  yuvarlak  bir  delik  açmıştı.  "Işık  yukarıdan gelmeli,  diye  yineleyip  durmuştu  Orazio  onun  çıraklık  döneminde,  olabildiğince yüksekten.  Bir  ressam  için  en  ideal  olanı,  Pantheon'un   <i class="calibre3">oculus</i>'ü*  gibisidir.</p>
<p class="calibre1">Yüksekten gelen ışık modelin yüzüne, hatta o anlamsız, çirkin yüze bile, tatlı bir hava, sanatçının istediği biçimde işleyeceği bir tür güzellik katacaktır..."</p>
<p class="softbreak"> </p>
<p class="calibre1"><i class="calibre3">* oculus: (Latince) Mercek, cam. </i></p>
<p class="calibre1">Pantheon'in tepe camı olmadığı gibi, atölyesinin de ne camı, ne kepengi vardı; hatta  kapatacak  hiçbir  şeyi  yoktu...  Aşı  boyasına  bandırılmış  bir  keten  bezinden öte bir şey yoktu. Bu, domuz yağına  bandırılmış yağlı kâğıdın yerine geçen; ona denk bir nesneydi.</p>
<p class="calibre1">Orazio ise bunu, ışığı filtre etmek amacıyla kullanırdı.</p>
<p class="calibre1">Demek ki bu durumda Kasım ayında döşemeye yağmur yağıyordu.</p>
<p class="calibre1">Tam  uygun  yerlere  yerleştirilmiş  birkaç  leğen  bu  rahatsız  edici  durumu  bir parça  engelliyordu.  Kışın,  yağmur  suyu  buza  dönüşüyordu.  Ne  önemi  vardı!</p>
<p class="calibre1">Artemisia, kendi krallığında soğuğu duyumsamazdı, ne rüzgârı, ne de donu, canı isterse  gayet  güzelce,  duvarları  yüklü  raflarla  doldurabilir,  köşelere  tencereler, yağ  testileri,  keten  bezi  toplarını  ve  tuval  çerçeveleri  için  tahtaları  yığabilirdi...</p>
<p class="calibre1">Pierantonio'nun gözü her an Artemisia'nın üzerindeydi...</p>
<p class="calibre1">Saray  erkânının  ziyareti  nedeniyle,  Pierantonio,  Artemisia'nın  atölyesine sadece birkaç aksesuvar koymasına izin vermişti: İki vazo içine konmuş on kadar fırça, farklı biçimlerde üç palet -kare, yuvarlak, oval-özenli ve uyumlu bir biçimde tezgâh  üzerine  dizilmişlerdi...  Bazı  tablolarında  görülen,  özellikle  de Holopherne'in  çadırında  sol  tarafı  kapatır  biçimde  yerleştirilmiş  olan  büyük kırmızı kadife perdeyi, sandalyelerden biri üzerine kıvrımlar oluşturacak biçimde atmıştı. Bu tablo, sergilenen her şeyin ana parçasıydı.</p>
<p class="calibre1">Zira bu, Artemisia Lomi'nin yapıtlarının, Pierantonio tarafından düzenlenmiş, geçmişten günümüze gelişiminin gerçek bir göstergesiydi.</p>
<p class="calibre1">Ayrıntılara  gösterdiği  ilgiyle  ve  bu  özelliğin  uygulamalı  anlamında; Pierantonio,  müşterilere  bitmiş  bir  yapıt  izlenimi  versin  diye  bazı  tuvalleri çerçeveletmişti:  Kalın  kütük  veya  abanoz  çerçeveler,  yaldızlıvarak  kaplamalı, geniş  çubuk  çerçeveler.  Karısının  tablolarını  birsarayda  sergileniyormuşçasına gösterme düşüncesindeydi; büyük boyuttaki-ler duvarlara asılmış, küçük boy ve orta boyut yapıtlar, resim sehpaları üzerine konmuş durumdaydı. Bir dizi resim sehpası!</p>
<p class="calibre1">Tüm bunlar hazırlanırken, Artemisia isyan etmişti.</p>
<p class="calibre1">Evet,  hiç  kuşkusuz,  kendi  güzelliğine  ve  takıp  takıştırmasına  özen gösteriyordu; etkili mesenlerin yanına sokulabilmek için veya Buenorrati le Jeune veya  Cristofano  Allori'yi  baştan  çıkarmak  için  yapmayacağı  numara  yoktu.  Ama resim ve sanatçının rolleri konusunda edindiği düşüncesini değiştirmekten yana değildi.  Oysa  Pierantonio  tam  bir  satıcı  gibi  davranıyordu  işte!  Sattığı  tabloları yeniden  toplamayı  ve  son  yıllarda  yapılan  natürmort  ve  portreleri  geri  vermek üzere  almayı  başarmıştı.  Yarım  yüzyıl  öncesinin  sanat  dünyasının  gelenek  ve göreneklerini  aşan  bu  türden  bir  uygulama,  mesleğin  bütün  kurallarına  ters düşmekteydi.</p>
<p class="calibre1">Bir sanatçı, yapıtlarını sergileyerek kendisine şöhret sağlayamazdı.</p>
<p class="calibre1">Bunu  yapanlar,  dinsel  tarikatlar  ve  kendi  çevrelerinde  kendi  kiliselerinde, kendi  mihraplarında,  galerilerinde,  saraylarının  duvarlarında,  gerek  Tanrı'nın, gerekse bizzat kendilerinin "ihtişamını" anlatan görkemli tablolar bütününü yine bizzat  kendi  çevrelerinde  toplayarak,  kendilerini  çağdaşlarının  ve  daha sonrakilerin beğenisine sunan, soylu sınıftan ailelerdi.</p>
<p class="calibre1">Demek  ki  Pierantonio'nun  tasarısı  bu  dönemde,  karısına  bir  tür  hakaret  gibi gözükebilirdi. Tüm bunlar ressamın meslek ve sanat anlayışını açıkça sarsıyordu.</p>
<p class="calibre1">Ayrıca, tüm yapıtların bu şekilde sergilenişi, Artemisia'yı daha da özde yatan bir planda tehdit ediyordu: işinde tutturduğu nitelik. Ün ve kariyer olarak bundan bir  kazancı  yoktu.  Babasının  tavsiyelerinden  uzaklaştığından  bu  yana  kendine karşı,  daha  bir  bağlayıcı  ve  sertti;  Orazio'nun  olmadığı  kadar  sert,  acımasız  ve eleştirel...</p>
<p class="calibre1">Son yıllardaki devasa üretimden kalan yalnızca iki yapıt vardı elinde.</p>
<p class="calibre1">Yaldızlı, parlak, ipek giysili bir otoportre, Lavta Çalan Kadın, ki bunda güzelliği öne  çıkıyordu.  Kumaşı  çalışırken,  çalgıcı  kızın  yüzüne,  ellerine,  müzik  aletinin ağaç kısmına ve tellerine düşen ışığa gösterdiği aşırı dikkatin bir sonucuydu bu.</p>
<p class="calibre1">Şu  büyük  tablo,  Holopherne'in  başını  kestiği  andaki  haliyle  Judith;  bu Artemisia'nın babasına yakıştırabi-leceği ve çok şey beklediği tek yapıtı...</p>
<p class="calibre1">Ama, Pierantonio ne yapmıştı, gidip eski tuvallerini derlemişti!</p>
<p class="calibre1">Resim  defterlerini  karıştırmış,  gömütten,  başarısız  çalışmalarını  çıkarmıştı ortaya!</p>
<p class="calibre1">Yaratısının acılı dünyasına böylesi bir müdehale Artemisia'yı tutup Orazio'nun daha önce şiddetini yaşadığı öfkelerden birinin içine atmıştı. Stiattesi çiftinin ilk karı koca kavgası. Art arda gelecek olan bir dizi kavganın ilki: -  Allori  gibi  bir  ustanın  karşısına  bu  denli  açması  çalışmaları  nasıl çıkarabilirsin, ne cesaretle?</p>
<p class="calibre1">-  Onları  satmak  için!  diye  bağırmıştı  kocası.  Satmak  –ağzından  düşürmediği tek sözcük.</p>
<p class="calibre1">- Ünümü yerli yerine oturtmak için! Yapıtımı beş paralık etmek için değil tabii!</p>
<p class="calibre1">Grandük  gibi  birine,  hiç  bir  değeri  olmayan  bu  çalışmaları  göstermekle,  resime haksızlık ediyorsun ve mesenine hakaret etmiş oluyorsun!</p>
<p class="calibre1">- Senin tercih ettiklerin Artemisia, sanatçının tercihi canım, satın alan kişinin zevkleriyle ender olarak çakışır.</p>
<p class="calibre1">-  Benim  gibi  bir  ressamın  tercihleriyle  Altesleri  gibi  bir  koleksiyoncunun zevkleri aynı yetkinlik kaygısı içinde bir araya gelir canım.</p>
<p class="calibre1">Artemisia  Lomi,  Orazio  Gentileschi'nin  derslerini  anımsıyordu.  Genç  kadın zayıf yapıt konusunda korkusunu paylaşıyorduysa eğer, bu, babasının ona verdiği eğitimin  çapını  ancak  Floransa'ya  yerleşmesinden  bu  yana  ölçüp biçebileceğindendi.</p>
<p class="calibre1">Rönesans  ustalarını  keşfedişi  ve  Artemisia'nın  aydınlar  ortamına  girişi, Buonarroti le Jeune ve Cristofano Allori gibi estetikçilerin ona, Pierantonio'nun da bu  konuda  hiçbir  zaman,  hiçbir  platformda  kuşku  duymadığı  gibi,  yeni  ufuklar açmıştı.</p>
<p class="calibre1">Artemisia, evet o, Toscana'da Allori'nin devrimci rolünü kavramıştı.</p>
<p class="calibre1">Aynı  Carrache'nin  Bolonya'da  ve  Caravaggio'nun  Roma'da  yaptığı  gibi,  Allori de  kendisinden  önceki  ressamlar  kuşağıyla  ilişkisini  koparmıştı,  biraz acımasızcaydı evet, evet o resim alanında bir "sapkın"dı. Keyfe bağlı orantılarda figürlerle, iki boyutlu uzamlarla, simgesel konularla ve yalnızca çok bilgili kişilerin anladığı öylesine belirsiz sembollerle ilişiği kesmek...</p>
<p class="calibre1">Kesmek ama, yeni bir geleneğe bağlanmak için eskiyle ilişiği kesmek.</p>
<p class="calibre1">Akla  yatkın  kompozisyonlara  dönmek.  Desen  ve  rengin  geçişimini  denemek; doğa  ile  düşüncenin;  gerçeği  düşlemekle,  algılamanın  geçişimini  izlemek.  İdeal güzelliğe ulaşmak.</p>
<p class="calibre1">Evet bu arayışı Orazio Gentileschi denemişti.</p>
<p class="calibre1">Genç  kızlığı  boyunca,  bu  türden  nutuklardan  öte  Artemisia  başkaca  bir  şey duymamıştı.  Bugün,  Allori,  Buonarroti,  Galilei,  Floransa'da,  babası  Orazio'nun önsezilerini  yankılar  uyandıracak  biçimde  işliyorlardı.  "Her  şeyi  istiyorum  ben, diyordu  ona  Santa-Maria  del  Poppolo  Kilisesi'ndeki  tabloları  önünde.  Deseni istiyorum,  rengi  istiyorum,  ışık  istiyorum...  Michelangelo  ve  Raffaello'yu istiyorum...</p>
<p class="calibre1">Carrache ve Caravaggio'yu. Ne sen, ne de ben, hiçbir ekole dahil olmayacağız.</p>
<p class="calibre1">Niye kendimizi sınırlayalım ki?"</p>
</body>
</html>
