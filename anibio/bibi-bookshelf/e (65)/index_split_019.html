<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre4" id="calibre_pb_18">Venedik</p>
<p class="calibre1">serüveninden,</p>
<p class="calibre1">düşündüğünden  fazla  etkilenen  Artemisia,  Genel  Vali'nin  yatağını  paylaşmayı sevinç içinde, güle oynaya kabullenmemişti. Dükü dış dünyadan iyice soyutlayan saray protokolü, Artemisia'nın kanını donduruyordu; Alcala'nın gururu, acımaları, kuru  sevgisi  onun  başını  döndürmekten  öte,  yıldırıp  bezdiriyordu.  Alcala'ya gelince, kollarına aldığında artık tanıyamadığı o cinselliğiyle bu kadından çabucak bıkmıştı.</p>
<p class="calibre1">Birkaç haftalık bir süre sonunda, Artemisia resim sehpasını Genel Vali'nin özel dairesinde  açıp  çalışmayı  kesti.  Birkaç  ay  sonra  ise,  Artemisia  "tablolarının"  -</p>
<p class="calibre1">onların  olan-üstünde  belirtilen  kayıtları,  adları,  onunla  birlikte  bulunamaz olmuştu.</p>
<p class="calibre1">Akala Dükü ona hâlâ değer veriyordu. Babası olduğuna Artemisia'nın yeminler ettiği  çocuğa  alçakgönüllü  desteğini  eksik  etmiyordu.  Ama  aralarındaki  bağ</p>
<p class="calibre1">çözülüp gitti.</p>
<p class="calibre1">Londra  yerine  Napoli'yi  seçmekle  Artemisia  bağımsızlığı  yeğlemiş  oluyordu.</p>
<p class="calibre1">Yaşamında  ilk  kez,  bir  işin  içinden  bütünüyle  kendi  başına  sıyrılmak  zorunda kalacaktı böylece.</p>
<p class="calibre1">Otuz  yedi  yaşındaki  bir  kadın  -XVII.  yüzyılda  bu  olgun  yaş  demektibu uyumsuz; bu aşırılıklarla ve şiddetle yüklü dünyada ne gibi bir yer edinebilirdi ki?</p>
<p class="calibre1">Kişisel  servetten  yoksun  bir  kadınsa  ve  kocasız,  babasız,  erkek  kardeşsizse  ve  -</p>
<p class="calibre1">erkeksiz yani-onu savunmak için hiç kimsesi yoksa? Yalnızca o ve kızı varlarsa?</p>
<p class="calibre1">Bir kadın, hem de onu Napoli ya da Madrid'e bağlayan aile bağı bile olmayan bir kadınsa ne yapar?</p>
<p class="calibre1">- Niçin sevmiyorsun Napoli'yi? diye yeniden sordu Artemisia.</p>
<p class="calibre1">- Burada çok insan var, diye homurdandı Pridenzia. "Sonra..."</p>
<p class="calibre1">- Sonra ne?</p>
<p class="calibre1">- Sen burada üzgünsün.</p>
<p class="calibre1">- Üzgün mü? Ben mi?</p>
<p class="calibre1">Ana  kız,  alelacele  bakıştılar.  Bu  en  uzak  yerdeki  manastıra  kadar  yürümek zorunda  kalışlarını  birkaç  sipariş  alma  gerekliliğine  borçluydular.  Chartreux, Carmelite, Dominicain ya da Clarisses Manastırları olsun, fark etmez, hepsinde de müşteri avındaydılar.</p>
<p class="calibre1">-  Hiç  dinlenmiyorsun,  dedi  kızı.  "Bir  şatodan  ötekine  gezip  duruyorsun...</p>
<p class="calibre1">Alife'den Piedimonte'ye Düşes Caetani'nin portresi için gidiyorsun, Chiaia'ya Kont Carraciolo'nun resmi için dönüyorsun, sonra İmparatoriçenin portresi için Reale Sarayı'na koşuyorsun..."</p>
<p class="calibre1">-  Prudenzia!  diye  çıkış  yaptı  Artemisia.  "Napoli'de  kaç  ressam  böylesi  bir sipariş  almayı  düşlerdi  bilir  misin?  İspanya  Kralı'nın  kız  kardeşinin  resmini yapmak, çok büyük bir başarı! Kapılar açılır sonra..."</p>
<p class="calibre1">- Hep başarı, başarı! diye yanıt verdi Prudenzia, sıkkındı. "Resim, hep resim...</p>
<p class="calibre1">Bu kadar resim yapma sen de."</p>
<p class="calibre1">İtişip  kakışan  kalabalığa  dalan  Artemisia  iç  çekti  ve  bakışlarını  kızından  öte yana  çevirdi.  Kızı  da  ona,  aynı  Agostino  Tassi  ve  Nicholas  Lanier'nin  sözleriyle sitemde  bulunuyordu.  Bu  sözler  aşıklarından  geldiği  içindir  ki,  Artemisia dinlemek  istememişti.  Ama  Prudenzia  söylüyorsa?  Peşinde  koştuğu  şey, kendisinden  bir  parça  güzellik  koparıp  başkalarına  verme  mücadelesi,  onu Prudenzia'yı ihmal edecek denli yiyip bitirmiş olabilir miydi ki? Yine de, Napoli'ye gelişlerini,  ilkin,  bir  manastıra  yerleşmelerini,  sonra  Calvaire  Tepesi'ndeki  şu büyük eve, bunlan anımsadığı zaman, iki kızı; Prudenzia ve Francesca'nm her an yaşamının  orta  yerinde,  yüreğinde  yer  aldığına  inanıyordu.  Bir  zamanlar  kocası Pierantonio  değil  miydi  ona  yaratısının  iki  yakası  arasına  analığı  ve  resimi; tabloları  ve  çocukları  arasına  hiçbir  şeyin  sızamayacağını  söyleyen?  Böyle konuşan, kocası mıydı yoksa Nicholas Lanier mi? Ayrılışlarının üstünden henüz üç yıl  geçmişti,  Lanier'nin  aııısı  onda  saplantı  halindeydi,  sesinin,  kokusunun, bedeninin ağırlığının anısı...</p>
<p class="calibre1">Ayrıldıkları anda kendi kendine sormak istemediği soru bu gün aklına takılıp duruyordu...</p>
<p class="calibre1">Hiç  kuşku  yok,  geçmişini  sarsalayıp  duran  yaşlı  bir  kadın  olup  çıkıyordu.</p>
<p class="calibre1">Aşıkların  sayısı  git  gide  azalıyordu.  Ünü  ona  yine  de  geniş  bir  seçim  şansı tanıyordu. Ama kimseler onu heyecanlandırmayı başaramıyordu ki.</p>
<p class="calibre1">Her şeye karşın, zevk ve hoşlanma duygusunu birbirinden ayırabiliyordu. Adı sanı  belirsiz  birçok  kişi  yatağından  gelip  geçmişti;  çömezler,  işlerini  görsünler diye tuttuğu kâtipler... O dikte ettiriyor, onlar da mektuplarını yazıyorlardı, evini koruyorlar,  Napoli'nin  tehlikeli  sokaklarında,  geç  saatlerde  bir  poz  seansından dönerken  ona  korumalık  yapıyorlardı.  Atölyesindeki  çıraklara  gelince,  hepsi  de üst katta uyumayı düşlüyordu. Artemisia bunu bilmezden gelemezdi.</p>
<p class="calibre1">Onun evindeki varlıkları ona baştan çıkmanın tehlikelerini hatırlatıyor ve onu uyanık olmaya zorluyordu. Kızlarının namusuna göz kulak oluyordu. Zaten onlara olabildiğince  kendisininkinden  farklı  bir  gelecek  hazırlamaya  çabalamıyor muydu? İki çocuğunun eğitiminin baş kuralı buydu.</p>
<p class="calibre1">Kendisinden  ve  seçimlerinden  bu  denli  emin,  başarılarından  bu  denli  gurur duyan bu ressam kadının, çocuklarına bol bol verdiği eğitim bugün iki aksiyomla özetlenebilirdi:  "Benim  yaptıklarımı  yapmayın.  Benim  yaptıklarımın  tam  tersini yapın."</p>
<p class="calibre1">Peki neden kuşku duyuyordu? "Her şeyden!" diye itirafta bulunuyordu kendi kendine. "Hata yaptım." Neden korkuyordu?</p>
<p class="calibre1">Babasının  hiçbir  sezgisi  gerçekleşmemişti.  "Eğer  bu  sıradan  adamla Floransa'ya  gidersen,"  demişti,  Pierantonio  ile  nikâhlandığı  sıra;  "Büyük  bir ressam olamazsın." Yanılmıştı Orazio. Sıradanlık, Artemisia'nın resmini hiç mi hiç tehdit  altına  almamıştı.  Birine  hayranlık  dışında!  Kendisi  kadar  güçlü  birine kapılmak! Nicholas Lanier'ye. Artemisia bu aşkı feda etmişti. Bu vazgeçişin yerine başka  bir  şeyi  koyamıyordu.  "Başka  ne  yapabilirdim  ki?  Başkaca  ne yapmalıydım?"</p>
<p class="calibre1">- Bizim yanımıza Londra'ya gel! diye fısıldıyordu Francesco Gentileschi  onun kulağına; bu soruyu ona sormak için tam üç kez gelmişti Napoli'ye.</p>
<p class="calibre1">Giulio  kadar  yakışıklı,  onun  bir  küçüğü;  ama  en değerlisi,  en  ince  ruhlusu  ve daha kurnaz olanı, Francesco, ailenin başarılarını ustaca sağlar, paraya çevirirdi.</p>
<p class="calibre1">Gentileschi'nin  oğulları  birbirini  tamamlayan  kişilerdi:  güç  isteyen  ve  maddi konular Giulio'nun; gereksiz konuşmalar, görüşmeler Francesco'nun işiydi. Genç Marco'ya  gelince,  o  Buchingham  Düşesi'nin  yanında  acemi  er  olarak  hizmet vererek saygınlığı sağlamaktaydı.</p>
<p class="calibre1">Üst üste gidip gelmelerinde Francesco, şatafatlı İngiliz şatolarını kız kardeşine tasvir eder dururdu. Babalarının Somerset House için,  Greenwich için, Hampton Court  için  yaptığı  tabloların  görkemini,  güzelliğini  öve  öve  bitiremiyordu.  Son derece  güzel  bir  dille,  Nicholas  Lanier'nin  uzun  deniz  yolculuğunu,  Mantova yapıtlarının İngiltere'ye ulaşmasını -geminin yanaşmasıyla ortaya çıkan korkunç gerçeği-anlatıyordu ablasına. Her tür tehlikeden korunduğu sanılan bazı tablolar -Margareth adlı geminin taşıdığı üzüm çuvalları ve cıva variller yüzünden -karaya çalan  bir  renge  bürünmüştü  yolculuk  boyunca.  Evet,  Lanier  felaketlerin  en kötüsünü düşünmemişti.</p>
<p class="calibre1">Isının  ve  şekerle  cıvanın  sintine  içinde  yoğunlaşmasıyla  oluşacak  sonuçları aklına  bile  getirmemişti.  Nereden  bilebilirdi  ki  cıvanın  buharlaşarak  gelip suluboyaların üzerinde küf gibi birikeceğini, desenleri ıslatıp yayacağını, tuvaller üzerine parlak gümüş renginde ve mürekkep renginde yapışıp kalacağını? İyi ki yapıtları  krala  göstermeden  önce  sandıkları  açtırmıştı!  Haftalar  boyu,  onları temizlemekle  uğraşmıştı.  Fakat  süte  ve  bir  de  köpek  salyasına  bandırılan süngerlerle  -o  gün  başvurulan  yollar  bunlardı-korkunç  pelikül  tabakalannı  yok etmeyi başaramamıştı. Sonra Nicholas, ressamların başvurduğu bütün "işleri" çok iyi  bilen  bir  akrabasını,  Jerome  Lanier'i,  daha  sonra  da  krallığın  en  ünlü kimyacılarını çağırtmıştı.</p>
<p class="calibre1">Tahminlere  göre,  en  fazla  zarar  gören  tablolara  rakıyla  tampon  yapmış.</p>
<p class="calibre1">Olmamıştı.  Çok  yıpranmış  birkaç  bölgeye  binbir  özenle,  damla  damla,  imbikten geçirilmiş şarabın alkolünü damlatmıştı. Yok, yok! Olmuyordu! Daha kaba yollara başvurarak en güzel tabloları bol suyla yıkamıştı. Bu denli içten uğraşmış, biraz da şans  ve  resim  tekniğine  hakimiyeti  ona  bazı  başyapıtları  onarmasını  sağlamıştı.</p>
<p class="calibre1">"Majestelerinin  her  zamankinden  daha  çok  lütfuna  mazhar  olmuş  pek  tabii..."  O</p>
<p class="calibre1">zaman,  Francesco,  Londra'da  bir  sanatçının  isteyebileceği,  duyulmadık  lüksü göklere  çıkararak  aktarıyordu...  Nicholas  Lanier'in  kaldığı  ikâmetgâhı,  verdiği konserleri, avcunun içine aldığı saray erkânını öve öve bitiremiyordu!</p>
<p class="calibre1">Öte yandan Francesco, Orazio'nun sefaletini anlatmaktan  kaçınıyordu: İngiliz sanatçıların  nefreti;  Katolik,  Protestan  ve  Anglikan  ressamlar  arasındaki  saray rekabeti; Gentileschi'nin oradaki varlığına sanatçılar loncasının sert bir biçimde, acımasızca karşı çıkması gibi...</p>
<p class="calibre1">Francesco,  çok  daha  korkunç  bir  zulmün  acımasızlığını  kız  kardeşinden saklıyordu:  Buckingham'ın  mallarının  baş  koruması,  hırslı,  öç  güden  Balthazar Gerbier'nin yaptıklarını.</p>
<p class="whitespace"> </p>
</body>
</html>
