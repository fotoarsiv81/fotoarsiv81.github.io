<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre4" id="calibre_pb_3">oradan</p>
<p class="calibre1">görüntü</p>
<p class="calibre1">çıkaramıyordu.</p>
<p class="calibre1">Karmaşık</p>
<p class="calibre1">kurgulaması,</p>
<p class="calibre1">geometrilerdeki  çoğulluk,  zaman  dışı  görüntülere,  gizlere,  şiire  varıyordu sonunda.</p>
<p class="calibre1">Ustasının bu özgünlüğünü herkesten çok Artemisia anlıyordu.</p>
<p class="calibre1">Düşselin, yanılsamanın  bir  önceki  yüzyılda  uygulanmış  olduğunu  öğrenmişti, ama  yalnızca  Tassi'nin  uzamın  bu  şekilde  patlayışını  sağlamaya  ulaştığını kabulleniyordu;  motiflerle  oynuyordu;  ayrıntıları  müzik  gibi  veriyordu;  görsel şölen ve görsel patlama anlayışı vardı onda.</p>
<p class="calibre1">Onun resminde her şey güç, canlılık, hareket ve fanteziden oluşmuş gibiydi.</p>
<p class="calibre1">Galerinin  arka  kısmındaki  şömineye  yaslanmış  Agostino  onu  bekliyordu.  Hiç kıpırdamadan,  tetikte  ve  kavgaya  hazırdı.  Dirseği  mermere  yapışık,  kasılıyordu.</p>
<p class="calibre1">Geniş ensesi, bir at binicisininkini andıran bacakları yay biçiminde, bu haliyle her an harekete hazır, parlamaya hazır gibi gözüküyordu.</p>
<p class="calibre1">Tam  onun  üstünde  bir  yerde,  tuvalleri  aydınlatan  meşalelerin  ışığında, Suzanne'm  çıplak  bedeni  dikiliyor;  Sainte-Cecile  kırmızı  bir  minderde uyuyormuşcasına; Marie-Madelaine gözlerini gökyüzüne kaldırmış dua ediyordu.</p>
<p class="calibre1">Cosimo'nun  tabloları  duvarları  tavana  kadar  bir  halı  gibi  kaplıyordu.  Ama koleksiyonunun  gerçek  harikaları,  beyaz  mermerden  sekiz  Roma  imparator büstüydü. Bunlar salonun bittiği yere dek sıra halinde uzanıyordu. Bir yanda da, yaldızlı devasa kafeslerde muhabbet kuşları ve kanaryalar ötüşmekteydi.</p>
<p class="calibre1">-... Neyin var? Bu ne surat böyle?</p>
<p class="calibre1">Soluk  ve  gergin  haliyle  Artemisia  hiç  de  Agostino'nun  beklediği  aşık  değildi.</p>
<p class="calibre1">Orazio  ya  da  Tuzia'nın  çıkıp  gelivermesinden  korkmaksızın  böyle  yalnız  kalma olanağı  bir  daha  çıkmayabilirdi.  Öyle  ya,  Stiattesi  bile  gönül  alıcı,  hoş,  kibar tavırlarıyla  ortalıkta  göründükten  sonra,  Gentileschi'lerin  evine  yerleşmesinin nedeni  olan  görevi  yerine  getirmeyi  bugün  için  reddetmemişmiydi?</p>
<p class="calibre1">Karşılaşmalarda  yardımcı  olmaktan  hiç  hoşlanmıyordu.  Kaypak,  korkak  haliyle, yalnızca,  tanışmalarını  dostu  Orazio'ya  borçlu  olduğu  kişilerle  konuşuyordu zaten. Onu para almadan barındıran Orazio değil miydi? Stiattesi ve ailesi için kira bedeli  filan  yoktu.  Giovan  Battista'nın  karısı  Tuzia'yı  Artemisia'nın  gözünde tahtından indirmişti ve artık onun sırdaşı gibiydi. Stiattesi aşireti oraya yerleşiyor gibiydi...</p>
<p class="calibre1">-... Eee, neyin var? diye öfkeyle yineledi Agostino.</p>
<p class="calibre1">Genç kız onu feci terslemişti.</p>
<p class="calibre1">Esin  Perileri  Pavyonu'nun  kubbe  içi  portresindeki  kırmızı  giysisi  içerisinde, her zaman olduğundan daha da çekici, istek uyandırıcıydı. Giysinin delik bırakılan kısımlarını örten yeşil tafta tenine soluk bir renk veriyor, ağzını daha gölgeli, daha etli  gösteriyordu.  Bu  akşam,  ördükten  sonra  topladığı  bakır  kızılı  gür  saçları küçük  kulaklarını  açıkta  bırakıyordu.  Agostino  bu  kulakların  yuvarlak  ve  iştah kabartıcı  biçimine  bayılırdı.  Kızı  yeniden  kolları  arasına  almak  istedi.  Artemisia ise onu yine geri çevirdi.</p>
<p class="calibre1">Başını kaldırmıştı, dudakları titriyordu. Gözleri öfkeden parlıyordu.</p>
<p class="calibre1">Ağlamıyordu.  Kendini  tutmaya  çalışıyordu,  ama  sarfettiği  güç  sesini etkiliyordu.</p>
<p class="calibre1">-  Gülmece  gösterisi  sırasında  baldızının  yanında  oturuyordun,  diye  söze başladı sert ve dokunaklı bir ses tonuyla.</p>
<p class="calibre1">-...  Constanza'nın  yanında...  Benim  portremin  onun  yastığının  başucunda olduğunu söyledi...</p>
<p class="calibre1">Agostino, onu anlamadan öylesine dinliyordu.</p>
<p class="calibre1">- Benımjuditb'im, tablom, diye kesin konuştu, buz gibi bir ifadeyle, geçen gün benden aldığın tablom...</p>
<p class="calibre1">- Eee, n'olmuş?</p>
<p class="calibre1">- O kadar sevdiğin bu tablo onun yatağının üstünde, duvardaymış.</p>
<p class="calibre1">Bana  öyle  söyledi...  Uyurken  orada,  gözünün  önünde  bulunmasını istiyormuşsun ve bu da  oldukça  olağan bir  durummuş...  Constanza  güldü bana...</p>
<p class="calibre1">ve bebeğinizin belki de bana benzeyeceğini söyledi...</p>
<p class="calibre1">Agostino, savuşturan bir hareket yaptı. Artemisia bağırarak onu durdurdu: -Bekle!</p>
<p class="calibre1">Buyruk öyle sertti ki, kıpırtısız durdu.</p>
<p class="calibre1">Bekle... Bitirmedim! Evli olmasaymışsınız sen ve o-siz... şey...</p>
<p class="calibre1">- Ama ben artık evli değilim! Karım öldü!</p>
<p class="calibre1">- Ama Constanza böyle söylemiyor, dedi soğuk bir edayla, Constanza dedi ki...</p>
<p class="calibre1">- Constanza'nın Cehenneme kadar yolu var! Kendi isteklerini gerçekler olarak ele alıyor, kız kardeşinin yaşadığını sanıyor o aptal karı!.. Al bak istersen..</p>
<p class="calibre1">Her zaman yanında taşıdığı mektupları gömleğinin cebinden çıkardı.</p>
<p class="calibre1">- Daha ne istiyorsun? Al oku!</p>
<p class="calibre1">Katillerin  onun  isteği  doğrultusunda  işi  tamamladıkları  konusunda  ona güvence veren, iple bağlı bu paketi uzatıyordu.</p>
<p class="calibre1">-  Oku  onu,  Livourne'da  satıcı  olan  Giovanni  Senni'nin  mektubunu,  sonra  şu Pietro  Migone'unkini,  diye  üsteliyordu.  Ama  Artemisia'nın  hiçbir  şeyi okuyamayacağını  biliyordu.  Kanıt  mı  istiyordun?  İşte!  Herkes  onun  öldüğünü söylüyor!</p>
<p class="calibre1">Kız  paketi  yana  itti,  kapıya  doğru  gerildi.  Ama  gitmesine,  kaçmasına  izin vermedi, öfke oyununa kapılıp o da bağırdı.</p>
<p class="calibre1">- Öldü! Yirmi bıçak darbesiyle! Daha ne kadar gerekiyordu sana?.. Hem seni de uyarıyorum, karım olduğunda kötü yolda gidersen aynı yazgıyı paylaşırsın!</p>
<p class="calibre1">Artemisia tam karşısına dikildi.</p>
<p class="calibre1">- Ben sadece, benimjudith'imin Constanza'nın başucunda ne aradığını bilmek istiyorum.</p>
<p class="calibre1">- Constanza aklına geleni söylüyor! Belki onun yatağında uyuyorum ben, o da gidip kocasıyla yatıyor!</p>
<p class="calibre1">- Ama ben kendi kocamla yatmak isterim!</p>
<p class="calibre1">- Biraz daha sabır... Labirentten çıkmama az feaklı.</p>
<p class="calibre1">Kız bir an için yumuşar gibi oldu.</p>
<p class="calibre1">- Hangi labirent bu?</p>
<p class="calibre1">- Sana burada açıklayamayacağım engeller.</p>
<p class="calibre1">-  Ne  gibi  engeller?  diye  inat  etti.  Özgür  olduğunu  söylüyorsun.  Tanrı'nın katında  karın  olduğumu  söylüyorsun.  Beni  sevdiğini  söylüyorsun...  Hangi engellenmiş bunlar?</p>
<p class="calibre1">- Cosimo.</p>
<p class="calibre1">- Ne? "Cosimo" mu? Sen onun kölesi misin?</p>
<p class="calibre1">- Cosimo alıkoyuyor beni... Constanza benden nefret ediyor!.. Biliyorum bunu, hissediyorum! Sana tutulmuş adam!..</p>
<p class="calibre1">- Constanza mı? diye kestirip attı; çırağımın başına dert alma hatasını işlediği bir aptaldır.</p>
<p class="calibre1">- Peki, neden benim kötülüğümü istiyor? Kıskanç karı! Neden?</p>
<p class="calibre1">- Çünkü ben seni seviyorum Artemisia. Çünkü seni istiyorum! Sana susamışım ben!.</p>
<p class="calibre1">Bu kez onu yakalamıştı. Kafasını geriye atmıştı ve onu saçlarından tutuyordu.</p>
<p class="calibre1">-...  Giderilmesi  zor  bir  susuzluk,  bir  zamanlar   <i class="calibre3">Kirke</i>'nin*  aşk  iksirinin tutuşturduğu susuzluklardan.</p>
<p class="softbreak"> </p>
<p class="calibre1"><i class="calibre3">* Kirke: Yunan micolojisindeki ünlü büyücü kadın. </i></p>
<p class="calibre1">Agostino'nun duyduğu isteğin, alnının üstünden, gözlerinin ve dudaklarının üstünden  geçişini  duyumsuyordu  Artemisia.  İkisi  de  aynı  boyda  ve  aynı güçteydiler. Kız çırpınıp elinden kurtulmak istedi.</p>
<p class="calibre1">Soluk soluğa kaldı. Agostino mırıldanıyordu: -  Ben  seni  yalnızca  bir  tutku  süresi  için  seçmedim.  Benim  için  sonsuza kadarsın, tamam mı!</p>
<p class="calibre1">Dudaklarını boynuna, gerdanına, göğüslerine bastırdı..</p>
<p class="calibre1">-... Kanının sıcaklığını ağzımda saklamak isterim... Ateşim...</p>
<p class="calibre1">Yakutum... kekeledi. Altın kupam... Zehirim... Ölene dek seni içmek!</p>
<p class="calibre1">Bir  an  için  kızdan  ayrılmış,  ona  karşıdan  bakıyordu.  Artemisia'nın  bu  garip, neredeyse ürkünç denebilecek bakışını biliyordu. Sarardı, gözlerini kapattı.</p>
<p class="calibre1">O  sırada  kapı  açıldı.  İaşe  astsubayı,  yanında  birkaç  davetli  olduğu  halde çıkageldi.</p>
<p class="calibre1">-  Eğer  hâlâ  zevkini  alamadıysanız,  eh,  ne  yapalım,  yazıklar  olsun  size,  diye gümbürdedi adeta.</p>
<p class="calibre1">"Bu  tümceyi  duydum,  evet  ben,  diye  yineleyecektir  Giovan  Battista  Stiattesi.</p>
<p class="calibre1">Hem  yalnızca  ben  değil.  Orada  karım  da  vardı,  çocuklarım  da,  Cosimo'nun çocuklan, Orazio'nun üç oğlu... Ayrıca ben Artemisia'nın, kendi görüntüsünde bir Judith resmi yaptığını ve bunu Agostino'ya verdiğini öğrendim... Oysa Cosimo bu Judith'ç.  çok  önem  veriyordu.  Bu  konu  onun  koleksiyonunda  eksikti  doğrusu.</p>
<p class="calibre1">Doğruyu  söylemek  gerekirse,  modelini  arzu  ettiği  kadar  çok  arzuetmekteydi  bu tuvali. Karnavalın son günü onu ele geçirmek için bir plan yaptı. Bu konuda ona sitemler  ettim...  İşte  bu  konuyla  ilgili  olarak  ona  gönderdiğim  mektup.  Şu  sekiz satır:  "Bu  tür  bir  tabloyu  bu  zavallı  genç  kızdan  çalmaya  çalışmaktan  utanç duymalısınız...  Sanırım  aslını  alamadığınızdan  olacak,  kopyasına  paralar ayırıyordunuz... İtirafa hazır olun ve vicdanınız üzerinde ne varsa ortaya dökün...</p>
<p class="calibre1">Bugün,  yeğenim,  yaşayanlar  arasındayız.  Ama  yarın  toprak  altında  tekrar buluşabiliriz.  Ayağınızı  bastığınız  yere  bakmanızı  ve  en  güçlü  kişiler  arasından kimilerinin,  bu  günden  yarına  belli  olmaz,  bir  gün  kurtçuklar  tarafından kemirilmiş  olarak  bulunduklarını  hatırlamanızı  salık  veririm  size.  Siz eylemlerinizle  yargılanacaksınız.  Canlı...  ya  da  ölü.  Bu  mektubu  düşünmeyi  size bırakıyorum."</p>
<p class="calibre1">Bunların nelere patladığını ölçüp biçecek kadar uzun yaşamadı Cosimo... Yine de, mektuptaki tehditler kendini hissettirmede gecikmeyecektir. "Karnavalın son gününün  ertesi  günü"  diyelim.  Ölüler  Bayramı'nda,  7  Mart  1612  Çarşamba günüdür. Herkesin yazgısını sarsalayacak bir darbe ile yukarıdaki sözler arasında birkaç  gün  geçmiştir  yalnızca.  Geriye  şunu  sormak  kalıyor  artık:  Stiattesi'yi böylesi  bir  acı  olayı  başlatmaya  zorlayacak  olan  son  dakika  riski,  büyük  korku, olayı tetikleyen şey ne oldu? Stiattesi'nin Quorli'ye verdiği söz, ettiği yemin bazı yanıtlar veriyor.</p>
<p class="calibre1">Noter  yeğeninin  hizmetlerinden  pek  hoşnut  kalmayan  Cosimo,  uzun  süredir onu  Gentileschi'lerin  evinden  çıkarmanın  yollarını  aramaktaydı.  Ama,  kira ödemeyen Giovan Battista Stiattesi, oraya sımsıkı sarılmıştı. Eğer onu kovarlarsa, gerisi  sefaletti!  Orazio'nun  evinde  bulduğu  yatak  ve  yemek  olmasaydı,  Saint-Pierre  Kilisesi  basamaklarında  dilenmeye  gidecekti:  Stiattesi,  Cosimo'nun  onun karısına  ve  çocuklarına  pek  yakın  bir  süre  için  hazırladığı  gelecekten korkmaktadır...  Sonra  Orazio'ya  çok  derinden  şükran  duygulan  besliyor.  Orazio noterin  ailesine  çok  iyi  davranmıştır...  Öfkeli  oluşuna,  mizaç  değişikliklerine rağmen,  onu  bir  uç  duygudan  ötekine  sarsalayıp  fırlatan  heyecanlı  yapısına rağmen, Orazio cömert bir insandır.</p>
<p class="calibre1">Gentileschi  ve  Stiattesi,  ikisi  de  birbirini  etkilemezler,  bazı  konularda birbirlerine  çok  benzemektedirler.  Her  ikisi  de  aynı  şekilde  çevresindeki karmaşık yapılı kişilerin çekiciliğine kapılırlar. Kötülüğe karşı aynı ilgiyi, sefahata karşı aynı çekici büyüyü paylaşmaktadırlar.</p>
<p class="calibre1">İkisinde  de  dürüstlüğe  susuzluk  var.  Hal  böyleyken,  Quorli,  kendi yöntemlerine  sadık  olan,  Orazio'nun  kafasına,  Stiattesi'nin  Artemisia'ya  kur yaptığı;  asıl  düşmanın  evinin  içinde  olduğu,  her  an  noterin  Gentileschi  ailesinin onurunu  zedeleyebileceği  düşüncelerini  sokar...  İaşe  astsubayı  için  ondan kurtulmanın  bundan  daha  iyi  bir  yolu  var  mıdır?  Cosimo  büyük  bir  saldırıya geçmiştir, bu da yasa adamını kendini savunmaya itecektir: "Son pisliğinizi neye bağlamalı bilmem", diye yazar ona Stiattesi. "Babasının ve Artemisia'nın yanında beni suçlayarak bana yaptığınız kötülüğü düzeltiniz... Aksi taktirde, pişman olabileceğiniz bazı kötülükleri yapma olanağı vereceksiniz bana.</p>
<p class="calibre1">[...]  Başıma  daha  fazla  dert  açmamanızı  tavsiye  ederim.  Eğer  Orazio  kira  bedeli almadan  beni  evine  alıyorsa  [...]  bana  öfkelenmemeniz  gerekirdi...  Tam  tersine yeğenim, kendi ailenizden birilerine sizden daha iyi davrandığı için ona teşekkür etmeliydiniz... Sizin için çalışan, sizin için ter dökenlerin ve yoksulların her zaman kanını  emdiniz...  Bana  vermiş  olduğunuz  berbat  tavsiyeler,  beni  yıktı,  işlerimi mahvetti.  Şimdiye  kadar  bana  yapmış  olduğunuz  kötülüklerle  yetinin  ve  beni rahat  bırakın...  Aksi  takdirde,  bana  çektirdiğiniz  bütün  bu  belalara  ben  bir  son vereceğim.  Ro-ma'da  adil  bir  yargının  olduğunu  aklınıza  getiriniz.  Ve  ben,  beni memnuniyetle dinleyecek bir adam tanıyorum."</p>
<p class="calibre1">Bir  handa,  gürültü  patırtı  içerisinde,  Stiattesi  ile  Gentileschi  çorbalarını bitirmek  üzereydiler.  Orazio'nun  Gazino  Muses'deki  şantiyesinden  geç  vakit inmişlerdi.  Cosimo  ile  Agostino  ise  yollarına  devam  etmişlerdi.  Onlar  ise sanatçıların  karargâhı  olan  Ostaria  del  Moro'da  kalmışlardı,  bir  zamanlar Caravaggio'dan davacı olan  tezgâhtar burada çalışıyordu. Ressam onun kafasına bir  tabak  dolusu  sıcak  enginar  yemeğini  fırlatmıştı.  Ondan  sonra  da  tabii  genel savaş  çıkmış,  ortalık  iyice  karışmış,  Orazio  sekiz  yıl  sonra  bile  bunu  hatırlayıp gülüyordu.</p>
<p class="calibre1">Yemek burada veriliyordu. Başlarının üstünde, üstüne mumlar dikili bir araba tekerleği  tabaklan  aydınlatıyordu,  içlerinde  bir  parça  ringa  balığı,  bakla,  salata vardı. Ve boşaltılmış üç şarap şişesi. Bunlar elbette çoktu. Hayatı boyunca çok içki içmiş olan Giovan Battista Stiattesi, artık alkolü kaldıramıyordu. Bu onun en zayıf ikilemiydi.  Quorli-Tassi-Gentileschi  üçlüsü  onu  hoş  görüyordu,  çünkü  masada yapılan en açık saçık ve en ifrat şakaları herkesten daha iyi  kaldınyordu. Tadını öylesine  iyi  çıkanyordu  ki,  şakaların  bedelini  de  fazlasıyla  ödüyordu: Oburluğunun  cezasını  sert  biçimde  çekiyor,  açık  saçık  sözleri,  sonrasında  onu pişmanlığın  verdiği  kederlere  salıyordu.  Tassi  ve  Quorli  onun  sefahat  gecesinin ertesinde  pişmanlığa  kapılmasıyla  çok  eğleniyorlardı,  istedikleri  tek  şey,  bu yeminleri ederken kendi dilini tutması ve yüksek sesle vaaz vermemesiydi.</p>
<p class="calibre1">-  Orazio,  bayım,  siz  bana  her  zaman  büyük  bir  cömertlik  gösterdiniz,  diye başladı, şarabın ağlamaklı ettiği, sızlanmacı bir ses tonuyla.</p>
<p class="calibre1">"Sizin adınıza şerefinize kendi aileminkinden daha çok önem veriyorum. Sizin çocuklarınız benim için kendi çocuklarımdan çok daha değerli... Arkadaşlarınızın tutum  ve  davranışlarından  Tanrı'nın  huzurunda  utanç  duyuyorum...  Onların herhangi  bir  bahaneyle  ustaca  beni  sizlerden  uzaklaştırmak  istediklerini biliyorum..."</p>
<p class="calibre1">- 'Onlar' dediğiniz kimler? diye sözünü kesti Orazio.</p>
<p class="calibre1">- Sayın Bay Agostino ile Sayın Bay Cosimo...</p>
<p class="calibre1">Stiattesi  bir  soluk  aldı  ve  bütün  gücünü  toplayarak,  hoş  olmayan  bir  görevi yerine  getirmeye  hazırlandı.  Yüreği,  vicdanının  sesine  kulak  veriyordu:  görevini yapmak.</p>
<p class="calibre1">- Ama bilmeniz gerekir ki, Bay Orazio, yeğenim, merhum eşinizin onuruna dil uzatıyor... Ve tablolarınızı çalıyor!</p>
<p class="calibre1">Gentileschi'nin  soluğunu  kesen  şaşkınlık  ve  korku,  noteri  söyleyeceği  gizli şeyleri çabucak söylemek durumunda bırakıyordu.</p>
<p class="calibre1">Karşısındakinin  gücünü  ve  öfkesini  bildiğinden,  Orazio  patlayıp  da  onun sözünü kesmeden diyeceğini demeliydi.</p>
<p class="calibre1">-...  Bayan  Prudenzia'nın  erdemliliği  herkesçe  bilinir...  Böyleyken,  Cosimo  -</p>
<p class="calibre1">Tanrı  beni  bağışlasın-kapı  kapı  dolaşıp  Artemisia'nın  kendi  kızı  olduğunu haykırıyor...  İnsanlara,  kızın  kendisine  benzeyip  benzemediğini  soruyor...  Bunu hizmetçisine sordu, arabacısına sordu... Onlara, yakında Artemisia'nın portresinin evinde,  onda  olacağını,  onu  kendi  resminin  yanına  asacağını,  bu  benzerliği herkesin  görebileceğini,  yüzleri  karşılaştırmanın  yeterli  olacağınısöyledi.</p>
<p class="calibre1">Artemisia'nın Ju-dith'i, yani onun yüzü olanı...</p>
<p class="calibre1">-  Şu  "'Benim"  Judith'im  mi?  diye  düzeltti  Orazio,  hani  kurgusunu  benim yaptığım....</p>
<p class="calibre1">Kaygı şakaklarını kasıyor, yüreğini buruyordu. Neredeyse kusacaktı.</p>
<p class="calibre1">Kafasından  geçenlere  bir  düzen  vermeye,  Giovan  Battista'nın  anlattıklarını sindirmeye çalışıyordu. Ama işin aciliyeti, aklındangeçenlere noterin önceden akıl edemediği bir açıklık getiriyordu.</p>
<p class="calibre1">-  ...  Agostino'nun  buyrukları doğrultusunda  Artemisia'nın  yaptığı  Judith,  diye belirginleşirdi Stiattesi.</p>
<p class="calibre1">- Benim bitirdiğim, resmim. "Benim" Judith'im o.</p>
<p class="calibre1">- Cosimo onu sizin kızın elinden almış.</p>
<p class="calibre1">- Artemisia o adamdan nefret eder. Bu işe izin vermiş olamaz.</p>
<p class="calibre1">- Bunu daha önce de yapmadı mı?... Artemisia bu tabloyu, Agostino'nun evine göndermişti.</p>
<p class="calibre1">- Ne! Benden izin almadan ha!</p>
<p class="calibre1">-Sinyor Tassi onun hocası değil mi?</p>
<p class="calibre1">Bu  sözcükleri  kullanırken  öyle  bir  tonda  söyledi  ki,  onlara  yüklediği  anlam konusunda  kuşkuya  hiç  yer  bırakmıyordu.  Karnavalın  son  günü  Cosimo'nun, çalışma  odasındaki  mermer  masada  Agostino'ya  bir  pusula  yazdığını  gördüm; tablosunu  -sizin  şu  Judith-pusulayı  getiren  kişiye  hemen  teslim  etmesini buyuruyordu. Bu yazıyı benim gözümün önünde, Artemisia'nın adıyla imzaladı. O</p>
<p class="calibre1">akşam  tablo  eve  geldi.  Yargıya  başvurup,  onu  yakalatın!  Buna  hakkınız  var.  O</p>
<p class="calibre1">tablo sizden çalındı. Şikayet edin!</p>
<p class="calibre1">Orazio yüreğinden vurulmuştu: karısının anısı, yapıtı, kızının erdemliliği. Tam bir  stratej  olan  Giovan  Battista  Stiattesi,  öcünü  alıyordu!  Çocuk  oyunu.  Noterin geriye sadece kılıç darbesini indirmesi kalıyordu.</p>
<p class="calibre1">- Size daha korkunç sırları da söyleyeceğim... Geçen yıl Mayıs ayında Agostino Tassi'yi kızınızı Saint-Jean-de -Latran'a gidip orda bulması için yolladınız. Siz onu Via  della  Croce'ye,  sizin  eve  kadar  kızınızıgötürsün  diye  görevlendirdiniz; hatırlayınız. O ise, o ise kızınızı odasına kadar götürdü.</p>
<p class="calibre1">Kardinaller  Meclisi'nin  büyük  salonunun  kubbesi  altında,  koltuğunda  oturan Papa  V.Paul  Borghese,  kâtibinin,  onun  dikkatine  sunduğu  bir  konu  hakkında verdiği bilgileri dinliyordu.  Evindeki  hizmetkarlarıyla,  özellikle  de  ressamları  ve iaşe astsubayıyla ilgilidir. Raslantıya bakın ki, Papa hazretlerinin kâtibi bu konuya kişisel  bir  önem  vermektedir;  kâtip,  Gentileschi'nin  merhum  eşinin  bir akrabasıdır.  Kendi  ailesinin  de  Cosimo  Quorli  ile  görülecek  bir  hesabı  vardır.</p>
<p class="calibre1">Tekdüze bir sesle lütuf dilekçesini okur:</p>
<p class="calibre1">"Ressam Orazio Gentileschi, Papa Hazretlerinin naçizane basit bir hizmetkârı, büyük bir saygı içinde size, kiracısı Bayan Tuzia'nın baskısı ve aracılığı ile, kızının nasıl kirletildiğini, bir ressam olan, ayrıca şikâyet sahibi kişinin yakın dostu ve iş</p>
<p class="calibre1">ortağı  olan  Agostino  Tassi  tarafından  tekrar  tekrar  bedenen  nasıl  tecavüze uğradığını  anlatmakta.  Yine  bu  dilekçe  bu  karanlık  işe,  sizin  iaşe  astsubayınız Cosimo  Quorli'nin  nasıl  olup  da  bu  işe  bulaştığı  konusuna  açıklıkgetirmektedir.</p>
<p class="calibre1">Tecavüzden  ayrı  olarak,  söz  konusu  Cosimo,entrikalar  çevirerek  genç  kızın elinden  babasının  tablolarını,  özelliklede  büyük  boy  Judith  adlı  tabloyu  nasıl koparmış,  bu  konuda  bilgi  veriyor.  Çok  aziz  pederimiz,  bu  çok  iğrenç  eylemler mağdur  davacının  aleyhine  ve  dostluk  kisvesi  altında  ifa  edilmiştir.</p>
<p class="calibre1">Bunlardavacıya öyle ciddi hasarlara neden olmuştur ki, cinayetle eşdeğerdedir..."</p>
<p class="calibre1">Papa  gözünü  bile  kırpmaz...  "Cinayet..."  sözcüğünün  laf  olsun  diye söylenmediğini  bilmektedir.  Bir  kızın  namusuna  dokunmak  onun  babasını öldürmek, soyunu tüketmek demektir. Kız kendini isteyerek veya zorla versin, hiç önemi  yok,  çünkü  yasal  anlamda,  kız  kendine  ait  değildir.  O,  ailenin  namusuna karşılıktır; ailenin onuru onun elleri arasındadır. Orazio Gentileschi'nin kendisini mağdur  diye  nitelediği  bu  cinayetin  doğasını  Papa  adaleti  pekâlâ  tanımaktadır.</p>
<p class="calibre1">Stupro  sözcüğü,  ki  toplum  bunu  günlük  dilde  "tecavüz"  yerine  kullanır,  XVII.</p>
<p class="calibre1">yüzyıl  başlarında  çok  daha  karmaşık  bir  gerçekliği  kapsamaktadır.  Roma  Ceza Kanunu  bu  suçu  sürgünden  ölüm  cezasına  dek  vardıran  üç  farklı  bölüme  ayırır.</p>
<p class="calibre1">Stupro  semplice,  rızası  olarak  ırza  geçme.  Stupro  qualificato,  evlenme  vaadiyle rızası  alınarak  ırza  geçme.  Stupro  violento,  zora  başvurarak  ırza  geçilmesi.</p>
<p class="calibre1">Tassi'yi stupro violento ile suçlamak, ona çok kötü bir oyun oynamak demektir.</p>
<p class="calibre1">Zira, kilise hukuku tecavüz konusuyla çok az ilgilenmektedir. Bakirelik anlayışı ile, bozulan bakirelikle dalga geçilemezdi.</p>
<p class="calibre1">"...  Ama  bu  canavarca  eylem,  daha  da  beter  suçlar  işlemeye  alışık  bir  kişi tarafından gerçekleştirilmiştir" diye haykırır ortaya kâtip, "çünkü söz konusu kişi Cosimo Quorli!"</p>
<p class="calibre1">Cosimo  Quorli!..  Bu  adı,  durmaksızın  özel  bir  şekilde  yinelemeleri  devletin başkanı papanın canını sıkıyordu.</p>
<p class="calibre1">Papalık "aile" sinin hizmetkârını, bir bakire kızla müstehcen bir işe  girmekle suçlamak, bizzat Papa V.Paul'ü suçlamak demekti.</p>
<p class="calibre1">Elli yıl öncesi olsaydı, devlet başkanı papaya karşı yapılan bu tür bir saldırı çok da  ağır  bir  hareket  sayılmayabilirdi.  Ama  Otuzlar  Konsili'nin  hemen  ertesinde, reform karşıtı papalar, tam da bizzat kendileri, erdemliliğin somut örneği olmaya çalışırlarken, Paul V. Borghese de ancak bu doğrultuda bir etki gösterebilirdi. Irza geçme,  hırsızlık,  pezevenklik,  papalığa  karşı  bu  tür  suçlara  kalkışmak,  mezhep sapkınlığını  besler:  Protestan  ayrılıkçılığı,  haklılığı,  Aziz  Pederin  ve  çevresinin kokuşmuşluğunda taban bulmuyor mu?</p>
<p class="calibre1">Papa  V.  Paul'ün  miyop  gözleri  kubbe  içinde  dolanır  ve  Papalık  tacıyla süslenmiş armanın ve Saint-Pierre'in anahtarlarının üstünde yer alan en önemli dört  erdemin  üzerinde durur.  Daha  ayın başında,  kötü giden havalar  Papayı, bu salonu,  çok  sevdiği  buz  gibi  sarayı  terk  edip,  Vatikan'daki  dairesine  yerleşmek zorunda  bırakmıştı...  Ama  bu  ona  uğurlu  gelmemişti.  Beatrice  Cenci'nin  idam edildiği yerde bir önceki Papa tarafından dikilen ağaç, güçlü bir fırtınada, yıldırım çarpması sonucu  yıkılırken  onu  az  daha  eziyordu.  Paul  V.  Borghese,  bu  olaydan çok üzüntü duyacağı bir şeyin olacağı kehanetini çıkarmıştı.</p>
<p class="calibre1">Şu an duyduklarını işte bu anlamda düşünüyor. Bu açıklama yeğeni Kardinal Scipion Borghese'in villasındaki çalışmaların çok fazla geciktirilme tehlikesini de beraberinde getirmektedir.</p>
<p class="calibre1">Ensesi tahtının arkalığına yaslanmış halde, papa, kubbe tavanını seyretmekte hâlâ.  Eldivenli  olan  sağ  eliyle  sivri,  kısa  sakalını  sıvazlıyor,  öteki  eli  ise  işaret parmağındaki elmas taşlı yüzüğü çevirip duruyor. Çok az konuşuyor. Daha ziyade sevimli bir yapısı var. Çalışkan, dikkatli... çalışma gücünden dolayı gurur duyuyor.</p>
<p class="calibre1">Devletleri  içerisinde  olup  biten  her  şeyi  bilmekle  övünür.  İşlerle  bizzat uğraştığını,  küçük  ya  da  büyük  olaylarla  ilgilendiğini  öne  sürer  her  zaman.</p>
<p class="calibre1">Kâtibinin  elindeki  lütuf  dilekçesini  şu  an  eline  alıyor  ve  yüzüne  yaklaştırarak bizzat kendisi baştan sona göz gezdiriyor.</p>
<p class="calibre1">"Ve  bütün  bu  nedenlerle,  şikâyet  sahibi,  Papa  Hazretlerinin  ayaklarına kapanıp, bu tür zulümlere karşı adaletin uygun gördüğü şekilde önlemler almanız için  yalvarmaktadır.  Böylece  yalnızca  davacının  şahsına  tanıdığınız  bir  lütuf olmakla  kalmayıp,  aynı  zamanda  bu  mektubu  size  yazan  zavallının  öteki çocuklarının mahvını da engellemiş olurdunuz. Kendisi sizin için Tann'ya dualar edecektir. Papa Hazretlerine şükran duyguları içerisindedir."</p>
<p class="calibre1">Zarlar atılmıştır</p>
<p class="calibre1">Orazio'nun  şikâyet  dilekçesini,  pek  tanınmamış  biri  olan  Stiattesi  tarafından sağlanan kanıt belgeleriyle birlikte -özellikle zatın Cosimo Quorli'ye yazdığı tehdit mektubuyla-sorgu  dosyasına  ekleyen  yargıçlar,  ilginç  bir  ayrıntıyı  hemen saptayabileceklerdir.  Sayfaları  karıştırırken,  her  iki  acil  mektubun  da  aynı  kâğıt üzerine  aynı  mürekkeple  yazılmış  olduğunu  keşfedeceklerdir.  Aynı  yazıyla, noterin dümdüz yazısıyla... 7 Mart 1612 Çarşamba tarihini taşıyan Quorli'yi tehdit amaçlı  mektup  ve  Papa'ya  lütuf  dilekçesi  aynı  elden  çıkmıştır:  biraz  fazla yetenekli ikinci bir kalem!</p>
<p class="calibre1">Hapishanede,  Tassi,  Giovan  Battista  Stiattesi'yi  Orazio  Gentileshi  imzasıyla yapılan  ihbarın  metin  yazarı  olmakla  suçladığında;  hiç  mi  hiç  yanılmayacaktır!</p>
<p class="calibre1">Herkesin başına gelenlerden Stiattesi'nin kendisi sorumludur, o kadar!</p>
<p class="calibre1">Handa,  Giovan  Battista  Stiattesi,  Orazio'ya,  kızının  namusuna  leke  sürüldüğü haberini  verdiği  sırada,  karşısındaki  kişinin  acısında  ne  kadarının  babalık sevgisinin hiçe sayılmasından, ne kadarının dostluğa ihanetten ileri geldiğini ayırt etmeyi bilememişti.</p>
<p class="calibre1">Kendi  kanından  gelen  kızı  ve  sevdiği  tek  adam  olan  Tassi  tarafından  gülünç duruma  düşürülen,  yıkılan,  aldatılan  Orazio,  ihanete  tepki  göstermişti.  Duyduğu heyecanın  şiddetiyle,  suçluların  hemen  cezalandırılmalarını  istemişti.  Daha  o akşam, kısasa kısas yasasını uygulamaya geçmişti..</p>
<p class="calibre1">Ama,  öfke  nöbeti  geçince  -Stiattesi'nin  intikam  fikrini  kabul  edip  de  Papa'ya şikâyet dilekçesini onayladıktan sonra-Orazio sessizliğe dalmış ve sıktığı dişlerini bir daha gevşetmemişti.</p>
<p class="calibre1">Duyduklarının  doğru  olup  olmadığını  ağzından  alabilmek  amacıyla Artemisia'yı  uyandırmaya  gitmedi.  Neden  böyle  davrandığının  hesabını  da soramazdı,  savunmasını  da  dinleyemezdi.  Kızını  görmek,  onun  karşısına  geçip konuşmak  fikri  onu  müthiş  bir  dehşete  düşürüyordu!  Ondan  korkuyordu, kendisinden  korkuyordu,  onları  batıran  bu  çamurdan  korkuyordu.  Korkudan, iğrenme duygusundan ve hayretten başkaca duyduğu bir şey yoktu ve duyguları yalnızca kaçmakta kurtuluş yolu buluyordu.</p>
<p class="calibre1">Aynı gece Orazio atölyesini boşalttı: Bütün malzemesini, boyalarını, yağlarını, fırçalarını, aksesuvarlarını ve Artemisia'nın pırtısına kadar her şeyi aldı.</p>
<p class="calibre1">Yükünü sırtına vurup ortalıktan kayboldu. Ne Şato Spririto Mahallesi'nde, ne de Gazino Muses'de bir daha gözükmedi.</p>
<p class="calibre1">- Aman Tanrım, bu ne dalgınlık böyle!..</p>
<p class="calibre1">Artemisia  çevresine  bakmıyordu.  Çerçeveler,  bez  tomarları,  alçılar,  her  şey yerlerdeydi. Bir büstün parçalannı ve yayılmış kâğıtları toplamak için eğildi.</p>
<p class="calibre1">- Ne olmuş burada böyle?.. Her şeyi böyle kim alt üst etmiş?</p>
<p class="calibre1">Boşaltılmış gibi gözüken büyük salona, Artemisia'nın peşi sıra Giovan Battista Stiattesi girmişti. Kapıyı kapattı ve sırtını kapıya yasladı. Babadan sonra şimdi de kızı  ele  alıyordu...  Elleri  arkasında  durmuş,  kızın  orada  burada  dolanmasına bakıyordu.  Dimdikti  Battista.  Uzun  paltosundan  ayakuçlarına  yağmur  damlaları dökülüyordu;  kaftan  giymiş  gibiydi.  Gençken  çok  daha  koyu  kumral  olmalıydı.</p>
<p class="calibre1">Kırk  üç  yaşında,  saçları  kırlaşıyordu.  Saçları  öylesine  kısaydı  ki,  kırkılmış  gibi duruyordu:  Sakalsız,  bıyıksız  haliyle  kafası  bir  keşişinkini  andırıyordu.  Yandan bakıldığında,  parlak  kırmızı  burun  kanatları  soluk  teni  üzerinde  çok  belirgindi.</p>
<p class="calibre1">Keskin  kemeriyle  burnu  fazlaca  çıkıntılı  gibi  gözüküyordu.  Kepçe  kulak  örneği, tepesi açılmış kafasının ortada bıraktığı kulakları çok iriydi. Ağzının kapanma yeri buruk  çizgilerle  eğimli,  gergin  ifadesiyle  de  acı  ve  hüzün  yüklü  gibiydi.  Ama karşıdan  bakıldığında  Giovan  Battista  Stiattesi  çok  yakışıklı  biri  olarak görülebilirdi.  Çıkık  elmacık  kemikleri,  ayrık  kaşları,  iri  gözleri  ve  pırıldayan türden  denilebilecek  berrak  bir  bakışı  vardı.  Yuvarlak  kırmızı  dudakları  ateşli haliyle  sanki  bir  Agostino  Tassi'nin  duyarlılığını  çağrıştırıyordu.  Ama Agostino'nun  tersine,  Giovan  Battista  uzun  boylu,  zayıf,  kalça  kısmında  bir parmak bile yağı olmayan biriydi. Yakışıklı hali hem çok ağır başlı, hem de kaygı vericiydi.</p>
<p class="calibre1">Artemisia ona dönüp bakmıyordu bile. Bir resim defterine eğilmiş, eskizlerini arıyordu.</p>
<p class="calibre1">- Hiçbir şeyi yerinde bulamıyorum.</p>
<p class="calibre1">Tek  bir  fırça,  bir  palet  bile  yoktu!  Başka  zamanlar  resim  sehpaları  üzerinde duran şeyler, kafataslart, melek kanatları, her şey, her şey yok olmuştu.</p>
<p class="calibre1">- Agostino ne zamandır size yalan söylüyor Bayan Artemisia, diye belli belirsiz bir sesle, noter konuşmaya başladı.</p>
<p class="calibre1">Genç  kız  dikildi  kaldı,  yanaklarını  ateş  basmıştı.  —  Hepimiz  size  yalan söylüyoruz, diye boğuk bir sesle sürdürdü "Agostino sizinle evlenmeyecek..."</p>
<p class="calibre1">- Nedenmiş o? diye bağırdı Artemisia.</p>
<p class="calibre1">Constanza  ile  ilgili  anısı,  eğlence  gecesi  yapılan  zehir  zıkkımkonuşmalar kafasına takılmıştı. Kuşkular içine gömülmüş kalmıştı.</p>
<p class="calibre1">Alnındaki saçları bütün gücüyle toplayıp eliyle geriye aldı, ve kontrol etmeye çalıştığı bir sesle yeniden konuşmaya başladı: -  Biliyorum,  Cosimo  evlenmesini  engelliyor!  Agostino  diyor  ki,  eğer  o olmasaymış,  Agostino'yu  asarlarmış,  işte  o  da  bu  yüzden  Cosimo'nun  rızası olmadan evlenemiyor.</p>
<p class="calibre1">-  Tanrım  sen  beni  koru!..  Sizinle  evlenmiyor,  çünkü  beş  yıldır  baldızıyla  karı koca hayatı yaşıyor. Siz onu kocanız sanırken o akşamlan evine, onunla yatmaya gidiyor. Çocukları var, -herkes biliyor bunu. Constanza, eğer kendisini terk ederse onu aile içi ilişki suçlamasıyla ihbar etmekle tehdit ediyor... Agostino, Livourne'da ona tecavüz etti, kirletti onu. Merhum Maria'yı da kirlettiği gibi... Gerçeği babanıza itiraf ediniz Bayan Artemisia! Yargı yolunda mücadeleye girişiniz! Size kalan tek çıkış yolu budur. Sonra Agostino size ne kadar tutkun olursa olsun, Constanza ile Cosimo arasında sıkışıp kalmış durumda. Ne ona, ne ötekine aldırdığı var. Yeter ki siz onu buna zorlamayın. Yalnızca adalet Agostino'nun sizinle evlenmesine karşı çıkabilir!  Düşününüz  bir!  O  özgür  biri.  Eğer  evlenmeye  niyeti  varsa  ne  diye şimdiye  kadar  onarmadı  bu  hakareti?  Babanıza  itiraf  ediniz.  Onurunuzu  Aziz Pederimiz Papa'ya bırakınız. Tanrı'ya ve onun kilisesine inancınızı sürdürünüz...</p>
<p class="calibre1">Noterin ona söylemediği şeyler de vardı tabii: Orazio'nun handayken kâğıt ve mürekkep  istemesi;  suç  duyurusunu  Stiattesi  oan  orada  kaleme  alması; Orazio'nun  bunu  imzalaması;  birlikte  o  saat,  daha  fazla  düşünmeden,  dilekçeyi Quirinal Sarayı'na götürmeleri.</p>
<p class="calibre1">Artemisia,  atölyedeki  dağınıklığın  ve  babasının  ortadankayboluşunun nedenini  nasıl  öğrendi?  Babasının  onu  halkıngözünde  utançlı  ve  namussuz duruma  sürüklediğini  kim  açıkladı  ona?  Çünkü  aynı  akşam,  papalık  güvenlik görevlileri  Agostino  Tassi  ile  Tuzia'yı  tutuklayacaklardı.  18  Mart  1612  gününün ertesinde –bir pazar günü!- Roma Hükümetinin savcı yardımcısı onun zabıt kâtibi ve iki ebe, baba-kız Gentileschi'lerin evine sorguya geleceklerdi.</p>
<p class="calibre1">Genç kızın gösterdiği ilk tepki, aşığını haberdar etmek oldu...</p>
<p class="calibre1">Madem babası her şeyi biliyordu, Agostino onunla konuşmalıydı!</p>
<p class="calibre1">Yağmur altına, saçı başı açık halde aceleyle dışarı çıktı, San SpiritoMeydanı'nı geçti ve Sant'Onofrio Kilisesine giden yolu tırmandı... Agostino'ya haber vermek.</p>
<p class="calibre1">Onu korumak!</p>
<p class="calibre1">Ama  artık  Agostino  o  tepede  oturmuyordu.  Eski  odasının  sahibi  genç  kıza, Tassi'nin  şimdilerde  Via  della  Lungara'da  oturduğunu  söyledi.  Constanza  ile birlikte yeniden çırağının evine dönmüştü!</p>
<p class="calibre1">Artemisia'nın hangi yoldan geri döndüğünü asla öğrenemedi.</p>
<p class="calibre1">Yalnızca yağmurun yağdığını, aylardır yağmur yağdığını anımsayacaktı.</p>
<p class="calibre1">İki  saat  sonra,  Agostino  Tassi  Via  della  Lungara  Sokağı'ndaydi;  Sisto Köprüsü'nü geçmiş, evine -Constanza'nın evine-gelirken tutuklanmıştı. İstikamet: Corte Sevilla Hapishanesi. Birkaç dakika sonra da Tuzia hücreyi boylayacaktır.</p>
<p class="calibre1">Yatağın  üstüne  tortop  kendini  atan  Artemisia,  topuk  seslerini,  çığlıkları,  alt katta sürüklenen masanın çıkardığı gürültüyü duydu.</p>
<p class="calibre1">Tuzia'yı zorla merdivene sürüklüyorlardı. Sonra bir sessizlik oldu.</p>
<p class="calibre1">Tecavüz  gecesi  Agostino'yu  yaraladığı  bıçağı  eline  aldı,  sımsıkı  göğsüne bastırdı. Ölecekti, evet. Ölüm! Bir tasarı değildi bu, bir fikir de değil. Son umuttu.</p>
<p class="calibre1">Bu kâbustan onu yalnızca ölüm kurtarabilirdi.</p>
<p class="calibre1">Bıçağı  dayarken,  karnının  üstünde  Cosimo'nun  elininin  bulunduğunu  ve  onu ertelediğini sanıyordu.</p>
<p class="calibre1">Artık kıpırdamıyordu.</p>
<p class="calibre1">İki gün boyunca yemedi. İçmedi. Uyumadı.</p>
<p class="calibre1">Soğuktan  uyuşmuş  gibiydi,  nemli  bir  soğuk  iliklerine  dek  işliyordu,  utançtan tükenmiş  halde  karardıkça  kararıyordu.  Onun  hâlâ  evde  bulunabileceğini  kimse aklından  bile  geçirmiyordu.  Erkek  kardeşleri,  kendilerini  işlerine  kaptırmış, komşularda barınak bulmuşlardı.</p>
<p class="calibre1">Bütün  sokak  bundan  böyle  artık  yalnızca  Gentileschi'lerin  evi  üzerine  çöken uğursuzluğun  dedikodusunu  yapıyordu.  Baba,  çocukları  terk  etmiş  bir  yerlerde saklanıyordu. Kiracı Tuzia da tutuklanmıştı; öyle ya, o da küçük çocuklarını ortada bırakmıştı.</p>
<p class="calibre1">Önce Giovan Battista Stiattesi'nin dümeni elinde tutacağı sanıldı.</p>
<p class="calibre1">Roma adaletini iyi bilmemek demekti bu! Zira hapisteki hücresinden, Agostino Tassi de bir dava açmayı başarmıştı. Onu doğrudan ilgilendiren bir konu değil de, noterin kendisine olan borçlarını ödememiş olduğu içindi. Stiattesi de pek kısa bir aradan sonra kendini hapiste bulacaktı.</p>
<p class="calibre1">Orazio, Artemisia'nın ilk sorgusunun yapıldığı gün ortaya çıktı. Ne yapacağını bilmeden, oraya buraya gidip gelirken rastladılar ona.</p>
<p class="calibre1">Pazar günü, sorgulamadan birkaç saat önce gelip yeniden evine yerleşti.</p>
<p class="calibre1">Ama eşyası yoktu. Komşular, her şeyini rehine verip parasını içkiye  yatırdığı konusunda fısıldaşıyorlardı.</p>
<p class="calibre1">Baba  ve  yasa  adamlarının  gelişleri  Artemisia'yı  içine  düştüğü  dalgınlık halinden birdenbire çekip çıkaracaktır. Ateşi düşmüştür.</p>
<p class="calibre1">Orazio tarafından, kızının nerede olduğunu anlamak için gönderilen Stiattesi'nin karısı onu baygın halinden kurtardı, yedirdi içirdi.</p>
<p class="calibre1">Ne  yapacağını  bilmeden,  hazırlıksız,  plansız,  odasından  alınıp  doğrudan yargıçların  odasına  götürüldü.  Uzun  zamandan  bu  yana  gizlenen,  yalanlar söyleyen Artemisia'nm, o iki gün boyunca yalan söylemek aklına bile gelmedi.</p>
<p class="calibre1">Korku,  şu  her  anını  mahveden,  tehdit  edilmenin  verdiği  duygu  yok  olmuştu.</p>
<p class="calibre1">Babasının  kehanetleri  gerçekleşiyordu.  Alçağın  biriydi.  Bir  orospuydu!  Bu  utanç duygusu,  öğrenilmiş  olma,  halkı  utanca  boğacak  şekilde  sergilenmiş  olma korkusu... Bu duyguyu annesinin ölümünden bu yana tanıyordu, Santa Maria del Poppolo  Kilisesi'nde  Cosimo  Quorli'nin  bakışlarını  ensesinde  ilk  kez  hissettiği gündü bu.</p>
<p class="calibre1">En kötüsü olmuştu işte. Daha beteri ne olabilirdi? Neden korkabilirdi ki?</p>
<p class="calibre1">Agostino'nun  baldızıyla  olan  ilişkisini  Stiattesi  ona  açıkladığında  hissettiği azaltılamaz  acı  yerini  şimdi  edilgen  bir  kabullenmeye  bırakıyordu.  Ne  var  ki  bu hepten yazgıya katlanmak anlamına gelmiyordu.</p>
<p class="calibre1">Tecavüz  olayından  bu  yana  belki  de  ilk  kez,  Artemisia  Gentileschi  varolma gerekçesine yeniden kavuşmuştu. Ve elbette doğruyu haykırma gereksinimine.</p>
<p class="calibre1">-  Evet,  beni  sorguya  çekmek  istediğiniz  konu  hakkında  fikrim  var,  babamın gidip gelmelerini ve alt katımızdaki kiracıyı tutuklattığını biliyorum.</p>
<p class="calibre1">18  Mart  1612  Pazar  günü,  Borgo  Santo  Spirito'daki  eve  gece  bastırıyordu.</p>
<p class="calibre1">Saint-Pierre Mahallesi'nin bütün sakinleri  kapının önüne yığılmıştı. Artemisia'ya bakirelik  muayenesi  yaparak  mahrem  bölgelerini  inceleyecek  olan  iki  ebe dışarıdaki  işsiz  güçsüzlerle  birlikte  bekliyorlardı.  Ebe  kadınlar,  jinekolojik muayene için savcı yardımcısının onları çağırmasına kadar orada -olay hakkında ayrıntılı bilgi ve müstehcen sorulara yanıt vererek-bekleyeceklerdi.</p>
<p class="calibre1">İki  saattir,  Artemisia  Gentileschi salonda  ilk  sorgulamayı  yaşamaktaydı.  Yasa adamlarının  karşısında  tek  başınaydı.  Babası  kapalı  kapı  ardında  volta  atıp duruyordu.</p>
<p class="calibre1">-  Agostino  Tassi  tarafından  kuvvetlice  baskıyla  kızlık  bozulurken,  gizli bölgelerinizde kan gördünüz mü?</p>
<p class="calibre1">Genç  kız  dimdik  duruyordu.  Dirsekten  aşağı  kolları  çıplaktı,  ellerini  masaya koymuştu,  ama  oraya  yaslanmıyordu.  Tam  savcı  yardımcısının  karşısında durmuş, doğrudan ona sesleniyordu. Savcı bol giysisi içerisinde bir din adamına benziyordu;  dinliyor  ama  düşüncesini  açıklamıyordu.  Genç  kız  ona  dikkat  dolu kapkara  bir  bakışla  bakıyor,  baygın  bakışını,  çok  acele  konuşmadığından  emin olmak  için  her  sözünü  tek  tek  yazabilecek  zamanı  bulsun  diye  zabıt  kâtibine çeviriyordu.</p>
<p class="calibre1">Her ikisi de meslekten geliyor olmasalardı, bu kız onları şaşkına çevirebilirdi.</p>
<p class="calibre1">Uzun boylu, taptaze, iri yarı, tombul haliyle on yedi yaşlarında olmalıydı. Cesareti, rahatlığı,  ses  tonundaki  çok  özgür  bir  tını,  anında  cevap  yetiştirmedeki  büyük gayreti onu mahallenin sayısız kibar orospularına benzetebilirdi. Ama her tür süs ve  abartıdan  arınmış  gözüküyordu.  Mücevher  yok.  Hiçbir  süs  eşyası  yok.  Basit kırmızı  bir  eteklik.  Siyah  kol  altından  geçirilmiş,  omuzlarda  düğümlenmiş  bir üstlük,  hiçbir  yanını  açıkta  bırakmayan,  yaka  kısmı  dantel  çevrili,  fistolu  bir gömlek... Ama, neredeyse pliseleri çatlatacak denli şişkin göğüsler, beyaz dişli bu küçük ağız, çok kabarık, kızıla kaçan sarışınlıkta saçları ve şakaklarına ve gözleri üstüne dökülen saç tutamlarıyla her şey, ondaki her şey, bir tür aşka davetti.</p>
<p class="calibre1">Yalnız,  sesinde,  sesindeki  o  saf  tını,  öylesine  taze,  öylesine  berraktı  ki!</p>
<p class="calibre1">Tarzında bir hakimiyet, kesinlik ve belirginlik vardı.</p>
<p class="calibre1">- Agostino bana saldırdığında, aybaşılıydım, saygıdeğer beyler, be-ni kanatan onun eylemi miydi, doğrusu doğrulayamam bunu; zira bu tür şeyleri bilmiyordum ben...</p>
<p class="calibre1">Ave-Maria'yı çalan Saint-Pierre Kilisesi'nin canlan çok yakından duyuluyordu.</p>
<p class="calibre1">Genç kızın sesi, yazan tüy kalemin cızırtısı, kapalı kapı ardında gidip gelen adamın ayak  sesi  duyuluyordu.  Artık  kişiler  seçilemiyordu.  Artemisia'nın  değirmi  yüzü, çılgın saç tutamlan, ağzı, hepsi, hepsi yarı karanlığa kayıp gidiyordu. Adımlar bazı bazı  duruyordu.  Kulağı  kapıya  dayalı  baba  acaba  onun  anlattıklarına  mı  kulak kabartıyordu?</p>
<p class="calibre1">-  Yalnız  ilk  kezde  kanama  olmadı  bende,  Agostino'nun  daha  sonra  benimle yattıklarında  da  oldu.  Ona  niçin  durmadan  kan  olduğunu  sordum,  o  da  bana, bende yapısal bir kusur olduğunu söyledi!</p>
<p class="calibre1">- Agostino Tassi'den armağanlar aldınız mı?</p>
<p class="calibre1">- Hayır, onunla yaptıklarımı, o benim kocam olacak diye yapıyordum. Öyle ya madem beni kirletti...</p>
<p class="calibre1">- Bedence ondan başkasıyla birlikte oldunuz mu?</p>
<p class="calibre1">- Hayır, asla. Burası kesin, ama yine de Cosimo Quorli bana sahip  olmak için her yola başvurdu.</p>
<p class="calibre1">Savcı yardımcısı, iki ebenin içeri alınmasını emreder.</p>
<p class="calibre1">Agostino ile  aşk  yaptıkları  yatakta,  onun odasında,  onun bacaklarınıayırırlar, zabıt  kâtibinin  dikkatli  bakışları  altında  iki  kadın  onu  muayene  eder.  Ebeler, küçük hanımın kızlığının çok uzun süredir bozulmuş olduğu sonucunu bildirmek için dikildiklerinde Artemisia'nın üstüne çöken ezikliği bir düşünün.</p>
<p class="calibre1">Yasa  adamları  Agostino  Tassi'yi  çok  zor  durumda  bırakan  ifadeyi  yanlarına alıp evi terk etmişti.</p>
<p class="calibre1">Ebelerin  onu  muayene  ettikleri  yatak  üstünde  oturup  kalanArtemisia odasından dışarı çıkmıyordu. Kıpırdamaya cesareti yoktu.</p>
<p class="calibre1">Gece  boyu  yalnız  kaldı.  Ama  sorulan  sorulara  verdiği  yanıtlar  onu  gerçeğe yaklaştırdı.</p>
<p class="calibre1">Orazio'nun  dediklerini  onaylamakla,  kendi  ifadesi  doğrultusundatanıklık yapmakla, durum gereği o an orada adalet aracılığıyla tecavüz konusunda Tuzia ile  Agostino'nun  davranışları  konulannda  ayrıntıları  elde  etmekle,  Artemisia  öç almayı mı denemişti?</p>
<p class="calibre1">Küskünlükle  mi,  kıskançlıkla  mı  yükleniyordu  onlara?  Âşığına  karşıyasanın tarafını  tutmakla  Costanza  ile  Agostino'nun  ihanetine  misilleme  mi  yapıyordu?</p>
<p class="calibre1">Babasının kafesteki aslan gibi dolaşıpdurduğunu, sorgu süresi boyunca duymuştu.</p>
<p class="calibre1">Şimdi de onun atölyede bir şeyler karıştırdığını işitiyordu... Hem ondan korkuyor, hem de onu görmek istiyordu. İsterse onu dövsün, öldürsün onu!</p>
<p class="calibre1">Sessiz  kalmasın  da  ne  yapsa  razıydı  Artemisia.  Böylesi  biryokluktansa,  her şeye razıydı.</p>
<p class="calibre1">Sonunda  ayağa  kalktı.  Orazio  ve  erkek  kardeşlerinin  yattığı  odaya  geçti.</p>
<p class="calibre1">Atölyenin kapısını iteledi.</p>
<p class="calibre1">Gentileschi bütün şamdanları yakmıştı, büyük, küçük, meşaleleri.</p>
<p class="calibre1">Cenaze bekleme gecesi gibiydi. Toplamayıp yerlerde bıraktığı alçılar üzerinde, yerde sürünen kâğıtlar ve duvara dönük bırakılmış tuvallerde, Suzanne -bir başka çağın tablosu-üzerinde  ışıltıları oynaşıyordu. Odanın  tam orta  yerinde,  üstünde bir  zamanlar  onun  Judith'i  -onların,  herkesin  Judith'i-bulunan  resim  sehpası birhayalet  gibi  dikiliyordu...  Orazio  şimdilerde  sehpaya  bomboş  beyaz  bir  sayfa, beyaz  bir  pano  koymuştu.  Bu  pano  bembeyaz  parlıyor  ve  bütün  ışığı  üstünde tutuyordu.</p>
<p class="calibre1">Cılız  bacakları  üzerinde  dikilmiş,  gömleğinin  kollan  dirseklerine  kadar sıyrılmış halde, genelde çok kızgın çizgilerle tuval üstünde dolaşıyordu. İki kişiden oluşan ve Artemisia'nın, Agostino'nun buyrukları doğrultusunda çizmiş olduğu ve pek  çok  gurur  duyduğu  X  tarzında  kompozisyona  yerleşmişti  aynı  o  desen.</p>
<p class="calibre1">Onların  Judith'len...  Bu  tablo  Borgo  noterlerinin  şefinin  bodrumlarında  emin ellerde,  Gentileschi  tablonun  kendisine  ait  olduğunu  kanıtlayamadığı  sürece kalacaktır. Ne var ki, onu satın aldığı ve parasını peşin olarak ödediğini onaylayan Cosimo'nun sözlerine karşılık onun sözünün ne değeri vardı ki?</p>
<p class="calibre1">Kızının içeri girdiğini duyduğu an, kalbi göğsünde hopladı sanki.</p>
<p class="calibre1">Arkasına dönmedi.</p>
<p class="calibre1">Kızının  orada  olduğunu  biliyor,  iyi  iş  çıkaramıyordu.  Ama  onu  fark  etmemiş</p>
<p class="calibre1">gibi yapıp inatla desen çizmeyi sürdürüyordu.</p>
<p class="calibre1">Her  kalem  darbesinde,  öfkeyle,  kırgınlıkla  ve  eskiye  özlemle,  onunla  birlikte rahatlık  içinde  çalıştığı  dönemi  düşünüyordu...  Böyle  bir  zaman  var  olmuş</p>
<p class="calibre1">muydu? Bütün işaret noktalarını düşündükçe yitiriyordu.</p>
<p class="calibre1">Ne geçmişi görmezden gelebiliyor-küçük Artemisia'ya olan sevgisini, dostluğu, Agostino  ile  sıcak  dostluğunu-ne  de  geçmişi  bugünüyle  ve  içindeki  nefretle bağdaştırabiliyordu.  Aynı  anda  iki  farklı  evrende;  yapmacık  olanda  ve  intikam içinde yaşıyormuş izlenimine kapılıyordu.</p>
<p class="calibre1">Kuşkusuz,  Artemisia'dan  kuşkulandığı  ve  onu  dürüst  olmamakla  suçladığı dönem çok çetin geçmişti. Ama doğrusu bu ya, bu umutsuzluğa kuşkuyu binlerce kez  yeğlerdi!  Zaten  dünyada  en  çok  kuşkulandığı  şey  gerçekleşmişti.</p>
<p class="calibre1">Artemisia'nın  tersine,  Orazio  olan  bitenden  hiçbir  rahatlama  duygusu hissedemiyordu.</p>
<p class="calibre1">Midesindeki  yanma,  konuşmasına  engel  oluşturuyordu.  Ama  kızının  atölye içine  doğru  ilerlemesini  hissedince,  karnına  daha  da  şiddetli  bir  sancı  girdi.</p>
<p class="calibre1">Kendini daha fazla tutamadı ve döndü.</p>
<p class="calibre1">Bakışları  karşılaştı.  Artemisia'nın  yüzünden  kanı  çekildi.  Yine  de  bakmayı sürdürdü.</p>
<p class="calibre1">Orazio'ya  doğru  yürüyordu,  başı  hafif  geriye  devrikti.  Sanki  onu yüreklendiriyordu.  Rutubetten  kıvır  kıvır  olmuş  saçları  zayıflamış  çehresini çevreliyor  ve  her  zamakinden  daha  koyu  renkte  gözüküyordu.  "Evet  beni yüreklendiriyor",  diye  düşündü  Orazio.  Artemisia'nın  solgunluğu,  aynı  zamanda hem  tepeden  bakan,  hem  de  korkan,  dudaklarında  kesilip  kalmış  gibi  gözüken, garip yüz ifadesi ona daha da korkunç bir hayalet görünümü veriyordu adeta.</p>
<p class="calibre1">Ve  koskocaman  açtığı  ve  sitemle  karşısındakine  bakan  iri  gözleri  onu  tehdit ediyordu. En azından Orazio'nun edindiği izlenim bu yöndeydi.</p>
<p class="calibre1">Baba  kız  tek  söz  etmeden  birbirlerini  incelediler.  Birbirlerine  dikkatle bakıyorlardı.  Birbirinden  korkan  iki  hayvan  misali,  tetikte  gözetliyorlardı.</p>
<p class="calibre1">Artemisia her an atılabilirdi, Orazio onu bekliyordu.</p>
<p class="calibre1">Ama  Orazio  yanılıyordu.  Artemisia  onu  tehdit  etmiyordu.  Onunla  aynı  zihin kargaşasını  yaşıyordu,  karşıt  duygular  arasında  kalmış,  babasının  karşısında suçluluk ve ona duyduğu öfke arasında paramparça olmuştu. Acıma duygusu ve nefret arasında bir yerlerde.</p>
<p class="calibre1">Orazio'ya,  ona  yaptığı  şeyden  dolayı  kızıyordu  -toplum  içinde  utanç, sorgulama, ebe kadınlar-bir yandan da kendi kendini babasına çektirdiklerinden dolayı  suçluyordu.  Onu  anlıyordu  Artemisia  ve  onu  bağışlıyordu.  Ondan  nefret ediyordu.</p>
<p class="calibre1">Agostino  Tassi'yi  nasıl  unutmak?  Şu  saat  hapishanede  çürümesini  nasıl unutmalı? Orazio'nun yüzünden. Artemisia'nın yüzünden...</p>
<p class="calibre1">Aşığının anısı ilişkilerini mahvediyordu. Orazio hissediyordu bunu.</p>
<p class="calibre1">Bu sürtüğün yalnızca ötekisini düşündüğünü, babasına verdiği acılardan, onda açtığı  yaradan,  hiç  vicdan  azabı  çekmediğini  hissediyordu...  Kıza  bakmak yeterliydi: Başı yukarıdaydı. Gözleri karşısındakini tehdit ediyordu. Orazio başını öte yana çevirdi.</p>
<p class="calibre1">Herkeslerin  yüzünde  okuduğunu  sandığı  bu  aşağılamaya  dayanamıyordu Orazio:  komşuların,  yardıma  gelenlerin,  çırakların  yüzünde;  sokakta,  kentte...</p>
<p class="calibre1">Mırıltılar,  dedikodular,  anımsıyor  ve  bunların  hiçbirine  dayanamıyordu.  Sırtını döndüğünde  geçmişe  yönelik  anılamalarla  güldüklerini  duyuyordu.  Herkes onunla alay ediyordu!..</p>
<p class="calibre1">Roma,  uzun  bir  zamandır  Orazio  Gentileschi  ile  eğleniyordu.  Şimdi  emindi bundan,  her  yerde  ve  her  zaman  gülünç  duruma  düşülüyorlardı  onu!  Yıllardır parçalıyorlardı...  Cosimo'nun  suçlamaları  -eşinin  erdemliliği  konusunda Stiattesi'nin  ele  verdiği  suçlamaları-yine  de  söküp  atmıştı  yüreğinden.  Yalnız, Artemisia'nın kendi kızı olmama olasılığı öylesine saçmaydı ki, bunu aklından bile geçilmemişti,  içgüdüsel  bir  tepkiyle  geri  çeviriyordu  bu  düşünceyi;  kafasına  hiç takmıyor,  en  ufak  bir  kuşku  duymuyor,  belirsizliğin  nebzesi  olarak  bile görmüyordu... Ama Cosimo'yu anımsayınca, ona lanetler okuyordu! Bu ikisi, aynı hayvan  soyundandı,  yılan  ve  şeytan  türünden!  Aynı  leş  kokusu  yayılıyordu ikisinden de... Evet, Prudenzia'nın ölümünden bu yana kendinden birkaç kıvılcım elde etmek için boyuna çabalıyor, güzelliği, yetkinliği arıyordu hep...</p>
<p class="calibre1">Sonuç  yok!  Duygularının  karmaşıklığına  şimdilerde  bir  de  ev  sıkıntıları, mesleği ile ilgili bozgunları katıyordu Ora-zio: hakettiği komisyonları alamamıştı.</p>
<p class="calibre1">Ne de mesenlerinden, kendi yeteneğine borçlu olduğu bir onur payesi...</p>
<p class="calibre1">Rakipleri  olan  Baglione  ve  Cavalier  d'Arpin  İsa'nın  şövalyelik  kaftanını giymişlerdi  O?  Hiçbir  şey!  Evet  ressamlar  kalabalığı  köpekler  gibi  üzerine çullanıyordu,  it  iti  ısırır  gibi...  Rakipleri  onun  gücünü  kırmak,  işini  berbat  hale sokarak,  vizyonunu  kapmak  için  kızını  kullanıyorlardı:  Hayatı  boyunca  ulaşma ideali  olarak,  azize  çehrelerinde,  Meryem  tasvirlerinde  denemiş  olduğu  mutlak safiyet gibi bir hayali elinden almışlardı.</p>
<p class="calibre1">Artemisia'mn  resmi  aşığına  vermekle  sahipleneceğini  sandığı  Judith tablosunun  başına  gelenler  Orazio'yu  deli  ediyordu.  Adaletin  bir  karara varmasına  kadar  kaybettiği  varsayılan  bu  yapıtın;  iki  bozguncuya  -Tassi  ve Quorli-ait  olmuş  olan  bu  tuvalin,  Orazio  bu  gece  aynısından  bir  tane  daha yapmayı deniyordu... Kalemi kâğıt üstünde cızırdıyordu... İki kadın tipi çiziyordu.</p>
<p class="calibre1">Biri ışık içerisinde, elinde kılıcıyla ona doğru çevrilmiş sıkıntılı bir yüz. Bu kızıydı.</p>
<p class="calibre1">Etekliğinde  ince  bir  kan  sızıntısı  vardı.  Ötekisi  ise  Judith'in  hizmetçisi,  bakışı ıraklarda,  tablonun  derinliklerinde  dalıp  gitmiş.  Orta  yerde  bütün  çizgiler  bir araya geliyordu. Kılıcın keskin kenarı, Judith'in kolu, hizmetçinin kol ağzı, her şey ışık halesi çevresinde odaklanmaktaydı: kanlı çizgiler, hasır sepet, kesik baş.</p>
<p class="calibre1">Ama,  hizmetçi  Abra'yi,  Orazio  yaşlı  bir  kadının  yüz  çizgileriyle  vermiyordu.</p>
<p class="calibre1">Bütün  geleneklere  ters  bir  tutumla  İncil'deki  anlatıya  karşıt  biçimde,  pusuda bekleyen kulağı kirişte bir genç kız görüntüsü veriyordu resminde; Artemisia'mn yüzündeki şiddet, cinsellik ve sarsılmışlık belirtisi vardı onda da...</p>
<p class="calibre1">O  sırada  Artemisia  da  kendi  tarafında,  oturmuş,  babasının  çalışmasını seyrediyordu... Acıyla düşünerek onu nasıl ihtiyarlattığı sonucuna varıyordu. Zayıf boynu  çocuklarınkini  andıran  saç  bukleleri,  uçuk  gri  ayva  tüyleriyle  babası  bir kuşa  benziyordu.  Bu  çok  narin,  kaygı  verici  bir  baştı...  Sonra  cılız  bacakları,  çok dar omuzları...</p>
<p class="calibre1">Onda uyandırdığı bu acıma duygusuna dayanamıyordu kızı.</p>
<p class="calibre1">Kendi başkaldırısına da, iğrençliğine, onları ayıran korkunç öfkeye, ikisinde de artık patlak vermeyen şu korkularına da dayanamıyordu!</p>
<p class="calibre1">Ama  Orazio  ona  en  ufak  sitemde  bile  bulunmadı.  Artemisia  ona  açıklamalar yapmadı ödün olarak, kendini de haklı çıkarmadı bu arada.</p>
<p class="calibre1">Suskunluk  içerisinde,  tek  söz  etmeden,  bakışmadan,  baba  kız  yeniden  işbaşı yaptılar.  Kız  ateşi  yaktı,  kalemlerini  yonttu,  bir  çerçeveye  yeni  tuval  bezi  gerip çaktı.</p>
<p class="calibre1">Babasının  arkasında  ayakta  durmuş,  onun  emirlerini  bekliyordu.  Bir  işaret yapması  yeterliydi.  Çalışma  aletlerini,  spatülayı,  fırçayı,  paleti,  suyu,  yağı  ona uzatıyordu.</p>
<p class="calibre1">Artemisia  bu  alışılmış  hareketleri  yapmakla,  Orazio'nun  bir  zamanlar  birkaç adım  ötesinde  çalıştığı  günlerdeki  eski  gücüne  kavuşmayı  umuyordu.  Ondan  bir şeyler öğrenmesi; ona asistanlık yapması, onun isteklerini yerine getirmesi bütün özlemlerini  gideriyordu.  İşte  o  zaman,  masum  biri  gibi,  o  ideal  güzelliğe  doğru, büyük olma düşlerine, Villa Croce'deki sanatçıların tek derdi olan başarıya doğru yönelebilirdi.  Şimdi,  şu  an...  Görevlerini,  yanlışlarla  yüklü  anılardan  kurtulmak amacıyla uysallıkla yerine getiriyordu.</p>
<p class="calibre1">Olayları  yaşayıp,  tecavüzü  atlatıp,  Agostino'ya  karşı  suç  duyurusunda bulunduğundan bu yana, pişmanlıklar, üzüntüler onu kemirip duruyordu.</p>
<p class="calibre1">Önad  birini  yaralamış  izlenimi  vardı.  Kurbanının,  ötekinin  kanının  kendi  eli üzerinden  sıcacık  akışını  hissetmek  gibi.  Evet,  birinde  ölümcül  yara  açmış</p>
<p class="calibre1">olmanın verdiği duygu gibi; Agostino için duyduğu şey buydu.</p>
<p class="calibre1">Günahlarını  sever  gibi  seviyordu  onu.  Yokluğu  müthiş  sıkıntılara  salıyordu.</p>
<p class="calibre1">Kendisinin  bu  ilişkiyi  bozduğu  suçlamasıyla,  ayrılığın  fizik  olarak  acısını çekiyordu. Yalnızca onu, acılarını, kendisinin ona çektirdiklerini düşünüyordu.</p>
<p class="calibre1">Agostino'yla  ilgili  öteki  bütün  duygular  yok  olmuştu,  öfkesi,  Constanza  ile ilişkisini öğrendiğinde duyduğu kıskançlık, hepsi silinip  gitmişti. Geriye yalnızca aşk kalıyordu.</p>
<p class="calibre1">Ona nasıl yardım edebilirdi? Nasıl kurtarabilirdi onu acaba?</p>
<p class="calibre1">Stiattesi  de  bunu  düşünmüştü.  Ama  Stiattesi  uzaktaydı,  Tutuklanmasından önce, Agostino'nun içeride kısa süre kalacağını öne sürüyordu. Şundan kesinlikle emindi  ki,  evlenmekle  hapishane  arasında  bir  seçim  yapma  durumunda  kalırsa, Gentileschi'nin kızıyla hemen evlenecekti. Üstelik Agostino o kızı seviyordu...</p>
<p class="calibre1">Bütün bunları düşünürken Orazio'nun öfkesini hesaba katmamıştı.</p>
<p class="calibre1">Bu  durum  karşısında,  Giovan  Battista  Stiattesi  olayı  yanlış  değerlendirmiş</p>
<p class="calibre1">oluyordu. Tassi'nin hapishanedeki durumu iç açıcı değildi.</p>
<p class="calibre1">Bu  kez  davada  suç  ortaklığı  bulunduğundan,  Cosimo  da  koruduğu  bu  adama açıkça yardım edemiyordu. Suçlamalar arasına iaşe astsubayına karşı başka başka şikâyetler  de  karışıyordu.  Yirmi  yıldır  yaptığı  suistimalleri,  çalıp  çırpmalarını anlatan  mektuplar  yağıyordu  dört  bir  yandan.  Altın  yaldızcılar,  duvar kaplamacılar,  gümüşçüler;  bir  zamanlar  ücretlerinin  bir  kısmını  ona  kaptırmayı kabul  etmemiş  olanların  ya  da  böyle  yapıp  da,  papalığa  ait  şantiyelerden çıkarılanların hepsi de basıyorlardı çığlığı. Öte yandan, zaten Cosimo'nun dostları parmakla sayılacak denli azdı.</p>
<p class="calibre1">Sarayda  itibar  kaybetmesi,  Sanatçılar  Mahallesi'nde  halkın  ters  tepkisi, hastalanmasının asıl nedeni mi oldu? Agostino'nun tutuklanmasının üzerinden üç haftadan az bir zaman geçmişti ki,  Quorli yatağa düştü. 5 Nisan günü, vasiyetini gerçekleştiren  kişi  olan  ressam  Orazio  Bor-gianni  huzurunda  son  isteklerini yazdırıyordu...</p>
<p class="calibre1">Acaba  Fransız  hastalığı  -frengi-kapması  sonucu  mu  öldü;  bu  hastalığın tedavisi pek mümkün değildi. Öyle ki, hastalığa yakalananların hizmetine ayrılan Corso  Hastahanesi  en  iyimser  tanımla  "devasızların  hastahanesi"  adıyla anılıyordu. Ya da papalığa bağlı devletlerde sıkça görülen şu sıtma mı aldı götürdü onu?</p>
<p class="calibre1">Seyahatnameler,  ölümsüz  kent  Roma'yı  ziyaret  edenlere,  sağlığa  zararlı  olan kırsal kesimlerde bütün günlerini geçirmemelerini salık veriyordu: Kim ki geceyi surlar dışında geçirir, "Roma ateşi" denen bu üç günlük ateşli hastalığa tutulur ve eğer yolcu bunu hemen atlatamazsa, ömür boyu hastalığın etkisi altında kalır...</p>
<p class="calibre1">Bugün  bile,  Cosimo  Quorli'nin  hastalığı  gizemini  korumaktadır.  Sonu hazırlayan, karnaval eğlencelerinde aşırılığa kaçması mıydı? Cosimo daha önce de birçok kereler damla hastalığı krizleri geçirmişti.</p>
<p class="calibre1">Karısı ise zehirlendiğini söylüyordu.</p>
<p class="calibre1">Vasiyetinin açılmasına kadar çığlıklar atacaktır karısı. Sonra susar.</p>
<p class="calibre1">Kocasının  ölümü  ona,  iki  bin  ecu'lük  çeyiz  parasını  gerisin  geri  almasını sağlamıştır,  oldukça  önemli  bir  paradır  bu.  Quorli  karısını,  oğullarının  reşit sayılacağı güne kadar bütün mallarının idaresi için tayin etmektedir. Kızı ise olası bir evlilik için ödenmesi gereken drahoma miktarı en aza indirgenerek manastıra yollanacaktır...</p>
<p class="calibre1">Eğer  Cosimo  birileri  tarafından  zehirlendiyse,  bundan  kimin  çıkarı  vardı  ki?</p>
<p class="calibre1">Acaba bundan böyle çok iyi donanmış biri olacak olan bu genç dul mu?</p>
<p class="calibre1">Ayrıca,  Quorli,  Giovan  Battista  Stiatessi'nin  tutuklanmasından  sonra  değil, önce hastalanmıştır.</p>
<p class="calibre1">Diyelim  ki,  Stiattesi  o  dönemde  çok  yaygın  olan  bazı  tozlardan  yararlanmış</p>
<p class="calibre1">olsun, varsayım kuşku götürür. Noterin ya da Bayan Quorli'nin, iaşe astsubayını bilerek  mezara  göndereceğini  nasıl  varsayabiliriz?  Ancak,  Quorli'nin  ani  kaybı yine  de  bazı  soruları  sormaya  çağırır  bizi.  Giovan  Battista  Stiattesi'nin tehditlerinden  bir  ay  sonra  ölüm  olayı  gerçekleşiyor.  Tam  da  Tassi'nin  pek yakında ortağına gerek duyacağı anda!</p>
<p class="calibre1">Her  ne  olmuşsa  olmuş,  8  Nisan  1612'de  Cosimo  Quorli  toprak  altında, istirahatgâhındadır  artık.  Ölmeden  önce  son  bir  kez,  sevdiğini  öne  sürdüğü  tek varlığı, Artemisia Gentileschi'yi ölüm yatağının başucuna çağırmadan da edemez.</p>
<p class="calibre1">"Agostino'yu  kurtar!  Tek  sen  kurtarabilirsin  onu...  Cosimo'ydu  dersin,  seni kirletenin  ben  olduğumu  söyle!  Seninle  evlenecektir  o.  Öyle  ya,  onu  engellemek için ben olmayacağım artık! Senin için ne önemi var, ha ben olmuşum, ha o ırzına geçen? Benim olduğumu söyle babana, ben yaptım o işi!" : Bunlar ne garip son isteklerdi?...</p>
<p class="calibre1">Cosimo'nun  ölümü,  Orazio'nun  son  dostu  Giovan  Battista  Stiattesi'ye  karşı beslediği  duygulan  uyandırmış  gibi  oldu.  Corte  Savella  Hapishanesi'ne  gitti  ve noterin  bütün  borçlarına  kefil  oldu.  San  Spirito'daki  evin  Stiattesi'nin  hücresi olacağına  ve  Agostino  Tassi  davası  süresince  yargının  eli  altında  olacağına  dair Orazio onun yerine yemin etti.</p>
<p class="calibre1">Paskalyanın  ertesi  gün  Giovan  Battista  özgürdü.  Yeniden  Gentileschi'lerin ikâmetgâhına dönüyordu.</p>
<p class="calibre1">"Sizi kirleten adamın Cosimo olduğunu söyleyin, ne kaybedersiniz?</p>
<p class="calibre1">Böyle  söyleyin,  olay  kendiliğinden  hemen  kapanır"  diye  salık  veriyordu Artemisia'ya.</p>
<p class="calibre1">Serüvenin aldığı yeni biçim Stiattesi'yi de mi sıkıntıya sokuyordu?</p>
<p class="calibre1">İaşeci'den öç almak, Tassi'ye de bir ders vermek istemiş olabilir, ama birincisi artık ölüydü, ikincisi ise zarar verecek durumda değildi.</p>
<p class="calibre1">Kavga edecek kimseler kalmamıştı. Kavga bundan öteye gidemezdi.</p>
<p class="calibre1">Stiattesi  şimdi  de  barış  istiyordu.  Birdenbire  düşünce  ve  kanılarını değiştirerek yeni bir atılımla, sonuçlarının nereye kadar varacağını ölçemediği bir işe atılıyordu.</p>
<p class="calibre1">GİOVAN BATTISTA STIATTESI'NIN İFADESİNİN DEVAMI: "Saygıdeğer  efendim,  benim  tutuklanmamdan  sonra,  taraflar  arasındaki meselenin  en  iyi  biçimde  hallolması  amacıyla  kendimi  bütünüyle  her  iki  tarafın hizmetine vermiş olduğumu biliyor olmalısınız," diye anlatacaktır. "Bir zamanlar çok  samimi  dostum  olan  Agostino  beni  Corte  Savella'ya  çağırdı.  Orazio'nun hapishaneye  gelip  kendisini  görmesi  için  beni  ikna  etti.  Bunu  başarıyla  yerine getirdim. Hatta bir sabah Orazio'yu dış parmaklıklara kadar götürmeyi başardım.</p>
<p class="calibre1">Ama  ayin  saati  olduğundan,  Agostino  ile  Orazio  konuşamadılar.  Tekrar  döndük.</p>
<p class="calibre1">Ondan sonra Orazio'ya Corte Savella'ya gitmeyi bir daha asla kabul ettiremedim."</p>
<p class="calibre1">Giovan  Battista  Stiattesi'nin  gidiş  gelişleri,  Agostino  Tassi  ile  özgürce görüşebilmeleri  XVII.  yüzyılda  Roma  tutukevi  sistemi  örgütlenmesiyle açıklanabilir.  Corte  Savella'da,  Tor  di  Nona  hapishanesinde  yargı  yolunda bekleyen  suçlular  bulunmaktaydı.  Oradaki  hapsetme,  ceza  niteliğinde  değil  de, koruma amaçlıydı, hapishane nasıl mıydı?</p>
<p class="calibre1">Yargının  cezalandıracağı  veya  salıvereceği  bireyleri  elinin  altında  hazır bulundurduğu  bir  bekleme  salonu.  Yargı  ya  sürgüne,  ya  küreğe  ya  da  ölüme gönderir.  Asla  hapise  tıkıp  orada  tutmaz.  Hapishane,  sorgulamanın  iki  evresine karşı  gelecek  şekilde  iki  bölüme  ayrılmaktaydı:  Tek  kişilik  hücrelerden  oluşan segrete'ler:  Buralarda  neyle  suçlandıklarını  bilmeyen  tutuklular  kalırdı.  Larga denen  tür  ise  küçük  yatakhanelere  bölünmüş  bir  kat  olup,  lokantası,  küçük  bir kilisesi ve bir tür gezinme yeri, havalandırması vardır.</p>
<p class="calibre1">Larga'da  tutulan  herkes  gibi  Agostino  da  -bir  dizi  ilk  sorgulama  sonucunda-nihayet ona bilgi veren suç dosyasını almıştı.</p>
<p class="calibre1">Savunmasıyla  uğraşıyordu  ve  bir  avukat  arıyordu.  Odasından  çıkabilir, merdivenlerde  dolaşabilir,  konuk  kabul  edebilirdi.  İşte  böylece,  tutukluların arasına girebilen Giovan Battista, Stiattesi'yi yanına çağırmıştı.</p>
<p class="calibre1">Stiattesi,  Agostino  ile  geç  vakit  yemek  yemeye  geliyor.  Tassi'nin  görmek istediği dostlarını onun odasına kadar götürüyordu. Bunlar, Agostino'nun Orazio karşısına tanık olarak çıkarmak istediği kişilerdi.</p>
<p class="calibre1">Kadın  ziyaretçilere  gelince,  bu  ziyaretler  idare  binası  salonunda,  bu  iş  için öngörülmüş  sıralarda  gerçekleştirilirdi.  "O  zaman  Agostino,  birlikte  bir  çözüm bulabilmeleri  için  Artemisia'yı  ona  getirme  iyiliğini  kendisine  yapmam  için yalvardı  bana...  Artemisia  oraya  gitmek  istemiyordu...  'Size  söyleyeceklerimi dinlemeniz  belki  de  iyi  olacaktır,'  diye  üsteledim.  Sonunda  kabul  ettirdim.  Ama babası  gideceği  yeri  bilseydi  onu  eve  kapatacağından,  ona  San  Carlo  ai  Catinari Kilisesi'ne günah çıkarmaya gitmeyi düşündüğümüzü söyledik; kilise yeni takdis edilmişti..."</p>
<p class="calibre1">Giovan Battista Stiattesi duruma hakim olduğunu sanıyor ve Gentileschi'lerin evinde kendisini padrona di cam (evin patronu) gibi görüyordu. Fakat Orazio'nun akılları  başka  bir  yerden  aldığını  düşünmemişti.  Ressam,  ailesine  mektup  yazdı.</p>
<p class="calibre1">Floransa'ya,  Lucques'e,  kardeşlerinin  oturduğu  Pisa'ya.  Lomi  ailesinden, Toscana'daki  dostlarından  aldığı  haberlerden  Agostino  Tassi'nin  şahsını karalayacak  ve  onu  karısının  ölümünden  sorumlu  tutacak  ayrıntılar öğreneceğinden  pek  emindir.  Katillerin  adını  ister,  yeri,  cinayet  koşullarını.</p>
<p class="calibre1">Kocasını  aldatan  bir  kadını  delik  deşik  eden  yirmi  bıçak  darbesini  soruşturur: nerede, ne zaman ve nasıl?.</p>
<p class="calibre1">Orazio'nun  öğrenme  durumunda  kalacağı  haberler  dostu  olan  noteri  de şaşkınlıktan şaşkınlığa sürüklemekten geri kalmayacaktır.</p>
<p class="calibre1">"Bir akşam, diye sürdürdü sözü Stiattesi, sanırım Mayıs ayının ilk akşamı -pek emin  değilim-gün  batarken  Artemisia,  karım  ve  Artemisia'nın  erkek kardeşlerinden sekiz yaşında olan en küçüğü ve bir de oğlum ve ben yola çıktık.</p>
<p class="calibre1">Lungara  Caddesi'ni  ve  Sisto  Köprüsü'nü  geçtik,  kilisenin  orada,  vakit  çok  geç olduğundan, hiç durmadık..."</p>
<p class="calibre1">Hiç  duraksamadan  sola  dönüp,  Giula  Caddesi'ne  sapmak  için  de  dosdoğru ileriye  gittiler.  Artemisia,  Stiattesi  ve  karısının  arasında  koşar  adımlarla yürüyordu. İki küçük çocuk, arkalarından yetişmekte  zorlanıyorlardı. Arkasında, gökte ki ay ışığı adeta güneş gibiydi...</p>
<p class="calibre1">Dolunay vuruyordu. Tiber Nehri çelikten bir kılıç rengini almış, kıvrıla kıvnla karanlığa dalıp gidiyordu.</p>
<p class="calibre1">Sert kış rüzgârlarından sonra mayıs geceleri pırıl pınldı. Mavi gecelerdi. Sanki büyük bir bez germişsin de ardından ışık tutmuşsun gibi. Lekesiz bir gök. Karanlık yok, bulut yok. Tek kıpırtı yok, her şey sabitlenmiş gibi.</p>
<p class="calibre1">Artemisia sarayların duvarları arasında adeta koşuyordu.</p>
<p class="calibre1">Agostino'nun ona yaptığı kötülük, sabırsızlığını azaltmıyordu...</p>
<p class="calibre1">Çektiği  acıları  düşünmüyordu  artık.  Üstünde  uzunca  durmaya  cesaret edemeyecek  denli  korkunçtu  anıları.  Geleceği  kapalıydı,  korkuya  ka-lıpmaksızın düşünemiyordu  bile  geleceği.  Agostino  ile  birlikte  bir  çözüm  bulmak:  Onu  bu tehlikeli  girişime  iteleyen  Stiattesi'nin  yansıttığı  bu  umut  her  bir  şeyi doğruluyordu:  sinirliliğini,  neşesini,  onu  tekrar  görecek  olduğu  için  duyduğu mutluluğu...</p>
<p class="calibre1">Hayır,  artık  ona  karşı  öfke  duymuyordu.  Ne  vicdan  azabı,  ne  pişmanlık...</p>
<p class="calibre1">Bundan  böyle  eşit  durumdaydılar...  Stiattesi'nin  genç  kızın  bu  konuda  dikkatini çektiği gibi, ikisi de bir oyun içinde.</p>
<p class="calibre1">Artemisia,  Tassi'ye  artık  kızamıyordu,  verdiği  ifade  dolayısıyla  kendini  suçlu bulup pişmanlık duymuyordu.  Ne  yenmiş,  ne de  yenilmişti,  ama  içinden  birlikte çıkabilecekleri bir durumda olan iki tutuklu vardı.</p>
<p class="calibre1">Kendisini bu belirsiz umuda, birdenbire ortaya çıkan bu dirimselliğe kaptırmış</p>
<p class="calibre1">olan Artemisia, bu nedenlerden dolayı babasını unutuyor ve onu hâlâ aldatmaya devam  ediyordu.  Namusunu  kirleten,  herkesin  namusuyla  oynayan  bu  adamın çağırmasına karşılık veriyordu. Herkesin gözü önünde, tutukluların, muhafızların önünde,  onunla  karşı  karşıya  geliyor,  düşmanın  tarafına  geçtiğini düşünmüyordu... Artık düşman filan yoktu!</p>
<p class="calibre1">Vicolo  San  Girolamo  alla  Carita'da,  sağa  döndüklerinde,  Roma'nın  bütün kabadayılarının  dolaştığı  hapishane  ile  düşkünler  yurdu  arasında  yarı  yolda  bir yerde,  Ortaçağdan  kalma  bir  küçük  sokağa  daldıklarında,  Artemisia'nın  neşesi kaçtı! Agostino onu oraya ne diye istiyordu ki?  Kendisini, nasıl haklı çıkaracaktı acaba?  Onun  açıklamalarını  duymak  istemiyordu!  Hiçbir  şey  duymak istemiyordu!</p>
<p class="calibre1">Bir şey söylemek de... Tehlikeyi sezinledi mi ki?</p>
<p class="calibre1">Corte Sevilla Hapishanesi, aralarından hiç sokak geçmeyen ev  topluluğundan oluşuyordu. Saray kadar görkemli bina iki katlıydı.</p>
<p class="calibre1">Tavşan büyüklüğünde fareler, duvar diplerinden koşuşturuyordu.</p>
<p class="calibre1">Artemisia  her  şeyi  çok  açıkça  gördü.  Stiattesi'nin  muhafız  bölüğüne  kendini tanıtmasını gördü. Nöbetçilerin ona kapıyı açışlarını gördü bu noter oralarda pek tanınıyordu  galiba.  Güvenlik  görevlileri  "efendim"  diye  sesleniyor  ve  karanlık soğuk  kapı  altlarından  geçmesine  izin  veriyorlardı.  İkinci  parmaklığa  kadar onunla  birlikte  gitmek  zahmetine  de  katlana-mıyorlardı.  Kadın  ve  çocuklardan oluşan,  kendisinin  önderlik  ettiği  küçük  gruba  sol  tarafta  yer  alan  muhafızların bulunduğu  salonla,  sağ  taraftaki  idare  binası  salonunu  gösteriyordu.  İdare binasına  bitişik  mahkemenin  farklı  bürolarını  gösteriyordu:  Tribunale  del Governatore, Tribunale del Vicarato, Tribunale del Auditore Camerae.</p>
<p class="calibre1">Onun  geçişini  izleyen  görevlilerin  bakışları  altında  Artemisia  yüzünün kızardığını  hissetmedi.  Ama  heyecan  ve  sıkıntıdan  bacakları  tutmaz  olmuştu.</p>
<p class="calibre1">Acaba  bu  adamlar  onun  hangi  tutukluyu  ziyarete  gittiğini  biliyorlar  mıydı?  O</p>
<p class="calibre1">adamı suçladığı olay konusunu biliyorlar mıydı?</p>
<p class="calibre1">Bıyık  altından  gülerek,  onun  kızlığının  bozulması  olayını  sahne  sahne  hayal ediyorlar mıydı acaba? Parmaklıklar arasında bekleşen tutukluların oluşturduğu kalabalık içerisinde Agostino Tassi'nin varlığını da hissetmedi.</p>
<p class="calibre1">O,  Artemisia'yı  hemen  gördü.  Gidip  muhafızı  buldu  ve  demir  parmaklığı açtırdı. Ama öylesine heyecanlıydı ki, bir saniye yine de parmaklık gerisinde kaldı.</p>
<p class="calibre1">Kalbindeki  bütün  kan  genelde  yusyuvarlak  görünen  yüzüne  vurmuş,  yüzü  bir uzamış, bir renksizleşmiş gibiydi.</p>
<p class="calibre1">Stiattesi onun fenalık geçireceğini sandı.</p>
<p class="calibre1">Artemisia  da  ayakta  güçlükle  durabiliyordu.  Stiattesi  ve  karısı  koşup  onu banklara  kadar  götürdüler,  sıranın  sonunda  küçük  oğlan  çocukları  olmak  üzere tek sıra halinde dizildiler.</p>
<p class="calibre1">Agostino da onların peşinden gitmişti. Onların önünde öylece durup kalmıştı.</p>
<p class="calibre1">Tek söz söyleyecek hali yoktu. Kızın başı önünde, kulakları uğulduyordu; gözleri önünden kara lekeler geçiyordu. Çabalıyordu.</p>
<p class="calibre1">Artemisia özellikle bayılmamak için gayret gösteriyordu.</p>
<p class="calibre1">Onu  böyle  kırılgan  görünce,  Agostino  biraz  sakinleşti.  Sapsarıydı,  ama hapishane  hayatının  onun  görkeminden  hiçbir  şeyi  yok  edemediğini  biliyordu.</p>
<p class="calibre1">Berbere bıyıklarını sürekli düzeltsin diye dünya kadar para ödüyordu. Dişleri hiç bu kadar beyaz, tırnakları böyle bakımlı olmamıştı.</p>
<p class="calibre1">Artemisia'nın  varlığı  ona  dokunuyordu.  Geldiği  için  teşekkürler  ediyordu.</p>
<p class="calibre1">Kurtuluşu görüşmelerine bağlıydı. Bu işin peşini sıkı tutmak zorundaydı. Agostino Sıkı  tutmak  zorundaydı  işi...  Ne  kadar  vakti  vardı?  On  dakika!  On  dakikada  bu kadından  her  istediğini  elde  edecek  biçim  de  onu  baştan  çıkarmalıydı.  Babasını da,  sözünü  de  varsın  inkâr  etsin,  görmezden  gelsindi...  Oyun  doğrusu  bütün bunlara değerdi... On dakika sonra, yazıp karaladığı ve cebinde sımsıkı tuttuğu bu kâğıdı genç kızın imzalamış olması gerekiyordu...</p>
<p class="calibre1">Artemisia'nın  verdiği  ifadenin  yalandan  ibaret  olduğunu  kabullendiğini belirten bir mektup..</p>
<p class="calibre1">Agostino'nun  onun  tüyüne  bile  dokunmadığını,  her  şeyi,  onu  kendisiyle evlenmek  zorunda  bırakmak  umuduyla  kendisinin  uydurduğunu  itiraf  ettiği  bir mektup.  On  dakika!  On  dakika  içerisinde  onu  heyecana  boğmak.  Rahatlatmak.</p>
<p class="calibre1">Güvence vermek.</p>
<p class="calibre1">-  ...  Signora  Artemisia,  bundan  nasıl  şüphe  edebilirsiniz?  Benim  olmanız gerektiğini biliyorsunuz! Başka kimseye ait olamazsınız!..</p>
<p class="calibre1">Bakışlarını  adama  karşı  kaldırmıştı.  Sıkıntı,  şaşkınlık,  bekleyişiçindeydi.</p>
<p class="calibre1">Sorgulayan bu kapkara bakışlarıyla onun bu hali yüreğine dokunuyordu...</p>
<p class="calibre1">-... Size söz verdim ve de yemin ettim, tutacağım sözümü.</p>
<p class="calibre1">Ateşli ve tumturaklı konuşma biçimiyle, kendini tutku seline bırakıyordu.</p>
<p class="calibre1">-... Eğer sizi kendime eş olarak almazsam, kafamdaki saç sakalımdaki kıl kadar çok şeytan girsin bedenime, ölene kadar da içimden çıkmasınlar!..</p>
<p class="calibre1">Eğilip kızı kolundan tuttu. Kalkmasına yardım ediyordu.</p>
<p class="calibre1">-... Karşılıklı söz verelim... Birbirimizi her zaman seveceğimize dair...</p>
<p class="calibre1">Tüm evrene karşı pırıl pırıl bir sevgiyle seveceğimize dair...</p>
<p class="calibre1">Karısı ve iki erkek çocuğu ile birlikte sırasında oturan Stiattesi bu sözlerin bir tekini bile kaçırmıyordu.</p>
<p class="calibre1">Günün bu saatinde diktörtgen şeklindeki bu salon tıklım tıklım doluydu. Kendi ziyaretçileriyle  konuşmaya  kaptırmış  olan  öteki  tutuklular  o  hay  huy  içerisinde onlara  dikkat  etmiyorlardı.  Ama,  Agostino'nun  bulunduğu  köşedeki  kalabalık biraz dağılmıştı.</p>
<p class="calibre1">Çiftlerin biraz ötesinde birkaç tutuklu —belki de o anın ciddiyetinin önemini bilerek-onların tarafına dönmüş, olup biteni gözlemliyorlardı.</p>
<p class="calibre1">Agostino  ile  Artemisia  yüz  yüze  duruyorlardı.  Agostino  avcunu  gererek açmıştı, kız da kendi avcunu açmıştı... Ellerini birleştirdiler.</p>
<p class="calibre1">Artemisia gözlerini ondan ayırmaksızın şu sözleri söyledi: , - Bana verdiğiniz şekliyle bu sözü kabul ediyorum, benim için bu sözü tutacağınıza inanıyorum.</p>
<p class="calibre1">Sesi titriyordu. Yumuşak bir ses tonuyla sürdürdü: - Ama Agostino eğer daha önce başkalarına da söz verdiyseniz, söyleyin bunu bana...</p>
<p class="calibre1">- Sinyora Artemisia, benim karım öldü...</p>
<p class="calibre1">Elini göğsüne koydu.</p>
<p class="calibre1">-... Size yemin ediyorum!</p>
<p class="calibre1">Bir süre öyle kaldı. Sonra yalvardı:</p>
<p class="calibre1">-  Size  yeminler  ediyorum,  ne  olur  ifadenizi  değiştirin!  Sizi  kirletenin  ben olmadığımı söyleyin. Ölen biriydi deyin. Cosimo idi bunu yapandeyin..</p>
<p class="calibre1">Elini birden tuttuğu yerden çekti.</p>
<p class="calibre1">- O mu, asla asla! diye, bağırdı.</p>
<p class="calibre1">- O halde çırak Scalpellino olsun, öyle söyleyin!</p>
<p class="calibre1">- Ama bu gerçek değil! Böyle bir şeyi asla söylemem! Çünkü doğru değil! Siz de biliyorsunuz ki, bunu yapan sizsiniz, diye üsteledi. Ateşliydi. "Sizden başka kimse değil!"</p>
<p class="calibre1">Adam yalvarıyordu:</p>
<p class="calibre1">-  Eğer  beni  bu  pis  çukurdan  çıkarmak  istiyorsanız,  söylediklerinizi  geri almalısınız. Sonra ben siz ne isterseniz onu yapacağım.</p>
<p class="calibre1">- Hiçbir şeyi inkar etmem ben, dedi kararlılıkla Artemisia, Tekrar aynı konuya dönmek istemiyorum.</p>
<p class="calibre1">Agostino alçak sesle konuşmayı sürdürüyordu. Kız başını iki yana sallıyordu.</p>
<p class="calibre1">Yumuşak bir hareketle sarıldı kıza. Bir çan on kez vurdu...</p>
<p class="calibre1">Gitme zamanıydı.</p>
<p class="calibre1">Agostino ona sarılıyordu. Onu öpüyordu...</p>
<p class="calibre1">O niyetle yazdığı mektubu Artemisia'ya imzalatmayı başaramadı, hatta kâğıdı cebinden çıkarmaya bile yeltenememişti. Ama hiç önemi yoktu! Artemisia'ya hiç bu kadar yakın hissetmemişti kendini.</p>
<p class="calibre1">Bir çare bulacaklardı elbet... Kekeleyerek, geldiği için ona teşekkür etti: - Bana çok büyük iyilik ettiniz!</p>
<p class="calibre1">Çok  heyecanlıydı,  tekrar  gelmesi  için  yalvardı.  Artemisia  iseağlıyordu.  Şimdi artık  bütün  tutuklular  onlara  bakıyordu.  Onlar  hiçbir  şeyin  farkında  değillerdi: Kendi dünyalanndaydılar...</p>
<p class="calibre1">Bir  tutuklu  bu  sahneyi  anlatırken  şu  sözlerle  tanıklık  edecekti:  "Ben, Stiattesi'nin yanında iki kadın gördüm. Birisi, en genç olanı, Agostino'nun koluna yaslanıyordu.  O  da  kızı  yavaş  yavaş  parmaklıklara  doğru  götürüyordu.</p>
<p class="calibre1">Birbirlerine  sevgi  dolu  işaretler  yapıyorlardı...  Sonunda  birbirlerinden  ayrılmak zorunda kaldılar.</p>
<p class="calibre1">Agostino  onun  dış  kapıdan  çıkıp  gözden  yitmesine  baktı.  Sonra  bize  doğru geldi.  Sarsılmış  gözüküyordu.  Bu  kadının  kim  olduğunu  ona  sorduğumda,  onun, Tanrı katında kendi karısı olduğunu söyledi bana."</p>
<p class="calibre1">- Seni orospu, fahişe, hain, çöplük! Yeryüzünün bütün pis herifleriyle yatmakla kalmıyor... üstüne üstlük nerdeyse çizmelerini yalayarak parlatıyorsun!</p>
<p class="calibre1">Orazio, Artemisia'nın akşamı kimlerle geçirdiğini, en küçük oğlunun ağzından öğrenmişti. Oysa günah çıkarmaya kiliseye gideceğini öne sürmekteydi, öyle ya!</p>
<p class="calibre1">Bu kez, öfkesini frenlemeden şiddete başvurdu. Kızına tokatatıyordu. Ne tokat ama! Artemisia babasının elinden kurtulup ona bağırdı.</p>
<p class="calibre1">- Pis herif dediğin kişiyi, siz de ben de birlikte damadınız yapmaya çalışıyoruz efendim!  Size  ihanet  etmek  istemedim.  Yalnızca  onunla  anlaşmanın  yollarını aradım... Eğer benim kocam olacaksa, görevim...</p>
<p class="calibre1">Orazio  öyle  korkunç  bir  kahkaha  attı  ki,  kızı  onun  delirdiğini  düşündü  ve korktu.</p>
<p class="calibre1">-  Görevin  mi?  Kocan  mı?  Ne  biri  ne  ötekisi  senin  için!  Sen  sokağa  düşmek üzeresin kızım...</p>
<p class="calibre1">Kızı elinden tuttuğu gibi atölye içinde sürükledi, kapıyı sonuna kadar  açtı ve onu merdivenden aşağı atmak istedi.</p>
<p class="calibre1">-... Git haydi! Öldün sen! Agostino'nun karısı varmış, doğru, ama benim kızım yok artık.</p>
<p class="calibre1">- Karısı mı varmış? diye böğürdü koluna asılarak babasının. Karısı ölmüş onun!</p>
<p class="calibre1">- Evet, öyle mi? Peki hangisi?.. Şu sıralar, Agostino Tassi'nin karısı olan Maria Cannodoli  mi  nedir,  bir  kadın  Lucques  sokaklarında  kolunda  aşığı  ile  gezerek şişiniyormuş,  ne  haber!..  Yalan  yalan  böbürlenmeler,  aman  efendim,  Agostino Tassi'nin  onuru  kurtulmuş,  güya  öcü  alınmışmış...  Onu  öldürtmeyi  asla başaramadı  bu  herif...  Toscana'dan  beklediğim  cevap  geldi...  Evet,  öldürme girişimi  olmuş!  Bir  kez  –belki  iki-bıçak  darbesiyle  delik  deşik  etmeyi  denemiş.</p>
<p class="calibre1">Sonra  bıkmış...  Ona  bu  kadar  ecu'lük  bir  para  nereden  geliyor  sanıyorsun?  Ya senin kulağının dibinde şıkırdattığı para keseleri? Yüzükleri, lal rengi kumaşları, tüyleri?..  Altını,  alçaklığının  bedelidir!  "Floransalı  beyler",  Lucques'lu  tüccar, Livourne'lu  tacir,  Maria'yı  koruyan  kim  varsa  hepsi,  kadını  rahat  bıraksın  diye kocasına  paralar  vermişler.  Agostino  evli,  kızım  ve  baldızı  Constanza  da  bunu biliyor!  Evlenmeye  kalkışsa,  önce  Constanza  onu  bırakmaz:  Onu  iki  eşlilikle suçlayacaktır...  İki  eşlilik  mi,  kafasını  uçurur  Agostino'nun!  Orazio  alay  etmeye başlamıştı.  Seni  seviyor-muş,  bunu  sana  söylemiş,  seninle  evlenmek istemediğinden  değil  canım,  "yapamaz",  evlenemez  de  ondan!  Zaten  kolayca anlaşılıyor. Evlenmekle, beş yıllık kürek cezası arasında seçim yapacak olsa, tabii ki evlenmeyi yeğleyecektir... Ama, kürek cezası ile, idam arsında ise, o seni fırlatıp atar...  Başka  yolu  yok...  Sonuçta  bir  labirent  içine  hapsol-muş  durumda...  Croce Sokağı'nda  böbürlenmelerinden  sonra,  onurunu  kurtarmak  amacıyla  öcünü almamış olduğunu, karısını  öldürmediğini ve boynuzlu herif ağzını kapasın diye karısının  ona  paralar  verdiğini  kabul  edebilecek  mi  bakalım?  Bütün  Roma,  bu adamın alnında boynuzlar taşıdığını öğrendikten sonra, acaba ne diyecek? Bayağı adi bir adam mı, satılmışın biri mi? Tıkılıp kaldığı bu eşek arısı kovanından çıkıp kurtulması için bir tek yol kalıyor ona, tek bir şekilde...</p>
<p class="calibre1">- Her şeyi inkâr etmek!</p>
<p class="calibre1">-  Evet,  sonuçta  böyle...  "Suçlu,  kendisini  suç  üstü  yakalatan  kişi  değil,  itiraf eden  kişidir!"  Seni  kirlettiğini  inkar  etmek!  Bedence  sana  sahip  olduğunu  inkar etmek! Senin ortalık malı bir kız olduğun, bütün komşuların, sokak halkının, tüm mahallenin sana sahip olduğu konusunda yemin etmek! Yalancı tanıklık yapacak kişiler bulmak ve tüm bu kişilerin sana sahip olduğunu kanıtlamak!</p>
<p class="calibre1">- Agostino böylesi bir yalanı kanıtlayamayacak!</p>
<p class="calibre1">-  Beyimiz  rahatsız  olacak!  Eski  arkadaşının  ağzından  duyduğu  güzel  bir tümceyi söyleyerek dalgasını geçti: "Beni masaya oturtacak cellat daha anasından doğmadı!"  Kanıtlayacak,  işine  gelen  her  şeyi  kanıtlayacak!  Senin  kendini satıyor olduğunu  kanıtlayacak.  Benim  razı  olduğumu,  buna  seni  benim  ittiğimi kanıtlayacak.  Seni  fahişe  yapacak.  Ya  beni,  beni  de  muhabbet  tellalı,  bir pezevenk...  Gentileschi'lerin  göreneklerini  ifşa  etmek  bu  işten  sıyrılmasının  tek yolu,  tek  savunma  onun  için...  Seni  çamura  sürüklemek,  bizi  çamura  batırmak!</p>
<p class="calibre1">Seni, beni, kardeşlerini, ailemizi.</p>
<p class="calibre1">- Hele bir kalkışsın buna!</p>
<p class="calibre1">En kötü koşullarda başlayan bu sahne birden ani bir ateşkesle son buluyordu.</p>
<p class="calibre1">Aylardan  beri  baba  kız  arasındaki  ilk  birliktelik.  Aynı  korkunun  bir  araya getirdiği,  aynı  acının  kenetlediği,  bu  iki  ikisi  tek  bir  neden  için  savaşacaklardır: Salt gerçek. Aynı hayali paylaşmaktalar: intikam.</p>
<p class="whitespace"> </p>
<p class="calibre1">TOR Dİ NONA HAPİSHANESİ AGOSTİNO TASSİ'NİN YEDİNCİ SORGUSUNUN</p>
</body>
</html>
