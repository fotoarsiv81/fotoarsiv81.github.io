<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_1">25 Mart 1611 </h2>
<p class="calibre1">- Hayır hayır, efendimiz, sizi temin ederim ki, on beş günden beri ne diye beni burada tuttuğunuzu anlamış değilim, diyordu yüz göz hareketleriyle taklit ederek Agostino Tassi, neşeli, güleç bir dinleyici kalabalığının önünde.</p>
<p class="calibre1">Serüvenlerini  aktarışını  on  kadar  sanatçı  -heykeltraş,  ressam,  yaldızcı-</p>
<p class="calibre1">dinlemekteydiler boya satıcısı Antinoro'nun dükkânında.</p>
<p class="calibre1">Corso  Tepesi'ndeki  San  Carlo  Kilisesi'ne  bitişik  dükkân,  posta  kutusu  ve buluşma yeri görevini görüyordu mahalledeki bohem çevreye.</p>
<p class="calibre1">Ressamlar  oraya  yalnızca  boya  tozu,  tuval,  fırça  almak  için  gelmiyor,  aynı zamanda  Antinoro'nun  hazırladığı  alacalı  bulacalı  bez  parçalarından  da  satın alıyorlardı.  Nalbur  olduğu  doğruydu,  ama  aynı  zamanda,  temizlikçi,  aktar, eczacıydı da. Orada, tezgâh üstünde hem haber alışverişi, hem gevezelik yapılırdı.</p>
<p class="calibre1">Ateşin  başında  birkaç  tek  atılırdı.  Antinoro  "ateşini"  kutlamak!  Via  del  Corso'da bir  ocak  başı,  saraylara  layık  bir  şöminesi  olan  tek  dükkândı.  Antinoro  orada, müşterileri için en son resim malzemelerini ustaca işleyerek hazırlardı. Örneğin bitişikteki  evlerden  birinde  rüzgâr  son  mumu'da  söndürdü  diyelim,  hemen Antinoro'nun  dükkânına  koşulurdu  eve  ateş  almak  için.  Korkulu  bir  in,  dükkânı bir  mağara.  Dükkânın  yarı  karanlık  ortamında  yığılı  malların  yalkım  verip ışıldaması savaş ganimetlerini çağrıştırıyordu.</p>
<p class="calibre1">-Ah! diye bağırıyordu Agostino, oynadığı rolü sürdürerek, "Efendimiz,  gece  boyu  çizmek  için  eve  dönmeden  önce,  uslu  uslu  perspektif kitaplarına bakmak istemiştim sadece ve sadece!</p>
<p class="calibre1">Majesteleri  sayın  papa  hazretlerinin  güzel  sarayı  için  bana  sipariş  ettiği  bir fresk  söz  konusu.  Papa  hazretlerinin  işi  beklemez..."  İkide  bir  papa  hazretleri derken,  bu  iki  sözcüğü  fırlatıveriyordum  yüzlerine;  bu  üç  salak  herife,  onun gücünü  benimsetme  meselesi,  anlarsınız  ya...  "Papa  hazretleri  ne  der  sonra, kardinaller  meclisi  için  Consistoire  Salonu'nun  hazır  edilmediğini  öğrenirse  ha?</p>
<p class="calibre1">Ben,  efendim,  kendi yazgım  konusunda  kaygılanmıyorum,  efendimizin  yargısına güvenim  sonsuz...  Ama  peki  ya  işim?  Yaptığım  iş,  saygıdeğer  bayım?  Papa hazretleri  projeme  çok  değer  veriyor!.   Sağlığıma  da  pek  tabii.  Bana  yatacağım yatağı onun iaşe astsubayı vermedi mi, bizzat sarayın mutfağında hazırlamadı mı yemeğimi?</p>
<p class="calibre1">"Bay Cosimo'nun iyiliklerini yüzlerine vurarak işkencecilerimi korkutuyor ve onları utandırıyorum."</p>
<p class="calibre1">Bir oyuncu gibi, Tassi sonunu da gösterdi, bir pozlar takınarak: -  Birden  Cosimo  Quorli,  müdüriyete  çıkıp  gelmez  mi?  Onların  Yeğenkardinal'in  imzalamış  olduğu  belgeyi  gözlerine  sokunca  savcı  bağışlayacak sandım.  Aman  Tanrım!  Bağışlayıcı  Tanrı'm!  Bizzat  Scipion  Borghese  Efendimiz tarafından  bağışlanmışım!  Bağış!  Bağışlanmış  olarak  çıkıyorum.  Hatta  Yargıç Bulgarello  baldızımla  birlikte  oturmaya  davet  eden  bir  yazı  yazdı;  ne  kadar istersem o kadar süre hem de!.. Titresin benim kız kardeşimle eniştem! Salvatore dükkânını  kapadı  bile,  dericilik  bitti  onun  için!  Yargı,  satması  için  zorladı  onu; bana para bulması için. Zengin oldum ben, zengin!..</p>
<p class="calibre1">Agostino,  tezgâhın  üstünden  ecu'lerle  dolu  bir  keseyi  aldı  ve  herkes  duysun diye salladı.</p>
<p class="calibre1">-  ...  Ben,  borçlarımı  ödüyorum.  Tamam  mı?..  Faizlerini  de.  Herkese  içki benden...</p>
<p class="calibre1">Herkesin  candan  atlayarak  karşıladığı  bu  sözler,  Orazio'nun  gözükmesiyle yarım kaldı.</p>
<p class="calibre1">- Gördüm onu! Evime girdi!</p>
<p class="calibre1">- Kim? '</p>
<p class="calibre1">- Size daha önce sözünü ettiğim şu adam. Kızımın aşığı. : Tiyatrodaymışlar gibi, Agostino orada bulunanlara dönmüştü-</p>
<p class="calibre1">- Bir arkadaşın namusuyla asla dalga geçmem -Kutsaldır! Ben halledeceğim bu ışi. Gentileschi adının ününe gölge düşürmeye cesaret eden kişiyi bana bırakın!</p>
<p class="calibre1">- Haydi gidelim!</p>
<p class="calibre1">Hışımla dışarı çıktılar.</p>
<p class="softbreak"> </p>
<p class="calibre1">AGOSTİNO TASSİ'NİN İFADESİ VE TUZİA MEDAGLİA'NIN TANIKLIĞI 1612 Mart'ındaki Dava Konusu 25 Mart 1611 Tarihindeki Kavganın Öyküsü Bir  yıl  sonra  Agostino,  "Olayın  nasıl  olduğunu  size  açıklayacağım,"  diye anlatacaktır.</p>
<p class="calibre1">"O  akşam  Artemisia,  Orazio'nun  Cosimo  Quorli'nin  evine  akşam  yemeğine gittiğini  ve  gece  yarısına  kadar  orada  kalacağını  sanarak,  aşığı  Girolamo Modenese'yi  evine  aldı.  Ama  tam  çıkarken  Orazio  arkadaşlarıyla  söyleşiye dalmıştı.  Girolamo'nun  eve  gizlice  girdiğini  gördü.  Hemen  Antoniro'nun dükkânına gelmiş. Beni aramak için, orada buluşacaktık. Bana her şeyi anlattı ve evine  kadar  kendisine  eşlik  etmemi  rica  etti.  Onarılması  zor  şeyler  olmamasını dileyerek  peşinden  gittim.  Girolamo'yu  süpürge  sapıyla  eşek  sudan  gelinceye kadar dövdü. Yanındaydım. İki üç  kez tam isabet ettirdi ve tabii  adam tabanları yağladı...  Onları  ayırmak  için  araya  girdim,  kavganın  kötüye  gitmemesini istiyordum. Ama Girolamo bana bozuldu, haftalarca olaydan beni sorumlu tuttu.</p>
<p class="calibre1">Bir  sabah,  sanırım  Nisan  başlarında,  Quirinal  Sarayı'na  gitmek  için  acele ediyordum.</p>
<p class="calibre1">Girolamo ve iki yamağı çevremi sardı, kılıçlarını çektiler. Kimse yaralanmadı.</p>
<p class="calibre1">Ama kendimi savunmayı beceremeseydim, beni öldüreceklerdi. Düellodan birkaç gün sonra kardinalin evinde ve onun emriyle rahip Bandino aracılığıyla barıştık; Girolamo'nun  kardeşleri  -veya  yeğenleri-olduklarını  söyleyen  iki  saldırgan  da hazır bulundular."</p>
<p class="calibre1">Bütün  tanıkların,  o  gün  orada  olmadığını  belirttikleri  Artemisia,  bu  konuda mutlak sessizliğini koruyacaktır.</p>
<p class="calibre1">Tassi'nin hiç tanımadığı bir adamın sopa yemesi ve kendisini ilgilendirmeyen bir  nedenle  yapılan  düello,  genç  kızın  öfkesini  çekerken,  babasının  Agostino'ya teşekkür etmesini sağlayacaktır.</p>
<p class="calibre1">Yaşamını  tehlikeye  atarak,  arkadaşının  öfkesini  yatıştırıp  onurunu  koruyan, kendisine  el  uzatan  bu  dostun  sadakati  karşısında  Gentileschi'nin  minnettarlık duymakta  haklı  olduğunu  anlatacaktır  komşu  Tuzia:  Bu  adam,  tek  başına, karşısındakine  cezasını  veremeyecek  denli  yaşlı  olan  bir  babanın  onurunu savunmuştur.</p>
<p class="calibre1">Her iki erkeğin birbirine yaptığı karşılıklı yardım ve hizmetler onları ölünceye dek  birbirine  bağlıyordu.  Tuzia  şöyle  diyordu:  "Birkaç  gün  sonra,  kızının namusunu her zamankinden daha çok kıskanarak, benden, onlarla birlikte bir ev kiralayıp  kiralayamayacağımı  sordu.  Ben  de  konuyu  kocamla  konuşacağımı  ve onu ikna etmeye çalışacağımı söyledim. Artemisia'ya duyduğum sevgiden dolayı bu  düşünceyi  uygun  görüyordum.  Kutsal  Cumartesi  günü  kocam  çıkageldiğinde, Orazio ile karşılaştı. Bu tasarıdan konuştular.</p>
<p class="calibre1">Via Croce'de bir ev bulundu ve hep birlikte oraya yerleşmeye gittik.</p>
<p class="calibre1">Birbiriyle  bağlantılı  iki  kata  yayılmış  bir  daire.  Gentileschi'ler  altta yaşıyorlardı.  Biz  üstte.  Ama  bir  kattan  ötekine  rahatça  geçebiliyorduk.  Orazio dışarı çıkarken kızını bana emanet ediyordu.</p>
<p class="calibre1">Ya da beni ona göz kulak olmaya çağırıyordu. Kendisi evde yokken benden eve girip  çıkanların  adia-r|nı  ona  aktarmamı  istiyordu.  Bir  defasında,  hangi  nedenle olursa  olsun,  kızına  ne  erkeklerden  ne  de  evlilikten  bahis  açmamamı  buyurdu.</p>
<p class="calibre1">Tersine  onu  bir  manastıra  girmeye,  rahibe  olmaya  ikna  etmemi  istedi  benden.</p>
<p class="calibre1">Ama  kızı,  babasının  boşuna  vakit  harcadığını  söylüyordu  bana.  Rahibe  olmasını öğütlediği  her  konuşmada  kızı  ona  nefret  besliyor  ve  onu  can  düşmanı  olarak görüyordu."</p>
<p class="calibre1">Agostino'nun salıverilmesi baba-kız arasında çarpışmaya ara vermek  için bir işaret olmuştu sanki.</p>
<p class="calibre1">Girolamo benimle evlenmek istiyordu, diye avunuyordu. Ustasıyla konuşmuş...</p>
<p class="calibre1">Kardinal Bandino'nun hayır duasını istemeye gidecekti..</p>
<p class="calibre1">-Ayıp,  ayıp  sana!  Şerefsizce  davranman  bizi  öldürüyor,  kardeşlerini  de  beni de... Orazio'nun ağzında tek bir isim vardı: "Âgostino Tassi". Artemisia da bu adı onun kadar sık kullanıyordu. Ama aynı vurguyla değil.</p>
<p class="calibre1">Yaşamını yıkan, hayallerini yok eden bu kim olmadığını bilmediği kişiye karşı yalnızca babasının boyutlarını bilebileceği bir kin beslemekteydi.</p>
<p class="calibre1">Girolamo'nun  sevgisine  yeniden,  sonsuza  dek  nasıl  kavuşabilirdi  acaba?</p>
<p class="calibre1">Güvenini  nasıl  kazanabilirdi?  Kendisinin  yüzünden  yaşadığı  olaydan  sonra  bu nasıl gerçekleşebilirdi? O utançtan, sopayla dövülme rezaletinden sonra nasıl?..</p>
<p class="calibre1">Artemisia'nın  taliplisi  yüreğinin  sesiyle  konuşuyordu,  sopa  yemekten  nefret ettiğini  söylemiti.  İşte  Artemisia  bundan  kuşkuya  kapılıyordu.  Onun  güzel gözlerini  sevdiği  kadar  dayaktan  da  nefret  ediyordu  adam.  Girolamo  Modenese, Quorli'lerle, Tassi'lerle aynı  karakterde değildi... Onların gururunu paylaşıyordu, evet  ama,  onlardaki  dik  kafalılık  yoktu  onda.  Her  tür  sıkıntıdan,  karmaşık  işten kaçardı.  Ayrıca  cesaretini  de  çok  çabuk  yitiriyordu.  Üç  kez  pencerelerde bakışmak, iki kez  de kilisede buluşmak bir erkeği  kendine bağlamak için yeterli değildi.  Tuzia'nın  sevecenlikle  altını  çizdiği  gibi.  Şimdi  onu  yeniden  ve  nasıl yakalamalı?  diye  sorup  duruyordu  kendi  kendine  Artemisia.  Onu  nasıl  geri getirmeli?  Beni  isterken,  babamın  öfkesine  nasıl  karşı  koyacağı  konusunda  onu nasıl ikna etmeli ki?</p>
<p class="calibre1">İzlenecek davranışı ve başvurulacak yollan, Tuzia ile uzun uzun konuşarak ele alıyorlardı.</p>
<p class="calibre1">Ona  yardım  eden  ve  onu  kurtaran  tek  şey  dostluktu.  Dostluk  ve  resim.</p>
<p class="calibre1">Artemisia, Suzanne ve İhtiyarlar adlı büyük tarihi tablosunu yeniden ele alarak işe koyulmuştu.</p>
<p class="calibre1">Hüzün yaşamına yeniden giriyordu.</p>
<p class="whitespace"> </p>
<p class="calibre1">QUİRİNAL SARAYI KARDİNALLER MECLİS SALONU</p>

</body>
</html>
