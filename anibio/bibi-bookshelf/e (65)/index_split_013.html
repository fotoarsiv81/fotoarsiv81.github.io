<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre4" id="calibre_pb_12">LONDRA</p>
<p class="calibre1">Altı Yıl Sonra, Aralık 1626</p>
<p class="whitespace"> </p>
<p class="calibre1">Ressam Gentileschi'i Fransa'dan buraya geleli iki ay kadar oluyor.</p>
<p class="calibre1">Haftalık haberinde, Toscana Grandüşesi'nin Londra'da görevli memuru böyle bildiriyordu.  "Söz  konusu  Orazio  Gentileschi,  sanatını  icra  etmekten  daha  öte; bana başka şeyler de, büyük önem taşıyan işler de yapıyor gibi geliyor..."</p>
<p class="calibre1">Artemisia'nın babasının büyük bir dikkatle izlediği ve "büyük önem taşıyan bir iş" dedikleri şey bir gün 'Otuz Yıl Savaşları' diye anılacak olan ve Avrupa'yı ateşle kana boğan, vahşi savaştan başkası değildi.</p>
<p class="calibre1">Bu  savaştan  umulan,  Avusturya  Sarayı'nın  üstünlüğüyle,  Habsbourg'ların hegemonyasıydı.  Viyana  ve  Madrid'inkilerin  de  dahil  olduğu  bu  hegemonyayı, İngiltere,  Fransa,  Venedik  ve  Roma  hiçbir  biçimde,  ne  pahasına  olursa  olsun istememekteydi.</p>
<p class="calibre1">"...  Ressam  Orazio  Gentileschi'nin  burada  oynadığı  rol  üzerine  kişisel tahminim,  diye  sürdürüyordu  Floransa'dayken  Artemisia'nın  resminden  nefret etmiş  olan  Grandüşes  Marie-Madelaine  de  Habsbourg'un  oğlunun  hizmetindeki görevli, tahminim, Gentileschi adlı Bey'in yalnızca Monsenyör Buckingham Dükü ile  değil,  İngiltere  Kralı  ile  de  konuşmuş  olduğu  doğrultusundadır.  Ayrıca  Bay Gentileschi'nin yazışmalar yaptığı ve gizli bir görev için acele olarak Brüksel'e çok yakın bir geçmişte gönderildiği de söz konusu..."</p>
<p class="calibre1">Orazio Gentileschi gibi İtalyan bir ressamın Brüksel'de ne işi vardır?</p>
<p class="calibre1">Uzlaşmazlık  çoktan  Flandres  ve  Hollanda'nın  altını  üstüne  getirmiştir.</p>
<p class="calibre1">Katliamların temelinde Protestan sapkınlığının yeryüzünden kökünü kazımak ve imparatorluğunu  merkezileştirilmiş  geniş  bir  Hıristiyan  devlete,  bir  Kutsal İmparatorluğa  dönüştürme  hesapları  yapan  Alman  Prens  II.  Ferdinand  -yine Viyanalı  bir  Habsbourg-bulunuyordu.  Bu  çabası,  Birleşik  Kutsal  Eyaletlerle İspanya Protestanları arasındaki anlaşmanın çiğnenmesiyle Hollanda'ya yeni bir askeri  müdahaleyi  gerekli  gören  Madrid  tarafından  da  desteklenmekteydi.  Her ikisi  de  Lutter  yanlısı  olan  Danimarka  ve  İsveç  hükümdarları  birbiri  ardına kardeşlerinin  inancını  savunmak  için  çaba  harcıyorlar.  Ama  rakip  krallar  hem birbirlerinden korkuyorlardı, hem de karşılıklı tehditte bulunuyorlardı. Fransa'ya gelince,  o  tarihte,  Avusturya'ya,  Viyana'ya  ve  bütün  sınırlarında  toprak  kaybına uğrayıp,  kaybettiklerini  yeniden  ele  geçirmeye  çalışan  Madrid'e  karşı  mücadele etmesini  iç  sonunları  engelliyor  olsa  da,  İspanyolların  rakipleriyle,  yani  bütün Protestan güçlerle gizlice el ele vermekten de rahatsızlık duymaktaydı. XIII. Louis ve  Richelieu,  biri  Le  Roi  Tres  Chretien  (Fazlasıyla  Hıristiyan  Kral)  öteki  Kutsal Kilise'nin kardinali, bir yandan krallıktaki Protestanları vururlarken, öte yandan dinden  sapmış  uluslarla  bağdaşıklık  kurmaya  çabalıyorlardı.  Özellikle  de İngiltere'yl|  İyi  niyetinin  kanıtı  olarak  Fransa,  İngiltere'ye,  fazlasıyla  Katolik  o'</p>
<p class="calibre1">prenseslerden birini armağan ediyordu.</p>
<p class="calibre1">Bağdaşıklıkların  tersine  dönmesi,  hazinelerin  boşalması,  beklenmedik olaylarla -ihanetin bütün yan öğeleri-Otuz Yıl Savaşları şu ikilemle açıklanabilir: Din için yapılan bu savaşlarda, ulusların, sergiledikleri inancı savundukları çok az görülmüştür.  Tersine,  duruma  göre  değişen  kısa  vadeli  çıkarlarını savunmuşlardır.</p>
<p class="calibre1">Böylece,  Protestanların  yenilmez  rakipleri  bütün  devletlerinde  yıkıma  neden olan hasımlara sahip İspanyollar -evet onlar da-kapalı kapıların ardında, sapkın İngilizlerle  pakt  kurmanın,  yani  Katolik  dostları  olan  Fransızlarla  savaşıp  onları yenmelerini sağlayacak bir anlaşmaya imza atmanın yollarını arıyorlardı.</p>
<p class="calibre1">Böylesi görüşmeler resmi elçiler aracılığıyla gün ışığına çıkamazlardı.</p>
<p class="calibre1">Richelieu,  Olivares,  Buckingham  -kralın  gözünde  en  güçlü  ve  sözü  geçen adamlar,  Fransa,  İspanya  ve  İngiltere  krallarının  başbakanlarıbu  durum karşısında  bir  sürü  özel  kişi  ve  casusu  görevlendiriyor,  tüm  yabancı  saraylara ivedilikle bunları gönderiyorlardı. Bu adamlar diplomasi ve siyasetin alabildiğince uzağında  etkinlikler  gösteren  bu  görüntü  altında  çalışan  insanlardı:  Örneğin müzik,  mimari,  resim  alanlarında...  Onun  görüntüsünü  ölümsüzleştiren ressamdan  öte  hangi  yabancı,  bir  hükümdarla  günde  birkaç  saat  baş  başa görüşebilirdi  ki?  Poz  verme  saatlerinin  içtenlikli  havası  içindeki  söyleşiler, sızmalar, kapalı kapılar ardında verilen öneriler, telkinler... Sanatçı dışında başka kim  -ressamın  modeline  sahip  çıktığı  o  ayrıcalıklı  anda-uygun  bir ışığın  altında günün  ters  giden  olaylarını  aydınlığa  çıkartabilir  ve  hizmetinde  olduğu  ulusun gözü önüne serebilirdi ki?</p>
<p class="calibre1">İşi  ile  dehası  arasında  yer  alan;  toplumsal  yönüyle  melez  bir  birey  olan; Tanrı'nın  sözcüsü  -sözü  dinlenmeyen,  söylemleri  en  alt  düzeydeki  bir  kibar  bey tarafından bile kulak ardı edilebilen-kralın kendisini, zaman ve mekân içerisinde donduran  sanatçı,  büyüklerin  ruhunu  sarsan  gizlere  ve  söylentilere,  zengin  ve güçlü kişilerin projelerine ulaşır kişiydi.</p>
<p class="calibre1">Madrid ve Londra saraylarında, herkes, Richelieu'nün yakında, yeteneğine pek hayran  olduğu  Rubens'e,  aslında  ana  kraliçenin  kendi  sarayı  için  istediği,  ama Rubens İspanya için çalıştığından bunu kendisi aracılığıyla verdiği büyük siparişin ikinci yarısını hangi nedenlerle geri çektiğini bilmekteydi. Çünkü, Rubens, Marie de  Medicis'nin  hayran  olduğu  tablolarını  Paris'te  atölye  kurmaya  geldiğinde, İspanyol  yanlısı  partizanların  tümünü  çevresinde  toplamayı  ve  Kraliçe  Anne d'Autriche'in  lehine,  Richelieu'ye  karşı  dolaplar  çevirerek  Fransa'nın  iki  kampa bölünmesine katkıda bulunmayı becermişti.</p>
<p class="calibre1">"Gentileschi'ye  gelince"  diye  cümlesini  tamamladı.  Toscana'lı  görevli,  "onun Avrupa'da oraya buraya gidip gelişleri, mektuplan, habercileri, bütün hareketleri bana  onun  İngiltere  tarafından,  Londra-Güney  Hollanda  arası  ilişkilerin sıklaştırılmasında  ve  Stuart'ların  tahtı  ile  IV.  Philippe'in  halası  olan  ve  Madrid adına  Flandres'da  hüküm  süren  İsabella  arasında  bir  uzlaşmada  pekâlâ kullanılabileceğini  düşündürtüyor  bana.  Bu  kadın  aracılığıyla,  Gentileschi İspanya'ya  ulaşır.  Bundan  öylesine  eminim  ki,  Buchkingham  Dükü'nün  gizli anlaşmalar siyasetiyle fazlasıyla ilgilendiğini görüyorum. Ama bu denli duyarlı bir görüşme  siz  Altesleri  gibi  büyük,  yansız  ve  çıkarı  olmayan  bir  prensin  etkinliği olmaksızın sürdürülemez."</p>
<p class="calibre1">Orazio Gentileschi gibi bir adamın, Croce Sokağı ile İngiltere arasındaki derin uçurumu  aşabileceğine  nasıl  inanır  insan?  Kendini  sanata  vermiş,  içe  kapanık birinin kralların sırdaşı, resmin dışında bir başka amacın hizmetinde olabileceğini nasıl düşünebilir insan? Ama niye olmasın!.. Orazio Gentileschi Londra'ya, 6 Ekim 1626'da,  XVIII.  Loiuis'nin,  I.  Charles'a  gönderdiği  olağanüstü  yetkili,  görevi  iki ulus  arasında  savaşçıkmasım  engellemek  olan  Mareşal  Bassonpierre'in marifetiyle geldi.</p>
<p class="calibre1">Bassompierre'in  Londra'ya  gelişi  iki  ay  kadar  önce  İngiltere  ile  Fransa arasında ortaya çıkan bir tersliğin sonucuydu: Buchingham Dükü, katı bir Katolik olan  karısı  Kraliçe  Henriette-Marie'nin  -IV.  Her  ile  Marie  de  Medicis'nin  kızı— çatısı  altındaki  bütün  Fransızları  ülkesinden  kovmuştu.  Bu  "Papa  yanlısı"</p>
<p class="calibre1">Fransızların ülkeden çıkarılmaları, evlilik anlaşmasının maddelerine uymuyordu; en  azından  Fransa  böyle  söylüyordu.  Bu  sava  İngiltere,  ödenecek  drahoma miktarının  da  aynı  kontrat  maddeleri  arasında  bulunduğunu  ve  asla  tümüyle ödenmediği biçiminde yanıt vermişti.</p>
<p class="calibre1">Büyükelçi  Bassompierre  demek  ki  bugün,  kraliçenin  Katolik  maiyetinin İngiltere'ye dönüşünü sağlamakla görevlendirilmişti.</p>
<p class="calibre1">Koşulsuz  olarak  yanında  o  gün  iki  kişi  getirecekti.  Birincisi  Londra'da  hiç sevilmeyen  Peder  Sancy,  ki  protestanlar  daha  önce  onun  dinsel  yeteneğini  ve Kraliçe Henriette-Marie üzerindeki etkisini görmüşlerdi. İkincisi ise, bir İtalyandı ve Katolikti. En kötüsü de Papa yanlısı olmasıydı! Vatikan için VIII. Clement için ve Paul Borghese için çalışmıştı. Adı da Orazio Gentileschi 'ydi.</p>
<p class="calibre1">Oni  ki yıl  boyunca,  1612'den  1624'e  kadar  Orazio Gentileschi'nin  yaşamı  hiç de  kolay  geçmemişti.  Her  bir  yanını  tanıdığı  Roma-Corte  Savella  Hapishanesi hücrelerinden Quirinal  Sarayı'na  kadar  –Roma  ve  Floransa  onu  kovmuştu-önce Marches Eyaletine çalışmaya dönmüş, sonra da Cenova'ya kadar gitmişti. Adriatik Denizi  kıyılarında  yedi  yıl  kadar,  kiliseleri,  sarayları,  Sauli  ve  Doria  adlarında, ressam Van Dyck'ın mesenleri olan prenslerin villalarını süsleye donata, dolaşıp durmuştu.  Moda  buydu  ve  buna  göre  Anvers'li  genç  sanatçının  başarısı,  İtalyan ressamı,  daha  uzaklarda,  her  zaman  daha  da  uzaklarda  para  kazanmaya zorlamıştı.</p>
<p class="calibre1">Cenova'dan sonra Gentileschi daha kuzeye çıkmıştı. "Saint-Marc Sarayı'nın bir salonunu süsleyebileceğimi düşündüm de, diye yazmıştı Venedik Cumhuriyeti'nin hizmetindeki  bir  generale,  bir  başka  Romalı  ressamın  da  aynı  iş  için başvurduğunu biliyorum.</p>
<p class="calibre1">Ama..." Ama işte sonuçta o "bir başka ressam" siparişi kapmıştı.</p>
<p class="calibre1">O  zaman  Orazio,  Turin  kentinde  Savoie  Dükü'nün  çevresine  girmişti.  Orada, Piemont'un kurşuni göğü altında İlahi Koruyucu gözükmüştü ve şansı dönmüştü!</p>
<p class="calibre1">1624 yılının mart ayında, Marie de Medicis, Fransa'nın ana kraliçesinin ikinci kızı, Savoie  Dükü'nün  karısı  olan  Christine'e,  Paris'teki  Luxembourg  Sarayı'nın dekorasyonunda çalışa-; bilecek bir İtalyan sanatçı bulmasını söylemişti. Özünde mektubun  olağandışı  bir  yanı  yoktu:  İktidara  geldiğinden  beri  Marie de  Medicis işte böyle bütün İtalyan ressamlanyla alışverişte bulunurdu. Çılgınlık derecesine vardırdığı  lüks  merakıyla,  Fransa  Sarayına,  ülkenin  en  iyi  mimarlarını,  en  iyi ressamlarını,  yontucularını  çekmek  istiyordu.  Birkaç  yıl  öncesi,  hatta  Toscana Grandüşesi  olan  halasından,  Pitti  Sarayı'nın  bütün  krokilerini  ve  aynısını yaptırmak ya da kendi özel ikametgâhına uyarlamak amacıyla sanatçılar istemişti.</p>
<p class="calibre1">Özel  ikâmetgâhı  o  günlerde  henüz  yeni  bitmişti.  Ama  İtalyan  sanatçılar, Napoli'den  daha  kalabalık,  ama  güneşten  bile  daha  uzakta  bildikleri  Paris'te uzunca  kalmak  istemiyorlardı.  Demek  ki  Marie  de  Medicis'nin  seçim  şansı kısıtlıydı. Damadı olan Savoie Dükü'nün, her tür yolculuğu göze alacak mükemmel sanatçı  dediği  Gentileschi  ile  yetinmek  durumundaydı.  Orazio,  Turin'den  birçok tablo  yollamıştı.  Kraliçenin  çevresindekiler  bu  tablolar  hakkında  iyi  şeyler söylemişlerdi. O da Gentileschi'yi saraya davet etmişti.</p>
<p class="calibre1">1624  ilkbaharında,  sanatçı  ve  üç  oğlu  Louvres'a,  ana  kraliçenin hizmetindekilere  ayrılan  daireye  yerleşmişlerdi.  Kraliçe  gibi  Toscana'lı  olan Orazio Gentileschi nihayet yeteneğine kabul ve saygı görüyordu. Bu zafer tablosu bir  yıl  sürdü.  Caravaggio'nun  eski  arkadaşının  tüm  uluslarla,  kraliçenin çevresinde  kaynaşan  tüm  komplocularla  kol  gezenlerle  dolup  taştığı  Fransa Sarayı'nın tüm entrikalarını benimsediği, tüm komplolara sızdığı bir dönem oldu bu.  Koruması  altına  aldığı  kişilerle  uzun  uzun  içli  dışlı  olan,  konuşan,  aşırı cömertlik  yapıp  dağıtan  Marie,  kendisine  olan  övgülerini  tuvallerine  aktarmada Gentileschi'den  yararlanarak,  bütün  gizli  kapaklı  işlerine  bulaştırmıştı  onu.  Bu adamı -İtalyan-haberciliğini yapmada, papanın elçisinin çevresinde ve yeni papa VIII.  Urbain'i  XIII.  Louis'nin  karşısına  diken  çok  ağır  bir  anlaşmazlığı  düzeltmek için  Paris'e  gelmiş  olan  yeğen-kardinal  Francesco  Barberini'nin  nezdinde kullanmaktan da elbette geri kalmamıştı.</p>
<p class="calibre1">Evet, Gentileschi'nin olağanüstü yararlılığı bütün bir yıl sürmüştü, 1625 yılının Mart ayına, Paris'in Rubens'in alegorilerine, Marie-Medicis'nin şanına şan katan tablolarını övgülere boğduğu  zamana  kadar...  Aynı biçimde  yirmi  yıl  kadar  önce Orazio  Gentileschi'yi  Corte  Savella  hücrelerinde,  iftiracıların  yazgısı  üstüne düşünmeye gönderen adamın tablolarına da alkış tutmuştu: Giovanni Baglione'dir bu  ressam!  Her  ikisi  de  henüz  yaşamlarının  başındayken,  Gentileschi  bu sanatçının  yeteneğini  resim  sanatı  tarihinde  görülmedik  biçimde,  hak  etmediği halde ünü göklere çıkarılan bir yetenek olarak değerlendiriyordu.</p>
<p class="calibre1">Baglione  her  zamanki  alışkanlığıyla,  Fransa  Sarayı'na  gelmişti;  bahşiş  olarak elinde  Mantova  Sarayı'ndan  Fransa  Sarayına  ufak  bir  hizmete  karşılık  bir armağan vardır. Ana kraliçe için biraz rüşvet!</p>
<p class="calibre1">Gonzagues dükleri -Baglione'nin uzun yıllar çalışmış olduğu Mantova Devleti egemenleri-rakipleri  olan  bir  soyun,  Floransalı  Medicis'lerin  sefasını  sürdüğü ayrıcalıktan  yararlanmaya,  kendilerine  de  kraliyet  katından  gelen  rütbe  ve makamlar  verilişini  görmeye  can  atıyorlardı.  "Kral  Hazretleri,  Alteslerinin"</p>
<p class="calibre1">vereceği...</p>
<p class="calibre1">Eğer  Mantova  Sarayı  ona  hazinesine  katacağı  yüksek  bir  ödül,  karşılık sunsalardı,  belki  kraliçe  Marie,  kralı  bunu  vermeye  razı  edebilirdi...  Örneğin  bir dizi  duvar  halısı  olabilir  miydi?  Veya  birkaç  antik  heykel?  Ya  da  Luxembourg Sarayı için tablolar?..</p>
<p class="calibre1">Rubens'in, büyük galeriye yapıtlarını astığı anda, Yüce Baglione'nin on tablosu çoktandır kraliçenin çalışma odasını süslemekteydiler.</p>
<p class="calibre1">Amatörlerin  Gentileschi'nin  fırçasından,  hatta  Rubens'inkinden  bile  üstün görmekte acele ettikleri açık saçık resimlerle on tuval vardı.</p>
<p class="calibre1">Artemisia'nın  babası,  büyük  Flaman  ressamla  karşılaştırılmasından  sessizce acı  duymuş,  Rubens'in  dehasına  duyduğu  saygıdan  kıskançlığını  bastırmış, Baglione'ye  yüklenen  övgüler  onu  kontrol  edemediği  öfke  krizlerinden  birine atmış,  aptallara,  enayilere  ve  böylesine  berbat  yapaylıklardan  gözü  kamaşıp büyülenen  alçaklara  karşı  sözel  taşkınlığa  değin  götürmüştü.  "Aptallıklarını bizlere  yutturuyorsun  Giovanni  Baglione."  Bu  sözleri  yazdıktan  tam  yirmi  yıl sonra, Gentileschi'nin berbat ortalama niteliğine -eski düşmanıkarşı başkaldırısı, ana kraliçenin çevresindekilerin öfkesini üzerine çekti.</p>
<p class="calibre1">1625  yılının  Mayıs  ayında,  Marie  de  Medicis'nin  maiyetindekilerin  verdiği sıkıntı, Rubens'in varlığı ve Baglione'nin yapıtlarının gösterdiği olağanüstü basan, Luxembourg  Sarayı'nın  havasını,  Gentileschi  ve  üç  oğlu  için  solunmaz  duruma getirmişti. Orazio bir yandan da Buckhingham Dükü'nün önerilerine kulak verir oldu.</p>
<p class="calibre1">Buckingham Dükü de 1625 yılı ilkyazında Paris'te bulunuyordu.</p>
<p class="calibre1">İngiltere  Kralı'nm  favorisi  olan  Marie  de  Medicis'nin  küçük  kızı  olan  ve İngiltere  Kralı  I.  Charles'ın  vekillik  aracılığıyla  evlendiği  Henriette-Marie'yi karşılamaya Paris'e, geldiğinde genç kraliçeyi Britanya Adasına götürmeden önce bu şen şakrak dük, sarayın gözünü  kamaştırmanın, Anne d'Autriche'ü sevmenin ve  Fransa  tarafından  kendisine  birkaç  tuvalin  armağan  edilmesinin  yollarını arayacaktı.</p>
<p class="calibre1">Her şeye karşın Richelieu, ona, Lajaconde'u vermeye yanaşmıyordu, bu tavır, Buckhingham'ın canını sıktı. O da XIII.Louis'nin en iyi sanatçılarını elinden çaldı.</p>
<p class="calibre1">Önce Rubens'e antika koleksiyonunu satın almayı önerdi; sonra ona, portresinin çok  sayıda  yeniden  yapımını  ısmarladı.  Gentileschi'den  iki  tablo  satın  almıştı, bunlar  birkaç  yıl  önce  başkalarının  siparişi  olan  tabloların  aynıydı.  Ayrıca  ona yepyeni  ufuklar  gösterdi.  Londra'ya  onunla  birlikte  gelmesi  gerekirmiş!</p>
<p class="calibre1">Fransa'dan  İngiltere'ye  yolculuğun  masrafları  ve  oğullarının  yol  parasını  da  o, ödeyecekti,</p>
<p class="calibre1">Buckhingham'ın mülkü olan York House sahasında bir ev verilecek ve dükün emrindekiler  dört  bin  sterlin  kadar  bir  paraya  evi  döşeyeceklerdi  ki  bu,  servet sahibi bir İngiliz Lordun yıllık geliri demekti. Küçük oğlu Marco, Buckhingham'ın eşi "Düşes Kate"in hizmetine acemi er olarak girecekti: bu da delikanlı açısından yüksek  düzeyde  bir  deneyim  demek  oluyordu.  Ona,  yani  Gentileschi'ye  gelince, kraldan yıllık yüz lira alacaktı, buna İngiltere Kralı'nm ve Buckhingham Dükü'nün ısmarladıkları  tabloların  bedeli  de  eklenecekti.  Pisa'lı  bu  sanatçı  oğlunun,  Croce Sokağı'nın ressamını ve tecavüze uğramış, onurunu yitirmiş bir kızın, sürgünlere gitmek zorunda bıraktığı bir adamın kaderinin büyük yengisinin rövanşı olacaktı.</p>
<p class="calibre1">Ya İngiltere? Bütün büyük İtalyan ressamların sistematik olarak İngiltere'nin önerilerini geri çevirdiklerini çok iyi biliyordu Gentileschi. Bunun, adayı saran puslu,  havayla bir ilgisi yoktu! Evet, herkes  -</p>
<p class="calibre1">Guerchin, Guido Reni-sapkınların ülkesinde çalışmak için denizaşırı yolculuktan vazgeçmiş,  papa  karşıtı  olan  bir  hükümdarın  ve  bakanının  ağız  sulandıran tekliflerine  direnmişlerdi.  Buckhingham  Dükü'nün,  Gentileschi'yi  Londra'ya, kendisi  için  çalışmaya  getirmedeki  yoğun  ısrarı  bundandı.  Zengin,  yakışıklı Buckhingham,  görevlendirdiği  ajanının,  sanat  pazarlarında  bütün  prenslerin  elli yılda biriktirdikleri usta ressamların tuvallerinin, dükün beş yıl gibi bir zamanda satın aldığını yineleyip durduğu -dört yüze yakın tablobu ateşli koleksiyoncu, eli açıklığı karşısında direnilmesine hiç alışık değildi. Ama yine de çağdaş sanatçılar onun davetlerini geri çevirmiyorlardı.</p>
<p class="calibre1">1626 yazı boyunca, Londra-Paris arasındaki ilişkilerin bozulmaya yüz tuttuğu sıralar, Fransa'da görevli İngiliz diplomatlar Gentileschi'nin yanına, dükün isteğini yineleme göreviyle geldiler.</p>
<p class="calibre1">Karar  veremeyen  Orazio  sessizce  dinliyor  ve  açık  artırmada  fiyatını yükseltiyordu! Ana kraliçenin tablolarına duyduğu hayranlık ve coşku soğumuştu kuşkusuz;  ama  nice  zorluklarla  ele  geçirdiği  bu  İtalyanı,  İngiliz  şatolarına kaptırmayacaktı. Yeter ki Gentileschi, alıp satmaya yarayan para yerine geçmesin; ya  da  kendisi  rüşvetin  ta  kendisi  olmasın...  Evet,  belki  de  Henriette-Marie'nin ısrarlarına dayanamayıp, Charles, Buckhingham'ın daha önce koruduğu şu rahibi -</p>
<p class="calibre1">saray papazını-Londra'ya getirirdi.</p>
<p class="calibre1">Evet,  ressam  ve  günah  çıkartıcı  papaz,  ustalığı  iki  ay  içinde,  Londra hapishanelerinde  tutuklu  yetmiş  Fransız  rahibin  serbest  bırakılmasını  ve Katoliklerin  İngiltere  Sarayı'na  dönmesini  sağlayacak  olan  olağanüstü  görevli büyükelçi, mareşal Bassompierre ile birlikte Londra'ya gelmişlerdi. Kaleme aldığı özyaşamöyküsünde mareşal, görevindeki başarısını şöyle anlatmaktadır: "21 Kasım 1626'da, Danimarka Büyükelçisi'ne veda ettim. Sonra Buckhingham Dükü,  Suffolk  Kontu,  Kont  Caıyle,  Kont  Montaigu  [...]  ve  Gentileschi  [...]  akşam yemeğinden sonra [.. ] hep birden kraliçeyle sarayında görüşmeye gittik [...]."</p>
<p class="calibre1">Hampton  Court  Sarayı'nın  avlularının  gri  renkteki  uçsuzbucaksız  taş  örtüsü üzerine  akşam  karanlığı  çökmekteyde;  VIII.  Henri'ye  ait,  bin  odalı  ve  yabancı elçilerin "kır villası" diye nitelemekte inat ettikleri bir saraydı burası. Londra'nın on  iki  mil  uzağında  yer  alan  sarayın  tuğladan  yapılmış  binaları,  Thames  Nehri kıyısında,  kırmızı  bacalar  ormanı  gibi  göğe  yükseliyordu.  Mazgalları,  kuleleri  ve çatıları,  avlunun  her  bir  köşesinde  yakılan  ateşlerden  ve  bacalardan  yükselen koyu bir duman tabakası basmıştı. Burası İngiltere'nin en temiz yerlerinden biri olmasına karşın, nehirden yükselen buharın ve aralık ayının dondurucu neminin de etkisiyle duman kokusu insanın genzini yakıyordu. Avluları birbirine bağlayan kemerli kapılar ardında birbirine sokularak yürüyen, saraydan en son çıkanların aceleci ayak sesleri işitiliyordu. Bu saatte kimse birbirini selamlamak zahmetine katlanmazdı.  Ama  kulağa  müzik  gibi  gelen  bir  ses,  yoldan  geçen  birini durduruyordu. İtalyanca sesleniyordu:</p>
<p class="calibre1">- Acaba siz ünlü Sinyor Lanier mi siniz?</p>
<p class="calibre1">- Ta kendisi!</p>
<p class="calibre1">Hava akımının ortasında, Base Court'da karşılaşan iki adamın pelerinlerini de rüzgâr şişiriyordu.</p>
<p class="calibre1">- Şu İtalya'yı çok iyi bilen, kralın kilisesinde ki müzik hocası?</p>
<p class="calibre1">- Ve İtalya'ya geri dönmek isteyen! diye cesurca yanıt verdi İngiliz olan, çok iyi konuştuğu Toscana lehçesini kullanmaktan mutluluk duyuyordu.</p>
<p class="calibre1">- Ne zaman dönüyorsunuz? diye ısrarla sordu İtalyan. Sevimli bir hali vardı.</p>
<p class="calibre1">-  Majestelerinin  hizmeti  için,  en  kısa  sürede!  Kiminle  müşerref  oluyorum Beyefendi?</p>
<p class="calibre1">İtalyan, şapkasını çıkarıp üç hareketle selamladı. !</p>
<p class="calibre1">- Fransa'da, Ana Kraliçenin naçizane ressamı efendim...</p>
<p class="calibre1">Şapkası taşları süpürdü.</p>
<p class="calibre1">- ... Majesteleri İngiltere Kralı I. Charles ve Monsenyör Buckhingham Dükü'nün.</p>
<p class="calibre1">Öteki hiç duraksamadı.</p>
<p class="calibre1">-  Ünlü  üstadım  Orazio  Gentileschi!  Sizinle  tanışmaktan  ne  kadar  memnun oldum efendim...</p>
<p class="calibre1">-  Ben  de  öyle  Sinyor  Lanier.  Majestelerinin  huzurunda  bu  akşam  şarkınızı dinledim...  Sizin  gibi  her  konuda  yetenekli  bir  centilmenle  karşılaşmak  öylesine ender bir durum ki!</p>
<p class="calibre1">Nickolas  Lanier'nin  Fransız  asıllı  büyükbabası,  Kraliçe  Elizabeth'in müzisyeniydi. 156l'den beri, Lanier'lerin çok kalabalık ailesi, İngiltere Sarayı'nın konserlerine  en  büyük  şarkıcıları,  en  iyi  lavta  çalgıcılarını  çıkarmıştır.  Venedik asıllı bir hanım olan Nickolas'nın annesi de yarım yüzyıldır Londra'ya yerleşmiş, ünlü  bir  müzisyen  aileden  geliyordu.  Lanier  ise  bütün  bir  vürtioz  kuşağında,  en parlak viyolacı olarak görülüyordu. Nicholas Lanier İngiltere'ye İtalyan şarkısını, "melodinin  söz  üslûbunu",  "recitatif  stili"  getirmişti,  Floransa'da  Francesca Caccini'nin  söylediği,  Venedik'te  Monteverdi'nin  bestelerinde  kullandığı  gibi...</p>
<p class="calibre1">Sanat  anlayışının  yanı  sıra  saray  ortamındaki  rahatlığıda  ona  bütün  İtalya saraylarının  kapılarını  açmaktaydı.  Ama  o,  müzik  delisi  prenslerin  başlarını döndürmekle  yetinmiyordu.  Zevk  olsun  diye,  canı  öyle  istediği  için,  bu  beylerin portrelerini  yapıyordu  ve  tablo  koleksiyonlarıyla  bir  uzman  gibi  tutkuyla ilgileniyordu.</p>
<p class="calibre1">Nickolas  Lanier, I.  Charles'ın, Buckingham  Dükü'nün  ve  Arundel  Kontu'nun  -</p>
<p class="calibre1">krallığın  en  yetkili  üç  kişisi-antik  heykeller  ve  ustaların  tuvallerinin  peşi  sıre koşan,  dahası  ele  geçirmek  için  Avrupa  anakarasına  yollanan  uzmanlar grubundandı. İtalya'yı ve aynı biçimde Yunanistan'la Türkiye'nin dört bir köşesini dolaşan  bu  ajanlar,  aynı  meşen  adına  birlikte  veya  rakip  mesenler  için  rakip olarak  çalışıyorlardı.  Sahip  oldukları  konum  ve  kredileri  onlara  aynı  zamanda sınırsız  güç  sağlıyordu.  Bu  altı  kadar  insanın  seçimi  bütün  Avrupa'nın  beğeni anlayışını  etkiliyordu.  Bu  baskı  Orazio'yu  deli  ediyordu.  Onun  gözünde, İngiltere'ye  getirilen  bazı  yapıtlar  bu  işe  yatırılan  paraya  değmezdi.  Daha Londra'ya  gelir  gelmez  yüksek  sesle  ve  etkileyici  bir  biçimde  düşüncesini açıklamıştı.  Eleştirilerinin  bedelini,  yapıt  seçimini  beğenmediği  Buckingham Dükü'nün  koleksiyonunu  gözeten,  koruyucu  görevlisiyle  arasının  açılması biçimde ödüyordu. Bu adam her gün biraz daha düşman oluyordu Gentileschi'ye.  Dükün  ve  kralın  yanında  iyi  bir  yeri  olan  bu  kişi,  sistematik biçimde  Gentileschi'nin  çalışmasını  yererek,  tablolarını  küçümseyerek, Majestelerinin  hiç  gereksinmesi  olmayan  bu  İtalyanı  geri  göndermesi  için dolaplar  çevirerek,  dişe  diş  bir  karşılık  veriyordu.  Bu  tür  saldırılara  karşı koyabilmek  için,  Orazio  sanat  pazarında  öteki  bazı  ajanların  desteğini  almak  ve Londra'da  bulunan  tüm  İtalyan  resim  meraklılarının  sempatisini  kazanmak zorundaydı,  resim  konusundaki  zevki,  sarayda  eşsiz  sayılan  Nicholas  Lanier, kuşkusuz karşısına çıkabilecek en iyi ortak olacaktı: Raslantı onları karşı karşıya getirmişti.</p>
<p class="calibre1">-  Oho  Bayım,  asıl  ben  sizin  yeteneğinize  olan  saygımı  anlatmam  gerektiğini düşünüyorum... Sonra, kızınıza da büyük hayranlığım vardır!</p>
<p class="calibre1">- Kızım mı?.. Heyecandan birden yüzünün biçimi değişti ressamın; zaman cılız bedenini  yaşlandıramamıştı.  Thames'ten  esen  rüzgâra  vermişti  kısa  boyunu,  bu haliyle ele avuca sığmaz bir çocuk gibi gözüküyordu.</p>
<p class="calibre1">Delikanlılık çağından beri, hiç yaşını belli etmezdi. Bugün altmış üç yaşındaydı ve  sağlığı  yerindeydi.  Bakışları  eskiden  olduğu  gibi  ateşliydi;  bu  öylesine  koyu kırmızı bir ateşti ki, içinde canlılık, yoğunluk, gençlik tutkusu barındırıyordu...</p>
<p class="calibre1">Ama yine de değişmişti Orazio Gentileschi.</p>
<p class="calibre1">Karşılaştığı kişide artık aynı izlenimi uyandıramıyor, aynı izi bırakamıyordu.</p>
<p class="calibre1">Özelliği  olmayan,  şu  kişilerdendi:  ne  yakışıklı,  ne  çirkin;  fark  edilmeden yanından  geçilip  gidelen  biri  olmuştu  hep.  Bugün,  ağırlığını  koyuyordu  işte.</p>
<p class="calibre1">Toplum  içindeki  yeri,  önemli  zatlarla  arkadaşlık  etmesi,  ona  böylesi  yaşlı  bir centilmen, oturaklı biri havasını katmada etkili olmuştu.</p>
<p class="calibre1">Ne pahalı kumaşlardan elbise giyiyor, ne aşırı kibarlık gösteriyor, ama sade bir tarzda,  dış  görünüşüne  özen  gösteriyor.  İngiliz  saray  adamlarının  pek  çoğunda görüldüğü  gibi,  o  da  yakasına  abartılı  kurdeleler,  danteller,  iğneler  takıyordu.</p>
<p class="calibre1">Kraliçe  Marie  de  Medicis,  Paris'i  İtalya'ya  çevirmişti.  Paris'teki  İtalyanlar  da Fransız  inceliği  ve  zerafetine  şaşıyorlardı.  Palais  -Royal  Mahallesine  yerleşmiş</p>
<p class="calibre1">olan  Napoli  li  ünlü  bir  şair  olan  süvari  Marino,  Paris'te  erkeklerin,  kadınların dantellerini ve giyim konusundaki görkemlerini ellerinden aldıklarını yazıyordu.</p>
<p class="calibre1">Soğuk  havalarda  gömlekle  gezerlermiş.  En  büyük  havaları  da  jileyi  gömleğin altına giymeleriymiş. Ahırda bekleyen atları olmadığı halde, hatta ata binmeyi bile bilmedikleri halde, çizmeler ve mahmuzlarla dolaşırlarmış. "Sanırım bu nedenle, Galyalı horozdan söz ediliyor diye alay ederek bir sonuca varıyordu İtalyan şair, papağan  deselermiş  daha  iyi  olurmuş,  zira  çoğu  tepeden  tırnağa  renklere bürünmüş,  hepsi  de  sanki  birer  kardinal  gibi  parlak  renkli  giysiler  içindeymiş</p>
<p class="calibre1">kısacası, bir ressamın paleti gibiymişler..."</p>
<p class="calibre1">Her ne kadar siyah hırkasını, alacalı bulacak, dize kadar inen kısa pantolonunu değiştirmeye  cesaret  edememişse  de,  Orazio  bu  renkli  dünyadan,  hepten  özgür bıraktığı zerafeti edinmişti. Paris'teki öteki bütün İtalyanlardan daha ileri giderek XIII. Louis Sarayı'ndaki estetik  anlayışını benimsemişti. Her zaman düşünmemiş</p>
<p class="calibre1">midir zaten kumaşların zenginliğine zenginlik katmayı, tonlardaki inceliği? İdeal güzellik arayışı, onun işinin, gayret ve çabalarının tam merkezinde yer almıyor i muydu?  Son  kırk  yıl  boyunca,  tablolarının  dekoratif  görkemi,  resmini  yaptığı kişinin kaba sabalığı ile sert biçimde tam bir kontrast oluşturmuştu; yaratısındaki uyum, incelik, güzellik,  davranışlarda ise şiddet ve kabalık. Ama 1626 yılının bu Aralık  gecesi,  sanatçıyı  resminden  ayıran  o  büyük  uçurum  en  son  kertesine ulaşmış  gibiydi.  Hampton  Court  Sarayı'nda,  samur  kürküne  sarınan  yaşlı centilmenin  resmi  kadar  kendisi  de,  elinde  manşonu  ve  yüzüne  takındığı maskesiyle, saray dünyasına ve krallar arasına büyük bir içtenlikle katılmaktaydı.</p>
<p class="calibre1">-  Demek  kızımı  tanıyorsunuz...  diye  yineledi  tepeden  bakarak.  Onun  hoşuna gitmek isteyen İngiliz, canlı biçimde sözleri birbiri ardına sıraladı: -  Bayım,  hiçbir  yabancı,  kızınızı  görme  arzusu  taşımadan  Roma'yı  gezmeyi aklından  bile  geçirmez.  Atölyesine  kabul  edilmek  ise  sanatseverler  için,  Roma Colosium'unu gezmek kadar birincil önem taşır...</p>
<p class="calibre1">Artemisia'ya  övgüler  dizilmesini  duymak  ona  her  zaman  aynı  heyecanı duyumsatıyordu. Yanılmıyordu. Kızı sözünü tutuyordu...</p>
<p class="calibre1">Zaman ve uzaklık hiçbir şeyi değiştirmiyordu. Artemisia hep onun bir uzantısı ve benzeri -kızı, sevgili kızı-olarak kalıyordu... Onun başarılarından söz edilirken ne gurur, ne sevinç, ne de hayranlık duyuyordu!</p>
<p class="calibre1">-  Cenova,  Venedik,  Mantova,  bütün  İtalya  onun  yeteneğinden  söz  ediyor, diyerek daha da bastırıyordu Nicholas Lanier.</p>
<p class="calibre1">Bu sözlerin uyandırdığı sarsıntı müzisyenin gözünden kaçmadı.</p>
<p class="calibre1">Kendince yorumlayarak şöyle dedi:</p>
<p class="calibre1">-  Sanırım  size  yeni  bir  şey  söylemiyorum...  Fransız  ressamların  Roma'dan getirdikleri  güzel  deseni,  siz  de  beğendiniz,  Dumonstier  le  Neveu'nün  elinden, Artemisia'nın  eli  fırçayı  tutarken.  Onu,  Signora'nın  elinin  resmini  yaparken gördüm. Noel'de, Yıldönümü Kutlamaları'nın yapıldığı yıl...</p>
<p class="calibre1">Evet,  Orazio  Gentileschi  kızıyla  gurur  duyuyordu.  Ama  İngilizin  kösnüllüğü, coşkuya  kapılışı  onu  kaçınılmaz  olarak  yüreklendiriyordu.  Ötekisi  konuşmasını sürdürürken suratını astı:</p>
<p class="calibre1">-  Jerome  David'in,  Artemisia'nın  yaptığı  kendi  portresine  göre  işlediği  ağaç gravürlerden  var  mı  sizde?  Ben  gravürün  hazırlık  aşamasındayken  kullandığı karalamalardan  birini  ele  geçirebildim,  çok  ince  bir  iş,  ama  plak  tahtaya  uygun değil.  Buna  karşın,  Alman  gümüş  işlemecilerinin  kızınızın  onuruna  bastıkları madalyonu  beraberimde  getirmek  mutluluğuna  eriştim...  o  soylu  yüzü  profilden verilmiş,  Latince  yazılarla  çevrili,  güzel  yazılar.  Size  de  göstermeme  izin  verir miydiniz?  Senyör  Gentileschi,  bütün  şairlerin  'dünyanın  sekizinci  harikası'  gibi değerlendirdikleri bir varlık yaratmışsınız siz!</p>
<p class="calibre1">"Bu ne diye karışıyor?" diye geçirdi kafasından. "O, yani Gentileschi, şarkı veya dansla uğraşıyor muydu hiç? Kuşkusuz, güzel konuşuyor ve övgüler düzüyordu ve İtalyancayı  yetkin  biçimde  kullanıyordu;  ama,  resime  ne  diye  burnunu sokuyordu?  Bilgilerini  sergileyişi,  konuşurken  saydığı  sanatçı  adları..."  Bu müzisyen,  ressamlara  bıraksın  resmi!  Viyolasının  sesiyle,  vurgusuyla,  çok  iyi çaldığı  söylenen,  kimselerin  çalamayacağı  kadar  iyi  çaladığı  viyolasıyla,  varsın kralların kulaklarını rahatlatsın! Çok iyi olur! Ama bir daha yineleyeyim; herkes kendi işini yapmalı."</p>
<p class="calibre1">-  İyi  bir  uzman  olduğunuz  söyleniyor,  ünlüsünüz  Sinyor  Lanier,  dedi  birden soğuk  bir  ses  tonuyla.  Majestelerinin  hesabına  Roma'  dan  getirdiğiniz  resimleri gördüm. Sonra satın aldığınız Guerchin'n tabloları var... Madem kızım söylediğiniz kadar ünlü bir ressam, neden onun elinden çıkma bir yapıt seçmediniz?</p>
<p class="calibre1">- Ah ne yazık, Artemisia benim satın alamayacağım kadar pahalı! Majesteleri bugün bana açmış olduğu kredileri o zaman açmamıştı... Kızınız sadece Papa'ya, onun yeğenlerine ve onların kâtiplerine çalışıyor.</p>
<p class="calibre1">-  Kuşkusuz,  Kardinal  Francesco  ve  Süvari  del  Pozzo'dan  söz  etmek istiyorsunuz, diye sözünü kesti Orazio, kendisinin de güçlü arkadaşları olduğunu göstermeye  çalışıyordu.  Onları  Paris'te  elçilik  yaptıkları  sırada  tanıdım.  Savaşı konuştuğumuzu  itiraf  etmeliyim,  kızımın  yeteneğinden  çok  savaşı!  O  halde.</p>
<p class="calibre1">Demek bir kez daha Roma'ya gitmek için hazırlanıyorsunuz.</p>
<p class="calibre1">-Venedik'e.</p>
<p class="calibre1">- O zaman kızımı görmeyecek misiniz?</p>
<p class="calibre1">- Eğer Sinyora Artemisia beni kabul etme lütfunda bulunursa, nerede olursam olayım,  gidip  onu  görürüm.  Ayrıca,  Majestelerinin  yüksek  makamını  daha  da zenginleştirecek  olan  başyapıtlar  almayı  deneyeceğim  bu  kez  ondan...  Acaba burada,  sizin  yanınızda  çalışması  için  davette  bulunsam,  onu  kabul  etmesi  için ikna edebilir miydiniz?</p>
<p class="calibre1">Orazio'da bu adama karşı birden ortaya çıkan tepki nereden geliyordu böyle?</p>
<p class="calibre1">Bu  Lanier  denen  adam  Artemisia'nın  tablolarını  satın  almayı  düşlüyor,  onu İngiltere'ye  davet  ediyordu,  onu,  neredeyse  kralın  ressamıyla  aynı  düzeye yerleştiriyordu,  Orazio'ya,  evet  ona,  bu  karşılaştırmaya  boyun  eğdirtiyordu...  Bu kendini  beğenmiş  budala,  Artemisia'ya  bu  kadar  yakın  mıydı,  bunu  mu anıştırıyordu?  Orazio  onu,  şöyle  daha  bir  dikkatle  yüzüne  uzun  uzun  bakarak süzdü.</p>
<p class="calibre1">Nicholas  Lanier  kırk  yaşında  olmalıydı...  Yakışıklıydı...  Açık  ten,  kızıla  kaçan sarışınlıkta saçla, sakal. Gözleri açık renkli ve bakışı sertti.</p>
<p class="calibre1">Bıyıklarının  ve  çene  sakalının  altında  dudakları  sımsıkı  kapalı,  haris  ağzının yılankavi  çizgisi  obur  ve  şehvetli  biri  olduğunu  düşündürtüyordu.  Yüzündeki daim  belli  belirsiz  bir  alaycı  ifade,  heyecanlı  da  olsa,  birilerini  övüyor  da  olsa, şöyle  baştan  çıkarıcı  havasını  da  eksik  etmeyen  bir  yakıcılıkla  ele  veriyordu kendini.  Bir  eli  hafifçe  kılıcının  kabzasını  kavramış,  ötekisiyle  şapkasını  ve pelerinin  eteğini  tutuyordu.  Beyaz,  kırmızı  ve  siyah  renklere  bürünmüştü;  enli çizgileriyle  kabarık  kol  ağızlarıyla,  üstündeki  ipekli  kumaş  ve  gece  karanlığında pareler  veriyordu.  Bu  kol  kapakları  -bu  çizgiler,  bu  renkler-birdenbire  Orazio'nun zihninde başka bir görüntüyü gerekete geçirdi: Agostino Tas-si, Quirinal Sarayı'nın tavanında dolaşırken!..</p>
<p class="calibre1">İşte o an Orazio bir sezgiye kapıldı: Tam karşısında Artemisia'nın aşığı vardı!</p>
<p class="calibre1">Bu  birden  beliren  kesinlik,  bulantıya  benzer  bir  acı  uyandırdı  onda...  Geçmiş</p>
<p class="calibre1">yineleniyordu tıpkısı tıpkısına... Artemisia bir başkasına aitti! Bu İngiliz, bu sapkın mezhepli  herif,  evlâdının  ruhunu  dağlıyor,  bedenini  kirletiyordu.  Şeytanın  teki olan Tassi'ye verdiği gibi, kendini ona veriyordu demek ki... Bütün bunlar birden her  şeyi  açıklıyordu:  İngilizin,  kızının sanatına duyduğu  ilgi, coşku;  ve  kuşkusuz çok  abartılı  bir  hayranlık  gibi  karşıladığı  bu  coşku  karşısında  Ora-zio'nun kapıldığı güvensizlik duygusu...</p>
<p class="calibre1">O sırada Orazio Gentileschi kendi yapıtı Artemis'in Eli adlı tablosunu bekleyen tehditi  unutmuştu.  Sanatçı  kaygısıyla  babalık  kaygısını  karıştırarak,  korkuyu yokluyordu  -Floransa'da  kendi  tablosuna  tıpatıp  benzeyen  bir  çalışma  önünde kızının  atölyesinde  duyduğu  korku;  ama  bütünüyle  onun  görünümüne  yabancı, düşüncelerine ve araştırmalarına özünde derinlemesine ters düşen bir korku bu...</p>
<p class="calibre1">Geriye sadece en yakını, en çok sevdiği kadını kaybetmiş olmanın acısı kalıyor.</p>
<p class="calibre1">1612  yılının  Mart  ayında,  Giovan  Battista  Stiattesi'nin  del  Moro  Hanı'nda konuşurken  evlâdının  en  iyi  arkadaşıyla  birlikte  kendisine  ihanetlerini  ona ilettiğini  açıkladığı  akşamdan  beridir  o  acı  öylece  duruyordu.  Bir  kez  daha, kıskançlık onda kızını reddetmek, ama aynı zamanda da ona olabildiğince sımsıkı bağlanma duygularını uyandırıyordu.</p>
<p class="calibre1">- Ya damadım? diye sordu hiç çekinmeden.</p>
<p class="calibre1">- Sinyora'nın kocası artık ailesiyle birlikte değil.  Öldü mü?</p>
<p class="calibre1">-Kayboldu...</p>
<p class="calibre1">-Artemisia ondan kurtulmuş olacak...</p>
<p class="calibre1">-  Kızınızla  dertleşmedim,  ama  başına  gelenler  konusunda,  Roma'da söylenenleri size aktarabilirim.</p>
<p class="calibre1">- Peki, neler söyleniyor ki Roma'da?</p>
<p class="calibre1">-  Damadınızın  dört  yıl  önce  ortadan  kayboldu.  Yargıyla  başı  derde  girmiş...</p>
<p class="calibre1">Birkaç  arkadaşıyla  yarışarak,  kapısının  önüne  yerleşen  bir  İspanyol  turne grubunu  katletmiş  sanırım.  Papa'nın  uzlaştırmaya  çabaladığı  bir  ulusu  temsil eden  kişilerle  kavgaya  girişmenin  hiç  zamanı  değilmiş.  İşte  tam  bildiklerim bunlar.</p>
<p class="calibre1">- Kızım öldürtmüştür!</p>
<p class="calibre1">Nicholas  Lanier'nin  eli  kılıcının  kabzasında  kasıldı.  Buz  gibi  bir  bakışla Orazio'nun yüzüne baktı.</p>
<p class="calibre1">-  Görüyorum  ki  Bayım,  kızınızın  onuru  söz  konusu  olduğunda,  her  zaman düşünmeden  suçluyorsunuz  onu...  Eğer  onun  babası  ve  kralın  hizmetinde  biri olmasaydınız, bunu düzeltmenizi isteyecektim sizden.</p>
<p class="calibre1">- Hiç gerek yok Sinyor Lanier; özür diliyorum sizden, lütfen bağışlama lütfunu gösteriniz. Görüyorsunuz işte, ben -ben ve kızım-öyle bir toplumdan geliyoruz ki, orada hançer ve fırça aynı eller tarafından.</p>
<p class="calibre1">-  Dikkat  edin  de  hepsi  orada  bir  arada  olsunlar  her  zaman!  İyi  dileklerimi kabul ediniz Bayım.</p>
<p class="calibre1">İki erkek birbirlerini kuru bir biçimde selamladılar ve yollarına gittiler.</p>
<p class="calibre1">Saat  kulesinin  altında  Orazio  son  bir  kez  arkasına  baktı;  sezgileri  onu yanıltmamıştı.  Kızını  bu  İngiliz'e,  Nicholas  Lanier'ye,  İngiltere  Kralı'nın  müzik hocası  ve  yine  kralın,  İtalya  pazarındaki  sanat  ajanı  olan  adama  bağlayan  bağı takdir ettiği doğruydu.</p>
<p class="calibre1">Gentileschi'nin  düşünmek  bile  istemediği  şey  şuydu:  Hampton  Court'dan  iki bin  kilometre  uzakta,  Artemisia  bavullarını  topluyor  ve  kendisini  çağıran Lanier'ye gidiyordu. Venedik'e. Ve ikisi birlikte, resim tarihinin en büyük işine el atacaklardı.</p>
<p class="whitespace1"> </p>
<p class="calibre1">ROMA, CENOVA VE VENEDİK YOLLARINDA</p>
<p class="calibre1">1626 Yılı Kış Aylarında</p>
<p class="calibre1">Yol kıyısını izleyerek giden siyah, atlı arabada, basamağın karışışındaki sıraya oturmuş  küçük  kız,  karşısındaki  kadın  yolcuyu  inceliyordu.  Annesiydi  bu  kadın.</p>
<p class="calibre1">Elindeki  kâğıda  çizilmiş  yüzüne,  ışığın  oynaştığı  şakaklarına,  güneşin  vurduğu alnına bakıyordu...</p>
<p class="calibre1">Kâğıdın  üzerinde,  genel  çizgilerle  koşturup  duran  şu  dolgun  ve  sinirli  el.</p>
<p class="calibre1">Artemisia'nın eli. Araba sarsıldığında başı da sallanan küçük kız bu elin niye hiç titremediğini, işinde hiçbir zaman yanılmadığını sorup duruyordu kendi kendine.</p>
<p class="calibre1">Yolculukta  kullandığı  yazı  takımını  ve  annesinin  yataylaması-na  yerleştirip sabitlediği aynayı en ince ayrıntılarına dek gözden geçiriyordu. Sanatçı, her başını kaldırışta  kendini  aynada  izleyebiliyordu.  Dokuz  yaşında  olan  Prudenzia,  ev ortamının  bütün  gizlerini  biliyordu,  Artemisia  Gentileschi'nin  yaptığı  kendi portrelerinin çok çok fazla para getirdiğini, yağmur gibi para yağdığını biliyordu.</p>
<p class="calibre1">Cenova'dan,  Napoli  ve  Venedik'ten  mektuplar,  hep  aynı  mektuplar  geliyordu.</p>
<p class="calibre1">Küçük  kız  bunlara  yanıt  vermeden  önce  yüksek  sesle  okurdu.  "Kendi  ellerinizle yaptığınız  yüzünüzün  resmini  bana  gönderme  lütfunu  gösterin  ne  olur"  diye yazıyor koleksiyoncular. "Ben de sizi, yeteneğinizi kutlayıp, adınızı yayayım.</p>
<p class="calibre1">Bu  portrelerin  bir  kadın  tarafından  yapıldığına  inanmayanlar  var,  siz  de anımsıyor  musunuz?  Sizin  Saint  Jean-Baptiste'i  çok  iyi  tanıdığım  beylere gösterdim de kimseleri inandıramadım.</p>
<p class="calibre1">Oysa siz kendi portrenizi gönderirseniz tartışmaya gerek kalmaz.</p>
<p class="calibre1">Güzel  yüzünüz  ünlü  kişilerle  birlikte  galerimde  yerini  alacak...  Bana  gelince, ben  de  iki  harikaya aynı  anda  sahip  olacağım:  Kadın  ve  kendi  yapıtı.  İki  harika: Sanatçı ve tablosu."</p>
<p class="calibre1">Küçük  kız  hâlâ  inceliyordu,  bir  yandan  da  eğer  bir  gün  kendisine  sipariş</p>
<p class="calibre1">ederlerse  annesini  nasıl  göstermesi  gerektiğini  soruyordu  kendi  kendine.  Hiç kuşkusuz,  aynadaki  görüntüsünü  değil!  Bu  ters  yansıda  burun  delikleri  daha  da açık,  çenesi  daha  basık  gözüküyordu...  Neyse,  zaten  onun  resmini  yapmayacaktı kız! Doğrudan renk kütleleri halinde tuvale aktaracaktı... Beyaz cildi, kıpkırmızı dudakları...</p>
<p class="calibre1">Annesi  siyah  bir  yelek,  aynı  renkten  fay  kumaştan  geniş  bir  etek  giymişti, yırtmaçlı  uzun  kollar;  yas  giysisi demek  için  ne  varsa,  ama  küçük  kız  bu  haliyle herkesi kandırdığını biliyordu -bir eş, bir baba ya da kardeş yokluğunda yolculuk boyunca  toplumsal  bir  belge  gibi,  bir  aklanma  mesajıydı  verilmek  istenen.  Bazı durumlarda,  Artemisia'nın  takındığı  bu  dul  kadın  ağırbaşlılığını,  saçlarının kabarık  taşkınlığı,  yanaklarına  ve  kaşlarına  dek  inen  kızıl  kahve  saç  tutamları yalanlamaktaydı. Ensesinde başıboş bırakılan birkaç tutam saç, koyu kırmızı plili geniş  yakası  tarafından  neredeyse  yutulmuştu.  Beyaz  yakalar  ve  Floransa  Sarayı'nın akıllı uslu dantelleri yok artık!</p>
<p class="calibre1">Bundan  böyle  omuz  genişliğin-ce  yayılan  bir  yaka,  bütün  omuzu,  sırtı kapatıyor,  yüzü,  öylesine  yukarıda  gösteriyordu  ki,  sanki  baş,  kanlı  bir  tepsiye konmuş  gibi  gözüküyordu.  Sonuç  mükemmeldi  ama!  Artemisia,  işe  dalmadığı zamanlar, gökyüzüne dönük alnı, bakışları ve çenesi ışığı kendine çekerdi. Kırmızı danteller  arasından  çıkan  elleri  daha  solgun,  daha  uzun,  parmakları,  elbisesinin siyah  fonu  üzerinde  daha  uzun  gibi  gözükürdü.  Kumaşlara  düşkünlüğünü babasından  alan  Prudenzia  yine  de  Artemisia'nın  abartılı  giysilerinden  nefret ediyordu.  Kıtır  kıtır  öten  ve  onu  annesinin  yumuşacıklığından  uzak  tutan  şu eteklerden ve bütün bakışları üstüne çeken şu kan renginden nefret ediyordu.</p>
<p class="calibre1">Ailesinin  başarısından  dolayı  gurur  duyuyordu  küçük  kız.  Artemisia'nın yapıtının  aralarındaki  içtenliği  ortadan  kaldırışını  Prudenzia  zorluk  çekmeden kabul  ediyordu;  ama  öteki  tüm  müdahale  biçimlerine  lanetler  okuyordu.  Resim çocuk içinde her şeyin üstündeydi: Annesinin ve sevgilerinin resimi.</p>
<p class="calibre1">Küçük kız ani bir kararla yerinden kalktı, karşı sırada oturan ve işini yaparken hep ona gülümseyen Artemisia'nın omuzuna abandı.</p>
<p class="calibre1">Başını kaldırdığında, çocuk gözlemini sürdürüyordu: annesinin kaşları düzdü, gözü -badem gözü-öylesine aralık, dolgundu ki, üst gözkapağının eti, kirpiklerinin çıktığı  yerde  ışıkla  işlenmiş  gibiydi,  kirpikleri  ışıkla  oraya  yapıştırılmış  sanki...</p>
<p class="calibre1">Yanakların eğirimi burun kanatlarına gölge salmakta. Yandan bakıldığında burun kısa ama hafif kabarık. Ya çenesi? Yuvarlak, küçük bir çene, ağıza çok yakın.</p>
<p class="calibre1">Çocuk  o  an  göremiyor,  ama  biliyordu.  Çeneyle  ağız  arasında  bir  gamze olacaktı. Prudenzia'nın özenle ayrıntılarını yakaladığı annesinin her yüz çizgisine gösterdiği  yoğun  ilgi,  Artemisia'nın  dikkatini  çekti  sonunda.  —  Ne  yapıyorsun?</p>
<p class="calibre1">diye sordu gülümseyerek.</p>
<p class="calibre1">- Kafamdan senin resmini yapıyorum.</p>
<p class="calibre1">Anne kalemini bir kenara koydu ve kolunu onun omuzuna doladı, ona sarıldı.</p>
<p class="calibre1">- Peki ne görüyorsun?</p>
<p class="calibre1">-  Gözlerinde  halkalar  olduğunu  görüyorum...  Yorgun  halini  görüyorum...  Çok fazla çalıştığını.</p>
<p class="calibre1">Artemisia yeniden gülümsedi, kâğıdını katladı, yazı takımını kapattı.</p>
<p class="calibre1">Çocuğunu  yanıbaşında  görmekten,  onun  okşamalarını  duyumsamaktan bedensel bir zevk alırdı, onun sorularını dinlemek, eleştirilerini almak ve sıklıkla da tavsiyelerine kulak vermekten ruhsal bir rahatlama duyardı. Küçük Prudenzia ötekinden  daha  yaramaz  değildi  ve  en  az  onun  kadar  koruyucuydu.  Hayatı, annesine sahip çıkmak ve onu korumayı istemekle geçti. Ama, kimseler, Artemisia Gentileschi'nin herhangi bir zayıflığından kuşku duyamaz, kimseler onda en ufak bir  hafiflik  belirtisi  göremezdi.  Otuz  üç  yaşında,  güzelliğinin  tüm  görkemi  ve parıltısı içerisinde kadın ve sanatçı olmanın doruğunda, görkem içinde, çevresine ışık  saçıyordu.  Artemisia'da  bunun  bilincindeydi.  Uzun  boylu,  güçlü,  iri  yarı haliyle  her  yanından  sağlık  fışkırıyordu  ve  kızının  olduğu  kadar  başkalarının gözünde  de  gücün  ve  cinselliğin  görüngüsü,  simgesiydi  bir  anlamda.  Coşkusu, neşesi,  çıkışlarındaki  acelecilik,  tükenmek  bilmeyen  entelektüel  meraki;  ondaki her  şey  baştan  çıkarıcıydı.  Kızı  da  -çevresindeki  herkes  gibionun  büyüsüne kapılıyordu.  Ama  Prudenzia'da  hayranlığa  karışan  bir  tür  korku  vardı.</p>
<p class="calibre1">Annesinden  değil,  ona  bir  şey  olmasından  korkuyordu.  Artemisia'nın  başına  bir felaket  gelecek  duygusu,  "bir  tehlike  hep  peşinde"  duygusu,  bu  kaygı  duygusu kızcağızın sevgisine renk katıyordu.</p>
<p class="calibre1">Artemisia  da  benzer  sıkıntıları  Prudenzia  için  duymaktaydı.  Ama  olay  daha doğaldı onda: Öteki üç evladını kaybetmesi, haklı olarak ona daha da kötü şeyleri düşündürüyordu. Ne olursa olsun, anne ve çocuk birbirlerine sevgi duyuyorlardı.</p>
<p class="calibre1">XVII.  yüzyıl  başında,  bu  ender  görülür  bir  durumdu.  Aynı  çıkışları  yapıyor,  aynı sıkıntıyı paylaşıyorlardı. Ama yine de anne-kız birbirlerine benzemiyorlardı.</p>
<p class="calibre1">Zarif  ve  kırılgan  olan  Prudenzia,  babasından,  uyuşuk,  gevşek  tavırları,  işin kolayına kaçma duygusunu ve durgun hallerini almıştı.</p>
<p class="calibre1">Artemisia ona resim yapmayı, çizmeyi öğretmeye kalkıştığında, onu -Orazio'un kendisine  yaptığı  gibi-Roma'da  ustalarla  haşır  neşir  olabileceği  bütün  yerlere götürse  bile,  Prudenzia  resim  için  özel  bir  çaba  göstermiyordu.  İyi  resim yapıyordu;  ama  tutkuyla  yapmıyordu,  annesinin  direktiflerini  onu  kırmadan izliyordu, toz boyaları eziyor, yağları ağır ağır karıştırıyordu. Az buçuk bir bilgiyle de yetinmiyordu!.. Prudenzia büyük bir ressam ha olmuş, ha olmamış, umurunda bile değildi. Annesi nasıl olsa ona güzel bir gelecek hazırlamaktaydı.</p>
<p class="calibre1">Artemisia'nın,  kendi  başarılarından,  fırçasının  gücüyle  elde  ettiği bağımsızlığından ve sanat konusunda edindiği yüksek fikirlerden ne denli gurur duyduğunu ve başının döndüğünü artık Tanrı bilir.</p>
<p class="calibre1">Artemisia  kendisi  için  peşinde  olduğu  şeyi  sürdürmekten  öte  bir  şey istemiyordu...  Satılan  her  tablo  buna  yarıyordu.  Devam  ettirmek,  peşini bırakmamak...  Daha  da  yükselmek.  Ölçü  duygusunu  kaybetmek.  Bütün  sınırları kırmak. Hırsı sınır tanımıyordu. Bugün elde ettiği başarı, onun coşku nöbetlerinin kanıtıdır.</p>
<p class="calibre1">Ama çocuğu için kolay bir yaşam düşlüyordu, daha doğarken üstlendiği onur, Prudenzia'yı  kavgadan,  kuşkudan,  korku  ve  nefretten  uzak  tutacak  bir  yazgı.</p>
<p class="calibre1">Kısacası, baba-kız Gentileschi'lerin çektikleri acılardan uzak kalmalıydı...</p>
<p class="calibre1">Prudenzia  müzik  dersi  almıştı,  klavsen  çalıyordu,  dua  kitabını  okuyordu, reverans yapmayı, bale adımlarına uymayı biliyordu.</p>
<p class="calibre1">Nihayet  çok  güzel  yazı  yazıyordu  ve  Artemisia  bundan  büyük  yarar sağlamaktaydı.</p>
<p class="calibre1">- Sana bakınca annem aklıma geliyor, diyordu kızına bazen. Tanrı  sana onun layık olduğu, ama ondan esirgediği hayatı verecek.</p>
<p class="calibre1">-  Ama  o  benden  güzelmiş,  diyerek  kırıtıyordu  Artemisia'nın  övgülerinden fazlasıyla hoşlanan Prudenzia.</p>
<p class="calibre1">- Canım benim, benim için senden daha güzel biri olamaz. — Onun kadar güzel mi? Onun kadar sevimli mi?</p>
<p class="calibre1">- Sevilmeye en çok değen kişi sensin.</p>
<p class="calibre1">İşte  o  zaman  bir  rahatlama  gülümseyişi  gelip  geçiyordu  Prudenzia'nın bakışlarında.  Annesini  dış  dünyadan  koparıp,  kendisiyle  birlikte  atlı  arabaların, içleri çuha kaplı yolcu bölmelerine kapatan bu tüf yolculuklara bayılıyordu. Artık ne kardinal evlerinde ziyafetler, ne elçilklerde balolar ne de akademide, geçmek bilmeyen  oturumlar  vardı!  Başı  anasının  göğsünde,  bütünüyle  ona  dayanmış  bu genç  bedenin  sıcaklığı  ona  bir  huzur,  hiçbir  aşığının  veremediği  bir  terk  ediş</p>
<p class="calibre1">duygusu -şu sıralar âşıklarının sayısı çoktu-veriyordu.</p>
<p class="calibre1">Rüzgâr,  biraz  önce  Prudenzia'nın  -dışarıdan  herhangi  bir  şey  vurup dikkatlerini  dağıtmasın  diye-sımsıkı  kapattığı  perdeyi  kaldırdığında,  Artemisia, denizin üzerinde iyice alçakta, yusyuvarlak ayı ayrımsıyordu.</p>
<p class="calibre1">Yol  boyunca  kıyıda  zeytin  ağaçlan,  şemsiye  gibi  koca  çamlar  tüm  dallarım açmışlardı: Bomboş, uçsuz bucaksız ıssız yerde kapkara çamlar..</p>
<p class="calibre1">Prudenzia  uykuya  dalmıştı.  Artemisia  üst  üste  attığı  bacaklarını  çözdü  ve düşünceye  daldı.  Kızı  yakında  on  yaşına  basacaktı.  Birkaç  yıla  kalmadan evlendirmek gerekecekti.</p>
<p class="calibre1">Anne,  eteğinin  altından  bacaklarını  uzattı  ve  hesapladı.  Pierantonio'nun ortadan yok olmasından bu yana kazancının beşte birini Floransa'da bir bankaya drahoma fonu olarak yatınyordu. Dört yıllık tasarrufu ve Prudenzia'nın birlikteliği de eklenince miktar faizleriyle birlikte yükselecek ve neredeyse bin ecu olacaktı.</p>
<p class="calibre1">Acelesi yoktu.</p>
<p class="calibre1">Artemisia şu melek kafasına, şu yuvarlak çehreye bakıyordu; düzenli soluğunu dinliyordu...  Kendi  eteğiyle  aynı  biçimde,  gri,  dokumlu  kumaştan  yaptırdığı tuvaleti, küçük kızın bedenine tam oturuyordu.</p>
<p class="calibre1">Başının  üstünde  toplanan  örgülü  topuzları,  gözyaşı  biçiminde  iki  incinin titreştiği  kulaklarını  açıkta  bırakıyordu.  Prudenzia'nın  düzgün  yüz  hatları, babasının yüzünü çağrıştırıyordu.</p>
<p class="calibre1">Babası... Küçük kız acaba onu anımsıyor muydu? Dört yıldır Artemisia ondan haber  alamıyordu.  Hâlâ  hayatta  mıydı?  Ne  önemi  vardı  ki?  "Defol!  Tamam  mı, defol!" diye bağırmıştı yüzüne Artemisia kaç kez. Roma'ya yerleşmeleri sırasında, -sessiz  ve  karamsar  olan  Pierantonio'nun  işi  gücü  yoktu-Corso  Sokağı'ndaki atölyeye  kapatmıştı  kendini,  sonra  içmeye  başlamıştı.  Sarhoşluğu  kıskançlığını iyiden  iyiye  körüklemişti.  Her  yerde  karısını  izliyordu,  her  an  ardındaydi; Artemisia  bir  tablo  bedelini  aldığı  zaman,  hemen  kendi  payını  istemek  için gizlendiği yerden çıkıyordu. Attık karısını dövmüyordu. Ama onun ve tuvallerinin üstündeki  tehdit  eden  bakışları,  en  kötü  dayaktan  bile  korkunçtu.  Bazen  de gözyaşlarına  boğuluyordu  Pierantonio,  iki  hıçkırık  arasında  karısının  ona  zarar verdiğini ve bir gün ondan öcünü alacağını öne sürüyordu...</p>
<p class="calibre1">Artemisia  içini  çekti.  Aslında  İspanyollarla  kapışması  Pierantonio'nun taşkınlığını,  saldırganlığını  göz  önüne  sermişti,  bu  da  onun,  Artemisia'nın  işine gelmişti... Bu işin onu üzüp üzmediğini Tanrı bilir!</p>
<p class="calibre1">Bir kez daha, adı, onun adı, kişiliğini, ününü lekelemiş oluyordu.</p>
<p class="calibre1">Pierantonio tutuklanmıştı!  Yakında  Artemisia'nın  kürek  mahkûmu  bir  kocası olacaktı!  Meşeni,  korunmasını  istediği,  yeğen-kardinalin  kâtibi  süvari  dal  Pozzo nezdinde dava açarken, Artemisia kocasının zarar verdiği kişilerin, penceresinin altına  gelerek  gitar  çalıp,  bağıra  çağıra  "ressam  hanıma"  serenad  yaptıklarını belirtmekten kaçındı...</p>
<p class="calibre1">Boynuzlu...  Bu  kez  Pierantonio  boynuzlanmıştı  ve  bütün  mahalle  bunu biliyordu.  Artemisia'nın  gerçekte  adını  bile  anımsayamadığı  Kardinal  Borgia'nın avanesinden  bu  İspanyol  Beyefendisiyle  ilişkisini  ne  gibi  bir  ölçüsüzlük  içinde, öğrenmiş  oluyordu  Pierantonio?  Kuşkusuz  onu  -fazladan;  bir  kez  daha-dei Serpen  ti  sokağına  dek  izlemişti.  Artemisia  bu  sokakta  özel  kullanımı  için  ikinci elden iki oda kiralamıştı. Kocasına denize düşen yılana sarılır niteliğinde duygular besliyordu. Ondan ayrılmak ölüm kalım sorunu olmuştu onun için.</p>
<p class="calibre1">Del  Pozzo'dan  -müşterilerinden  kendisine  en  yakın  olan  adam-  ;  kendisini koruması altına almasını, işinde onu savunmasını ve ona huzur vermesini istemek ve bunu sağlamak kolay olmuştu.</p>
<p class="calibre1">Paralar sağlayarak, Pierantonio Stiattesi Bey'den ortalıkta gözükmemesi, çekip gitmesi "rica" edilmişti. Eğer Papalık Devletlerini ziyaret etme gibi bir hayali bir daha denerse, darağacı onu bekliyordu.</p>
<p class="calibre1">Güzel bir gelir kaynağı sağlanınca, Pierantonio boyun eğmişti: İşini biliyordu.</p>
<p class="calibre1">Bu  olaylar  süresince kendi  davranışlarından  rahatsızlık  duyduğu  da  olmuştu Artemisia'nın.  Onu  kimselerin  istemediği  bir  dönemde,  kendisine  eş  olarak  alan bu genç adamın, onu Croce Sokağı cehenneminden kurtaran genç adamın hayali, belleğinde  varlığını  koruyordu.  San  Spirito  in  Sassia  Kilisesi'nde,  büyük  tahta haçın  önünde,  Artemisia'nın  yanı  başında  ayakta  duran  ilk  kez  gördüğü  haliyle getiriyordu  Pierantonio'yu  gözünün  önüne.  Ama  o  adam  yaşamıyordu  artık, yoktu!</p>
<p class="calibre1">Yoğun  bir  çalışmayla  geçen  beş  yıldan  sonra,  Artemisia  papalık  başkentini fethetmekle  övünebilirdi.  En  çok  kabul  gören  yüksek  rütbeli  papazların dairelerine  gidiyordu.  Kardinal  Maurice  de  Savoie'nın  konserlerine  kabul  edilen Accadeia dei Desiasi'deki oturumlara kabul edilen tek kadındı; inançsız aydınlar, bilginler, her çarşamba Monte Giordano'da bilim ve sanat alanındaki ilerlemeleri tartışmak için toplanırlardı... Peki ya şimdilerde?</p>
<p class="calibre1">Şu, onda yer eden işlevin tamamlanmışlığı duygusunun, sanatının devamı için tehlike  oluşturduğunu,  kendisiyle  ilgili  doygunluğun  yapıtını  tükenmeyle  karşı karşıya getirdiğini iç güdüsel olarak hissediyordu.</p>
<p class="calibre1">Peki  ya  şimdilerde?  Evet,  un  elenmiş,  elek  duvara  asılmıştı.  Roma'da  elde edebileceği her şeyi elde etmişti. Hattâ Agostino Tassi'yi bile yeniden görmüştü.</p>
<p class="calibre1">Artemisia,  Corso  Sokağı'na  yerleşir  yerleşmez,  tüm  Sanatçı  Mahallesi  onların buluşma  sahnesini  görmeyi  bekler  olmuştu.  Her  ikisi  de  aynı  yerlere  girip çıkıyorlardı. İkisinin de nalburu, çamaşırcısı, noteri birdi... Karşılaşma kaçınılmaz gibiydi.  Papalık  tahtına  VIII.  Urbain  Barberini'nin  seçildiğini,  Kardinaller Meclisi'nin Roma içinde ve dışında ilan ettiği gün, İspanya Meydanı'ndaki müthiş</p>
<p class="calibre1">kalabalığın içinde karşılaştılar. 6 Ağustos 1623 günüydü. Arabasının tekerleği bir an  için  yanındaki  arabanın  tekerleğine  takılmış,  kapı  kapıya  gelmişlerdi.</p>
<p class="calibre1">Artemisia,  yan  arabadaki  yolcu  kadını  hemen  tanıdı:  Sarışın,  beyaz  tenli,  etine dolgun. Costanza, Agostino'nun baldızı!</p>
<p class="calibre1">Artemisia'yı  görünce  kendisini  geriye  attı.  İşte  o  zaman,  pencere  karesinde Agostino'nun  yüzü  gözüktü.  Artemisia,  önceleri  onun  bütünüyle  dazlak  olmuş</p>
<p class="calibre1">kafasını görünce şaşırdı. Dazlaklık yüzüne daha ağır bir hava veriyor, güneş yanığı yanaklarını  daha  da  dolgun  gösteriyordu.  Geri  yanı,  Agostino'nun  ta  kendisi.</p>
<p class="calibre1">Arabaya  gömülmüş,  eskinin  görkemi  ile  göğüs  geçirip  avunuyordu.  İki sıra  altın zincir vardı göğsünde. Kulağında da bir halka küpe.</p>
<p class="calibre1">Heyecandan  o  da  mahvolmuştu;  her  ikisinin  de  ağır  bakışları,  geçmişi hatırlatır gibi bir ifade taşıyordu yalnızca. Kendini ilk toparlayan Artemisia oldu.</p>
<p class="calibre1">Korktu.  Yoksa  Agostino  ona  yanaşacak  mıydı?  Yeniden  takipler,  saldırılar;  onu pek  çok  üzdüğü  o  saldırgan  yanıyla  boyun  mu  eğdirecek  yine?  Artemisia  hiç kıpırdamadı.  Ama  ilk  şaşkınlığını  atlatan  Agostino,  buluşma  işareti  yaptı, Artemisia  ona  öyle  bir  bakışla  baktı  ki,  yerine  çakılı  kaldı  Agostino.  Tek  sözcük etmediği  halde,  ona  hapisten  henüz  çıktığını;  Corte  Savella  Hapishanesinin kapılarının  onun  için  henüz  açıldığını;  rakiplerinin  açtığı  ikinci  bir  ensest davasının  -Constanza  ile  yasal  olmayan  aşklarını  yine  ortalığa  döken  ve  daha yükseğe, daha sıkıca asılmasına yol açacak olan-ve o davanın kötü biçimde sona erebileceğini, başını önüne eğmekle daha iyi edeceğini, kendisini tahrik etmeyip, sessiz kalmasının onun çıkarına olacağını hatırlatıyordu!</p>
<p class="calibre1">Sonuçta,  skandallarla  dolu  geçen  on  yıl,  Agostino  Tassi'nin  mesleğin  de ilerlemesini  engellemişti.  Roma'daki  büyük  aileler  saraylarının  dekorasyon  işini yine  ona  veriyorlardı.  Ama,  artık  Artemisia  Gentileschi'yi  baştan  çıkaracak  veya küçük düşürecek konumda değildi. Her ikisi de karşılıklı bunu anladılar. Agostino Tassi'nin anısı ve korkusu Orazio'nun kızını kâbuslarla sarsamayacaktı artık.</p>
<p class="calibre1">Evet, Roma'da tamamlaması gerekeni tamamlamıştı.</p>
<p class="calibre1">Portreler,  natürmortlar,  tarihi  tablolar,  her  türü  denemiş,  bütün  engelleri başarıyla aşmıştı. "Peki ya şimdilerde?"</p>
<p class="calibre1">Başarı  onu  kendini  taklit  etmeye  çağırıyordu.  Kendi  kompozisyonlarını yineliyor, renklerini, kendi ışığını kopya ediyordu... Eh, artık zamanı gelmişti!</p>
<p class="calibre1">1626  yılının  kış  aylarında  Artemisia'nın  papanın  kentini  bir  süre  için  terk etmek, Noeli Cenova'da geçirmek ve ilkyazda, ta Venedik'e dek uzanmak için pek çok haklı nedeni vardı.</p>
<p class="calibre1">İlk neden, babasını ziyarete verdiği önem.</p>
<p class="calibre1">Duygularına  gem  vurmayan  Artemisia,  ki  bu  onun  gerçek  değerini  ortaya koyuyordu, .babasıyla aynı adımlarla aynı hızda, dört nala başarıya doğru koşuyor olmaktan esrik halde, onunla sürekli ertelenen bu yüzleşmeyi yapmak istiyordu.</p>
<p class="calibre1">Orazio'nun  İtalya'da  gerçekleştirdiği  son  yapıtları  Venedik  yolu  üzerinde  yer alıyordu.</p>
<p class="calibre1">Baba  Cenova'da  ve  kızı  Roma'da,  aynı  anda  sanatlarında  aynı  ustalığa eriştikleri  söyleniyordu  her  yerde.  Artemisia'ya  ait  tablolar,  başka  hiçbir ressamda olmadığı kadar, kadın bedeninin güzelliğini sergiliyor, Orazio'nunkiler ise erkek bedeninin anatomisinin çalışılmasında kendini bile aşıyordu. Ligurie'de "Kızının Kollarında Uyuyan Lut" başlıklı tablosunu yaptı, yürek sızlatan bir coşku seli yayılıyordu yapıttan... Cenova'da işte bu tabloyu ilk kez görebilirdi Artemisia: Gomorra'da çıkan yangında çok sevgili eşini kaybeden bir erkeğin acısı,  kızlarının onunla  yatmak için  sarhoş  etmeye, baştan  çıkarmaya  çalıştıkları bir  babanın  dramı!  İncil'e  göre  "Babalarının  soyundan  gelen  birini  dünyaya getirmek  istiyorlardı."  Bu  yapıtında  Orazio,  kızının  resimlerinde  başarı göstermesini  sağlayan  bütün  temaları  alıp,  bir  başka  bağlam  ve  nitelikte kullanıyordu.</p>
<p class="calibre1">Artemisia'nın,  şimdi  de  iki  kadın  bir  ihtiyarı  baştan  çıkarıyorlardı!  Orazio büyük  suç  öncesinde  göstermiyordu  kızları,  ensestten  sonra  rahatlamış  halde gösteriyordu.  "Bu  tablo,  benim  tuvallerimden  birinden  çok  çok  ayrı..."  diye düşünüyordu  sabır  ve  merakla  Artemisia.  Aşık  baba  Lut'un,  kızının  dizine yumulmuş  haliyle,  tıpı  tıpına  onun  kişilerinden  birinin  pozisyonunu  yinelediği söylenmişti  Artemisia'ya:  düşmanı,  cesur  kadın  Yael'in  dizinde  uyuyan  general Sisera. Ama Artemisia'nın resminde, kadının eli uyuklayan erkeğin şakağına çivi çakmak  üzere  havaya  kalktığı  halde,  aynı  hareket  Ora-zio'da  sevgi  ve  koruma amaçlıydı:  Lut'un  kızı  biraz  önce  elde  ettiği  babasının  başını  okşamaktaydı.</p>
<p class="calibre1">Artemisia'nın  aklı,  hayranlarının  aralarında  aralıksız  tartıştıkları  farklılıklara, eleştirilere,  karşılaştırmalara  dönüp  dönüp  takılıyordu.  Şimdi,  görmeli  ve doğrudan kendisi bir sonuç çıkarmalı, bir karara varmalıydı..</p>
<p class="calibre1">Orazio  Gentileschi'nin  Fransa'ya  hareketi,  sonra  da  İngiltere'ye  yerleşmesi, kafasını  yoran  sorulara  hiçbir  zaman  yanıt  alamama  korkusu,  Artemisia'da  bir çocuğun merakını ve sanatçının kaygısını uyandırmıştı.</p>
<p class="calibre1">İkinci  bir  harekete  geçirici  dürtü,  hatta  daha  da  zorlayıcı  bir  neden,  onu  bu yolculuğu yapmaya itmişti. O güne kadar: "Yüreğim özgürce dinleniyor göğsümde, kimselerin  hizmetinde  değilim  ve  yalnızca  kendime  aitim"  diyen  işte  o  kadın, papanın  kentini  terk  etmiş  olan  bir  yabancıya,  Nicholas  Lanier  adlı  bir  İngiliz'e aşıktı.</p>
<p class="calibre1">Artemisia, altı ay kadar önce -Eylül 1625'te-Prens Orsini'nin Kardinal Maurice de Savoie'ya kiraya verdiği Monte Giordano Sarayı'nda karşılaşmıştı Lanier ile. O</p>
<p class="calibre1">tarihte,  Kardinalin  portresine  yeni  başlamıştı,  Kardinal  her  gün  saatini  hiç şaşırmadan,  öğle  vakti  tam  on  ikiyi  vurduğunda  Artemisia'yı  evine  kabul ediyordu.  Ama  bu  kez,  muhafızlar,  onu  merdivenin  başında  bekleyip  aldılar, hizmetçi  ve  seyis  salonundan  geçirdiler,  birinci,  sonra  da  ikinci  giriş  odasına kadar  ona  eşlik  ettiler;  sonra  ona  dinleti  salonunun  eşiğind'  bir  süre  beklemesi ricasında  bulundular.  Sayvanlar  ve  koltuklar  yarı:  daire  biçeminde  sıralanmış</p>
<p class="calibre1">sandalye  ve  köşelerdeki  tabureler  arasından  -her  oturma  yeri,  biçimi,  rengi bakımından  farklı  konuklar  içindi-Kardinalin  yatak  odasının  kapısını  kapatan kırmızı  kadife  ağır  kapı  örtüsünü  görüyordu.  Bilinmedik  bir  ses,  yabancı  bir aksanla,  uzaktan  uzağa  duyuluyordu;  ağır  oturaklı,  arada  bir  viyola  seslerini  ve birden  beliren  sessizliğin  kestiği  sıcak  bir  tını  algılanıyordu.  Dairesinin  iç kesimlerinde  bir  yerde  Maurice  de  Savoie,  müzik  dersi  alıyordu;  bir  türlü  sonu gelmiyordu dersin...</p>
<p class="calibre1">Sonunda  kapı  örtüsü  sarsıldı.  Artemisia  kardinalin  örtüyü  açıp  dinleti salonunda ilerlediğini gördü. O zaman Zat-ı âlilerinin, konuğunu bekleme odasına doğru  getirmekte  olduğunu  anladı.  Yüksek  rütbeli  din  adamı,  hocasına  eşlik ediyordu. Hayret! Kurallara göre, böylesi bir jest bir araba dolusu altından  daha ağır sayılırdı. Bu hareket ancak elçilere, en azından bazı elçilere yapılırdı. Toscana Büyükelçisine bir bekleme odasına kadar ve dinleti salonunun yarı yoluna kadar eşlik  edilirdi.  Ama  bir  Bologna  elçisinin  veya  Ferrare  elçisinin  yolcu  edilmesi sırasında,  bekleme odasına  giden  yolun  yarısına  kadar gidilirdi.  Malta  elçisi  için kardinal,  yolun  dörtte  üçüne  kadar  giderdi.  Artemisia,  iki  erkeğin  yürümüş</p>
<p class="calibre1">oldukları  yolu  gözüyle  şöyle  bir  ölçtü.  Etikete  verilen  önem  göz  önüne  alınırsa, kuralın çiğnenmesi, müzisyene ne denli önem verildiğini gösteriyordu.</p>
<p class="calibre1">Böylesi  bir  davranışı  Saygıdeğer  Savoie  Kardinali  bir  kez  daha  bir  başka sanatçıya saygı belirtisi olarak göstermişti: Artemisia Gentileschi'ye. Demek ki bu adam da onunla aynı sıraya konuyordu!</p>
<p class="calibre1">Olay  Artemisia'yı  sinirlendirdi.  Kim  olduğunu  anlayamadığı  kişi  ona  doğru ilerliyordu.  Sesi  gibi  giysileri  de  yabancıyı  ele  veriyordu.  Ama  bu  kişi,  soylu sınıftan olduğuna ilişkin en ufak bir işaret taşımıyordu.</p>
<p class="calibre1">Ne  İsa  yolunda  Şövalye,  ne  Saint  Jacques  Şövalyesi...  Malta  Haçı  da  yok üstünde, ne de Altın Post Nişanı.</p>
<p class="calibre1">Bir  yandan  ilerleyen,  Nicholas  Lanier  de  onu,  şu  kendisine  gözünü  dikmiş</p>
<p class="calibre1">izleyen  kadını  inceliyordu.  Kadın  dimdik  duruyordu:  Cordoba  derisiyle  kaplı  bu bekleme odasının kırmızı ve altın sarısı çiçek dalları üzerinde koyu uzun bir çizgi gibi  duruyordu.  Kardinal,  Lanier'nin  kulağına,  karşılarında  bir  doğa  harikasının bulunduğunu fısıldıyordu...</p>
<p class="calibre1">En büyük ustaları bile geride bırakan bir kadın sanatçı.</p>
<p class="calibre1">Kardinal konuğunu dinleti salonunun neredeyse sonuna kadar götürüp bıraktı.</p>
<p class="calibre1">Müzisyen, ressamın yanına geçti. Genç kadının önünde, şapkasını çıkararak selam verdi;  ama  adıyla  takdim  edilmedi.  Onu  tekrar  görmek  için  didiniyordu.  Çok beklemedi:  Kardinalin  konserleri  için  topladığı  küçük  grupta  ressam  kadın  da vardı.</p>
<p class="calibre1">Artemisia  ve  Nicholas  Lanier,  ikisi  de  birbiriyle  yakından  ilgili,  ama  tedbiri elden bırakmadan, üstelik, güvenmeksizin, uzaktan uzağa arkadaşlık etmişlerdi ve kasım  ayı  boyunca  aralanndaki  bağ  sıkılaşmıştı.  Birbirlerini  seviyorlardı, şaşırtıyorlar, ayartma güçleriyle eğleniyorlar ve daha ileri gitmeden bu oyunlarla günlerini  gün  ediyorlardı.  1625  yılının  sonunda,  Artemisia'nın  aşkları  -ve çıkarlarıonu  başka  kucaklarda  tutuyordu:  O  sıralar  İspanya'nın  Roma Büyükelçisinin  metresi  durumundaydı,  gururunu  okşayan  ve  meslek  yaşamını destekleyen, çok resmi bir ilişkiydi bu...</p>
<p class="calibre1">Akşam  oluyordu.  Artemisia  ve  kızı,  Cenova'ya  ışıkları  söndürme  saatinden önce varmışlardı.</p>
<p class="calibre1">Dışanda, araba sürücüsünün yanında, Gentileschi ailesinin bütün hanımlarının, Floransa'dan  Roma'ya  peşlerinden  gelerek  hizmetlerinde  bulunan  genç  Dianora oturuyordu.  Hanımefendi  ona  çeyiz  parası  vermiş  ve  arabacısıyla  evlendirmişti.</p>
<p class="calibre1">Bu türden bir lüks, yani bu atlı arabaya sahip oluş, sahibini hanımefendilik katına yükseltirdi ve kilise, durumlarının parlaklığına göre, her birinin otuz büyük mum ışığında gömülmesini sağlardı —bütün bu lüks, yolcu kadının niteliğini ve onlara gösterilen  ilgiyi  açıklıyordu.  Signora'nın  arabası  hiçbir  gümrük  denetimine takılmaksızın  pasaportunun  yenilenmesi  ve  sağlık  belgelerinin  çarçabuk incelenmesiyle  Cenova  Kapısından  kolayca  geçebilecekti.  Öte  yandan Artemisia'nın  zaten  tavsiye  mektupları  vardı:  İspanya'nın  koruması  altında yolculuk  yapıyordu  ve  Cenova,  Madrid'in  boyunduruğu  altındaydı...  İşleri  düzen içindeydi.  Arabanın  kapısında  arma  yoktu  belki,  ama  yastıklara  -Kral  IV.</p>
<p class="calibre1">Philippe'in  elçisi-Artemisia'nın  eski  koruyucusu  ve  aşığı,  Akala  Dükü'nün numarası işlenmişti.</p>
<p class="calibre1">Dükün  Madrid'e  geri  çağırılması  ilişkilerini  kesmişti,  tam  da  Artemisia'nın hamile  olduğunu  keşfettiği  sıralardı.  İşte  Roma'yı  terk  etmesi  için  bir  başka neden. Bu beşinci bebeğini Cenova ile Venedik arasında bir yerlerde, herhangi bir handa  dünyaya  getirecekti.  Corso  Sokağı'na  döndüğünde  ise  kocasının  ona  kaç çocuk bırakmış olduğunu kimseler bilmeyecekti.</p>
<p class="calibre1">Bu yeni hamilelik ona sıkıntılar yaratacağına mutluluk veriyordu. Alcala Dükü çocuğu kabullenmeyecekti; ama geleceğini güvence  altına alırdı, Artemisia bunu biliyordu. Dükün daha önceden zaten üç yasa dışı çocuğu yok muydu, papa onlara takke takma sözü vermemiş miydi? Artık kendisi aracılığıyla Avrupa'nın en eski, soylu kanı pek yakında Orazio Gentileschi 'nin soyundan gelenlerin damarlarında dolaşacaktı.  Bu  düşünce,  bu  açıdan  bakınca  çok  hoşuna  gidiyordu.  Kuşkusuz, düzen hüküm sürüyordu işlerinde!</p>
<p class="calibre1">Alcala  Dükü,  ona  sattığı  ağır  çerçeveli  üç  tabloyu  sandıklara  koydurmuştu: Artemisia  Gentileschi'nin  özgün  iki  tuvali  ile,  Küçük  Çocuklun  Kutsayan  İsa başlıklı  ünlü  yapıtının  bir  kopyası.  Dük,  onun  yapıtlarını  kralına  göstermek istiyordu. Ama David başlıklı tabloyu, Andaluz'da, Guadalquivir Irmağı kıyısındaki karanlık  havalı  ikâmetgâhına  ayırıyordu.  Ayrıca,  Uyuyan  Maria-Magdalena'yı kendi  kilisesine:  Sevilla  Katedraline!  Artemisia'nın  resimleri  babasınınkiler  gibi sınırlan aşıyorlardı.</p>
<p class="calibre1">Roma'da, büyük iktidarların temsilcileri Artemisia'ya en gönendirici övgülerde bulunuyor  ve  yüksek  bir  değer  veriyorlardı.  Yalnızca  İspanya  değil,  Fransa, İngiltere  de  onda  aynı  zamanda  değerli  bir  kadını  ve  sıra  dışı  bir  ressamı görüyorlardı... Londra ve Paris gibi Madrid de, İtalya'da sanat pazarına çıkan tablo koleksiyonlarına  ilişkin  bilgi  verebilecek danışmanlar  arıyorlardı.  Aynı  zamanda devletlerin gizli siyasetleri konusunda da onlara bilgi verebilecek Roma, Floransa, Cenova  veya  Venedik'te  dolaşan  söylentileri  aktarabilecek  kişileri  arıyorlardı.</p>
<p class="calibre1">1625  yılı  kışında, İspanya  Büyükelçisi  Alcala  Dükü  ve  İngiltere  Kralı  I.Charles'ın danışmanı  Nicholas  Lanier,  Sinyora  Gentileschi'ye  parası  karşılığında  casusluk yapma  görevi  önermişlerdi.  Her  iki  tarafın  teklifini  de  uygun  bir  biçimde  geri çevirmişti Sinyoora Gentileschi. Yine de sonuç olarak birinin metresi olarak tabii...</p>
<p class="calibre1">Sırayla... Her iki erkek de birkaç saat arayla onun yatağına gitmişlerdi.</p>
<p class="calibre1">O gün, 1626 yılı Şubat'ında, Dük, papalık kentinden ayrılıyordu.</p>
<p class="calibre1">Büyükelçiye Aurelien Surlarına dek, soylulardan iki yüz arabalık bir kuyrukla eşlik  eden  kortejle  arasını  kapatacak  bir  yol  izliyordu  Artemisia'nın  arabası.</p>
<p class="calibre1">Ressamın atları adımlarını korumasının atlarının ayaklarına uydurdular, İspanya Meydanı'ndan  ta  Popolo  Kapısına  kadar,  Alcala  Dükü'nün  koşu  atlan  Kuzey Yolunda dört nala giderken, Artemisia'nın atları, çevrilen gemlerine uyarak onu Monte Giordano Sara-yı'nın avlusuna kadar rahat bir biçimde getirdiler. O akşam, kardinal,  Roma'nın  müziksever  yüksek  rütbeli  din  adamlarına  bir  konser veriyordu,  özellikle  de  dostu  Marki  Vincenzo  Giustiniani'ye:  Marki  müzikle  ilgili kitabında,  bütün  bir  bölümü,  lavtanın,  viyolanın  ve  violelir'in  karşılaştırmalı yanlarına  ayırmak  istiyordu.  Ona  o  gün,  yılsonu  şölenleri  nedeniyle  Roma'dan geçmekte olan bir İngiliz virtüöz dinletilecekti... Nicholas Lanier adlı biri..</p>
<p class="calibre1">Alcala  Dükü'yle  ilişkisinden  önce,  Artemisia,  sayısını  bilemediği  kadar  fındık kırmıştı:  Gelip  geçen  siyaset  adamları,  ressamlar,  Roma'yaf  başarı  ve  serüven aramaya gelen mimarlar. Her şey gizlilik içinde olup bitiyordu. Kaçamak aşklar!</p>
<p class="calibre1">Croce  Sokağı  iyi  bir  okul  olmuştu  Artemfeia  için.  Fırça  tutmayı  Öğretmekle övünen  Tassi,  sözcüğü  yalnızca  resim  alanındaki  anlamıyla  kullanıyordu.  Ten zevklerinin  ortaya  çıkışını  ve  bazı  gizleri,  her  ikisine  de  zevk  vermiş  olan  bazı oyunları  iyice  öğrenmeyi  çıraklık  dönemine  borçluydu.  Artemisia,  evlenince,  bu tür  ateşliliklerden  vazgeçmek  gerektiğine  inanmıştı.  Birlikteliklerinin  ilk zamanlarında, Pierantonio onun çekiciliğine yalnızca zaman zaman ilgi duymuştu.</p>
<p class="calibre1">Ona  aşık  olduğu  halde,  cinsel  çekim  konusunu  ihmal  ediyordu.  Hiç  önemi yoktu  ki!  Evlilikteki  sevgi,  şefkati  ve,  analık  duygusu  yetmiş  de  artmıştı Artemisia'ya.</p>
<p class="calibre1">Ama,  başka  erkelerle  paylaştığı  zevkler,  meşeni  olan  Buonarroti  le  Jeune  ve ressam  Cristofano  Allori  ile  aydın  kişiler  olarak  cinselliği  keşfi,  kendi  etkileme gücünün  bilincine  varmış  olması,  zevk  alma  ve  merak  duygularını  uyandırmıştı onda... Ve eşinin büyük mutsuzluğuna neden olsa da, cilveli olmayı öğrenmişti.</p>
<p class="calibre1">Varsayımsal olarak serseri yaşantısını gözler önüne seren davalardan tam on beş  yıl  sonra  Artemisia,  kendisine  bazı  hakları  tanıyor  ve  güle  oynaya  günah işliyordu.</p>
<p class="calibre1">Ama  en  azından,  ününün  Prudenzia'nın  onuruna  gölge  düşürmesine, gidişatının,  kızı  için  düşlediği  pırıl  pırıl  bir  geleceği  tehdit  etmemesine  dikkat ediyordu. Sanatına gelince, hiçbir erkek, hiçbir tutku, ne de kapris onu görevinden alıkoyamazdı.  Bütün  aşkları  arasında  olsa  olsa  yalnızca  Alcala  Dükü  ile  gizli ilişkilerinin - sonuçta karnındaki bebeğin babası-bazı sonuçları olabilirdi... Ama ya Nicholas Lanier?</p>
<p class="calibre1">Mesenleri  onların  birlikte  kaçtıklarını  görmedi  belki,  ama  Alcala  Dükü'nün yola çıktığı akşam, adı kötüye çıkmış Suburre Mahallesi o gece Serpenti Sokağı'nın iki ucunda duran arabalarını fark etti. Artemisia'nın orada ikinci elden kiraladığı ve bu işler için kullandığı bir evi vardı...</p>
<p class="calibre1">Kısa  süren  ilişkileri  boyunca  -otuz  gün-Artemisia  bir  zamanlar  arkadaşı Cristofano  Allori  ile  birlikteyken  tanımış  olduğu  mutluluğa  bir  kez  daha kavuşacaktı; sanatçılar arasındaki suç ortaklığı, rekabet...</p>
<p class="calibre1">Cristofano gibi, Nicholas da her tür işte yetenekli gözüküyordu.</p>
<p class="calibre1">Müzik, şiir, dans. Tabii resim. Ama çok yönlülüğüyle yaratma sürecinin hızını kesen  ve  zorlayan  Allori'den  farklı  olarak,  Lanier  dikkatini  amacına  yönelik tutuyor ve emin adımlarla yürüyordu.</p>
<p class="calibre1">Lanier ayrıca tablolardan hoşlanıyordu; kadınlardan hoşlanıyordu...</p>
<p class="calibre1">Bütün  kadınlardan.  Bir  gecelik  serüvenlerden  hoşlanması  -nefis,  hafif-tutkularını  uyarıyordu.  Hiç  böyle  olmamıştı  şimdiye  değin,  ama  Artemisia Gentileschi'nin  güzelliği,  gücü  ve  egzotizmi  önünde  olduğu  gibi,  başı  böylesine dönmemişti.</p>
<p class="calibre1">İltifat ve sevgi deyince tam olarak anlaşabiliyorlardı. Deneyimler; her ikisini de bu işte ustalaştırmıştı.</p>
<p class="calibre1">Lanier ile aşkları aklına düşünce, bir ürperti sarsaladı Artemisia'yi: Arabasının içindeki  en  kuytu  yerine  çekilip,  sarılıp  sarmalandı.  Daha  önce  onun  kollarında duymuş olduğu duyguların anısı onu heyecanlandırıyordu.</p>
<p class="calibre1">Kendi kendisiyle mücadele etti, Prudenzia'ya doğru, çabuk, suçluluk yüklü bir bakış attı. Çocuk hâlâ uyuyordu.</p>
<p class="calibre1">Oturduğu  yerde  büzülerek,  gözlerini  kapadı  Artemisia,  bedenini  uykuya kaptırdı.</p>
<p class="calibre1">Düş görüyordu.</p>
<p class="calibre1">Roma'daki  atölyesi;  tam  kuzeye,  Devasız  Dertler  Hastanesi'nin  bahçesinin yeşil ağaçlarına bakan köşedeki büyük odayı görüyordu.</p>
<p class="calibre1">Şöminenin  önünde,  tuvallerinin  kuruduğu  resim  sehpasının  karşısında dikilmiş duruyordu. Nicholas da oradaydı.</p>
<p class="calibre1">Pencereden gelen günışığına karşı durmuş siluetini görüyordu.</p>
<p class="calibre1">Yüzünü  değil  de  yüzündeki  anlamı  ansıyordu  Artemisia  yalnızca.  Gri gözlerinde, ırak, yabancı ve yalansı bir şeyler vardı, sevgi ve gelip gelip yıktığı bir şeyler.</p>
<p class="calibre1">İçlerindeki  yangından  çok,  Artemisia'nın  aklında  bu  duygu  ve  düşünce özgürlüğü ve fantezisiyle, yalnız onda tanıdığı neşe kalıyordu.</p>
<p class="calibre1">-  Sana  bir  iş  öneriyorum.  Rolleri  değişelim,  diye  telkinde  bulunmuştu  alayla.</p>
<p class="calibre1">Ben senin Viyola Çalan Kadın pozunda resmini yaparken, senin işin müzik olacak, şarkı söyleyeceksin... Çırıl çıplak ama!</p>
<p class="calibre1">Yolcu kadının yüzünde bir gülümseyiş belirdi geçti. Yolun sarsıntıları arasında, sokaktan geçerken gören ya da duyan biri olursa ona çok pahalıya patlayabilecek olan o sahneyi gözünün önüne getiriyordu yeniden...</p>
<p class="calibre1">Corso  Sokağı'na  bakan  balkonda  güpegündüz,  tokalarını,  çıtçıtlarını  çözmüş, eteğini çıkarmıştı. Saçlarını açmış; adamın onu düzmesine izin vermişti. Nicholas onu  omuzlarından  tutup  önüne  getirmiş,  ayakta  tutmuş,  viyolayı  da  karnına yapıştırmıştı. Ellerini tutup bir  güzel müzik aletinin koluna yerleştirmişti. Sonra geri  çekilip,  sonucu  inceleyerek,  çalışma  sırasında  Artemisa'nın  yaptığı  gibi gözlerini kısıp, aynı yüz devinmelerini takınmıştı.</p>
<p class="calibre1">-  Kıpırdama,  diye  buyurmuştu  aynı  Artemisia'nın  çalışırken  modelleriyle konuşması gibi, etkilenmemiş bir ses tonuyla.</p>
<p class="calibre1">"Kıpırdama!"</p>
<p class="calibre1">Ne  var  ki  Artemisia  anatomisinin  mükemmelliğini  ölçüp  biçerek  bir  sonuca varan bu bakıştan rahatsız olmuştu. Yerinde duramıyordu.</p>
<p class="calibre1">Oranın  öteki  ucuna  bir  kitap  seçmeye  gitti  Nicholas,  kitabı  açtı  ve Artemisia'nın önüne bir rahle üzerine koydu.</p>
<p class="calibre1">- Moteverdi'nin Vipres de la Sainte Vierge (Meryem'in Akşam Duası) ilahisinin melodisiyle şu sözleri şarkı söyler gibi söyle bakalım... Böylece belki biraz rahat durursun!</p>
<p class="calibre1">Nicholas resim sehpasına dönüp önüne oturdu.</p>
<p class="calibre1">Artemisia'nın  paletini  kolu  üzerine  gelecek  biçimde  aldı,  fırçasını  çanağa daldırdı. Sonra eli havada kaldı. Göğüslerinin büyüklüğünü gözlemliyordu: meme uçları  ve  teninin  dolgunluğunu;  dirsek  ve  koltukaltı  katmanlarındaki  renk  tonu değişmelerini...  Açıkçası  altını  üstüne  getiriyor,  karıştırıyor;  anatomisini öğrenmek amacıyla adeta otopsi -yapıyordu.</p>
<p class="calibre1">Dört hamilelik onu şişmanlatmış mıydı yoksa? Bundan korkuyordu...</p>
<p class="calibre1">Örtünmek için çabalar gibi yaptı.</p>
<p class="calibre1">- Seni dinliyorum, dedi adam, soğuk bir tavırlar.</p>
<p class="calibre1">Artemisia gerisin geri kumaşı bıraktı ve bir çabayla atıldı şarkısına: -  "Nefret  ediyorum  bu  kucaklaşmalardan,  yalnızca  biridir  aşıkların  göğün yedinci katına ulaşanı" diye Latince okudu uslu uslu ve meleklere özgü bir sesle.</p>
<p class="calibre1">"Teslim  olması  gerektiği  için  kendini  veren  ve  ıslanmayan  kadından  nefret ederim..." Gözlerini kırpıştırdı ve Pierantonio'nun şu bayıldığı gülüşüyle kıkırdadı.</p>
<p class="calibre1">Kimin bu dörtlükler? Properce'ten mi? Virgilius'un mu?</p>
<p class="calibre1">- Ovidius... Sevme Sanatı, II. Kitap... Devam et.</p>
<p class="calibre1">"...  ve  ıslanmayan,  bir  yandan  nakış  işlemesine  devam  eden!"  diye  yeniden başladı  ciğerlerini  şişirerek.  "...  Bana  görevmiş  gibi  yanaşıp  zevk  verilmesin, istemem..."</p>
<p class="calibre1">-  "Çok  güzel...  dendiğini  duymayı  severim  ben..."  diye  devamını  okudu, Nicholas  bir  yandan  boyamayı  sürdürüyorodu.  "Hızlı  davranmamak  gerekir, kendimi tutmam..." diyordu teker teker okuyarak: Sıcacık ve titrek sesi, öylesine anlamlıydı  ki,  Artemisia  beylerin,  prenslerin  hayranlığına  bedel  diye  düşündü.</p>
<p class="calibre1">"Kadını zevkten bayılmış görmek !: isterim, bacakları ayrık yatağına sırtüstü atmış</p>
<p class="calibre1">kendini..."</p>
<p class="calibre1">Ciltler  dolusu  Latince  şiiri  bilen  Nicholas  -yalnızca  belirli  şiirleri  değil, <i class="calibre3">Metamorphoses' </i> u*  da,  bütün  bir  Eneides'ı**  de  ezbere  okudu.  Bir  yandan  da Artemisia'nın  bedenini,  biçimini  gözden  kaçırmıyor,  kalçalarının  yuvarlaklığını, gerdanının eğrimini olağanüstü güzelliği içinde vermeye çalışıyordu.</p>
<p class="softbreak"> </p>
<p class="calibre1"><i class="calibre3">* Metamorphoses: Latin şair Oridius'un 15 kitaplık uzun şiiri. </i>  <i class="calibre3">Mitolojinin belli başlı efsanelerini bir araya</i> <i class="calibre3">getirmiştir</i> <i class="calibre3">**Eneides: Virgilius'un destan şiiri. </i></p>
<p class="calibre1">- "Soluk soluğa, gözler yılık..."</p>
<p class="calibre1">Artemisia susuyordu. Müzisyenin karşısında, çıplaklığından rahatsız olacağına, tam tersine, hoşuna gitmeye başlıyordu. Nicholas'ın hayranlığının farkındaydı ve onunla istediği gibi oynadığını anlıyordu.</p>
<p class="calibre1">- "Bana 'lütfen' derken onu seyretmeyi severim..." diye sürdürdü Nicholas.</p>
<p class="calibre1">Resim sehpasının üstünden ona baktı Artemisia da duet yaparak yaman bir ses tonuyla:</p>
<p class="calibre1">-  "Sonra  yorgun  düşüp,  onu  daha  fazla  öpmesini  engellediğinde  kadın, bayılırım..."</p>
<p class="calibre1">Artık ikisi de kendini tutamaz haldeydi; fırçayı da, viyolayı da bıraktılar.</p>
<p class="calibre1">Tablo yarım kaldı.</p>
<p class="calibre1">Renkler,  tonlar  halinde;  tuvalin  kızıl  kahve  fonu  üzerinde,  kadının  amber kokulu saçları dalgalanıyordu ve bir de müzik aleti vardı...</p>
<p class="calibre1">Ama, 28 Mart 1626'da Alcala Dükü'nün geri çağrılmasından bir süre sonra bu kez  Lanier,  kentin  Popolo  kapısından,  çıkmak  durumunda  kaldı.  İngiltere'ye hareketini, uzun süre ertelemişti –olabildiğince uzun bir süre. Bugün ise kralı onu sarayına  çağırıyordu;  I.  Charles  sabırsızlanıyordu.  Ayrıca,  Greenwitch  Şatosu yanında bir küçük  köyde ailesi vardı, Nicholas Lanier'nin, beklemekten usanmış</p>
<p class="calibre1">bir eşi vardı...</p>
<p class="calibre1">İki  deniz,  savaşın  ve  vebanın  altını  üstüne  getirdiği  bütün  bir  kıta  yakında Artemisia Gentileschi'yi Nicholas Lanier'den ayıracaktı.</p>
<p class="calibre1">Birbirlerini  bir  daha  göreceklerini  ummuyorlardı.  Bu  kez  Artemisia,  Popolo Meydanı'na  kadar  yaya  olarak  ona  eşlik  etti.  Birlikte  birkaç  adım  atmışlardı, Corso'nun  sağındaki  uzun  sokakta  son  beraberlikleriydi  bu.  Ağır  ağır yürüyorlardı, Lanier atının yularını tutuyordu.</p>
<p class="calibre1">Birbirlerine  dokunmadan,  yalağın,  dikili  taşın  ve  çamaşırhanenin  önünden geçmişlerdi. Bir zamanlar Artemisia'nın annesinin cenaze alayının boylu boyunca izlediği manastır duvarını izlemişlerdi hiç konuşmadan. Santa Maria del Poppolo Kilisesinin  basamaklarında  birkaç  saniyeliğine  birlikte  durdular  -aynı  bir zamanlar Orazio ile Artemisia'nın yaptıkları gibi-yan yana...</p>
<p class="calibre1">Veda  saati  geldiğinde,  kucaklaştılar.  Sonra  gözyaşları,  konuşmalar  ve  vaatler olmadan  ayrıldılar.  İki  düellocu  gibi  sırt  sırta,  kollar  bedene  yapışık,  en  az hareketle,  uzaklaştılar  birbirlerinden.  Lanier  kapıyı  geçti.  Artemisia  meydanı geçti.</p>
<p class="calibre1">Bu hüzünlü ayrılışın akşamı, atölyesine dönünce, kuru vernik kokusunu içine çekerek,  yarım  kalmış  tuvallerine  şöyle  bir  eğilince,  belki  de  bir  rahatlama belirtisi ile, Artemisia uzun bir iç çekti. "Her şey bitti..." diye geçirdi aklından, "Her şey bitti... O halde her şeye yeniden el atabileceğim."</p>
<p class="calibre1">Otuz  gün  boyunca  Lanier'ye  sanatının  gizlerini  anlatabilmek  için  sadece fırçalarına  el  atmıştı.  Ona  babasının  tekniğini,  renkleri  ve  saydamlıklarını korumayı sağlayan yöntemleri öğretmişti. Ona palette bir damla amber verniğinin toz  boyalara  nasıl  karıştırılacağım  göstermişti  -Bu  kaynatıra  yoluna  yalnızca lavtacılar  çalgı  aletlerini  cilalarken  başvururlardı-Birlikte,  boyaları  daha  çok miktarda ve bozulmaz biçimde elde etmenin yolunu aramışlardı.</p>
<p class="calibre1">Sararmaya karşı koyma işlemi. Gümüşi boyanın güneşte kararmasını önlemek için geliştirilen bir formül, bir tarif... Ama bir ay içinde, kendisi için, mesenleri için, başarı  için,  çalışacak  ne  zaman,  ne  de  çalışma  isteği  bulabilmişti.  Bir  kez  bile yağlıboya çalışma isteği duymamıştı!</p>
<p class="calibre1">"Tanrı'ya  şükürler  olsun  ki,  eskiden  olduğu  gibi  çalışmaya  yeniden başlayabileceğim. Tanrıya şükür, her şey bitti."</p>
<p class="calibre1">Yanılıyordu. Hiçbir şey "eskiden olduğu gibi" olmayacaktı artık.</p>
<p class="calibre1">Nicholas Lanier'nin anısı, sesi, gülüşü, pek yakın zamanda atölyesine musallat olacaktı;  aynı  sırada  Hampton  Court'ta  Artemisia'nın  hayaleti  müzik  salonlarını basacaktı.</p>
<p class="calibre1">1626  yılının  yaz  geceleri  boyunca,  I.  Charles  ve  Buckingham  Dükü,  Nicholas Lanier'den  o  şarkıyı,  şu  İtalya  dönüşü  bestelediği  şiiri,  ayrı  düşen  aşıkların yakınmasını,  tanrıların  aşıkların  her  birini  bir  kıyıya  savuruşunu  anlatan  Hero andLeander  Ağıtım  istiyorlardı...  Lanier,  aşıkların  yürek  acılarını,  hanımları  bir hoş yapan bir gülümseyişle  sarkılıyordu. Ama, müzisyenin kafasında, ayrılık her gün daha ağır basıyordu.</p>
<p class="calibre1">Londra'da  da  -Roma'da  olduğu  gibi-özlem,  kişiyi  bağlılığa  zorluyordu.  Kış</p>
<p class="calibre1">başında,  Corso  Sokağı'na  İngiltere'den  bir  mektup  geldi.  Lanier  bu  mektupta aşktan  filan  söz  etmiyordu.  Yalnızca,  Orazio  Gentileschi'nin  varlığını  anıyor,  I.</p>
<p class="calibre1">Charles'ın,  yaşlı  ressamı  lütuflara  bahsedişini,  tablolarının  görkemini anlatıyordu...</p>
<p class="calibre1">Kendisinin İtalya'ya döneceğini bildiriyordu. Venedik'e. Bu yeni yolculuk için Londra'da  oturan  iki  İtalyan'ın  hizmetlerini  kabul  edeceğini  söylüyordu.</p>
<p class="calibre1">Francesco ve Gi-ulio Gentileschi: Artemisia'nın kardeşleri... Lanier Artemisia'dan lagüne gelip, kıyıda onlara katılmasını istiyordu ısrarla.</p>
<p class="calibre1">İstek tam zamanında geliyordu. Artemisia bu çağrıyı hemen kabul etmişti.</p>
<p class="calibre1">Nicholas  Lanier,  Artemisia  Gentileschi:  ayrı  dünyaların  insanları  olsalar  da, aynı  soydan,  aynı  çamurdandılar.  Savoie  Kardinali'nin  bu  ayrıcalığı  nasıl  da uydurup  onlara  sağlamış  olduğunu  keşfedeceklerdi  ve  her  ikisi  de  bu  ayrıcalık için şükran duyguları besleyeceklerdi...</p>
<p class="whitespace"> </p>
<p class="calibre1">VENEDİK, MURANO ADASI</p>
<p class="calibre1">Ocak-Kasım 1627 . ;</p>
<p class="calibre1">Sabahın dördüydü, Venedik'in uykuda olduğu bir saat. Ama, Murano adasının bahçeleri üzerine çöken sessizliği bozuyordu, bir viyolanın hüzünlü akorları ve bir aşk şarkısı... Kanalla deniz arasında büyük bir villanın üst katında birkaç mumun alevi  titreşmekteydi;  orada,  çatı  katının  altında,  Nicholas  ve  Artemisia, buluşmalarının mutluluğunu içlerine çekiyorlardı.</p>
<p class="calibre1">Birkaç gün oluyordu, Lanier onunla buluşmaya -daha çok da onu şaşırtmaya-Paduva'da  bir  kiliseye  gelmişti.  Karşılaşma  her  ikisinin  de,  duygularını  açığa vuruyordu.  Şahının  yarı  karanlığında  birbirlerini  görünce  önce  korkmuşlardı, içine düştükleri heyecan durumu öylesine yaşamlarını değiştirecek, her şeyi silip süpürecek  türdendi  ki...  Birkaç  saniye  birbirlerine  uzak  durdular.  Sonra  yavaş</p>
<p class="calibre1">yavaş  karşılıklı  yürüdüler;  çok  uzun  sözler  sarfetmeksizin,  tek  bir  açıklayıcı sözcük söylemeden sarmaş dolaş oldular.</p>
<p class="calibre1">Ayrıldıkları biçimde buluşuyorlardı.</p>
<p class="calibre1">Bir daha ikisi de birbirini bırakmayacaktı.  Kırk sekiz saattir, Murano'daki  bu odaya kapanmışlardı ve deliler gibi sevişiyorlardı.</p>
<p class="calibre1">Nicholas, Artemisia ile gizliclik içinde son yalnız saatlerinin tadını çıkarıyordu.</p>
<p class="calibre1">Bitkin, tutkuyla doygun, Artemisia dağınık yatakta dinleniyordu.</p>
<p class="calibre1">"Burada  olmak,  ona  bakmak,  onu  dinlemek  ne  büyük  mutluluk!"  diye düşünüyordu.  Gözleri  aralık,  çok  şekerli  bir  şarabı  ufak  ufak  yudumlar  gibiydi.</p>
<p class="calibre1">Yatağın  ayakucunda  oturan  Nicholas'ın  soluk  renkli  bedenini  inceliyordu.  Öne doğru,  yüzünü,  koca  karınlı  müzik  aletine  iyice  eğmiş  olarak  duruyordu.  Uzun, akça  tenli,  ince-uzun  parmaklı  elleri  viyolanın  kolunda,  ağır,  baskın,  kayıp gidiyordu.  Sesi  pek  tabii  ki  sıcacık,  içerdiği  sevgiden  tir  tir  titriyordu.</p>
<p class="calibre1">Artemisia'nın yüreğine bir heyecan bastırdı. Gözyaşlarının kabardığını duyumsadı ve ta içinden gülümsedi: "İtiraf ediyorum" diye kabullendi, kendi kendisiyle dalga geçerek, "başka erkeklerden çok daha fazla haz veriyor bana, itiraf ediyorum."</p>
<p class="calibre1">Nicholas'ın yakışıklı oluşu değildi onu böyle heyecanlandıran, ne de tatlı tatlı söylediği  şarkısı.  Ondaki  güç  ile  -Nicholas  Lanier'nin  tükenmek  bilmez  enerjisi, yaşama  gücü-bu  müziğin,  alabildiğine  düşünsel  ve  duygusal  incelikte  oluşu arasındaki  zıtlıktı.  Bugün  Artemisia,  Lanier'nin  yorumlamak  amacıyla  böylesi yetkin partisyonlar bestelemesi için ne çok şey biliyor olması gerektiğini çok iyi biçimde ölçüp biçebilecek güçteydi. Evet, gerçekten de bilgin kişinin zarif oyunları ve  yine  bilginin  karmaşık  çalışmaları  –serüvenci  korkusuzluğuyla  bir  araya geldiğinde-Artemisia'yı müthiş etkiliyordu.</p>
<p class="calibre1">Müzik daha da sertleşiyordu. Tempo artıyordu. Nicholas'ın gözü Artemisia'nın üstündeydi:  O  da  çok  etkilenmiş  gözüküyordu.  Dimdik  yerde  oturmuş,  gözünü ondan  ayırmıyordu.  Artemisia  bu  ortamın  nelere  gebe  olduğunu  bilirdi:  Artan istek,  arzulayan  ve  etkileyen  istek.  Artemisia  onun  viyolayı  yere  koyduğunu gördü. Sonra gözlerini kapadı.</p>
<p class="calibre1">-Yarın benimle geliyorsun, diye fısıldadı, onu bağrına basarak Nicholas. "Seni bu villanın sahibi olarak tanıtacağım. İlk tablolar geliyor..."</p>
<p class="calibre1">Bu iri erkek bedeni altında gömülüp gitti Artemisia.</p>
<p class="calibre1">- Tanrım, dedi usulca.</p>
<p class="calibre1">Yavaşça  döşemeler  üstünde  kayar  gibi  girdi  sonra  deponun  ta  dip  kısmında çömeldi, burası Murano Villası'nın, kaba saba yapılmış kapı sundurmasına açılan eski  bir  salondu.  Artemisia,  yüzünü  yukarı  kaldırmış,  Venedik'in  en  kurnaz tüccarının  kasa  yığınlarına  yaslanmış  haliyle  ona  göstermek  için  açtığı  rulo yapılmış  tuvali  inceliyordu:  Caravaggio'nün  Bakire  Meryem'in  Ölümü  başlıklı tablosuydu bu.</p>
<p class="calibre1">Yaldı  ağaçlar  gibi  gözüken,  tabloların  lagüne  kadar  taşınması  için  demonte edilmiş  tüm  çerçeve  parçaları,  sandıklar  ve  balyalar  arasında  dikili  duruyordu.</p>
<p class="calibre1">Heykeller,  rutubetli  samanlar  içinde  öylece  yatıyorlardı:  hayalet  gibi  tanrıçalar, çıplak beden parçaları...</p>
<p class="calibre1">Buz gibi hava, çamur ve bataklık kokuyordu. Uzaktan uzağa martıların öfkeli çığlıkları duyuluyordu; sonra çok yakından gelen dalga sesi..</p>
<p class="calibre1">- Tanrım, diye yineledi ateş basmış bir sesle kadın.</p>
<p class="calibre1">Önünde yatmış uzanan Madonna'nın bedenine bakıyordu. Kırmızı giysisini ve çarmıhlar  üzerinde  asılı  duran  çok  büyük  şalını  seyre  dalmıştı.  Ve  sonra  ışık!</p>
<p class="calibre1">Yukarıda  bir pencereden  düşen  tek  bir  ışık  demeti,  yüzleri  birbirinden  ayırıyor, ellere, kafalara, boyunlara şöyle bir dokunup geçiyordu.</p>
<p class="calibre1">-... Babam her şeyi anlamıştı!</p>
<p class="calibre1">Arkasında sessiz duran üç erkek aynı soran bakışlarla baktılar birbirlerine.</p>
<p class="calibre1">1627 yılının o akşamı, İngiltere elçisi Nicholas Lanier ve birinci kâtibi, ressam Artemisia Gentileschi'nin uzmanca verdiği kararlara boyun eğiyorlardı; Mantova Düküne  ait  yüzlerce  tablodan  ilkini,  tüccar  Daniel  Nys,  Kral  I.  Charles'ın  alması için satışa çıkarıyordu.</p>
<p class="calibre1">Artemisia'nın  hakem  rolünü  üstlenmişti  önemli  bir  olaydı.  Eğer  iş</p>
<p class="calibre1">sonuçlanırsa,  karşılıklı  ödünler  vererek  verilen  toplam  fiyat,  İrlanda  gibi  bir ülkede bir yıl boyunca toplanan doğrudan vergilerin toplamını geçerdi.</p>
<p class="calibre1">İngiltere Büyükelçisi Sir Isaac Wake, onaylamadığı ve kınadığı bu görüşmelere, hiç istemediği halde katılmak zorundaydı.</p>
<p class="calibre1">Majestelerinden resmi buyruğuyla, Nicholas Lanier'in ticari girişimine destek vermesi  isteniyordu.  Tüccar  Daniel  Nys'a  gelince,  Lanier'nin  metresi  olan  bu kadının  alıcıların  kararı  üzerinde  oluşturabileceği  etki  konusunda  kuşkuluydu.</p>
<p class="calibre1">Sanatçılarla  ilişkisini  koparmış  olan  ve  resim  konusunda  uzman  sayılan  Nys, Artemisia</p>
<p class="calibre1">Gentileschi'nin,</p>
</body>
</html>
