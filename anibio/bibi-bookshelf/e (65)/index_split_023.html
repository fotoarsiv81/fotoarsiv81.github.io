<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="pc"/>
    <meta name="date" content="2014-12-21T17:44:24+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre6" id="calibre_pb_22">1634 -1638 </h2>
<p class="calibre1">Artemisia Gentileschi'nin atölyesini ziyaret etmek; gezginlerin ve yabancıların zorunlu  geçiş  yeri  olup  çıkıyordu.  "18  Mart  1634  tarihinde  akşam  yemeğinden sonra,  Sinyora  Artemisia'nın  oraya  gittik,"  diye  yazıyordu  güncesinde,  Nicholas Lanier'nin  tablo  alışverişi  sıralarında  "  İngiltere'nin  Venedik  Büyükelçiliğini yapmış olan Sir Isaac Wake'in Paris'teki eski sekreteri genç Bullen Rheimes.</p>
<p class="calibre1">"Siyora'nın kızı bize klavsen çaldı, o aynı zamanda resim de yapıyor."</p>
<p class="calibre1">Politika  yapılan  salonlara  benzer  bu  yerde,  resim  konuşmaları  adı  altında, savaşın  yarattığı  değişiklikleri  tartışıyorlardı.  Güney  Hollanda'da  1627  yılı  yaz mevsimi  boyunca  birlikte  yaptıkları  uzun  deniz  gezisi  sırasında  Delft'te  tablo avına çıktıklarını, Amsterdam ve Utrecht'in güzelliklerine hayran kaldıklarını öne süren,  oysa  o  sırada  İspanya  ve  İngiltere  arasında  bir  barış  anlaşmasını  imzaya hazırlamakta  olan  Rubens  ve  Balthazar  Gerbier  gibi,  Roma'dan,  Venedik'ten, Floransa'dan  gelen  genç  ressamlar  da  Artemisia  Gentileschi'nin  çevresinde toplanıyorlardı.,. Girip çıktıkları saraylarda duydukları haberleri oraya taşıyorlar, istemeden  bildikleri  sırları  açıklıyorlar,  doğru  ya  da  yanlış  bilgileri  İspanya'ya ulaşsın  diye  yayıyorlardı.  Korkunç  bir  rekabet  içerisinde  geçen  yıllardan  sonra, "Gentileschi"  adı  Kabala'dan  paçayı  sıyırmış  gözüküyordu.  Artemisia'nın  şansı, resmi ve atölyesi en az Ribera'nınki kadar Napoli'ye ait oluyordu artık.</p>
<p class="calibre1">Buraya kadar Artemisia hep çok özel sanatseverler için çalışmıştı.</p>
<p class="calibre1">Tuvalleri prenslerin salonlarını  ve  kardinallerin  kiliselerini  süslüyordu.  Ama, Mantova  işinden  sonra,  Nicholas  Lanier  ile  serüveni  ona,  yapıtların  yer değiştirdiğini,  deniz  aşırı  ülkelerde  kaybolabildiğini  öğretmişti:  Koleksiyonlar surlarını yıkıyor, dağılıyor; satılıyorlardı. Yalnızca kilise sahınlarına ve halka açık yerlere  yaptırılan  resimler,  daha çok in situ  (olduğu  yerde)  kalıyorlardı.  Bu  gibi yapıtlar  yalnızca  bir  din  adamının  konuklan  tarafından  değil,  büyük  bir  mümin kalabalığınca,  yüzyıllar  boyunca  kilise  ve  mabetleri  gezmeyi  sürdürecek  olan binlerce inanç sahibi tarafından beğeniyle izlenmişti.</p>
<p class="calibre1">Artemisia  bundan  böyle,  babasının  zar  zor  ele  geçirdiği  şeye  göz  dikiyordu: katedrallerin duvarlarına! Boyamak için, Pozzuoli'nin, yeni kubbesinin koro yerini istiyordu.</p>
<p class="calibre1">Genel Vali'nin çevresinin sayesinde bunu da elde edecekti.</p>
<p class="calibre1">Artemisia'nın rakipleri, onun başarılarını yeteneğine değil, Ribera'nın düşmanı olan  büyük  ressam  Massimo  Stanzione  ile  işbirliği  yapmasına  bağlıyorlardı.</p>
<p class="calibre1">Kabala ondan öylesine korkuyordu ki, sonunda bir gün Pzeftz'larından birine asit atarak  sabotajda  bulunacaktı.  En  azından  Napoli'de  anlatılan  buydu.  Ayrıca Stanzione'nin Artemisia'yı Roma'da tanımış olduğu ve orada onun metresi olduğu söyleniyordu. Bundan on yıl sonra, ilişkilerinin yeniden kurulması, yapıtlarının bi-</p>
<p class="calibre1">çem  olarak  birden  bire  benzeşmesini  ve  Bayan  "Gentileschi"nin  bir  tablosunun Massimo Stanzione'nin IV. Philippe ve Buon Retio'daki sarayı için yaptığı Vaftizci Yahya'nın Yaşamı başlıklı serinin tuvalleri arasında bulunuşunu açıklıyordu.</p>
<p class="calibre1">İki-Sicilya  Krallığı'nın  başkentinde  Artemisia  Gentileschi'nin  çapkırdığını ansımak; beylik bir edim gibi geliyordu insana. "Oradaki bütün kadınlar güzeldir, hepsi  sağlıklı  ve  hepsi  de  alabildiğine  isteklidir"  diye  yazacaktır  İngiliz  John Evelyn.</p>
<p class="calibre1">Babayla  kızını  yarışmaya  sokmak!  Ötekinin  yaratı  gücünü  sıfırlamak  için berikinin resmini kullanmak. Her şeyi babasından çaldığının - konular, desenler, renkler-altını çizmek. Artemisia'nın ne gücü, ne de kurgusu olmadığını söylemek.</p>
<p class="calibre1">Babasının  imzasına  kadar  her  şeyi  yağmaladığını  vurgulamak:  Suzanne  ve İhtiyarlar  -Roma'dan-Judith  Holophome'un  Başını  Keserken  -Floransa'dan-Artemisia'nın en başarılı yapıtlarının kendi elinden çıkmadığını ve hiçbir zaman da  çıkmayacağını  yinelemek.  Orazio  Gentileschi'nin  bir  zamanlar,  Cenova'da <i class="calibre3">Theatins Tarikatı</i>* için çalıştığını ve eğer Artemisia bu gün San Giorgio Kilisesi için -Cenovalı  göçmenlerin  ve  Napoli'deki  Theatin  Tarikat  pederlerinin  görev  alanı-</p>
<p class="calibre1">bir  tablo  siparişi  koparabilseydi,  bu  yeni  başarısını  da  babasının  yeteneğine borçlu  olacağını  unutmamak!  Pederlerin  ondan  istediklerinin,  Orazio'nunkiyle aynı  konuda  olduğunu  belirlemek:  Bu  bir   <i class="calibre3">Annonciation</i>.**  Artemisia'nın kompozisyonunu  tuvale  aktarmakla;  Meryem'in  ve  Cebrail'in  yerlerini değiştirmekle  yetindiğini  ortaya  çıkarmak.  Dekoru  ortadan  kaldırarak,  jestleri dramatize ederek, paletteki renkleri iyiden iyiye koyultarak, tablosunun içeriğinin her  tür  dinsel  duygudan  arındırılmış  olduğunu  kabul  etmek!  Orazio  Gentileschi uzakta  yaşıyor,  uzaklarda  çalışıyordu.  Dalkavukça  övgüler  dizmesi  bir  işe yaramıyordu.  Buna  karşılık  Artemisia  Napoli'de  oturuyor  ve  kentteki  tüm siparişleri  silip  süpürmekle  ortalığı  tehdit  ediyordu...  "Bayan  Gentileschi,  bir efsane!"  Karşıtları  isyanları  oynuyorlardı:  "Sahteci!  Sadece  ve  sadece İspanyolların  şiddetten  aldıkları  zevki  pohpohlayan  bir  düzenbaz!.."  Sakallı Kadın'a,  Topal  Cüce'ye  ve  Artemisia  Gentileschi'nin  Kendi  Portresi'ne bayılıyorlardı.</p>
<p class="softbreak"> </p>
<p class="calibre1"><i class="calibre3">* Theatins Tarikatı: 1525'de İtalya'da kurulmuş bir tarikat. </i></p>
<p class="calibre1"><i class="calibre3">** Annonciation: Hıristiyan inancına göre Cebrail'in Meryem'e gebe kalacağını önceden bildirmesi. Bu olayı</i> <i class="calibre3">anmak için kiliselerde düzenlenen törenlere verilen ad. </i></p>
<p class="calibre1">  "Madem ki öteki sanatçılarla konuşmuş, o halde, Napolili işverenin kötü niyetli oluşuna hiç şaşmıyorum artık" diye yazıyordu ressam Lanfranco bir Roma sanatı tacirine.  "Tablomu  gözleri  önüne  sererek,  sizin  bildiğiniz  kişiye  gösterdikten sonradır ki şaşırmıyorum artık; Monsenyör daha sonra buna bir şaka, bir komedi derse şaşmam, sanki bir kadın tarafından yapılmış gibiymiş," diye sürdürüyordu yazısını,  Napoli'de  en  sivri  dili  geçinen  Lanfranco...  "Eğer  benim  yapıtım  bir kadının elinden çıkma ise, bunun hemen farkına varılacağını söyledim: Çünkü ona üç kat daha pahalıya malolurdu."</p>
<p class="calibre1">"Bir  kadın  neler  yapmayı  becerir,  göstereceğim  sizlere."  diye  karşılığını yapıştırıyordu  Artemisia  da...  Ne  ki,  başarıları  her  zaman  onu,  yeni  ve  daha korkunç  bir  rekabet  ortamına  atıyordu.  Fırçası  güç  kazanmış  ve  eşsizleşmişti.</p>
<p class="calibre1">Herkese  Herkese  örnek  olmuş,  halk  arasında  sanatçı  olmayı  moda  haline getirmişti. Artemisia Gentileschi Napoli'de öylesine çok çalışmıştı ki, başkalarıyla eşit  olmak,  işte  bugün  şantiyelerini  hemcinslerine,  benzerlerine  karşı savunmak zorunda  kalıyordu.  Ressam  Lanfranco,  kadınların  gerçekleştirdiği  tuvallerin ötekilerden  üç  kat  daha  fazla  paraya  gittiğini  öne  sürerek  olayı  az  buçuk abartıyordu! "Pislik, müstehcen!" diye özetliyordu sözlerini.</p>
<p class="calibre1">Artemisia'nın, böylesi bir yargıdan ve yalnız koleksiyoncu kaprisiyle yaşayan bir grubun içinde sıkışıp kalmaktan korktuğu kadar vardı.</p>
<p class="calibre1">Kuşkusuz,  kendisi  için  "Bir  kadın  yüreğinde  Sezar'ın  Ruhu"  olarak  öneride bulunsa da, yalınlığına çok önem veriyordu. Yeteneğinin garipliği, başarısının en etkileyici yardımcı öğesi olup çıkıyordu.</p>
<p class="calibre1">Kıskançlığı  keşfediyor  ve  kendinden  daha  genç  kadınlardan  çekiniyordu.</p>
<p class="calibre1">Özellikle, bir ressam kızı olan -aynı kendisi gibi-ve Massimo Stanzione ile çalışan -yine  aynı  kendisi  gibi-Anna  de  Rosa  adlı  bir  hanım,  kilise  sarımlarına  tablo yapmak için halktan sipariş alıyordu!</p>
<p class="calibre1">Sanatları, kuşkusuz kıyas kabul etmezdi! Anna de Rosa, kendisini onun işlerine mesenleri  yanında  kefil  gösteren  Stanzione  sayesinde  ancak  Napoli'de  başarılı olabiliyordu.  Artemisia  ise  onu  küçük  görüyordu.  Korku  ve  kıskançlık,  Napolili sanatçılara özgü bu iki özellik, onlara da mı bulaşmıştı?</p>
<p class="calibre1">Neyse  ki  Artemisia'nın  rakibi  kadın  ressamın,  kendisini  Stanzione  ile aldattığından  kuşkulanan  ressam  kocası  tarafından  öldürülmesi  onu rahatlatmıştı. Anna de Rosa ancak bu değişik türden ölümü nedeniyle anılacaktır.</p>
<p class="calibre1">Oysa ki durum, geleneklerin acı sonucundan başka bir şey değildir.</p>
<p class="calibre1">Bu türden ün kazanmanın bedelini fazlasıyla biliyordu Artemisia Gentileschi!</p>
<p class="calibre1">İki  kızını  da  sanatıyla  ilgilenecek  biçimde  eğitmişti,  ama  onları  yalnızca  hanım işlerinde  destekliyor  ve  en  azından,  atölyeye  gelip  giden  diplomat  ortamından uzak tutuyordu. Geçmişteki deneyimleriyle dersini almış olduğundan, Artemisia, Tassi gibi heriflerin tavlamalarından uzak tutuyordu onları. Küçük Francesco'nun, Conception Manastırı'nın  rahibeleri  arasında  yüksek  soylu  sınıftan  genç  kızlarla bir  arada  yetişmesini  sağlıyordu.  Ayrıca  kendisiyle  birlikte  oturan  dünya  tatlısı Prudenzia'ya  da  müzik,  dans  ve  davranış  dersleri  aldırtıyordu.  Genç  kız  yirmi yaşına varıyordu...</p>
<p class="calibre1">Ama  Artemisia  -aynı  bir  zamanlar  Orazio'nun  yaptığı  gibi-ortaya  çıkan  her fırsatı geri çeviriyordu. O da aynı babası gibi, kızından ayrılmayı göze alamıyordu.</p>
<p class="calibre1">Koca  adaylarının  hiçbiri  kızına  lâyık  gibi  gözükmüyordu.  Ya  servetleri  yetersiz kalıyor,  ya  da  evleri  o  denli  görkemli  olmuyordu...  Annesinin  aynı  yaşlardayken yaptıklarının  tersine,  Prudenzia  evlenmek  istemiyordu.  Hiç  acele  etmiyordu.  Bu konuyu  kafasına  taktığı  yoktu.  Yine  de,  yedi  yaşından  bu  yana  aynı  lâfları yineleyip duruyordu annesine:</p>
<p class="calibre1">- Ne diye inat ediyorsun? Napoli'de mutlu değilsin...</p>
<p class="calibre1">1637  yılının  Temmuz  ayında,  Francesca  Gentileschi  bir  kez  daha,  I.  Charles adına  ablasını  davet  etmeye  geliyordu.  Ona  özellikle,  Rubens  ve  Van  Dyck'a İngiltere Kralı tarafından yeni bir soyluluk unvanı verildiğini anlatıyordu... Neden Majesteleri aynı şeyi baba-kız Gentileschi'ler için de yapmasındı ki?</p>
<p class="calibre1">Francesca,  Savoie  Dükü  ve  İngiltere  Kralı'nın  onu  yeni  yeni  tablolar  bulup satın alsın diye gönderdikleri Ligurya'dan geliyordu. Orada, Resim 'in Simgesi'ni ve Artemisia Gentileschi 'nin Kendi Elinden Portresi'ni elde etmişlerdi. Bu tuvali, 1631'de Alcala Dükü Sevilla'ya dönerken, gemiye, yanına almıştı. Ama daha sonra Avusturya'daki  yüksek  görevine  giderken  onu  da  birlikte  götürmüştü.  Sabık Napoli Genel Valisi 28 Mart 1637 günü Villach'da hayata gözlerini yummuştu. Bu cenaze,  Artemisia'nın  kızını  bir  baba  şemsiyesinden  yoksun  bırakıyordu.  Alcala Dükü'nün  vasiyeti  otuz  bir  duka  altına  kadar  bir  borcu  tanıyordu.  Bu  inanılmaz bir rakamdı! Cenazesinin ertesi günü, ona kredi vemiş olanlar tablolarından yüz otuzunu  Cenova'da  açık  artırmaya  çıkarmışlardı  ki,  bu  tabloların  çoğu  onun  en sevdiği sanatçıların elinden çıkmaydı.</p>
<p class="calibre1">-Resim'in  Simgesi'ni  İngiltere  Kralı'na  doğrudan  kendin  götür,  diye bastırıyordu  Francesco.  Modeli,  konusu,  yapanı  sensin.  Seni  burada  tutan  ne?</p>
<p class="calibre1">Evet, kuşkusuz, Napoli soylu sınıfı için çalışıyorsun. Arna sen hiçbir hükümdarın ressamı  olmadın.  Tamam,  Monterrey  Kontu'na  satıyorsun  yapıtlarını.  Ama  her şeyi  fırçanın  gücüyle  elde  etmek  zorundasın  sen!  İspanya  savaşa  giriyor.</p>
<p class="calibre1">Fransa'ya karşı mücadele  sürecek gibi. İki-Sicilya Krallığı'nın kasaları boşalacak.</p>
<p class="calibre1">Napoli, talan  edilmekten kurtulamayacak. Peki, tüm bunlar olduğunda kızlarınla yaşamını sürdürmek için ne yapacaksın?</p>
<p class="calibre1">Artemisia'nın  Prudenzia  için  yeni  soylular  sınıfından  bir  üye  ile  yaptığı görüşme  onu  neredeyse  beş  parasız  bırakacaktı.  Evlilik  kontratının imzalanmasında bir seferde ödeyeceği çeyiz parası onu parasal yönden neyi varsa alınmış durumda bırakacaktı. Çok üzgündü. Ve çok yalnız.</p>
<p class="calibre1">-  Öte  yandan  başka  görevlerin  de  olacak,  diye  üsteliyordu  Francesco.  Başka başka  işlerin.  Yeniden  bir  başka  çeyiz  parası,  ikinci  kızının  drahomasını biriktirmek. Bakarsın ona İngiltere'de bir koca bulursun, neden olmasın? İngiltere barış demek, diyerek vurguluyordu. Bir tablonun güzelliğinin tadına varmak için devlet  işlerini  daha  sonraya  bırakan  bir  hükümdar,  sanatçılarına  hayran  kalan, onları barındıran bir meşen bulacaksın...</p>
<p class="calibre1">Peki,  Artemisia'yı  Napoli'de  kim  barındıracaktı  peki?  Sonuncu  meşeni Monterrey  Kontu  bavullarını  topluyordu.  Görevi  sona  ermişti.  Alcala  Dükü  gibi, İspanya'ya  yirmi  dört  kasa  götürmüyordu,  Napoli  ve  İtalya'dan  topladığı hazinelerle yüklü tam kırk gemi götürüyordu!..</p>
<p class="calibre1">-  Şimdi  her  şeye  yeni  baştan,  yeni  gelenle  başlamalısın,  diyerek  yakınıyordu Francesco.  Yedi  yıllık  mücadele!  Genel  Vali'nin  yeni  çevresini  etkilemeye baştan başlamak...  İspanyolların  yanında  kendini  göstermeye  çabalamak,  onların Roma'dan getirtecekleri sanatçılar karşısında kendini kabul ettirmek... Peki, kim bilebilir,  ya  bu  kez  rakiplerinin  darbelerinden  kurtulup  başarı  elde  edemezsen?</p>
<p class="calibre1">Oysa Londra'da...</p>
<p class="calibre1">Londra'da, Orazio'nun çalışmaktan canı çıkıyordu. Kızının yardımı olmaksızın yapıtını hiçbir zaman bitiremeyecektir! Francesco, Artemisia'ya babalarının artık büyük  işlere  girişemeyecek  yaşta  -74  yaşında-olduğunu  ve  ne  gücünün  ne  de yüreğinin kaldığını hatırlatıyordu.</p>
<p class="calibre1">Orazio'nun,  kızını  ölmeden  önce  son  bir  kez  bir  daha  görmeyi  arzuladığını söylüyordu.  Yaşlı  sanatçı  bu  son  arzuyu  yerine  getirmesi  için  kızına yalvarıyormuş. Artık, kavuşma, birleşme anı onlar için gelip çatmışmış.</p>
<p class="calibre1">Tam yirmi beş yıldır ayrılar! Orazio, Artemisia'nın yalnızca tek bir tablosunu mu  seyretmişti?  Onun  yapıtının  büyüklüğünü  ve  önemini  ölçüp  biçmiş  miydi?</p>
<p class="calibre1">Yirmi  beş  yıldır  tablolarının  her  birinin  önünde  hep  şu  soruyu  sormuştu Artemisia  kendi  kendine:  "Acaba  babam  bu  konuda  ne  düşünürdü?"  Kuşkulan zaman içinde giderek artmıştı.</p>
<p class="calibre1">İşine  ilişkin  bu  güvensizlik,  başarılarla  yatışmış  değildi.  Kaygı,  bütün  yaratı gücünü sarmıştı. "O ne derdi acaba?"</p>
<p class="calibre1">Artemisia,  Francesco'nun  ona  bıraktığı  İngiltere  Kralı'na  ait  bir  tablosunu inceliyordu: Işık  içinde  bir resim  sehpasında  kurumlanıyordu.  Resim'in  Simgesi.</p>
<p class="calibre1">Yedi yıllık eski bir yapıt.</p>
<p class="calibre1">Artemisia onu Napoli'ye yeni geldiği günlerde yapmıştı. Bunu, o günkü Romalı meşeni,  Süvari  del  Pozzo'ya  yapıyordu.  Boyutlarını  da  belirleyerek  sipariş</p>
<p class="calibre1">vermişti  Artemisia'ya,  Ünlü  Kişiler  Galerisi'ne  koyacaktı.  Ama,  dal  Pozzo  sabırla beklemek zorunda kalacaktı, zira Artemisia bu tabloyu, İspanya Kralı'nın ressamı Diego  Velasquez'e  göstermeyi  düşünüyordu.  1630  yılı  kış  aylarında,  Napoli'den geçen  Velasquez,  Artemisia  Gentileschi  ile  aynı  zamanda,  IV.  Philippe'in  Reale Sarayı'nda Akala Dükü'nün evinde oturan kız kardeşi İmparatoriçe'nin portresini yapmaktaydı. Genel Valinin, İmparatoriçe'nin portresine pek az ilgi göstermesi ve umursamazlığı  ona  pahalıya  patlamıştı,  ama  Akala  Dükü  yine  de  Resim'in Simgesi'ni satın almıştı. Her ne pahasına olursa olsun, bunu istiyordu!</p>
<p class="calibre1">Kimselerin malını çalmadığını söyleyerek tabloyu ele geçirmişti: Bu durumda Artemisia Süvari del Pozzo için bir kopyasını daha yapacaktı.</p>
<p class="calibre1">Önünde  bir  ayna  gibi  duran  tuvale  yaklaştı.  Büstün  yüzü  tıpkı  kendisini yansıtmaktaydı. Görüntüsünde ve alışkanlıklarında, yıllar geçmesine karşın çok az bir değişiklik olması onu rahatlatıyordu.</p>
<p class="calibre1">Yine  hâlâ  eskisi  gibi,  çok  uzun  fırçaları,  kıl  ucuna  yakın  yerinden  tutuyordu.</p>
<p class="calibre1">Hâlâ  giysi  kollarını  dirseklerine  dek  sıvıyor,  dantel  kısmını  kolunun sokabildiğince  yukarısına  dek  kıvırıyordu.  Hâlâ  o  aynı,  lekeli  kahverengi  önlüğü ve dikdörtgen paleti kullanıyordu...</p>
<p class="calibre1">Renkleri  aynı  düzende  sıralıyordu:  Beyaz  renk  başparmağa  yakın,  sonra kırmızı,  kahve,  daha  sonra  da  yeşil.  Tıpkı,  babasının  ona  öğretmiş  olduğu düzende.  Ancak  babası  bu  portresi  hakkında  ne  düşünürdü?  Esin  Perileri Pavyonu'nda,  Kardinal  Borghese'e  kızını  takdim  ettiği  gün  ona  armağan  ettiği, ucunda  sallanan  mask  biçimli  boncuğu  ile  boynuna  taktığı  altın  zinciri tanımazdan  gelebilir  miydi?  Ya,  doreli  giysisini?  Dağınık  saçlarını?  Sanatçıların kullanımı için yapılan ikonoloji el kitaplarında tanımlandığı biçimdeki gibi resimi simgeleyen alegorideki bütün özellikleri?.. Peki, gizini yalnız kendisinin bildiği şu altın  parıltılı  yeşile  ne  derdi?  Ya  drape  çalışmaları  için?  Alnına  vuran  ışığı  ve giysisinin  açık  yakasından  görülen  teni  üzerindeki  kolyesini,  ve  kolyenin  ten üzerine  düşen  gölgesini  vermek  için  başvurduğu  küçük  dokunuşlardaki  ustalığı fark  edebilecek  miydi  babası?  Bütün  tuvali  yukarıdan  aşağıya  bölen,  ayıran büstünün  köşegensi  yayılımı  içinde  verilen  kompozisyonunu  beğenecek  miydi?</p>
<p class="calibre1">Kendisini yarı profilden vermek isteyen Artemisia, önüne dik açı yapacak biçimde büyük  bir  ayna  yerleştirmek  zorunda  kalmıştı.  Kendilerini  halka  parlatılmış</p>
<p class="calibre1">görüntüleriyle sunan çoğu sanatçının tersine, resim sehpalarının önüne kurulmuş, güzel  giysiler  içinde,  gözleri  seyirciye dönük  biçimde  veren  ressamların tersine, Artemisia,  -ayakta,  tam  iş  üstü  yakalanmış  gibi-tablonun  tümü  boyunca dikiliyordu  aşağıdan  yukarıya.  Halka  bakmıyordu,  modeli  üzerine,  aynalarda yansıyan  kendi  görüntüsüne  eğilmekteydi.  Başı,  bedeninin  üst  bölümü  devinim halinde,  yaratısına  eğiliyordu,  kollarını  paletiyle  tuvali  arasında  iyice  açmış  bir konumda, saçları dağınık, göğsü alabildiğine açık. Savaşır gibi resim yapıyordu.</p>
<p class="calibre1">Orazio Gentileschi, kızının -gerçekte de olduğu gibi-resmi ölümsüzleştirmeye kalkıştığını kabul edebilecek miydi? Bu bir savaş, maddeye karşı savaştı. Bedensel bir savaş, biçim ve düşünce ile beden bedene savaş.</p>
<p class="calibre1">Artemisia'nın  atölyesi  her  ay  onlarca  tablo  çıkarıyordu.  Kendi  zevklerinden çok, parayı verenlerin isteklerine göre resim yapıyordu. Her tür tekniği ustalıkla deniyordu. Resmi, karanlık ve dramatik olabiliyor, "Napoli tarzı", renkli ve pırıltılı "Floransa  tarzı"  ya  da  "Romalı,  Caravaggio  tarzı  olabiliyordu."  Atölye  sahibi olarak,  elinin  altında  bir  çırak  ordusu  vardı.  Aralarından  en  yeteneklisi  Viviano Codazzi, dosdoğru Ro-ma'dan, Corso Sokağı'ndan, Artemisia'nın da ustası olan bir atölyeden geliyordu: Agostino Tassi'nin atölyesinden.</p>
<p class="calibre1">Geçmiş zamanın yumağını, yaşamının iplerini kendi ellerinde tutuyordu.</p>
<p class="calibre1">"Ama  ben  büyük  kızımı  evlendirmek  zorundayım,"  diye  yazıyordu  Cassiano del Pozzo'ya. "Bu evlilik işinden yakamı kurtarır kurtarmaz, Roma'ya, doğduğum kente, dostlarımı görmeye, mesenlerime hizmete gelebilmeyi umuyorum."</p>
<p class="calibre1">En  çılgın  bahislergi  kazanmakla  övünen,  olgunlaşma  yolunda  bir  kadının özlemiydi bu.</p>
<p class="calibre1">"Kocam öldü mü, sağ mı, bana bildirme lütfunu gösterebilir miydiniz acaba?"</p>
<p class="calibre1">diye soruyordu aynı mektupta.</p>
<p class="calibre1">Pişmanlık mı? Vicdan azabı mı? Ya da geleceğe yönelik, yalın bir soru mu bu?</p>
<p class="calibre1">Bu  evliliğin  sonuçlanabilmesi  için  Artemisia  Prudenzia'nın  babasının  onayını gereksinmektedir.</p>
<p class="calibre1">"Napoli'de  daha  fazla  kalmak  istemiyorum  artık"  diye  itirafta  bulunacaktır, Floransalı dostu, Medicis'lerin grandükalığında devle't kâtibi olan Andrea Cioli'ye.</p>
<p class="calibre1">"Artık burada dolaşan savaş söylentileri nedeniyle, yaşamın pahalı oluşundan ve ayakta kalabilmenin zorlukları yüzünden kalmak istemiyorum...</p>
<p class="calibre1">Soluksuz kalıp tıkanan bir ressamın yorgunluğa, tükenişi miydi bu?</p>
<p class="calibre1">Sallanan  sandalyesinde  oturduğu  yerde  annesine  sânlan  Prudenzia  fısıltıyla konuştu:</p>
<p class="calibre1">- Beni bırakma, yalvarıyorum sana!</p>
<p class="calibre1">Kutsal Cuma gecesi, her iki kadın da Solitaria Kilisesi keşişlerinin dinsel tören alayını izliyorlardı. Onlara sunulan onur bütün Napoli'nin bakışlarını üzerlerinde topluyordu.  Hanımefendilerin  arabaları  sokakta,  şurada  burada  durmuşlardı.</p>
<p class="calibre1">Siyah atların koşulduğu, siyah perdelerle süslü, siyah tüyler takılı arabalar boylu boyunca  Toledo  Caddesi-'nin  iki  yanına  sıralanmıştı.  Arabalar  dört  kilometre boyunca  aralıksaz  dizilmişlerdi;  arabaların  iki  kapısında  da  altı  acemi  askerin tuttuğu  büyük  meşaleler,  pencere  karelerinden  ayrılan,  uzayıp  giden  kadın siluetlerini aydınlatıyorlardı. Bu ışıklı yolda, pudralanmış yüzleriyle, İsa'nın yasını tutan  dulların  solgun  yüzlü  hayaletleri  çıkıyordu  ortaya.  Kadınlar  karalar içindeydiler; ama altın sırma çizgili siyah giysiler içinde, yaka ve kulaklar değerli taşlarla  yüklü,  saçlan,  altın  renkli  fistoları  alınlarına  düşen  kan  kırmızısı  dantel şallarla  örtülüydü.  Süvariler  dörtnala  tekrar  tekrar  önlerinden  geçiyordu.</p>
<p class="calibre1">Kucaklarına küçük çiçek demetlerini andıran şekerlemeler ve badem ezmesinden yapılmış minicik kuru kafalar atıyorlardı.</p>
<p class="calibre1">Bu dinsel alay, İspanyollardan geçen âdetlere göre düzenleniyordu.</p>
<p class="calibre1"><i class="calibre3">İsa'nın Çilesi Gecesi</i>*, kendi uluslarına özgü dinsel tiyatro adı verilen oyunları sergiliyorlardı,  renk  renk  boyanmış,  Romalı  ya  da  Yahudi  giysileri  içinde,  öfkeli yüzleriyle doğal büyüklükte tahta heykeller, İsa'ya küfürler ediyor, onu dövüyor, tartaklıyor, taşlıyorlardı.</p>
<p class="softbreak"> </p>
<p class="calibre1"><i class="calibre3">* İsa'nın Çilesi Gecesi: La Passion du Signaur. </i></p>
<p class="calibre1">Solitaria  rahipleri,  kahverengi  kukuletaları  altında  gizlenerek,  bu  azap temsilcilerini taşıyorlardı. Korkunç yükleriyle ağır ağır, büyük bir dinginlik içinde, koca mumların arasında ilerliyorlardı.</p>
<p class="calibre1">İspanyollar  her  yıl  Napoli'ye,  bu  dinsel  tiyatro  oyunlarını  sergileyecek  on  iki önemli  kişiyi  davet  ederlerdi.  Böylece,  kentin  büyük  İtalyan  ailelerinin başkanlarını,  eski  evlerin  temsilcilerini  onurlandırmış  oluyorlardı.  1638  yılının Nisan ayında, Sinyora Artemisia'ya ve hanesine ricada bulunmuşlardı. Otuz kadar insan  -öğrencileri,  çıkarları,  hizmetkârları-onun  kürsüsü  ardında,  beyaz,  büyük mumların arasından geçerek gidiyorlardı.</p>
<p class="calibre1">- Ne diye gidiyorsun ki? diye yineledi Prudenzia.</p>
<p class="calibre1">Çuha kumaş kaplı sallanan koltuğun bulunduğu küçük odanın içinde karşılıklı oturmuş, iki kadın büyük bir içtenlikle birbirlerinin ellerini tutuyorlardı. Uzaktan gelen boru sesi, çarmıh tepesine dek, işkence görecek olanların ağır yürüyüşünü bildiriyordu.  Sonra,  çok  yakınlarından  düzenli  ritm  sesleri  geliyordu:  azap içindekilerin sırtlarına inen kırbaçların şakırtısı.</p>
<p class="calibre1">İspanyollar, bir dağılıp bir toplanarak, yürüyüşü bir kesip bir başlatan iki insan alayını parayla tutmuşlardı. Adam başı on beş para... Parayla tuttukları insanların sırtlarında  açtıkları  dikdörtgen  biçiminde  bir  delikten,  akan  kanlan  ve  oluşan yaralan  gözler  önüne  sererek,  çıplak  tenlerini  gösteren  cübbe  ve  kukuletalarla donatıyorlardı.  Ayrıca  azap  için  çivili  kırbaç  isteyenlere  İspanyollar  yirmi  para veriyorlardı.</p>
<p class="calibre1">- Niçin bu yolculuğa kalkışıyorsun? diye inatla soruyordu Prudenzia.</p>
<p class="calibre1">Genç  kadın  henüz  bir  ay  önce,  güçlü  bir  hukukçu  ailenin  mirasçısıyla evlenmişti.  Düğün  töreni  her  yönüyle,  Artemisia'nın  Roma'da,  Santo  Spirito  in Sassia  Kilisesi'ndeki  nikâh  törenine  taban  tabana  zıttı.  Çeyiz  sepeti  ve  bohçası, nişanlı  kızın  evinde  bir  haftaya  yakın  serili  kalmış  ve  ressam  takımı  daha  uzun süre  sanatçının  kızına  verdiği  kumaşları,  mücevherleri,  altın  kaplama  ve  gümüş</p>
<p class="calibre1">eşyayı konuşacaktı.</p>
<p class="calibre1">- Yalvarırım gitme...</p>
<p class="calibre1">-  Geri  döneceğim,  dedi  mırıltıyla  Artemisia.  Prudenzia'nın  elini  göğsüne götürdü. "Tanrı huzurunda yemin ediyorum, Napoli'ye geri döneceğim."</p>
<p class="calibre1">- Peki, ya kız kardeşim?</p>
<p class="calibre1">- Ona dikkat edip gözeteceğinden eminim. Vasiyetimde ona...</p>
<p class="calibre1">- Francesca'yı burada bırakmayı mı düşünüyorsun? diye sordu Prudenzia.</p>
<p class="calibre1">Elini çekti, yirmi yaşın verdiği ilk isyankâr devinimdi bu. Annesinin gözlerinde biriken yaşı görmedi.</p>
<p class="calibre1">-  Başka  ne  yapabilirim?  diye  sordu  Artemisia.  "Savaş  ve  veba  bütün  yolları kesiyor.  Napoli'den  gemiye  binmek  gerekiyor.  Francesca'yı  böylesi  bir  tehlike içine nasıl atarım?"</p>
<p class="calibre1">-  Dün  akşam  yemekte,  kocam  bana  Türk  korsanlanndan  söz  etti,  savaş</p>
<p class="calibre1">ortamından yararlanıp İspanyol gemilerini tutsak alıyorlarmış.</p>
<p class="calibre1">- Korkmadığımı mı sanıyorsun?</p>
<p class="calibre1">- Kız kardeşim... Onu Napoli'de bırakma!</p>
<p class="calibre1">-  Peki  ya  barbarlar  bizi  ele  geçirirse?  Onun  için  böylesi  bir  tehlikeyi  göze alamam!</p>
<p class="calibre1">- Benim için tehlikeleri göze aldın ama, diye yanıtladı genç kadın kuru bir ses tonuyla.</p>
<p class="calibre1">Kaygı  ve  şaşkınlık  dolu  bir  bakışla  kızına  baktı.  Bu  tümceyi  nasıl yorumlayacağını, bilemiyordu. Prudenzia, şimdiye kadar yaptıkları  yolculukların sıklığı  nedeniyle  sitem  mi  ediyordu  acaba?  Demek  ki,  kızının,  baş  başa  geçen yolculukları her şeyden çok sevdiği düşüncesinde yanılmıştı.</p>
<p class="calibre1">"Ama  ta  İngiltere'ye  götürmedim  ya  seni,"  diyerek  savundu  kendini,  "olsun, seni sapkınların yanına götürmedim ki!"</p>
<p class="calibre1">-  Tanrı  bilir,  ne  zaman  varırım  Londra'ya,  diyerek  iç  geçirdi  Artemisia.  Kaç gün, kaç ay sonra... Kuşkusuz, Cenova'da, Marsilya'da, dururuz... Yabancı ülkelerin verdiği  sağlık  belgelerinin  geçersiz  olduğu  söyleniyor.  Bulaşıcı  hastalık korkusuyla,  tüm  kentler  yolculan  surlar  dışında,  karantina  yerlerinde alıkoyuyorlarmış. Her limanda kırk gün kalmaya zorlanacak olursam...</p>
<p class="calibre1">- Gitme! diyerek onun sözünü kesti genç kadın. Bu, maceraya atılmaya gerek yok!</p>
<p class="calibre1">Artemisia'nın yüzü acılı bir ifadeyle gölgelendi.</p>
<p class="calibre1">- İntihara kalkışsan, belki de gitmezdim.</p>
<p class="calibre1">- Tanrı bana ne derse onu yaparım, diye yanıtladı sakin sakin. Prudenzia bir an sessiz durdu, sonra devam etti: "Sonra kocam bana ne buyurursa onu."</p>
<p class="calibre1">Annesinin  yüzünden  bir  gülümseyiş  gelip  geçti:  Prudenzia  hep  başka  bir dünyaya  ait  olmuştu!  Eğer  genç  kocası  ölse,  hiç  kuşku  yok,  Prudenzia  Napoli âdetlerine  göre,  bütün  saçlarını  keserdi;  güzelim  saçlarını  mezar  çukuruna  atar, kahverengi  bukleleriyle  ölünün  yüzü  çepeçevre  sarılırdı.  Saçları  yeniden  uzayıp beline varmaya dek merhum kocasına 'sadakatini' gösterirdi. Tam da göreneklere uyan biçimde...</p>
<p class="calibre1">Artemisia  kızının  geri  çektiği  elini  sevgiyle  avcuna  aldı,  uzun  uzun  inceledi.</p>
<p class="calibre1">İsa'nın  dul  karısı  kılığında,  Prudenzia  böyle  ne  kadar  da  güzeldi!  Yas  giysileri tenine  yakışıyordu.  Başındaki  şu  kırmızı  örtü,  onu  soylu  sınıf  kadınlarına benzetmişti.  Artemisia  böyle  olsun  istemişti.  Prudenzia'nın  evlenmesi,  yüksek sosyeteye yerleşmesi, Napoli'de giderek önem kazanan yeni soylular düzenindeki yeri, ana-kızı ayırıyordu. Toplum içinde sizli bizli konuşuyorlardı.</p>
<p class="calibre1">Prudenzia gözlerini yere indirdi. Çok uzun, çok sevgili bir bakışla, Prudenzia, kendisini  son  kez  seyreden  birinin  derin  sevgisini  hissettiği  sanısına  kapıldı.</p>
<p class="calibre1">Artemisia da bakışlarını hemen öte yana çevirdi.</p>
<p class="calibre1">Sessiz ve dayanıklı, ana-kız aynı düşünceleri paylaşıyorlardı.</p>
<p class="calibre1">Francesco  Gentileschi'nin  gidişini,  sembolik  devinimini  düşünüyorlardı: Resim'in  Simgesi,  Artemisia  Gentileschi'nin  Kendi  Portresi  başlıklı  tabloların Napoli'de  bırakılışı.  Kuşkusuz,  ablasını  bir  oldu  bitliyle  karşı  karşıya  bırakmaya çabalıyordu.  Ablası,  kendisini  etkilemeye  çalıştığını  anlamıştı,  ama  henüz  pes etmemişti.  Portreyi  asıl  sahibine de  geri göndermemişti.  Her şeye  karşın  ortaya sayısız  fırsat  çıkmıştı,  çok  sayıda  İngiliz  tüccar  Napoli'ye  demir  atıyordu, Artemisia'nın kaçırdığı fırsatlar.</p>
<p class="calibre1">1638 yılı kış sonu, işleri şöyle bir yoluna koymakla yetinmişti.</p>
<p class="calibre1">Prudenzia'nın evliliğini kesinleştirmiş, kendilerine parasal destek sağlayanlara borçlu  olduğu  tuvalleri  tamamlamış,  ajanlarından  parasını  tahsil  etmişti.</p>
<p class="calibre1">Noteriyle  uzun  uzun  görüşmüş,  birlikte  bütün  mal  ve  mülkünün  miras ayrıntılarını da belirleyerek listesini yapmışlardı.</p>
<p class="calibre1">Kızları,  Artemisia'nın  çok  uzun  süredir  bir  yolculuk  planladığından kuşkulanmışlar mıydı hiç? Prudenzia daha çocukluğundan beri, onu çözmeyi, onu anlamayı kendine görev saymıştı: onu koruma, ikna etme, ona uzun uzun öğütler vermek gibi... Prudenzia daha küçük bir kızken, sarsalayan sorular bulup sorar ve tekdüze  bir  sesle,  bazı  durumların  yarattığı  sıkıntıyı  kısaca  anlatıverirdi.</p>
<p class="calibre1">Artemisia'nın  birden  sessizleşmesi,  katılaşması,  sakinmiş  gibi  gözükmeye çalışması  gibi  herhangi  bir  belirti  sezdiğinde  Prudenzia  hemencecik  annesini sarsan  kaygıları,  şüpheleri  ortaya  koyabilmişti...  Bu  yolculuğun,  bu  kaçınılmaz ayrılığın  tehdidini  önceden  hissetmişti.  Artemisia'nın  susması,  kimseyle konuşmaması  sıkıntısını  biraz  olsun  hafifletiyordu.  Evlenmesinden  bu  yana kızıyla  arasına  mesafe  koymuştu.  Ona,  toplumda  geçerli  olan  deyimle "yavrucuğum"  diye  sesleniyordu  ve  onunla  konuşurken  sevimli  ve  özverili tavırlar göstermeye özen gösteriyordu: Anne, ipin ucunu artık kaçırıyordu.</p>
<p class="calibre1">Prudenzia  ondaki  umursamazlık  inanmayacak  kadar  annesini  iyi  tanıyordu.</p>
<p class="calibre1">Açıkçası,  davranış  biçimi  bir  kaçıştı  ve  İngiliz  müzisyenden  ayrıldığı  sıralar Artemisia'nın mizacını, ele avuca sığmaz buluyordu.</p>
<p class="calibre1">Öyle  ki,  annesinin  bile  isteyerek  kendine  reva  gördüğü  bir  ayrılıktı  bu!</p>
<p class="calibre1">Prudenzia,  annesinde  soğuk  bir  tavırla  ertelediği  mücadeleyi  takdir  ediyordu: Venedik'te  Artemisia'nın  acısını  tanık  olmamış  mıydı?  Nicholas  Lanier'yi  terk edişindeki büyük acısını, parçalanışını görmemiş miydi? Çocuk o zaman her şeyi anlamıştı. Şimdi de bu yeni projesi için, bu yeni gidiş için ortaya konan özverileri anlıyordu.</p>
<p class="calibre1">Artemisia,  Napoli'yi  pek  sevmediğini  bahane  edebilirdi,  orada  dostları, koruyucuları, yaşamı vardı. Atölyesinden ne kadar uzak kalabilirdi? Bir yıl mı? İki mi?  Beş  mi?  Bu  süre  içinde  hayranlarının,  öğrencilerinin,  çıraklarının  onu bekleyeceğini  nasıl  düşleyebilir  insan?  Daha,  Napoli'de  gözden  yiter  yitmez, rakipleri  onu  suçlamaları  ve  kötü  sözleriyle  parça  bölük  ederlerdi.  Evet,  şu  an, kızına  geri  döneceği  konusunda  yeminler  edebilir,  Kutsal  Haç  üstüne  ant içebilirdi;  ama  tek  bir  şeyden  çok  emindi:  Artık  Napoli'ye  kendisini  kabul ettirmeyi  başaramazdı.  Böyle  bir  şey  gerçekleşse  bile,  bunun  çok  güç  olacağı kesindi!</p>
<p class="calibre1">Orazio'nun çağrısına yanıt olarak, Artemisa yaşamında önemli neyi varsa terk ediyordu. Meslek yaşamına veda ediyordu. Kızlarından kopuyordu...</p>
<p class="calibre1">-  Bu  kez,  anneciğim,  kendinize  ne  olur  kötülük  etmeyiniz!  diye  yalvardı Prudenzia.</p>
<p class="calibre1">Genç kadın güçsüz ve yaralı halde, sosyetenin bu biçimde konuşmak zorunda bıraktığı, sizli bizli hitabına döndü.</p>
<p class="calibre1">- İsa sizden, ne sanatınızdan vazgeçmenizi, ne de sizin için çok değerli olanları kurban etmenizi istiyor.</p>
<p class="calibre1">Artemisia irkildi. "Siz" diye seslenmeler, ince, kibar tavırlar sadece ve sadece sesin  kendinden  emin  oluşunu  ve  ses  tonundaki  ateşliliği  daha  bir  kesinlikle vurgulamaktaydı.  Tatlı  Prudenzia,  soylu  ve  edilgen  bir  biçimde,  İsa  adına konuşuyordu ve İsa'nın yazgısını en az onun kadar iyi biliyor gibiydi: - Eğer Tanrı sizi olduğunuz gibi yaratmak istememiş olsaydı, size resim yapma yetisini  vermezdi,  sizden  evlatlarınızın  sevgisini  alırdı.  Kuşkusuz,  göreviniz  sizi babanızın başucuna çağırıyor. Ama sizi burada, çok seven kızlarınız var!..</p>
<p class="calibre1">Heyecanlanan  anne  evladının  yüzünü  inceliyordu.  Prudenzia  tutkuya,  acıya ilişkin  her  şeyi  biliyordu,  evet! Bu  soylu dilini  konuşur  gibi  yapıp,  formalitelere, göreneklere,  görgü  kurallarına  başvurması,  sadece  ve  sadece  içindeki  ateşi dizginlemek  içindi.  Artemisia  onu  hiç  anlamış  mıydı?  Bu  gece  ilk  kez,  kızının yüzünü  keşfediyordu.  Prudenzia'nın  ona  benzemediğini  nasıl  aklından geçirebilmişti?  Yanı  başında  oturan  bu  duru,  saydam,  küçük  kadında,  bu  beyaz tende,  alabildiğine  saf  bu  yuvarlak  yüzde,  bildik  bir  yüzle  karşılaşıyordu:  Kendi yüzüyle.  Prudenzia'nın  çatık  kaşı,  somurtkan  dudaklarındaki  ifade,  aynı  şiddet, aynı öfke, aynı sıcaklık. Artemisia'da, duygular, coşkular bakışları kendine kilitler, yanakları kızartırdı. Prudenzia'da ateş, içten dışa vurmaktaydı.</p>
<p class="calibre1">-  Mantıklı  ol!  diyerek,  on  yıllık  içli  dışlı  oluşun  verdiği  rahatlıkla,  onu  ikna etmeye  çalışıyordu.  Napoli'de  durmadan  şikâyetçi  olduğun  top  sesleri  ve  savaş</p>
<p class="calibre1">söylentileri, İtalya'nın kuzeyinde daha da feci! Fransa'nın batısı da, söylenenlere bakılırsa,  ateş  ve  kan  içinde.  İngiltere'ye  nasıl  geçeceksin  peki?  Eğer  şimdi, babanın  çağrısına  yanıt  verirsen,  eğer  bu  tür  bir  yolculuğa  atılmayı  seçersen, yaptığın  sadece  çılgınlık  olur!  Ayrıca,  senin  cinsinde  ve  senin  yaşında  biri  için yolculukların pek uygun düşmediğini anımsatmam gerek var mı?</p>
<p class="calibre1">Artemisia  dudaklarını  büzdü,  çok  sevdiği  evladı  ona  hakaret  ediyordu.  Karşı çıkmamayı  yeğledi.  Her  iki  kadının  da  elleri  dizleri  üzerinde,  bakışları  durağan, sessiz sedasız öylece kalakaldılar...</p>
<p class="calibre1">Anne  kendine  güvenmeli  miydi?  Prudenzia  onun  atılmayı  düşündüğü serüvenin büyüklüğünü kavramaktan uzaktı. Artemisia bütün Avrupa'yı bir uçtan ötekine geçip, Hollanda'ya ulaşmayı düşünüyordu. Orada, Orazio'nun eski meşeni Fransa ana kraliçesi Marie de Medicis ile buluşacaktı. Her yerde istenmeyen kişi olan  ve  oğlu  XIII.  Louis  tarafından  sürgüne  yollanan,  damadı  IV.  Philippe tarafından  geri  çevrilen  ana  kraliçe,  I.  Charles'dan  onu  krallığında  ağırlamasını istiyordu.</p>
<p class="calibre1">Kutsal  Cuma  alayının  sonundaki  azap  çekenler  korteji  denize  doğru  yol alıyordu. İlk dinsel içerikli tiyatro oyununun oyuncuları Reale Sarayı'nın avlusuna ulaşmaktaydı.  Sinyora  Artemisia,  kızı  ve  ailesi,  Genel  Vali'nin  büyük  evinin balkonlarında, tenteler altında yerini alıyordu. Yapmak istedikleri birazdan onları birbirinden ayıracaktı. Az bir zamanları kalıyordu.</p>
<p class="calibre1">- Eğer kesin kararım vermişsen anlarım, anlıyorum, diye içini çekti kırgın bir şekilde  Prudenzia.  Seni  kararından  caydıramam.  Seni  koruyamam,  diye  ekledi üzgün bir ses tonuyla. En azından kendine iyi bak! Londra'ya varmak için gereksiz özverilere  girerek  kendini  zorlama.  Hiç  değilse  bu  kez,  senin  için  önemli  olan insanlardan kolay vazgeçme...</p>
<p class="calibre1">Her  iki  kadın  da,  aynı  sevgi  dolu  bakışla  birbirlerine  baktılar.  Ama"  son cümleyi bir buyruk gibi söyleyiveren genç olanıydı: - Francesca'yı da beraberinde götür.</p>
<p class="calibre1">Bazen  katır  sırtında,  bazen  arabada,  bitli  hanlann  pis  şiltelerinde  ve karantinaya  alınan  yolcuların  yığıldığı  saman  yataklarda,  onca  insanın  arasında Artemisia  peşinden  bir  de  on  bir  yaşında  bİr  kız  çocuğunu  sürüklüyordu.  Aynı, Orazio'nun  bir  zamanlar,  o  tam  kızı  yaşındayken  Albains  dağlarında,  kiliselerini süslediği  manastırların  ırak  odalarında  Artemisia'yı  beraberinde  sürüklemesi gibi...</p>
<p class="calibre1">1638 yılı Ekim ayında, dört ay süren başıboş bir göçebelik sona erdiğinde, ana kız,  La  Haye'de,  Marie  de  Medicis'nin  filosundan  bir  gemiye  bindiler.  Bir  yığın rahip,  papaz  ve  hizmetkârlar  eşliğinde,  Artemisia  Gentileschi  İngiltere'ye  doğru yelken açıyordu.</p>
<p class="whitespace"> </p>
</body>
</html>
