<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre32 sigil_not_in_toc"><span class="calibre9"><br class="calibre10" /></span></h3>

  <div class="calibre22">
    <span class="calibre16"><br class="calibre19" /></span>
  </div>

  <h2 class="calibre8 sigil_not_in_toc"><span class="calibre9">3. BÖLÜM</span></h2>

  <h3 class="calibre32 sigil_not_in_toc"><a class="title" id="bookmark3"></a><span class="calibre34">KÖKENLER</span></h3>

  <p class="calibre25">İslamiyet’in doğuşu, kurucusu, ilk kabul edenleri ve inananları ile ilgili bilgiler yalnızca İslam hadisleri, metinleri ve tarihi anılardan edinilebilmektedir. İslamiyet’in dış dünya tarafından fark edilmesi ve dışarıdan bakanlarca ele alınması uzun zaman sonra olmuştur. Bu açıdan İslam tarihi de, Hıristiyanlık, Musevilik ve insanlığın diğer büyük dinlerinin tarihleri gibi tarihçiler için sorun olmuştur. Ortaçağ’daki en titiz dindar Müslüman ilahiyatçılar bile dini öğretinin doğruluğunu ve mükemmelliğini tartışmasız kabul ettikleri halde, kişisel biyografik ve tarihi hadislerin doğru olup olmadığını sorgulamışlardır. Bu tür kısıtlamaları olmayan çağdaş eleştirici ilahiyatçılar da daha başka sorunları gündeme getirmişlerdir. İslam tarihinin başlangıç dönemine ait başka belge, metin ve yazıt gibi bağımsız kanıtların bulunamamış olması nedeniyle bu dönem geleneksel görüşler çerçevesindeki sorunlarıyla bilinecektir.</p>

  <p class="calibre25">Müslümanlar açısından her şey kesin ve açıktır. Müslümanların tarihsel bilincinin 'merkezinde,Hz.Muhammed’in görevi, savaşımı ve sonundaki zaferi, Müslüman dünyasının oluşması, inananlann ve Hz. Muhammed’den sonrakilerin yaşadıkları, Kutsal Kitapta geçenler ve insanların sonrakilere aktarılan anılan yer almaktadır. Müslüman inanışına göre Abdullah’ın oğlu Muhammed kırk yaşma doğru Peygamber olmuştur. Bir Ramazan ayı gecesi Hira dağında uyumakta olan Hz. Muhammed’e Cebrail görünerek “Oku!” demiştir. Hz. Muhammed önce duraklamış, sonra Cebrail üç kez daha aym şeyi söyleyince, “Neyi okuyacağım?" diye sormuştur. Cebrail, “Yaratan Rabbinin adıyla oku! O insanı bir kan pıhtısından yarattı. Oku! Rabbin en büyük cömertliğin sahibidir. O’dur kalemle yazmayı öğreten. O, insana bilmediğini öğretti.” Bu cümleler Kuran’ın doksan altıncı suresinin ilk beş ayetidir. Kuran, Arapça bir sözcüktür, “okuma, ezberleme” anlamlarına gelir ve İslam inancına göre Allah'ın Hz. Muhammed’e indirdiği vahiyleri içerir. Bu ilk ayetlerden sonra Hz. Muhammed’e pek çok vahiy inmiştir, Hz. Muhammed aldığı vahiyleri doğduğu yere, kendi halkına götürmüş ve artık puta tapmamalarını evrensel bir tek tanrıya tapmalarını söylemiştir.</p>

  <p class="calibre25">Hz.Muhammed, 571 yılında Batı Arabistan’daki Hicaz bölgesinin küçük vaha şehri Mekke’de Kureyş Arap aşiretinde dünyaya gelmiştir. O yıllarda yarımadanın büyük bölümü yalnızca birkaç kervan yolu ile dağınık vahanın olduğu bir çöldü. Ha lk çoğunlukla göçebeydi, deve, koyun, keçi-yetiştirerek, bazen de rakip aşiretlere, vaha ve sınır halklarına yaptıkları baskınlarla geçiniyorlardı. Bir kısmı olanak buldukları yerlerde küçük çapta tarımla uğraşır, bir kısmı da dış dünyadaki gelişmeler tüccarları, Arabistan’a gönderdiğinde ticaret yaparlardı. Roma ile Persler arasında VI.yy da çıkan savaş sayesinde Akdeniz ile Doğu arasındaki kervan yolunun küçük şehirleri kısa süreliğine tekrar hareketlenmişlerdi.Mekke de bu şehirler arasında yer alıyordu.</p>

  <p class="calibre25">Görevinin ilk yıllarında Hz. Muhammed’e önce ailesi, daha sonra da geniş çevreler inandılar. Mekke’deki ileri gelen aileler, bu yeni düşünceleri ve kaynaklandıkları yeni oluşumu şüpheyle <span class="calibre35">karşıladılar</span> ve muhalif oldular. Onlar için Hz. Muhammed ve öğretisi gerek maddi gerekse dini yönden, hem kendi otoriteleri hem de varolan düzen için ciddi bir tehditti. Geleneksel biyografiler, bazı Müslümanların baskı ve zulüm yüzünden memleketlerini terk ederek Kızıldeniz’in diğer yanındaki Habeşistan’a sığındıklarını anlatmaktadır.Hz. Muhammed ilk Çağrı’dan on üç yıl sonra, yaklaşık 622’de, Mekke’nin 350 kilometre kuzeyinde bir başka vahadaki küçük Yesrib şehrinden elçilerle bir anlaşma yapü. Yesribliler Hz. Muhammed ile beraberindekileri iyi karşıladılar, ondan anlaşmazlıklarında ara bulucu olmasını istediler, onu ve onunla birlikte Mekke’yi terk edecek olanları savunmayı önerdiler. Hz. Muhammed ilk önce yaklaşık altmış aileyi gönderdi, o yılın sonbaharında da kendisi gitti. Hz. Muhammed ile yanında olanların Mekke’den Yesrib’e göçlerine “hicret” denir ve Müslümanlar hicreti Hz. Muhammed’in peygamberliğinin nişanı olarak kabul ederler. Sonraları bir Müslüman takvimi yapılır ve Arap takviminin başlangıcı hicret olur. Yesrib İslam dininin ve topluluğunun merkezi haline geldi ve zaman içinde yalnızca El-Medine (Şehir) denilmeye başlandı. Yeni topluluğa da Arapçada topluluk anlamına gelen “ümmet” adı verildi..</p>

  <p class="calibre25">Hz. Muhammed Mekke’deki, şehir yöneticilerinin başlangıçta umursamazlıklarına, sonrasında da düşmanlıklarına direnmişti. Medine’de dini yetkinin beraberinde siyasi ve askeri yetkileri de alarak yöneten kendisi oldu. Medine’deki yeni Müslüman devleti, kısa bir süre sonra Mekke’deki puta tapan yöneticilerle savaşmaya başladı. Sekiz yıl süren savaş sonunda Hz. Muhammed Mekke’yi aldı.</p>

  <p class="calibre25">Bunun sonucunda, Hz. Muhammed’in hayatı ile ondan önceki peygamberlerin, Musa ve İsa'nın hayadan arasında önemli bir fark oluştu. Hz. Musa'nın vaat edilmiş topraklarına girme izni yoktu, halkı ilerlerken o ölmüştü. Hz. İsa çarmıha gerilmişti ve Romalı imparator Konstantin, Hıristiyanlığı benimseyip inananlarına güç verene kadar Hıristiyanlık bir azınlık dini olarak kalmıştı. Hz. Muhammed ise vaat edilen topraklarını ele geçirmiş, yaşarken güç ve zafer elde etmiş, peygamberlik otoritesinin yanında siyasi otorite de kullanmıştır. Allah’ın Peygamberi olarak getirdiği dini vahiy vardı ve bunu öğretiyordu. Bununla birlikte Müslüman ümmetinin lideri olarak yasalar yapıyor, diplomasiyi yönetiyor, vergi alıyor, adalet dağıtıyor, savaş ve barış kararı veriyordu. Başlangıçta bir topluluk olan ümmet, artık bir devlet olmuştu, bir süre sonra da imparatorluk olacaktı.</p>

  <p class="calibre25">8 Haziran 632 tarihinde yaşamını yitiren Hz. Muhammed’in peygamberlik görevi de tamamlanmış oldu. Müslümanlar açısından onun peygamberliğinin amacı, ondan önceki peygamberler tarafından getirilen ama daha sonra çarpıtılmış ya da terk edilmiş olan gerçek tek tanrıcılığı tekrar canlandırmak, puta tapınmayı yok etmek ve Allah’ın en son vahyini getirmekti. Müslüman inancına göre o sonuncu Peygamberdi ve ölümüyle birlikte Allah’ın insanlığa gönderdiği vahiyler tamamlanmıştı. Bir daha başka bir peygamber ve vahiy gelmeyecekti.Böylece manevi görev tamamlanmıştı ama Kutsal Yasayı devam ettirme ve tüm dünyaya yayma amacını taşıyan dini görev hâlâ son bulmamıştı. Bu amacın tam olarak gerçekleştirilebilmesi, bir devlet içinde siyasi ve askeri güç kullanılarak yani egemenlik ile mümkün olacaktı.</p>

  <p class="calibre25">Hz. Muhammed, hiçbir zaman ölümlü bir insandan farklı olduğunu iddia etmemişti, o Allah'ın Peygamberi ve Allah’ın kullarının lideriydi ama bir insandı ve ölümlüydü. Bununla ilgili olarak Kuran da şunları söyler: “Muhammed yalnızca bir peygamberdir. O da kendinden önceki peygamberler gibi ölümlüdür.”</p>

  <p class="calibre25">Peygamber ölmüştü ve yerine başka bir peygamber gelmeyecekti. Müslüman ümmetinin ve devletin lideri artık yoktu, yerine birinin gelmesi gerekliydi. Bu acil gereklilik karşısında peygamberin yakınındakiler, aralarından birini seçtiler. Bu da,Müslümanlığı ilk kabul edenlerden ve en saygın kişilerden biri olan Ebubekir’di. Ebubekir liderliği için, Arapça’da hem halef hem vekil anlamına gelen Halife unvanını seçti. Anlamı çok açık olmayan bu unvan, bazılarına göre Halifet-ül Resul-Allah yani Allah'ın peygamberinin halefi, bazılarına göre de Halifet-ül Allah yani Allah'ın vekili demekti. Ebubekir’i devletin başına getirenler bunu düşünmemiş olsalar da, büyük halifelik kurumu, yani İslam dünyasının en üstün egemen makamı böylelikle kurulmuş oldu.</p>

  <p class="calibre25">İslam halifeliğinin ilk dönemleri hakkındaki bilgiler Peygamber hakkındakileri de olduğu gibi yalnızca İslam kaynaklarından edinilmiştir. Öteki ülkelerin tarihçileri, yeni devlet ve dinin ortaya çıkması ve ilerlemesi ile ilgili ilk bilgileri epeyce sonra vermişlerdir. Müslümanlar arasında bilgiler nesiller boyunca sözle iletilmiş, çok daha sonra yazıya geçirilmiştir. Bilgiler bozularak ve değiştirilerek aktarılmıştır. Bunun doğal nedeni insan hafızasından kaynaklanan hatalar olmuştur (aslında bu sorun okuryazar olmayan bir toplum için bugün olduğundan daha az önemli olurdu), ancak başka bir önemli neden de ilk Müslümanlar arasındaki birçok bireysel, ailevi ve mezhep ayrılıkları ve tartışmalarıdır. Bu yüzden, savaşların sırası ve sonuçları gibi en temel gerçekler bile çeşitli anlatımlara göre değişmektedir.</p>

  <p class="calibre25">Müslüman tarihçiler, peygamber öldüğü zaman, İslamiyetin henüz Arap yarımadasındaki bazı bölgelerle sınırlı olduğunu belirtmektedirler. Müslümanlığı kabul eden Araplar da, Verimli Hilal sınırlarını biraz aşmış olsalar bile, sınırlıydılar. Kuzey Afrika, Güneybatı Asya ve İslam topraklarında, yani, ileride Arap dünyası olacak yerlerde henüz başka dinlere inanılıyor, başka diller konuşuluyor ve başka hükümdarlara itaat ediliyordu. Bölgenin tamamı Hz. Muhammed’in ölümünden yüz yıl sonra insanlık tarihindeki en hızlı ve en dramatik değişikliğe sahne olacaktı. VI.yy’ın sonlarında artık dış dünya yeni bir din ve güç ile tanışmıştı. Halifelerin Müslüman imparatorluğu bazen Asya’da Hindistan ve Çin sınırlarını aşıyor, batıda Güney Akdeniz kıyılarından Atlantik Okyanusu’na, güneyde Afrika’daki kara insanlarının, kuzeyde Avrupa’daki beyaz insanların ülkelerine kadar ilerliyordu. İmparatorluğun devlet dini İslamiyet’ti ve Arapça hızla diğer dillerin yerine geçerek gündelik yaşamda kullanılan başlıca iletişim aracı oluyordu.</p>

  <p class="calibre25">Günümüzde, İslamiyet’in başlangıcından on dört yüzyıl sonra, Arap imparatorluğu çoktan yok olmuştur. Ancak yalnızca batıda Avrupa, doğuda İran ve Orta Asya hariç, Araplar’ın fethettikleri tüm ülkelerde Arapça çeşitli biçimleri ile hâlâ halk dilidir. Edebi Arapça da kültür, ticaret ve hükümetin temel iletişim aracı olarak varlığım sürdürmektedir. Din dili olarak Arapça, konuşulduğu ülkelerden çok uzaklara, sonralan da Arap fetihlerinin sınırlarının ötesine ve Asya ile Afrika’nın Arap hakimiyetine girmemiş yerlerine kadar gitmiştir.</p>

  <p class="calibre25">İslam dini ile Arap imparatorluğunun yayılmasında, fethedilen ülkelerde yaşayanların da payı olmuş, bu halklar hızla İslamiyet! kabul etmiş ve bayrağı altında girmişlerdir. Batıda Kuzey Afrika Berberileri başlarda Arap saldırılarına şiddetle karşı koymuşlar ancak sonunda onlara katılarak İspanya’nın fethine ve kolonileştirilmesine yardım etmişler, daha sonra da onlar Sahra’nın güneyindeki siyah insanları İslâmlaştırmış ve sömürge yapmışlardır. Doğuda imparatorluktan yıkılmış ve din hiyerarşisi zayıflamış olan Persler, İslamiyet’te yapı ve anlam bulmuşlar, yeni dinlerini Orta Asya’nın karma İran ve Türk halklarına götürmüşlerdir. Ortada yer alan ve uzun süredir Bizans ve Pers imparatorluklarının hakimiyetinde olan Verimli Hilal’in dili Aramice, dini Hıristiyan olan halkları ile Mısır’ın dili Kıptice olan Hıristiyanları, bir imparatorluktan, diğer bir imparatorluğun hakimiyetine girmişler ve yeni efendilerinin eskisinden daha iyi niyetli ve hoşgörülü olduğunu görmüşlerdi.</p>

  <p class="calibre25">İslamiyet’e geçiş süreci bu ülkelerde daha kolay yaşanmıştı. Araplar’ın vergileri, özellikle Müslümanlar için Bizans’ınkinden çok daha azdı. Arap devleti, Konstantinopolis yönetimindeki Ortodoks olmayan Hıristiyanlar’a ve kiliselerine çıkarılan zorlukları göz ardı ediyor, aynı kanunlar dahilinde tüm Hıristiyan-lar’a hoşgörülü davranıyordu. Parttar ve pagan Roma imparatorları zamanında dini hoşgörü gören, Sasaniler ve Hıristiyan Bizanslılar zamanında ise zulüm gören Musevilerin durumu Müslüman Arap devletinde çok daha iyiye gitti.</p>

  <p class="calibre25">Arap devleti yöneticileri ve ordu komutanları genellikle Medine ve Mekke vaha şehirlerinden oluyordu ama yine de çöl kökenlerinden çok uzaklaşmamışlardı. Fetihlerde zafer kazanan Arap orduları çoğunlukla çöl insanlarından oluşuyordu. Araplar’ın fetih savaşları, genellikle çöl gücünü ustaca kullanma stratejisine dayanıyordu. Bu, daha sonralan Batı’nın deniz insanlarının kurduğu imparatorlukların deniz gücünü kullanmalarına benzer bir yöntemdi. Araplar için kendi evleri gibi otan çöl, düşmanları için öyle değildi. Çöl Araplar için tanıdık, dost ve kolay erişilebilir bir yerken, düşmanları için ıssız, tehlikeli, korkutucu ve uzaktı. Nasıl bir kara insanı denizden korkarsa onlar da çölden korkuyorlardı. Araplar çölü acil durumlarda sığmak, başarı kazandıklarında zafere giden yol ve ikmal,mesaj, destek gönderme amaçlı bir iletişim yolu olarak kullanıyorlardı. Aynca Arap imparatorluğunun Afrika ile Asya’yı birbirine bağlayan Süveyş kıstağından geçen bir çöl yolu otan Süveyş Kanalı da bulunuyordu.</p>

  <p class="calibre25">Araplar fethettikleri her ülkede, çölün hemen kenarında ana askeri üslerini ve yönetim merkezlerini kuruyorlardı. Şam gibi yerini beğendikleri bir şehir olursa hemen onu başkent yapıyorlardı. Ancak genelde yeni merkezler kurmaları gerekiyordu. Bu merkezler de imparatorluk ve stratejik gereksinimleri karşılamak üzere garnizon şehirler haline geliyorlardı. Bunlardan en önemlileri İran’da Kum, Irak’ta Küfe ve Basra, Tunus’ta Kayrevan ve Mısır’da Fustat’tı.</p>

  <p class="calibre25">Bunlara, sınır anlamındaki eski bir Sami sözcüğü olan Arapça “mısr” (çoğulu amsar) adı verilirdi. Bu ad Tevrat İbranicesi’nde, Aramice ve Arapça’da Mısır’a verilmiştir. Bölgelerin yönetiminde ve Araplaştırılmasında Amsar’in merkezi bir önemi vardı. Başlangıçta Araplar kurdukları imparatorluğun küçük ve tecrit edilmiş bağımsız bir azınlığıydı. Amsar’da Arap öncüleri ve dili egemendi. Her Amsar’ın merkezinde bulunan askeri kantonlara Arap savaşçı-sömürgecileri aşiret düzeni içinde yerleşmişlerdi. Merkezin etrafında bulunan dükkan sahipleri, zanaatkarlar ve öteki esnaf olmak üzere yerel halktan kişiler, Arap yöneticilerin, askerlerin ve ailelerin gereksinimlerini karşılarlardı. Zamanla bu dış şehirler yerleşme, zenginlik ve değer alarak büyüdüler ve Arap devletine hizmet eden yerli memurları da içlerine aldılar. Bu memurlar zorunlu olarak Arapçayı öğrendiler ve Arapların davranışlarından, zevklerinden ve düşüncelerinden etkilendiler.</p>

  <p class="calibre25">Genelde, İslamiyetin fetihler aracılığı ile yayıldığı ileri sürülür. Fetihler ile birlikte sömürgeleştirme, İslam dininin yayılmasını önemli oranda etkilemişse de bunu iddia etmek yanlış olur çünkü fetihlerin temel savaş amacı İslamiyeti zorla kabul ettirmek değildi. Üstelik Kuran bu konuda çok kesindir: “Dinde zorlama yoktur.” (2:256). Bu sözler çoğunlukla, tek tanrılı bir dine inanan ve İslam’ın onayladığı kutsal kitaplara saygılı olan kişilerin dinlerini İslam devleti ve kanunlarına uygun olarak uygulamalarına müsaade edileceği şeklinde anlaşılmıştır. Öte yandan fethedilen ülkelerde yaşayanlar İslam dinini kabul etmeleri için düşük vergiler ve benzeri şeylerle teşvik ediliyorlardı ama zorlanmıyorlardı. Arap devleti bağımlı halkları Araplaştırmaya ve özümsemeye de çabalamıyordu. Tam tersine, ilk fetihlerde Arap olanlar ile Arap olmayanlar (sonradan İslamiyeti kabul edip Arapça konuşmaya başladıkları halde) arasındaki güçlü toplumsal engeller korunmuştu. Arap olmayan erkeklerle Arap kadınların evlenmelerini hoş karşılamaz, yeni Müslümanlar’a kendileriyle aynı ekonomik, siyasi ve toplumsal haklan vermezlerdi. Ne var ki İslamiyet’in ikinci yüzyılında gerçekleşen devrimci değişikliklerle Arap ayrımcılığı sona ermiş, böylelikle Araplaştırma süreci hız kazanmıştır.</p>

  <p class="calibre25">Arap imparatorluğunun askeri fetihlerinden daha çok, fethedilen yerlerde yaşayanları Araplaştırması ve İslâmlaştırması şaşırtıcıdır. Arapların askeri ve siyasi üstünlük dönemi çok kısa sürdü ve kısa süre sonra imparatorluklarının kontrolünü, hatta kendi yarattıkları uygarlıklarının liderliğini başkalarına bıraktılar. Yine de hukukları, dinleri ve dilleri hakimiyetlerinin devam eden anıtı olarak kaldı ve bugün de hâlâ duruyor.</p>

  <p class="calibre25">Aslında büyük değişiklik özümleme ve sömürgeleştirme çalışmaları ile birlikte gerçekleşmişti. Arap fetihlerini güdüleyen güçlerinden biri olarak kurak Arabistan yarımadasının nüfusunun fazlalığı genel kabul gören bir görüştür. Krallığın ilk zamanlarında pek çok Arap eski imparatorlukların yıkılmış surlarını aşıp fethettikleri verimli topraklara göç etmişlerdi. Araplar önce egemen asker sınıfıyla bir işgal ordusu, üst düzey memurlar ve toprak sahiplerinden oluşan yönetici bir azınlık olarak gelmişlerdi. Daha önceki yönetimlerin devlet topraklarına ve fetihlerden kaçan göçmenlerin topraklarına Arap devleti tarafından el konulmuştu. Arap devleti bu geniş topraklan Araplar’a dağıtıyor ya da çok uygun şartlarla kiraya veriyordu. Bu topraklara yerleşen Araplar, topraklarında kalan yerli sahiplerinden daha az vergi veriyorlardı. Garnizon şehirlerde yaşayan zengin Arap toprak sahiplerinin topraklarını yerli halk işletirdi.</p>

  <p class="calibre25">Arap etkisi, gerek doğrudan, gerek İslamiyet’i benimsemiş olan ve çoğunluğu orduya hizmet eden yerli nüfus aracılığıyla şehirlerden çevredeki kırsal bölgelere yayılıyordu. Yerli dönmelerin, toplumsal ve ekonomik açıdan istedikleri eşitlik, safkan Arap oldukları iddiasında olanlarca kabul edilmezken, onlar yine de artan bir hızla fatihlerin dillerini ve dinlerini benimsiyorlardı.</p>

  <p class="calibre25">İslam egemenliğinin ilk yüzyılındaki siyasi ve askeri değişiklikler, önemli toplumsal ve ekonomik değişiklikleri de beraberinde getirmişti. Tüm fetihlerde olduğu üzere Arap fetihleri ile kamu, özel ve kilisenin sahip olduğu donmuş haldeki büyük zenginlikler tekrar piyasaya sürülmeye başladı. İlk Arap tarihçilerinin aşın masraf ve zengin ganimet öyküleri vardır. X.yy yazarlarından el-Mesudi fetihlerde ele geçirilen büyük zenginliklerden söz etmiştir. Mesudi, Halife Osman’ın öldürüldüğü gün özel varlığının yüz bin dinar (Roma ve Bizans altını) ve bir milyon dirhem (Pers gümüş sikkesi) olduğunu, mülklerinin de yüz bin dinar hesaplandığını ve pek çok at ile deve bıraktığını söyler. İslamiyet’i ilk kabul edenlerden ve erken İslam tarihinin önemli kişilerinden El-Zübeyr ibn ül-Avvam, Irak’ta Küfe ve Basra’da ve Mısır’da Fustat ve İskenderiye’de evlere sahipti. Mesudi, o dönemde (Hicri 332/ miladi 943-44) onun Basra’daki evinde tüccarların ikamet ettiğini söyler. Öldüğünde hesap edilen varlığı nakit elli bin dinar, bin kadın ve erkek köle, bin at ve söz konusu şehirlerde pek çok evdi. Aynı kaynakta, Peygamber’in yakınlarından Talha ibn Ubeydullah el-Taymi’nin Kufe’de büyük bir evi olduğundan, Irak’taki topraklarından günde bin dinar ve el Şara bölgesindeki topraklarından ise bundan daha çok gelir elde ettiğinden söz edilir. Ayrıca Medine’de tuğla ve tik ağacından yapılmış bir de evi vardı. Yine aynı kaynağa göre ilk Müslümanlar’dan Abdül-Rahman ibn Avf yüz at, bin deve ve on bin koyuna sahipti. Öldüğünde varlığının dörtte biri seksen dört bin dinardı. Zayd ibn Tabit öldüğünde, baltalarla parçalanan altınlar ve gümüşler ile yüz bin dinarlık mal mülke sahipti. Yala ibn Munya öldüğünde yanm milyon dinar ve üç yüz bin dinarlık arazi ve çeşitli maddi eşyaları vardı.<sup class="calibre31">1</sup></p>

  <p class="calibre25">Şüphesiz, bu inanılmaz servetler, çok abartılmıştır ama yine de, bir fatih soylular sınıfının çok fazla varlıklarının olduğunu, gittikleri ileri ülkelerin tüm zevklerinden ve olanaklarından faydalandıklarını ve varlıklarını keyifle harcadıklarını göstermektedir.</p>

  <p class="calibre25">Yeni düzen, sadece Araplar’ı değil, onlarla birlikte pek çoklarını da refaha kavuşturamamıştı. Tarihi metinlerde, edebiyatta ve özellikle de çağdaş şiirde gerek bireylerin gerekse de toplumsal grupların, zamanın siyasi, toplumsal ve dolaylı olarak ekonomik gerilimlerine rastlanmaktadır. Bir fetih ve yeni bir devlet düzeni, önceden iktidar ve servet tekeline sahip olan önemli grupları yerlerinden etmesi kaçınılmazdır.Herhalde böyle bir değişikliğin etkisi doğudaki eski Pers eyaletlerinde, batıdaki eski Bizans eyaletlerinden daha fazla görülmüştür. Mısır ve Suriye’deki yerlerinden olan Bizanslı iş adamları eski topraklarıyla halklarını yeni efendilerine bırakarak Bizans başkentine çekilebilirlerdi. Ancak Pers iş adamlarının kaçacak yerleri yoktu. İmparatorluklarının başkentini Araplar ellerine geçirmişti ve birkaçı dışındakiler oldukları yerde kalarak yeni devlet düzeninde kendilerine bir yer bulmaya çalışmak zorundaydılar.</p>

  <p class="calibre25">* Bu yüzden Perslerin eski ayrıcalıklı ve yönetici sınıfının, İslam kültürüne ve devletine Bizans şehirlerinin halklarının yaptığından daha önemli katkıları olması olağandı.</p>

  <p class="calibre25">Başlangıçta Pers yönetici sınıflarının yeni devlet düzenine uyum göstermiş, ayrıcalıkları ve görevlerinden bir bölümünü korumuş oldukları anlaşılmaktadır. Ancak Arap iktidarının güçlenmesi, Arap aşiretlerinin büyük çoğunlukla İran’a yerleştirilmeleri, sayıları zamanla artan İranlı Müslümanların Araplarla eşit haklara sahip olmak istemeleri ve aslında daha çok da şehirlerin büyümesi sonucunda, yeni düzenlemeler yapılmış ve bunlardan kaynaklanan yeni çatışmalar olmuştu. Eski Bizans topraklarında şehir hayatı eskisi gibi kalmış, değişim daha az olmuştu. Müslüman şehirlerin bu hızlı ve ani artışı beraberinde, daha az şehirleşmiş olan eski Pers İmparatorluğu’na çatışma ve gerilim getirmiştir.</p>

  <p class="calibre25">İslamiyet’in ilk zamanlarında İslam toplumunun birliği ve Arap devletinin istikrarı için en önemli tehdit gruplar arasındaki rekabetten kaynaklanmıştır. Bu rekabet, Arap olanla, Arap olmayan Müslümanlar, hatta Müslümanlar ile ötekiler arasındaki ayrılıklardan doğmamış; kuzey-güney Arabistan kökenli aşiretler, erken-geç gelenler, durumları iyi-kötü olanlar, özgür bir Arap ailenin çocukları ile özgür bir Arap baba ve yabana cariyenin çocukları arasında yani Araplar ile Araplar arasında doğmuştur. Öte yandan, zafer kazananların yenilenler üzerindeki haklarım uygulamaları, giderek yan Araplar’ın sayısını artırıyordu..</p>

  <p class="calibre25">Bu çatışmalar, Arap tarihinde bazen dini ya da aşiret kökenli, bazen de kişisel çatışmalar şeklinde anlatılır. Şüphesiz tümü önemli çatışmalardır ancak arada başka sorunların da olduğu açıktır. Bazı Arap grupları arasında devam eden ve çoğu kez sert olan düşmanlık, bir süre sonra Arap olmayan Müslüman halkın da katıldığı bir dizi iç savaşa yol açmıştı.</p>

  <p class="calibre25">Roma ile İran arasındaki Ortadoğu ticaret yollarının paylaşılamaması durumu, Arap imparatorluğunun kurulması ile son bulmuştu. Büyük İskender’den sonra ilk kez Orta Asya’dan Akdeniz’e kadar Ortadoğu’nun tamamı tek bir imparatorluk ve ticaret düzeni altına girmişti. Bir dönem Bizans altını ile İran gümüşü beraber dolaşımda kalmıştı ve iki para arasındaki kur oram ilk İslam hukuku için önemli bir konu olmuştu. Bu nedenle de İslam pazarlarında sarrafların önemli bir yeri vardı.Çok miktarda nakit paraya sahip yeni yönetici sınıfın ortaya çıkmasıyla sanayi ve ticarette büyüme gerçekleşti.Tıpkı Ortaçağ Avrupası’nın Vikingler’i gibi, Ortadoğu’nun Arap fatihleri de paralarını sarayın ve soyluların özel ilgileri olan üstün kaliteli tekstile yatırdılar. Bu ekonomik gelişmeye, özel malikanelerin, sarayların, kamu binalarının, camilerin yapılması ve yüksek maaş alan askerlerle öteki yerleşimcilerin çok ve çeşitli gereksinimlerinin karşılanması da önemli bir katkı yapmış olmalıdır. Büyük olasılıkla, hızla büyüyen şehirlerdeki huzursuzluk fakirlikten çok kırgınlıktan kaynaklanıyordu. İçlerinde zengin, yetenekli, hem de iktidar sahibi kişilerin olduğu yan Arapların kırgınlıklarının nedeni devletin ve toplumun üst düzeylerine alınmamalarıydı. Başta Persler olmak üzere Arap olmayan dönmeler, kendilerine verilen alt statüden memnun değillerdi ve yeni dinlerinin evrensellik mesajının anlattığı eşitliği istiyorlardı.</p>

  <p class="calibre25">Bu çatışmalar ve ayrılıklardan başka, Müslüman topraklarının büyük ve hızlı genişlemesi de gerilim yaratıyordu.Böylece imparatorluğun ve devletin sürdürülmesi, yönetilmesi fazlasıyla zorlaşıyor ve ilk halifeler zor ve aşılmaz sorunlarla karşılaşıyorlardı.</p>

  <p class="calibre25">Raşidun olarak anılan ilk dört halife miras yoluyla değil, seçimle başa gelmiştir ve Sünni Müslümanlar onların dönemlerinden altın çağ olarak söz ederler. Dini ve ahlaki rehberliklerinin kutsallığı Hz.Muhammed’inkinden sonra ikinci olarak kabul edilir. Dört halifenin ilki dışındaki üçü katledilmiştir. İkinci halife Hz. Ömer ibn el-Kattab’ı durumundan şikayetçi olan bir Hıristiyan köle öldürmüştür. Üçüncü halife Hz. Osman ile dördüncü halife Hz. Ali, Müslüman Arap isyancılar tarafından öldürülmüşlerdir. Hz. Muhammed’in ölümünden yirmi beş yıl sonra, toplum, şiddetli muhalefetle parçalanıyor, devlet de isyan ve iç savaşlarla sarsılıyordu. Tüm olaylar fethedenlerle fethedilenler, yeniyle eski Müslümanlar arasında değil, Araplar arasında meydana geliyordu.</p>

  <p class="calibre25">Kısa süre iktidarda kalan Hz. Ebubekir’in, ölümünden sonra, Hz. Ömer’in 634’te başlayan on yıllık- iktidarı, İslam devletinin ve hatta İslam toplumunun ortak tarih bilincinin oluşmasında çok önemlidir. Hz. Ebubekir’in ölüm döşeğindeyken Hz. Ömer’in halife olmasını istediği genel kabul gören bir görüştür. Hz. Ömer, Ashab tarafından hemen kabul edilmiş ve iktidarı süresince önemli bir muhalefet ile karşılaşmamıştır. Yalnızca Hz. Muhammed’in amcasının oğlu ve kızı Hz. Fatıma’nın eşi olan Hz. Ali’yi destekleyenler muhalifi olmuştur. Bu muhalefetin nedeni, bazıları açısından bir aday olarak Hz. Ali’nin üstün özellikleriydi, bazıları açısından da onun yasal hakkı olmasıydı. Ancak Arap dünyasının büyük çoğunluğu Hz. Ömer’in halifeliğini kabul etmiştir. Hz. Ömer yalnızca birlik ve beraberliği sağlamakla kalmayıp ileride imparatorluk hükümetinin sistemi olacak temeli de atmıştır. Getirilen yeni bir unvanın, otoritedeki değişikliğin göstergesi olmuştur. Hz. Ömer’e halife unvanı ile birlikte “Emir ül-Müminin” unvanı da verilerek siyasi,askeri ve dini otoritenin sahibi olduğu gösterilmiştir. Halifeler en çok bu unvanı kullanmışlar ve halifelik kurumunda bu makam bir ayrıcalık olmuştur.</p>

  <p class="calibre25">Hz. Ömer elli üç yaşındayken öldürülmüştür ve kendisinden sonra gelecek kişiyi seçmemiştir. Ölüm döşeğindeyken As-hab’dan ileri gelen altı kişilik bir şura toplayıp aralamadan birini halife seçmek için görevlendirdiği söylenir. Mekke’nin büyük Ümeyye (Emeviler) aşiretinden ve ilk müminlerden oluşan Mekke soylu sınıfının tek temsilcisi olan Hz. Osman, şura tarafından halife seçilmiştir.îlk halifeler, büyük bir askeri güce ve düzenli bir orduya bile sahip değillerdi, Arap aşiretlerinden toplanan askerler orduyu oluşuyordu. Halifeler askeri güçleri ile değil daha çok Peygamber halefi olduklan için ve kişilik özelliklerine gösterilen saygı ile hüküm sürüyorlardı.</p>

  <p class="calibre25">Hz. Osman’ın kişilik özellikleri, kendisinden önceki iki halifenin kazandığı saygınlığı kazanamamıştı. Hz. Muhammed’in ölümünden on yıl sonra dini bağ zayıflamaya başlamıştı ve Mekke soylu sınıfı aralarından birinin halife olmasının fırsatla-nndan yararlanmaya çalışarak durumu daha da zorlaştınyordu. Göçebe aşiretleri daima rahatsız eden otorite baskısı daha dayanılmaz bir duruma geliyordu.</p>

  <p class="calibre25">Hz. Osman- 644 yılında halifeliğe getirildi. Yüzyılın ortalarında batıda Mısır ve Suriye, doğuda İran ve Irak’ın büyük bölümünü Müslümanlar ele geçirmişti. 654-55’te Müslüman donanması Bizanslılara karşı büyük bir deniz zaferi kazandı. Pers imparatorluğu yıkıldı. Savaşın geçici olarak durması, aşiretleri kendi istekleri ve hoşnutsuzlukları üzerinde durmaya yöneltti ve böylece Arap aşiretlerinin hareketleri iç savaşlara yol açtı.</p>

  <p class="calibre25">656 yılında, Mısır’daki Arap ordusundan gelen bir grup isyancı şikayetlerini iletmek için Medine’ye geldiklerinde Halife Osman'ı öldürerek ilk iç savaşı başlatmışlardı. İsyancılar 17 Haziran 656’da evine saldırdıkları halifeyi ağır yaraladılar ve bu saldırı ile ardından gelen çatışmalar İslam tarihinde bir dönüm noktası oldu. İlk kez bir İslam halifesi Müslümanlar tarafından öldürüldü. Müslüman ordularının arasında kıran kırana bir savaş başladı.Hz. Ali isyancılar tarafından halife seçildi.</p>

  <p class="calibre25">Hz. Muhammed’in amcasının oğlu ve kızının eşi Hz. Ali ibn ebu Talib, çok yönlü ve karmaşık ilk İslam iç savaşında önemli bir rol oynamıştır. Hz. Ali, Hz. Muhammed’in kızı Fatıma’nın eşiydi ve pek de dikkat çekici özelliklere sahip değildi. Böyle bir akrabalık ilişkisi çok eşliliğin geçerli olduğu bir toplumda önem taşımazdı ama İslamiyet öncesi Arap uygulamasına göre Peygamber’in akrabası olması nedeniyle, onun dini ve siyasi otoritesinin bir bölümünü devralmak üzere aday olabilirdi. Konumu ve kişilik özellikleriyle kendi başına güçlü bir aday değildi. Öte yandan, Müslümanlar’ın çoğu, seçimle gelen halifelerin yarattığı düş kırıklığı nedeniyle Muhammed’in bir akrabasının başa geleceği yeni bir devlet düzeninin İslamiyet’in asıl özüne dönüşü sağlayacağını düşünerek Hz. Ali’yi destekliyorlardı.Bunlar, başlangıçta “Şiatül Ali” (Ali'nin partisi) olarak, sonra da Şii’ler olarak anıldılar.</p>

  <p class="calibre25">Neredeyse tamamı çatışmalarla geçen beş yılın ardından, 66l’in Ocak ayında Halife Ali de öldürüldü. Bu sefer katil isyancı askerler yerine, radikal bir dini grubun temsilcisiydi. Bu olay ikinci bir önemli örnek olmuştu.</p>

  <p class="calibre25">Suriye eyaletinin valisi Muaviye ibn Ebu Sufyan’ın liderliğindeki grup birinci İslam iç savaşında zafer kazanan taraf oldu. Muaviye’nin konumu oldukça güçlüydü. Öldürülen Halife Osman’ın amcasının oğlu olan ve Emeviler’in Mekke kolundan gelen Muaviye’nin, İslam hukukuna ve Arap geleneklerine göre, akrabasının öldürülmesine karşı misilleme isteme hakkı vardı.Onu Hz. Ömer vali yapmıştı ve görevine başlaması son iki halifenin meydan okumalan ve rekabetlerinden önceydi. Suriye valisi olarak Bizans Hıristiyan ve İslam dünyaları arasında becerikli ve disiplinli bir ordusu vardı ve kazandığı savaş deneyimiyle güçlenmişti.</p>

  <p class="calibre25">Hz. Ali öldürüldükten sonra oğlu Haşan, birçoklarının kendisini yeni lider olarak görmesine rağmen, halifelik iddiasından vazgeçerek, Suriye’de halife ilan edilen ve tüm'imparatorluk tarafından tanınan Muaviye’nin egemenliğine girdi. Muaviye’nin halifeliği ile İslam tarihinde Emevi halifelik dönemi başladı. Ondan sonra da halifelik, bir ilke olmamakla birlikte daima babadan oğula geçerek Emevi hanedanında kaldı. Muaviye hayattayken oğlu Yezid’i veliahtı olarak göstererek sonraki halifelere bir örnek oluşturdu.IX.yy yazarlarından biri öyküsünde bu davranışın önemi çok açık anlatmıştır:</p>

  <p class="calibre25"><span class="calibre18">‘Halk Muaviye’nin önünde toplanmışken, Yezid hatipler tarafından Halife ilan edildi. Halktan bazıları memnun olmayınca, Udra aşiretinden biri ayağa kalkarak kılıcını kınından çekti ve' "Müminlerin Lideri odur”deyip Muamye’yi işaret ettikten sonra Yezid’i gösterdi ve “O öldükten sonra, bu olacak” dedi. “Eğer itirazı olan varsa, o zaman da bu!" dedi ve kılıcım çıkardı. Muaviye, ‘‘Hatiplerin prensisin sen” dedi adama.<sup class="calibre31">2</sup></span></p>

  <p class="calibre25">Yüz yıl bile sürmeyen Emeviler’in halifeliklerinin ardından, Arap İslam tarihi geleneğine uygun biçimde yazılan tarihlerde sert eleştiriler yapılmıştır. Şiiler’e göre Emeviler zorba ve gaspçıydı. Halifeliği asıl haklan olan Hz. Ali ve oğlundan zorla alıp onların soyundan olanları öldürerek İslamiyet’in gerçek mesajını reddetmiş ve yozlaştırmışlardır. Sünni tarihçilere göre de Emeviler gaspçıydılar, amaçları ve yöntemleri dini kaynaklı değil, dünya işleriyle ilgiliydi.</p>

  <p class="calibre25">Klasik tarihçilere göre Emevi hükümdarlığı, onlardan önceki doğru yolda yürüyen hükümdarların halifelikleri ile onlardan sonra gelen ilahi olarak benimsenmiş halifeler arasında bir "krallık” olmuştur. Emeviler’e düşman olan Arap tarihçiler Muaviye’nin politik ve diplomatik becerisine iki anlama da gelebilecek biçimde iltifat ederler.</p>

  <p class="calibre25">Modern araştırmacılarsa, Emeviler’e daha olumlu bir açıdan bakarlar. Özellikle tehlikeli ve yıkıcı iç savaşlar sırasında İslam devletinin ve toplumunun kararlılığını ve sürekliliğini korumuş olan önemli hükümdarları haklı bulurlar.</p>

  <p class="calibre25">Bu görevi Emevi halifeleri bir dizi uzlaşma ve düzenlemeyle yerine getirerek birliği sağlamışlar, fetih yapmayı sürdürmüşler, imparatorluğa özgü toplum, kültürü ve yönetim yapısının temelini hazırlamışlardır. Bunu yaparken îslami mesajının özünden bir ölçüde uzaklaşmayı göze almışlardır. Hükümdarların öldürülmesi ve iç savaşlar yüzünden dini sadakat ve dini otorite bağının saygınlığı neredeyse yok olacak kadar azalarak yerini Emevi halifelerinin yarattığı "Arap krallığı” ya da daha doğrusu, Arap yükselişine bıraktı. Yalnızca anne ve baba tarafından saf Arap olanlara ayrıcalığın ve iktidarın en üst düzeylerine gelme olanağı tanınıyordu. Babası Arap olan, annesi Arap olmayan çoğunlukla da köle olan Yan Araplar, yalnızca belli makamlara gelebiliyorlar, en üst düzeylere çıkamıyorlardı. Örneğin, Emevi prensi Maslama, Emevi halifelerinin en büyüklerinden birinin oğluydu ve başarılı bir komutandı ama annesi bir köle olduğu için tahttan uzak kalmıştı.</p>

  <p class="calibre25">Yarı Araplar’dan sonra Arap olmayan dönmeler, onlardan sonra da nüfusun çoğunluğunu oluşturan Müslüman olmayanlar geliyordu. Ancak Arap olmayanlar, Müslümanlığı benimsemiş olup olmamalarına bakılmaksızın, askeri ve siyasi yönetimde yer alamamalarına rağmen Emeviye hükümetinde çok önemli roller oynuyorlardı. Sonraki tarihçilerin Emeviler’i suçladıktan bir uzlaşmayla vergi ve yönetim gibi çeşitli konularda Îslami görüşlerden vazgeçilerek merkezde ve de eyaletlerde îslami halifelik tarafından çökertilen imparatorlukların yapısına, yöntemlerine ve özellikle de personeline dayalı bir hükümet düzeni kurulmuştu.</p>

  <p class="calibre25">Çok zor geçirilen bu süreç, ahlaki ve silahlı direnişlere yol açmıştır. Silahlı direnişleri, Emevi halifeliğini dini açıdan eleştiren, tarikat şeklindeki iki grup gerçekleştirmiştir. Bunlardan biri Hariciler’di. Haricilik, Hz. Ali yanlılarından küçük bir .grubun ilk iç savaşta ondan ayrılarak ona karşı çıkmasıyla başlamıştı. Hz. Ali’yi bunlardan biri öldürmüştü. Hariciler, Emeviler’e ve onlardan sonra gelenlere muhalefet etmeyi sürdürdüler. Hariciler aşiret bağımsızlığının en aşın noktasında duruyorlardı. Kendilerinin verdiği ve istediklerinde geri alabilecekleri onaylarından kaynaklanmayan bir otoriteyi kabul etmiyorlar ve doğumu ile kökeni ne olursa olsun, müminler tarafından seçilecek her müminin halife olabileceğini iddia ediyorlardı. Şiiler'in görüşleri tam tersineydi ve halifeliğin Hz. Muhammed’in soyundan gelenlere ait ilahi bir hak olduğunu ileri sürüyorlardı. İki taraf da kurulu düzeni yıkıp yerine yeni ve daha gerçek İslamcı bir düzen kurmaya yönelik ve çoğunlukla tehlikeli isyanlar çıkarıyordu.</p>

  <p class="calibre25">Bu isyanlardan biriyle ikinci iç savaş başladı. İsyan askeri ve siyasi etkisi açısından küçük olmasına karşın, dini ve de tarihi açıdan çok büyük bir öneme sahiptir. 680’de Hz. Ali’nin oğlu ve Hz. Muhammed’in torunu Hüseyin, Irak’taki bir isyanın önderliğini yaptı. Kerbela’da Muharrem ayının onuncu günü Hüseyin’in ailesi ve destekçileri bir Emevi gücüyle girdikleri savaşta yenildiler. Savaşta ve sonrasında yetmişten fazla kişi öldürüldü, bu gruptan yalnız Hüseyin’in oğlu Ali ölmedi ve olayı aktarabildi. Şiiler’in İslam tarihi görüşlerini değiştiren Kerbela katliamı nedeniyle Muharrem ayırım onuncu günü Şiiler’in dini takvimine önemli bir gün olarak geçti. Bu günde Şiiler, Hz. Muhammed’in ailesinin şehit olmasını, öldürenlerin kötülüklerini ve kurtaramayanların pişmanlıklarını anmak için özveri, kefaret ve suçluluk temalı dini törenler düzenlerler. Şii ve Sünni Müslüman öğretileri arasındaki farklar, Hıristiyanlığın rakip kiliselerini bölen farklardan çok daha az ve önemsizdir. Şiiler’in zulüm ve şehitlik duygulan, yüzyıllar boyunca gaspçı kabul ettikleri hükümdarların egemenliğinde bir azınlık şeklinde yaşamaları, Sünni devlet ile aralarında psikolojik bir engel oluşturmuş, bu yüzden siyasi, dini tavır ve davranışlarında farklılık yaratmıştır.</p>

  <p class="calibre25">Kerbela katliamı siyasi bir parti olan Şia'nın dini bir mezhebe dönüşmesini hızlandırdı ve ikinci iç savaşa şiddet ve kırgınlık kattı. Yeniden Halifelik toprakları yıllar boyu süren bir savaşla parçalanmasında Araplar’ın dışındakilerin de katkısı oldu. Bu nedenle Ali yanlılarının isyanı o anda olmasa da, daha sonra en tehlikesi olmuştur. 685 yılında başa gelen Emevi halifesi Abdülmelik’in karşısındaki en ciddi tehdit Abdullah ibn al-Zübeyr ve Muşab kardeşlerin isyanı oldu. 683 yılında Abdullah Hicaz’da kendini halife ilan etti, bir süre gücünü Irak’a dek yaydı imparatorluğun öteki eyaletlerinde de bir ölçüde tanındı.Abdülmelik ancak Abdullah’ın 692 yılında ölmesinin ardından muhalefetin üstesinden gelerek, monarşik olmaya yolunda ilerleyen devlet gücünü hakim kılmayı başardı.</p>

  <p class="calibre25">Abdülmelik (685-705) ve ondan sonra gelenlerin en başarılısı olan Hişam (724-743) zamanında Arap tarihçiler tarafından “düzenleme ve örgütlenme” olarak tanımlanan çok önemli gelişmeler oldu. Persler’den ve Bizans’tan alman eski yönetim sistemine yeni bir imparatorluk düzeni getirildi. Yönetim ve muhasebe dili olarak Yunanca ve Farsça'nın yerine Arapça geçti. Arap tarihinde bu reformları Abdülmelik’in gerçekleştirmiş olduğu kesin kanıtlan ile sunulur. 694’te Abdülmelik yeni bir halifelik altını yaptırmasının büyük yankılan oldu. Roma imparatorlarından miras alınan bir Bizans yöntemi olan altın sikke dünyada başka kimsede yoktu. Araplar’ın o güne dek yalnızca gümüş sikkeleri olmuştu, bunları da eski Pers ve Bizans eyaletlerinde buldukları darphanelerde basılırlardı. Altın sikkeler eskisinden çok farklı değildi ve yalnızca hükümdarların değişmesiyle değişiyorlardı. Araplar, Bizans’tan altın sikke ithal etmeyi de sürdürüyorlardı. Bizans imparatoru, Abdülmelik’in attın dinarlarını bir meydan okuma olarak gördü ve buna savaşla karşılık verdi. Altın sikkelerin üzerindeki Kuran ayetleri bu meydan okumayı açıkça göstermiştir:</p>

  <p class="calibre25"><span class="calibre18">Allah'tan başka tanrı yoktur, Hz. Muhammed onun resulüdür. (9:33) Allah birdir. Allah uludur. O doğurmamış ve doğurulmamıştır. (112:1-3)</span></p>

  <p class="calibre25">Bu Kuran ayetleri, Hıristiyan öğretilerine doğrudan meydan okuyordu ve hicretin 720 yılında (691-92) Abdülmelik tarafından Kudüs’ün ibadet tepesinde yaptırılan Kubbet-üs Sahra’da da yer alıyordu. Cami ve yazıtları dini bir amacı gösterirken,üzerinde halifenin adının olduğu kilometre taşları ile yapılan yeni yollar da bir imparatorluk amacını göstermekteydi. Para ise her iki amaca da hizmet ediyordu. Artık Bizans İmparatorluğu’nun ve Hıristiyanlığın iddialarına meydan okuyacak yeni bir evrensel devlet ve dünya dini ortaya çıkmış oluyordu.</p>

  <p class="calibre25">İslam tarihindeki ilk büyük dini bina, yarımdaki Mescid-ül Aksa ile beraber. Kubbet-üs Sahra’dır. Artık uyarlama, ödünç alma ve düzeltme zamanı geride kalmış, yeni bir dönem başlamıştı. Emevi halifeleri Pers ve Roma imparatorluklarından bağımsız yeni bir evrensel devletti ve İslamiyet, Hıristiyanlığın devamı değil, yeni bir evrensel dindi. Kubbet-üs Sahra’nın konumu, şekli, en çok da süslemeleri amacım açıkça göstermektedir. Boyutu ve şekliyle Hıristiyan kilisesiyle yarışarak onu geçmesinin amaçlandığı anlaşılmaktadır. Cami İslamiyet’ten önceki dinler Hıristiyanlık ve Musevilik için dünyadaki en kutsal yerde, Kudüs’te yapılmıştı.</p>

  <p class="calibre25">Kudüs’ün seçilmiş olması önemli bir noktadır. Kuran’da Kudüs’ten hiç söz edilmemiştir. İlk Müslüman metinlerinde Kudüs „ adı kullanılmamış, Abdülmelik’in kilometre taşlan konusunda olduğu gibi ondan söz edilirken, şehirdeki Musevi ve Hıristiyan izlerini silmek amacıyla Romalılar’ın verdiği Aelia adı kullanılmıştır. İslamiyet’in ilk mabedi için Kudüs’te seçilen yer daha da önemlidir. Cami hem Hıristiyanlığın hem de Museviliğin kutsal tarihindeki önemli olaylarının geçtiği Tapınak Tepesi’ne yapılmıştır. Musevi inancına göre Hz. İbrahim oğlunu oradaki kaya üzerinde kurban etmek istemişti, aynı yerde daha sonra da Süleyman tapınağının mihrabı bulunmaktaydı. Abdülmelik camiyi buraya yapürarak, onun son dinin mabedi olduğunu, Süleyman’ın tapınağının yerine geçmesiyle de Hıristiyanlar’a ve Museviler’e vaat edilen vahiylerin devam ettiğini ve onların yanlışlarının düzelttiğini anlatmak istemiştir.</p>

  <p class="calibre25">Caminin içini süslemek için seçilen ayetler ve diğer yazılar da bu amaçlan desteklemektedir. Özellikle “La ilahe illallah” ayetinin sıkça yinelenmesi, Hıristiyanlar’ın Teslis öğretisinin reddedildiğini anlatmaktadır ve bu öteki yazıtlarda da görülmektedir:</p>

  <p class="calibre25"><span class="calibre18">"Oğlu ve ortağı bulunmayan Allah 'a şükürler olsun ki O’nun kendini koruyacak kimseye ihtiyacı yoktur!"</span></p>

  <p class="calibre25">112. sure sıkça yinelenen bir başka yazıttır: <span class="calibre18">“O, Allah'tır, tektir. Allah’tır, uludur. O, doğurmamış ve doğurulmamıştır.O’nun eşi ve benzeri yoktur, olamaz.</span> "Başka bir ayet de önceki vahiyleri alanlar için bir uyandır (Kuran 3:18-19):</p>

  <p class="calibre25"><span class="calibre18">“Ey inananlar! Dininizde aşırılık yapmayın: Allah hakkında yalnızca gerçeği söyleyin. Meryem'in oğlu İsa, Allah’ın gerçekten peygamberiydi... Allah'a ve peygamberlerine inanın. "Üç" demeyin. Bundan vazgeçin, sizin için en iyi olan budur. Allah tektir, oğlu yoktur.”</span></p>

  <p class="calibre25">Başka bir ayet de yanlış yolda olan Musevileri ve Hıristiyanları uyarmaktadır (Kuran 3:18-19):</p>

  <p class="calibre25"><span class="calibre18">“Allah 'tan başka Allah yoktur. Melekler ve ilim sahipleri de bunu ikrar etmişlerdir. Evet, mutlak güç ve hikmet sahibi Allah 'tan başka ilah yoktur. Allah'ın nezdinde hak dini İslam'dır... Allah'ın ayetlerini inkar edenler</span></p>

  <p class="calibre25"><span class="calibre18">bilmelidirler ki, Allah ’ın hesabı çabuktur."</span></p>

  <p class="calibre25">Bunların dini anlamlarının yanında siyasi anlamları da vardır. Yalnızca din imparatorluğu haldi yapar ve dini imparatorluk devam ettirebilir.Allah,resulü Muhammed ve halifesi aracılığıyla dünyaya yeni bir düzen göndermiştir. Abdülmelik yeni din ile bu dinin dünyadaki liderine adanmış olan yapısıyla İslam ile müjdeci dinler arasındaki ilişkiyi doğruluyor, bununla birlikte yeni dinin diğer dinlerin düştüğü yanlışları düzeltmek ve üstlerine çıkmak üzere gönderildiğini net olarak ifade ediyordu.</p>

  <p class="calibre25">Abdülmelik’in ardından başa gelen oğlu halife Velid de Büyük Şam Camii yaptırırken aynı düşüncelerden yola çıkmış olmalıdır.X.yy coğrafyacısı el-Mukaddesi ilginç bir konuşmadan söz eder:<sup class="calibre31">3</sup></p>

  <p class="calibre25"><span class="calibre18">‘Amcama bir gün dedim ki: Halife Velid’in Müslümanlar’ın parasını Şam camiine harcaması yanlıştı. Bu parayı su depolarının, kalelerin ve yolların tamirine harcaması çok daha uygun ve yararlı olurdu. Amcam şöyle yanıtladı: Oğlum, böyle düşünme. Velid önemli bir şey yaptı.Hıristiyanların ülkesi Suriye’nin güzel ve çekici kiliselerle dolu olduğunu görünce, Müslümanların bu kiliselere ilgi göstermemesi için dünyanın harikalarından biri olan bu camiyi yaptırdı. Abdülmelik de kilisenin büyük ve hakim kubbesini görünce, onun Müslümanlar'ın etkileyeceğinden korkmuş ve bir kayanın üzerine Kubbet-üs Sabra'yı yaptırmıştı. ”</span></p>

  <p class="calibre25">Büyük olasılıkla bu büyük cami ve onun Süleyman'ın tapınağını anımsatması' nedeniyle bir dönem Kudüs, tapınağın Tevrat’taki adı İbranice Baytha-Mikdaş'la akrabalığı açıkça görülen Beyt al-Maqdis adı ile tanındı. Sonraları bu ad, Aelia daal-Quds, “kutsal şehir” olarak tarımdı. Kuran’da bir ayet (17:1) Allah'ın bir gece Hz. Muhammed’i Mekke’deki Mescid-i Haram’dan en uzak camiye (Arapçası el-Mescid ül-Aksa) götürdüğünü yazar. Eski bir görüşe göre “en uzak cami”cennette, başka bir görüşe göre ise Kudüs’tedir. Müslümanlar ikinci görüşü benimsemişlerdir. Bu ayet Kubbet-üs Sahra’da bulunmaz. Eski başka bir hadisle de İslamiyet’te Kudüs’e kutsallık tanınmaması tam bir çelişki oluşturmaktadır. Bu hadis yalnız Mekke ile Medine’nin kutsal olduğunu söylemektedir. Bu tartışma yüzyıllarca devam etmiş ve modern çağlarda Kudüs’ün de kutsal olduğu görüşüne varılmıştır.</p>

  <p class="calibre25">Amman’ın seksen kilometre doğusunda Ürdün çölündeki bir av köşkü olan Kuseyr Amra’daki bir duvar resmi daha siyasi bir mesaj vermektedir. Tahmini olarak VII. yy’dan kalan resimde, altı tane kafir hükümdar oturmuş durumdaki halifeye itaat ederken resmedilmiştir. Hem Arap hem Yunan alfabesiyle yazılmış olan hükümdarların adlarından dördü açıkça okuna-bilmektedir: Sezar, Bizans imparatoru; Roderik, Arapların 711 yılında yenilgiye uğrattığı İspanya’NIn son Vizigot kralı; Krezüs, Pers İmparatoru ve Habeşistan imparatoru. Diğer iki resim bozulduğu için tanınmayacak haldedir ama bunların bir Türk ya da Hint prensi ve Çin imparatoruna ait olma ihtimali vardır. Bu resimlerin ilginç olan yanı, o dönemde yenilgiye uğratılmış krallar hor görülen esirler şeklinde gösterildiği halde, burada itaat eden hükümdarlar şeklinde gösterilmesidir. Ancak bu defa anlatılmak istenen fetih değildir (Habeşistan ve Çin fethedilmemişti), İslamiyet’in üstünlüğünün, Müslüman halifesinin liderliğinin ve herkesin efendisi olduğunun dünya hükümdarları tarafından kabul edildiğidir.</p>

  <p class="calibre25">Son Emeviler zamanında halifelerle danışmanları miras aldıkları bazı parasal sistemleri yeni bir İslami vergi sistemi haline getirmek için uğraştılar. Sonraki belgelere göre tüm Emeviler tarafından “kral” kabul edilen, “dindar halife" Ömer ibn Ab-dülaziz’e bir anahtar rolü verilmiştir. Ancak bu durumdan şikayetler' tükenmek bilmemiş, yarı Arapların ve Arap olmayan Müslümanların sayılarının, hızla artmasıyla birlikte olumsuz görüşler de. çoğalmıştı.</p>

  <p class="calibre25">Edebiyatta da sıkça görülen bir anlayışa göre, silahlı" direniş yapmayan ve alternatif bir öğreti iddiasında olmayanlar arasında bile, İslam tarihi yanlış bir yöne girmişti ve toplumun liderleri tarafından günaha yönlendiriliyordu. Gerçekten dindar bir Müslüman açısından bu durum aşağılayıcı ve değersiz gördüğü devlet hizmetinden geri çekilmişti. Devrimci bir değişikliğin tam sırasıydı ve İslamiyet’in yükselişi derin anlamıyla bir tür devrim niteliği taşıyordu. Yeni din var olan öğretilerin ve kiliselerin ötesindeydi. Ondan önce gelen iki dinin devamı değildi. Onları aşan bir kitap getirmişti. Fetihlerle birlikte başa geçen yeni hükümdarlar eski dini, toplumsal ve siyasi düzeni yıkarak yerine yenisini getirmişlerdi. İdeal İslam'da ruhban sınıfı, kilise, krallar, soylular, ayrıcalıklı sınıflar bulunmuyordu. Ancak dine gerçekten inanmış olanların onu bilinçli olarak kabul etmeyenlerden, erkeğin kadından ve efendinin köleden üstün olması şeklinde bazı doğal ve toplumsal gerçeklikler vardı. Yeni din, bu eşitsizlikleri bile yumuşatıyor ve insancıllaştırılıyordu. Eski dünyanın tam tersine İslamiyet’te köle artık mal değil insan olarak görülüyor, hukuki ve ahlaksal bir statü kazanıyordu. Henüz kadınlar çok eşlilik ve cariyelikten kurtulamamışlardı, öte yandan da sahip oldukları mülkiyet haklan Batı’da modern çağlara dek görülmemişti. Müslüman olmayanlar bile çeşitli toplumsal ve maddi zorluklan olmasına karşın Ortaçağ’da,hatta günümüz Hıristiyanlığında bile görülmeyen bir güvenlikten ve hoşgörüden yararlanıyorlardı.</p>

  <p class="calibre25">Arap savaşçılarının fetihlerde kazanılan ganimeti, eşit olmasa da, paylaşma ilkeleri vardı. Çoğunluğu daha fazla ve bazen de çatışan ayrıcalıklar talep eder ve bunları elde ederlerdi.Aşiretler, vahalarda, otlaklarda yaşayanlar, büyük malikaneler, Mekke tüccarları da büyük şehirlerin zengin ticaret olanaklarından faydalanmak istiyorlardı. Halife hükümetlerine, özellikle de üçüncü halife Hz. Osman’a yöneltilen şikayetle İslam’ın gereksinimlerinden daha çok, bu grupların gereksinimleriyle ilgiliydi.</p>

  <p class="calibre25">Her çeşit otorite göçebeliğin verdiği özgürlüğe alışkın insanlara yabana geliyor, sıkıntı veriyordu. Devletin ve yöneticilerinin artan güçleri İslamiyet’in asıl mesajına bir ihanet olarak görülüyordu. Dindarlara ve isyancılara göre amacı İslamiyet’e hizmet etmek olan halifelik bu mesajı sürdürmek ve yaymak için kurulmuştu ve ona otoritesini sağlayan, Müslümanların özgür iradeleriyle verdikleri ve geri alabilecekleri onaylarıydı. Onların çoğunluğuna göre devlet ise, İslamiyet yerine devleti ve öteki alanları, İslamiyet’in yıkıp yerlerini aldığı eski imparatorlukların yöntemlerine hızla daha çok benzeyen yöntemlerle yöneten zengin ve güçlü küçük insan gruplarının çıkarlarına hizmet eder durumdaydı. Bazıları bu olayı meşru otoriteye karşı bir başkaldırı eylemi olarak görüyor ve yasalara göre en ağır biçimde cezalandırılması gerektiğini düşünüyorlardı. Bazılarına göre de, bu bir cinayet değil, infazdı ve İslam toplumunun en üst makamını kötüye kullanan (Şiiler’e göre gaspeden) birine verilmesi gereken adil bir cezaydı. Bu tartışma, sonraki yüzyıllar boyu çeşitli biçimleriyle Müslüman siyaset kuramını ve uygulamasını etkileyecekti.</p>

  <p class="calibre25">İlk zamanlarda halifelik, kimin nasıl hüküm süreceği, asıl İslam'ın tanımı ve tekrar canlandırılması konuları ortaya atılmıştır. Yalnızca devletin güçlendirilmesi toplumun birliğini sağlayabilirdi, öte yandan da güçlenen İslam devletinin İslamiyet’in etik ve toplumsal inançlarından pek çok ödün vermesi gerekmişti. Bu süreçte sert ve sürekli bir direniş oldu. Direniş isyancıların iktidarı ele geçirmeleri açısından bazen başarılı oldu ama zafer isyancıların da, devletin de olsa, her durumda devletin gücü daha da pekişerek İslami devlet idealinden uzaklaşıp eski Ortadoğu tarzındaki merkezi otokrasiye doğru bir'adım daha gidiyordu. Direniş döneminde birtakım dini mezhepler ortaya çıktı. Bu mezheplerin farklı öğretileri ve destekçileri olduğu halde, ortak amaçlan İslamiyet kurucularının köklü etkinliğini geri getirmekti. Başlangıçta Müslüman ve Arap yaklaşık olarak aynı anlama gelirken, yaşanan dini mücadeleler bir Arap iç savaşıydı. Sonralan ise, İslamiyet fethedilen topraklarda yaşayan halklar arasında giderek yayılmış ve dönmelerin bu hareketlerde etkinlikleri hızla artmış, bazen de hakim rol almışlardır. İslam imparatorluğundaki büyük köklü hareketlerin tümünün İslamiyet’e karşı değil, İslamiyet’in içinde olması, İslami düşüncenin süregelen devrimci gücünün ve evrensel çabasının bir kanıtıdır.</p>

  <p class="calibre25">743 yılında Hişam’ın ölümünün ardından gelen dört kısa hükümdarlık ile Emevi halifeliğinin hızlı sonu gelmiştir. Çıkan aşiret kavgaları, yoğunlaşan Şii ve Harici mezhepçiliği ve İran’ın doğudaki Horasan eyaletinde başlayan güçlü yeni bir muhalefet sonucunda halifelik Suriye’de bile sorgulanan, diğer yerlerde ise önemsenmeyen bir duruma gelmiştir. Sonuncu Emevi hükümdarı II.Mervan (744-750) yetenekliydi ama hanedanı kurtarabilmesi için artık çok geç olmuştu. Doğuda İslamiyet tarihinde yeni bir hanedan, yeni bir güç ve yeni bir çağ doğmaya başlamıştı.</p>
</body>
</html>
