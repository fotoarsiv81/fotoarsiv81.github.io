<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre33"><span class="calibre16"><br class="calibre19" /></span></p>

  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9">5. BÖLÜM</span></h2>

  <h3 class="calibre32 sigil_not_in_toc"><a class="title" id="bookmark1"></a><span class="calibre9">BOZKIR HALKLARININ GELİŞİ</span></h3>

  <p class="calibre25">XI.yy başlarken İslam toplumu ve devletinin, içten içe gücünü kaybetmeye başladığım gösteren belirtiler vardı. Aslında bunlar, imparatorluğun bir grup özerk bölgesel hanedana bölünmesi; halifelerin başkentlerinde bile saygınlık ve güç kaybetmesi; Bizans’tan ve Sasani İran’dan devir alman temeller üzerinde İslam imparatorluğunun kurduğu siyasi ve idari düzenin tamamen yıkılması şeklinde XI. yy’dan önce de görülmeye başlamıştı. İslami devletin ve halifelerin gerçek gücü askeri otokratların başa gelmesiyle yok olmuş ve Sünni İslamiyet’in başı olarak halifenin dini konumu fazlasıyla değer kaybetmişti. Halkın büyük çoğunluğu diğer mezhepleri benimsemişler ve İran’dan Mısır’a kadar uzanan imparatorluğun büyük bölümü, hatta halifelerin şehri bile Şii general ve beyler tarafından yönetilmeye başlamıştı.</p>

  <p class="calibre25">Ekonomik yaşamın çöküşünün belirtileri daha sonra ortaya çıkmıştır. Büveyhiler merkezi eyaletlerin refahını ve düzenini biraz daha sürdürdüler. Fatımiler Ortaçağ’da Mısır’ın tarihindeki en büyük refah dönemini başlatmışlardı ama doğuda, daha sonra da Mısır’da zorluklar artarak sürüyordu. Çin ile eskiden çok kazançlı olan ticaret, o ülkedeki iç karışıklıklar nedeniyle azalarak son bulmuştu. VIII.,IX.ve X.yy’da Rusya ve Baltık devletleriyle gelişen ticaret de azalarak XI. yy’da tamamen sona ermişti. Değerli madenlerin azalmasıyla imparatorluktaki ticaret dar boğaza girmiş ve yan feodal bir ekonominin gelişmesi hız kazanmıştır.</p>

  <p class="calibre25">VIII., IX. ve X. yy kültürel yaşamda büyük bir entelektüel gelişmeye sahne olmuştu. Ekonomideki gelişmenin sonucunda, şehirlerin büyümesi, zevki, ilgisi ve boş zamanı olan bir şehirli nüfus oluşmuştu. Yunan felsefe ve bilim yazınının Arapça’ya çevrilmesi “İslam Rönesansı” kavramını ortaya çıkarmıştı. Yunan bilgisi ve Pers bilgeliğine karşı bir tepki olarak, geleneksel ve Sünni İslam özdeşleştiği eski Arap edebiyatım yenilemiş ve zenginleştirmişti ama bu kültürel gelişme güvenli ve sürekli değildi. Bir şehir kültürü olmasına karşın, şehirli nüfusun yalnızca bir kısmıyla sınırlıydı. Geleneksel İslami yaşayışla ve geleneklerle ilişkisi de yüzeysel ve belirsiz kalmıştı.</p>

  <p class="calibre25">XI. yy’da ve XII. yy başlarmda içerideki ve dışarıdaki düşmanların neredeyse aynı andaki saldırılarıyla imparatorluğun ne kadar güçsüz olduğu görüldü. Avrupa’daki Hıristiyan güçler İspanya ve de Sicilya’da saldırıya geçerek Müslüman egemenliğindeki büyük topraklan ele geçirdi ve sonunda Haçlılar Yakındoğu’ya girdi. Berberiler arasında Afrika’da başlayan yeni bir dini hareket, Kuzey Afrika ve İspanya’da bir Berberi imparatorluğunun kurulmasını sağladı. Yukan Mısır’da bulunan iki büyük Bedevi Arap aşireti Hilal ve Süleyrn, oradan çıkıp Tunus ve Libya’yı geçerek Kuzey Afrika’ya bir daha hiçbir zaman tamamen kurtulamadığı büyük bir yıkım yaşattılar. Halifeliğin kuzey sınırı daha önceki yüzyıllarda Hazar baskınları ve Bizans saldırıları ile gücünü kaybettiğinden Hıristiyan Gürcüler Karadeniz’den Dağıstan tepelerine dek giden bir Gürcü imparatorluğunu tekrar kurarak oradan Müslüman topraklarına girmeye başlamışlardı.</p>

  <p class="calibre25">Doğudan büyük Asya bozkırlarının Altay halklarıyla gelen istila dalgası sürekli etkileri açısından en önemlisiydi. Müslümanlar ile Türkler’in karşılaşmaları ilk kez imparatorluğun doğu sınırlarında olmuştu.Bir süredir,asker olarak yetiştirmek üzere köle olarak Türk çocuklarını getiriyorlardı. Bu kölelere, ev işlerinde ve ekonomik amaçla kullanılanlardan ayırmak için,Arapça'da sahibi olan anlamına gelen Memluk adını veriyorlardı. Türk köleler ilk kez Abbasiler’de, hatta daha da önce imparatorlukta olmuştu ama yaygın olarak halife Mutasım (833-842) döneminde kullanılmışlardır. Mutasım tahta çıkmadan önce Türk askeri kölelerinden büyük bir güç oluşturmuş, daha sonra da doğu eyaletlerinden topladığı verginin bir bölümüne karşılık çok sayıda köle almıştı. Mutasım’dan sonra Türk asker ve komutanları daha çok kullanılmaya başladı. Zaman içinde bu Türkler İranlılar’ı ve Araplar’ı ordudan dolayısıyla da siyasi yaşamdan uzaklaştırdılar. Türkler askeri sınıfı ele geçirerek ve İslam devlet düzeninin de giderek askerileşmesi ile bin yıl sürecek bir egemenlik kurma fırsatı yakaladılar. Bir Türk asker kölesi daha 868’de Müslüman Mısır’da ilk bağımsız hanedanı kurmuştu. Mısır’da bundan sonraki devlet düzenlerinin çoğu Türk kökenli oldu. İran’da milli hanedanlar bir dönem daha sürdü ama en uzun ömürlü ve önemlisi olan Samanoğulları’nda da zamanla Türk askerleri artmaya başladı. Sonunda da Samanoğulları hizmetindeki bir Türk köle tarafından kurulan Gazneliler Türk hanedanı (962-1186) yerlerine geçti.</p>

  <p class="calibre25">Bunlar paralı asker ya da köle olarak Müslüman devle derin hizmetine girip daha sonra da yerlerine geçen asker grupları ya da tek askerlerdi. 960'da İslam sınırları dışındaki Türk Karahan-lılar hanedamnın halkıyla birlikte Müslüman olması farklı önem taşıyan bir olay olmuştu. O zamana dek Müslüman olanlar, yalnızca gruplar ya da kişilerdi. Bununla ilk kez, bir Arap tarihçisine göre sayılan iki yüz bin çadın bulan bir halk, Müslüman olmuştu ve Siri Derya’nm dışındaki topraklarda ilk Müslüman Türk krallığı kuruluyordu. Karahanlılar, İslamiyet’i kabul ettikten sonra İslam öncesi Türk geçmişlerini unutarak kendilerini Ortadoğu İslam uygarlığıyla özdeşleştirmişlerdir.</p>

  <p class="calibre25">Türkler’in yeni dinlerini bir bütün olarak benimsemeleri, en başından beri Türk İslamiyeti’nin belirleyici bir özelliği olmuştur. Türkler, milli kimliklerini İslamiyet’e gömerek îranlılar'ın ve Araplar’ın asla yapmadıkları bir şeyi yaptılar. Bunun nedeni, hem puta tapmanın ve İslamiyet’in sınırlarında karşılaştıkları bu dinin basit inanç yoğunluğu, hem de İslamiyet’i kabul etmelerinin onlan dinsiz akrabalarına karşı girişilen bir Cihad’a çekmesidir. İranlılar’ın eski İran'ın geçmişteki zaferlerinden gurur duymalarının ya da Araplar’ın putperest Arabistan'ın kahramanlık günleri anılarının benzeri bir durum Türkler’de görülmemiştir. İslamiyet öncesi Türk tarihindeki devletler, uygarlıklar, dinler ve edebiyat, birkaç halk şiiri dışında unutulup gitmişti. Türk adı, Batılılar için olduğu kadar Türkler için de Müslüman ile eşdeğer olmuştu. Türkler’in İslamiyet’e bağlılıklarının ciddiliği ve gerçekliği gibisine başka hiçbir halkta rastlanmamıştır. Bu yüzden, Türk hanedanlarının koruması altında büyük bir Sünni canlanmasının başlayıp yayılması hiç şaşırtıcı değildir.</p>

  <p class="calibre25">Fatımi halifeliği, XI.yy’da Mısır’dan Batı Arabistan’a ve Suriye’ye dek uzanan büyük bir güçtü ve iktidarı, çöl kökenli yerel Bedevi hanedanlarıyla paylaşıyordu. Irak ve Batı İran’da İran hanedanları hüküm sürüyordu ve bunlardan en önemlisi olan Büveyhiler orta eyaletlerde yer alıyordu. Doğuda Samanoğul-lan’nın mirası, Amu Derya’nın güneyinde Gazneliler, kuzeyinde de Karahanlılar olmak üzere iki hanedan arasında paylaşılmıştı. Her iki hanedan da Türk olmalarına karşın birbirlerinden çok farklıydı. Gazneliler başmda bir Türk generali ve Türk Memluk ordusu olan tipik bir Müslüman devletiydi. Karahanlılar ise hanın özgür Türk aşiretlerini yönetimi altında birleştirdiği bir Türk devletiydi.</p>

  <p class="calibre25">Bu dönemdeki iki büyük Türk göçü ile Ortadoğu’nun ve bir süreliğine de Doğu Avrupa’nın görünümü değişmiştir. Kuzeyde, Siri Derya’nın ilerisinde Oğuz Türkleri, onların da ilerisinde İrtuş ırmağı yakınlarında Kıpçaklar bulunuyordu. Kıpçaklar Siri Derya'ya kadar ilerleyerek Oğuzlar’ı oradan kovdular. Sonra da batıya doğru gittiler, Güney Rusya’yı aşarak Polovestler ve Kumanlar olarak bildikleri Doğu Avrupa'ya girdiler. Oğuzlar yurtlarından atıldıktan sonra İslam topraklarına göç ettiler. Adlarını kendilerine öncülük eden aileden alan Selçuklular, bu göç dalgalarının en önemlisiydi. Selçuk ile ailesi İslam topraklarına X. yy’ın sonlarında girmiş, Buhara’ya yerleşerek İslamiyet’i benimsemişlerdir. Topladıkları ordularla çeşitli Müslüman hanedanlarına hizmet eden Selçuk ailesinin oğullan, sonuncu hanedan olan Gazneliler’den ayrılıp onlara karşı başlattıkları mücadelede başarılı oldular. Selçuk'un torunları Tuğrul ve Çağrı,Türk ordularını Horasan’a sürdüler ve Gazneliler’i yenerek büyük şehirlerini aldılar.</p>

  <p class="calibre25">Kısa süre sonra Selçuklular kendileri için hareket etmeye başladılar ve 1037 yılında Nişabur ve Merv camilerinde adlarına hutbe okundu. Sonrasında Doğu İran’ı geçerek batıya doğru ilerlemeye başladılar ve hızla büyüyen ordulanyla Batı İran’ı fethettiler. 1055 yılında Tuğrul’un ordusu Bağdat’a girdi ve son Büveyh emirlerinin elinden şehri aldı. Artık yeni bir İslam imparatorluğu doğmuştu. 1079 yılında Selçuklular, Filistin ile Suriye’yi yerel hükümdarlardan ve gerileyen Fatımiler’den aldılar. Bizans’tan Anadolu’nun büyük bir bölümünü alarak İranlılar’ın ve Araplar’ın yapamadıklarını yaptılar. Bundan itibaren Anadolu bir Müslüman Türk toprağı olarak kaldı.</p>

  <p class="calibre25">Ortadoğu’da yeni bir düzen kuran Selçuklu fetihlerinden sonra, bölgenin büyük kısmı ilk Abbasi halifeleri döneminden bu yana ilk kez tek bir otorite altında toplanmıştı. Selçuklular Sünni Müslüman’dı ve halifeleri sözde hükümdarlar olarak korudular. Bununla birlikte hakimiyetleri altındaki toprakları genişleterek ve İslam’ın sözde lideri olmalarını bile kabul etmeyen bölücü rejimleri ortadan kaldırarak halifeliğin gücünü artırdılar ama imparatorluğun gerçek hükümdarları Büyük Selçuklu Sultanlarıydı. Tarihçiler, 1055 yılında Tuğrul’un Bağdat’ı fethetmesinin ardından aldığı Sultan unvanım, hakimiyetlerini halifelik dışında sürdüren Büveyhiler ve Gazneliler gibi daha önceki hükümdarlara atfederler. Ancak bu unvanı resmen kullanan ve paralarının üzerine yazdıran ilk hükümdarlar Selçuklu sultanlarıdır. O zamandan beri en üstün gücü elinde bulunduranlar için bu unvan kullanılmaktadır.</p>

  <p class="calibre25">Büyük Selçuklu Sultanları,XI. yy’ın ikinci yarısında, halifeliğin Güneybatı Asya’daki topraklarının hemen hemen tamamı ile Anadolu’dan oluşan birleşik bir imparatorluğu hakimiyetleri altına aldılar. 1092 yılında III.Büyük Sultan Melikşah öldükten sonra oğullan arasında iç savaş çıktı ve Selçukluların fethiyle duraklamış olan siyasi bölünme, bu kez de Selçuklu ailesinin çeşitli kollan ya da subayları tarafından devam ettirildi. Bunların en önemlileri Irak, Suriye, Anadolu ve Kirman’daki Selçuklu monarşileriydi ve tümü Horasan’daki Büyük Sultana bağlıydılar.</p>

  <p class="calibre25">Bu çekişme ve güçten düşme zamanında 1096 yılında Haçlılar Levant’a girdiler. Müslüman dünyasındaki dağınıklık nedeniyle ilk otuz yıl istilacıların işleri kolaylaştı. Çok geçmeden Haçlılar Suriye’den Filistin’e girdiler ve Trablus, Edessa (Urfa), Antakya ve Kudüs’te Latin feodal prenslikleri kurdular. Haçlılar’ın bu ilk zaferleri yalnız Akdeniz’in kıyı bölgeleriyle sınırlıydı. İç kısımlardaki çöle ve Irak’a bakan topraklarda tepkiler oluşmaktaydı. Halep ve Şam’daki Selçuklu beyleri pek bir şey yapamadılar ama hareketin gerçek gücü daha doğudan geldi. 1127 yılında,Selçukluların hizmetindeki Türk subayı Zengi, Musul’u ele geçirdi ve Kuzey Mezopotamya ile Suriye’de güçlü bir Müslüman devleti kurdu. Oğlu Nureddin 1154 yılında Şam’ı ele geçirerek Suriye’de tek bir Müslüman gücü oluşturdu ve Haçlılar’a karşı ilk önemli orduyu çıkardı.</p>

  <p class="calibre25">İki taraf da, Fatımi halifeliğinin yıkılmak üzere olduğu Mısır’ın denetimini almak için mücadele ediyordu. Batı’da Selahaddin olarak bilinen, Salah el-Din adındaki Kürt subayı hem Fatımiler’in veziri hem de Nureddin’in çıkarlarının temsilcisi olarak Mısır’a gönderildi. 1174 yılında Nureddin öldükten sonra Selahaddin, Müslüman Suriye’yi ele geçirdi ve Haçlılar’a karşı 1187’deki cihada hazırlandı. 1193 yılında öldüğünde Kudüs’ü almıştı ve Haçlılar’ı dar bir kıyı şeridi hariç her yerden çıkarmıştı. Haçlı devletlerin bir yüzyıl direnebilmeleri, Selahaddin’den sonra gelenlerin aralarında Suriye-Mısır imparatorluğunu bölmeleri sayesinde mümkün oldu.XIII.yy’da Memluklar tarafından kurulan bir Suriye-Mısır devleti Suriye’nin diğer devletlerinin ve haçlıların sonunu getirdi.</p>

  <p class="calibre25">Anadolu’nun Türkler tarafından işgali Büyük Selçukluların belirli bir hareketiyle değil, göçebe boylar ile gerçekleşmiştir. Fethin ardından yeni eyaleti düzenleme görevi Selçuk beyi Süleyman ibn Kutalmış’a verildi.XII.yy sonlarında da Anadolu’da, merkezi Konya (İkonium) olan güçlü bir Türk beyliği kuruldu. XIV. yy başlarına dek Anadolu Selçuklular’ının çeşitli şekillerde hakimiyeti altında bulundurduğu Orta ve Doğu Anadolu yavaş yavaş Türk toprağı haline geldi. Doğudan gelen Türk göçmenler de gelince, Yunan Hıristiyanlığı yerini Türk ve Müslüman uygarlığına bıraktı.</p>

  <p class="calibre25">Doğudaki Selçuklu devletleri, süregelen mücadeleler ve huzursuzlukla gücünü kaybetmiş, yeni iç ve dış düşmanlarla karşı karşıya kalmışlardı. Kuzeydoğudaki bir bozkır halkı olan Karahitaylar da İslamiyet sınırlarında belirmişlerdi. Moğol soyundan olan Karahitaylar Çin’den geliyorlardı ve ilerideki çok daha büyük bir düşmanın öncüleriydiler.XII.yy ortalarında Karahanlılar’dan Maveraünnehr’i alarak Amu Derya’dan Yenisey ırmağına ve Çin sınırlarına dek uzanan büyük bir imparatorluk kurmuşlardı. 1141 yılında Selçuklu Sultanı Sencer, Katavan Bozkırı Savaşı’nda bu dinsiz istilacılara yenik düşerek kaçmak zorunda kaldı. Müslüman ordularının uğradığı bu yenilgi Hıristiyan Avrupası’na kadar giderek Haçlılar’ın yıkılan umutlarını diriltti. Göçebe Türk boylan arasındaki isyanlar Selçuklu gücünün yok olmasına yol açtı. 1157 yılında Sencer’in ölümü ile imparatorluğun hakimiyeti sarsıldı, çoğunluğu eski Selçuklu subaylarının hükümdarlığında olan küçük devletlere bölündü. Bir süreliğine Bağdat’daki halife bile bağımsızlığına tekrar kavuşarak Sünni İslamiyet’in eski başkentinde bir halifelik devleti kurdu. Daha doğuda, Aral Gölü’nün güneyindeki Harzem’in Türk valisi Büyük Selçukluların topraklarını miras alabilecek bir devlet kurdu ama kısa süre ayakta kalabildi.Türk askeri ve siyasi üstünlüğünün güçlenmesi ve Türk göçleri ile geçen bu dönemde hükümette, toplumsal yaşamda, kültürde, dinde ve ekonomide önemli değişiklikler gerçekleşti.</p>

  <p class="calibre25">Selçuklular yönetimde büyük ölçüde İranlılar’a ve oturmuş olan İran bürokrasisine dayanıyorlardı. Büyük vezir Nizamülmülk dönemin en önemli kişilerinden biridir. Ondan önceki dönemin iltizam (Osmanlı Devletinde kamu gelirlerinin kiralanmasına dayalı vergi sistemi) uygulamasındaki feodalizme yönelimini geliştirerek sistemli bir hale getirmiştir. Önceki dönemin yanlış uygulamaları para yerine toprağa dayanan yeni bir yönetsel ve toplumsal düzene doğru köklü bir değişiklik yaşadı. Subaylara tımar olarak Toprak verildi, onlar da belirli sayıda silahlı asker yetiştirdiler. Tımarlar yalnızca vergi üzerinden komisyon alma hakkı ile birlikte, gelirlerin kendileri üzerinde de hak sahipliği veriyordu. Devlet tarafından Şeriat’ın izin verdiği kelle ve toprak vergileri dışında sayıları hızla artan vergiler getirmişti.Böyle bir dönemde toplumsal bir sarsıntı yaşanması kaçınılmazdı. Türk yönetici sınıfın ortaya çıkmasıyla, İran soylu sınıfı yerinden oldu ve giderek fakirleşti. Basılan para miktarının azalmasıyla esnaf ve tüccar zorluk yaşamaya başladı.</p>

  <p class="calibre25">İsmaili Şiiler muhalefetin başım çekiyorlardı ama şimdi kökten değişmiş yeni bir muhalefet ortaya çıkmıştı. 1094 yılında Fatımi halifesi el-Mustansir öldükten sonra İsmaililer ikiye bölündüler. Bir grup el-Mustansir’in Kahire tahtının veliahtı küçük oğlunu, diğer grup daha önce İskenderiye’de öldürülen büyük oğlunu tanıdılar. Başlarında Haşan Sabbah bulunan İran İsma-ilileri yeni Fatımi halifesini kabul etmeyip Kahire ile ilişkilerini kestiler ve inanışlarına yeni bir düzenleme getirerek Selçuklu topraklarında yeni bir şiddet ve radikal muhalefet hareketine giriştiler. Genellikle Haşan Sabbah’m reformcu İsmaili mezhebine, büyük olasılıkla tuhaf davranışları yüzünden “Haşha-şi” olarak anılmaktadır. İngilizce’de bu sözcükle ses benzerliği olan, Haçlılar’ı öldüren anlamındaki “Assassins” sözcüğü kullanılmaktadır.</p>

  <p class="calibre25">1090 yılında Haşan Sabbah, Kuzey İran'da ıssız dağlar arasındaki Alamut’u fethetti. Alamut Kalesi’nde ve Suriye’de kurulan üslerinde tarikatın üstadlan tarafından sadık ve fanatik bir taraftar grubu kuruldu. Gizli ve esrarengiz bir İmam için Müslüman prenslere ve krallara yönelik suikast ve terör kampanyası başlattılar. Üst düzey Müslüman devlet adamları ile generalleri ve 1092 yılında Nizamülmülk “Büyük Üstadlar” tarafından öldürüldüler. Haşhaşi terörü XIIL yy Moğol istilalarının ardından durduralabildi ve İsmailiye küçük bir tarikat haline geldi.</p>

  <p class="calibre25">Haşhaşiler’in eylemleri, Şiiler’in Sünni halifelik ve kurumunu yıkmayı amaçlayan son ciddi girişimlerdi. Bu süreçte ortaya çıkan büyük Sünni canlanması İslami yaşamı, düşünce ve edebiyatı etkiledi. Sünni canlanmasının kökleri geçmişin derinliklerine uzanmaktadır. Dini kurumlar uzunca bir süreden beri devletten ayrılmış ve öğreti, hukuk, eğitim ve toplumsal kurumlardaki önceliklerini kıskançlıkla sürdürmüştü. Ayrıca tüm bunları kendi iç mantığına göre geliştirerek, hükümetin ve devletin gereksinimlerinden ve baskılarından ancak dolaylı biçimde etkilenmişti. Bu durumun birtakım avantajları olmuştu ama yine de tehlikeli bir koordinasyon eksikliği içeriyordu. Çeşitli grupların iktidar mücadeleleri ve ordu komutanlarının zaferleri, devlet ile tebaa ilişkisini yalnızca vergi ve güce dayalı hale getirince, devletle din arasında artan bir gerilim olmuştu. Halk ile aynı etnik kökenden gelmeyen askeri sınıfın halktan ayrılması ve Sünniliğin klasik siyasi kurallarını kabul etmeyen mezhepçilerin en üst yetkileri ele geçirmeleri bu gerilimi daha da artırdı. Hükümdar ile tebaanın arasındaki son kişisel ve ahlaki bağların kopması sonucunda teokrasi kökenli toplumda İslamcı gelenek büyük bir krize girdi. Hükümet mezhepçiler ve askerlerin yönetimine bırakılırken, kamu yönetimi de mesleki ve kültürel niteliği daha çok İslamiyet öncesi kaynaklara dayanan bir kalemiye sınıfına bırakıldı. Dini alanda bile Sünni öğretinin alternatifi olan çeşitli mezhepler ortaya çıkarak özellikle şehirlerde büyük destek gördü.</p>

  <p class="calibre25">XI.yy başlarında, Müslüman dünyasının Şii yönetiminde bulunmayan tek önemli bölgesi Sünni Müslüman Gazneliler’e ait Horasan’da da Sünni canlanması başladı. Gazneli Mahmud’u (hükümdarlığı 999-1030) yanlarına çekmek üzere Şiiler’in kararlı ama başarısız çabaları oldu ama Gazneli Mahmud, Şii aleyhtan Sünni canlanmasının öncüleri olan Kerami mezhebini destekledi. Görevi Gazneliler’den Selçuklular devralarak Sünni canlanmasını batıya, Bağdat ve ilerisine götürdüler. Sünniler, Selçuklular’ın Bağdat’ı ele geçirmelerini Şii Büveyhiler’den kurtuluş olarak gördüler.</p>

  <p class="calibre25">Sünni canlanmasının bilinçli ya da bilinçsiz olarak üç amacı vardır. İlki, Şii devlet düzenlerini yıkıp tekrar halifeliği getirmektir. İkincisi, Şii düşüncelerinin meydan okumasına karşı Sünni savunması yapmak ve yaymaktır. Üçüncü ve en zor olanı ise, İslam’ın siyasi yaşamının içine din kurumunu dahil etmektir.</p>

  <p class="calibre25">İlk amaca hemen hemen tamamen ulaşılmıştır. Doğuda Büveyhiler ve diğer Şii hanedanları yıkılarak Sünni İslam’ın siyasi birliği elde edilmiştir. 1171 yılında Fatımi halifeliğinin kaldırılmasının ardından, Orta Asya’dan Afrika’ya kadar olan İslam topraklarında okunan hutbelerde Bağdat’daki Sünni halifenin adı duyurulmuştur. Militan Haşhaşiler bile yenilmedikleri halde dağlarındaki kalelerine kapanmışlar ve Sünni düzeni devirme amaçlarına ulaşamamışlardır.</p>

  <p class="calibre25">Türkler’in bunların olmasını sağlayan siyasi tutarlılıkları, dini ciddiyetleri ve askeri güçleri, onlara İslam dünyasına kafiri yenme gücünü, Anadolu’yu İslamiyet için fethetme gücünü ve Batı Hıristiyan dünyasının saldırılarını püskürtme gücünü vermiştir.</p>

  <p class="calibre25">Şiiler’e karşı da başarılı bir mücadele vermişlerdir. Bu mücadele, Horasan’da Sünniliğin siyasi olarak yeniden doğuşuyla başlamıştır. XI. yy başlarında Sünni din ve hukuk adamları, Fatımiler’in Kahire ve başka yerlerde kendi davaları için dini propagandacılar yetiştirdikleri İsmaili misyoner okullarını örnek alarak medreseler açmışlardır. Nizamülmülk, Selçuklu fethinin ardından Bağdat’da bir medrese açmış, sonra da medreseler imparatorluğun tüm şehirlerine yayılmıştır.</p>

  <p class="calibre25">Medrese sistemi, Salahaddin ve ondan sonra gelenler tarafından Mısır’a yayılmıştır. Bu din okullarında, Sünni öğretmenler tarafından Fatımi Mısır’ın okullarından ve daha radikal olarak Haşhaşiler’in gizli elçilerinden gelen öğretilere bir Sünni yanıtı hazırlandı ve yayıldı.</p>

  <p class="calibre25">Artık Sünni zaferi neredeyse tamamlanmıştı. Büveyhiler’in ve Fatımiler’in güçsüzlüğü ve kötü yönetimi nedeniyle iki tür Şiilik de inanılırlığını yitirmişti. Şiiliğin ruhsal içeriğinin büyük bölümü popüler dindarlık düzeyinde Sofiliğe kaydı. Sofiler, bir yandan Sünni saflarında kalırken, bir yandan da Sünni devlet ve hiyerarşisinin soğuk dogmacılığı karşısında halkların sezgisel ve mistik dinlerini anlattılar.</p>

  <p class="calibre25">Dini kurumlar yalnızca canlanmadılar, aynı zamanda ilk İslam devletindeki konumlarından çok daha iyi bir yere ulaştılar. Eski çağlardaki kalemiye sınıfının yerini, Medreselerde yetişen yeni Sünni bürokrasisi aldı. Din adanılan hiyerarşileri içinde, ilk kez siyasi ve toplumsal düzenin ana unsurlarından biri haline geldiler.</p>

  <p class="calibre25">Türkler, en baştan bu yana kendilerini İslami gücü ve inancı koruyup ilerletmeye adadıkları militan özelliklerini hiç yitirmediler. Kafir dünyasına karşı Doğu sınırlarında başlattıkları bu militan özelliklerini, Batı sınırlarına taşıyarak Hıristiyanlık dünyasına karşı da kullandılar. İslamiyet Doğulu kafirler ve Batılı Hıristiyanlık ile birlikte içerideki din .düşmanlarına karşı Savunulduğu sırada halifeliği de denetimi altına almıştı. Bu sancılı, uzun ve başarıyla sonuçlanan mücadele Türk egemenliği döneminde İslam kurumlarını ve toplumunu da etkilemiştir. Din, Selçuklular zamanında devlet ve yönetim yapışım etkilemeye başlamış, Sünni hiyerarşisinin saygınlığı, gücü, örgütlenmesi, devlet memurlarının bile dini eğitimden geçmesi ve bireysel dindarlıkları hızla artmıştı. Dini kurumun öğretileri kural haline gelmiş, tutarlılığı artmış, etkisi hem halk hem de devlet içinde yaygınlaştırmıştı. Din ile siyasi otoritenin bütünleşmesi Osmanlı sultanları zamanında gerçekleşmiştir.</p>

  <p class="calibre25">Bu arada, İslamiyet’e karşı o zamana dek var olanların tümünden çok daha tehlikeli bir tehdit hazırlanmaya başlamıştı. Moğol beyi Timuçin, Cengiz Han unvanı ile uzak kuzeydoğu Asya'da zor bir mücadelenin ardından göçebe boylarını bir araya getirerek Moğolistan’ın başına gelmişti. 1206 yılında, Cengiz Han Moğol boylarının tamamını Onon Nehri kaynağında bir toplantıya çağırdı. Bu toplantıda, o dokuz at kuyruklu beyaz bayrağını açtı, boylar da ona karşı olan bağlılıklarını bir kez daha yinelediler ve Dev Moğol imparatorluğu kurulmuş oldu.</p>

  <p class="calibre25">Kalan Moğol ve putperest Türkler ve de güney Sibirya’daki orman aşiretleri bile izleyen yıllarda boyunduruk altına alındılar. Bozkır halkları Cengiz Han tarafından büyük bir istilaya hazırlandı. 1218 yılında kuzeydoğu Asya’yı avucunun içine aldıktan sonra batıya yöneldi. Generali Cebe Noyan’ın başında olduğu Moğol orduları Karahitaylar’ın ülkesini istila ederek Siri Der-ya’ya kadar tüm topraklan alarak Harizm Müslüman Türk Şah-lığı’na komşu oldular. Yeni yılın başlarında Moğolistan’dan gelen bir kervan, Siri Derya ırmağı üzerindeki sınır şehri Utrar’da Harizm valisinin emriyle pusuya düşürülerek neredeyse tamamı Müslüman olan 450 tüccar kılıçtan geçirildi.</p>

  <p class="calibre25">Cengiz Han’ın intikamı çok büyük ve ani oldu. 1219 yılında ordularım İslam topraklarına sürdü. 1220 yılında Semerkand,Maveraünnehir ve Buhara’nın tamamını ele geçirdi. Moğollar ertesi yıl hiçbir zorluk yaşamadan Amu Derya’yı geçtiler, Nişabur’u ve Merv’i alarak Doğu İran’ı istila ettiler.</p>

  <p class="calibre25">1227 yılında Cengiz Han’ın ölümünden sonra kısa bir duraklama yaşandıysa da, kısa süre içinde yeni han saldınyı sürdürmeye hazırdı. 1230 yılında Harizm devleti ve ordusunun kalıntılarına yeni bir saldırı yapıldı. 1240’da Moğollar Batı İran’ı ele geçirmiş, Ermenistan, Gürcistan ve Kuzey Mezopotamya'ya girmişlerdi. 1243 yılında Anadolu Selçuklu sultanının ordularını da yenilgiye uğrattılar.</p>

  <p class="calibre25">Yüzyılın ortalarında batıya doğru yeni bir hareket planlandı ve uygulanmaya başladı. Cengiz’in torunu Hülagu o sırada Pekin’de hüküm süren Büyük Han’ın buyruğu ile Mısır’a kadar tüm İslam topraklarını ele geçirerek Amu Derya’yı geçti. Birkaç ay içinde uzun saçlı Moğol atlıları karşılaştıkları tüm direnişleri,hatta daha önce kalelerinde her türlü saldırgana karşı koymuş olan Haşhaşiler’i bile ezerek İran’ı baştan aşağı geçtiler.</p>

  <p class="calibre25">Sonunda Moğol orduları 1258’de Bağdat’a yöneldiler. Son halife Mutasım boşuna ve kısa bir direnişin ardından merhamet istedi. Şehri yakıp yağmaladılar ve 20 Şubat 1258 tarihinde halife ile ailesinden buldukları herkesi öldürdüler. Böylece beş yüzyıldır Sünni İslam’ın başı olan Abbasi Hanedanı softa erdi.</p>

  <p class="calibre25">Yıkılışında bile hâlâ İslam'ın birliğinin simgesi ve hukuki merkezi olan büyük tarihi halifelik kurumunun ortadan kaldırılması, yalnızca devletin ve hükümranlığın dış görünüşlerinde değil, bozkır halklarının son büyük istila dalgasının yol açtığı değişimle önceki yüzyıllardan farklı kanallara yönelen İslam uygarlığı açısından da İslam tarihinde bir çağın sonu olmuştur.Ancak halifeliğin yıkılışının moral etkileri bazılarının söylediği kadar büyük olmamıştır, çünkü halifelik uzun süredir etkinliğini kaybetmişti. Moğolların tek yaptığı zaten ölmüş olan bir şeyin hayaletini ortadan kaldırmak olmuştu. Askeri ve siyasi güçler açısından halifeliğin yok olması pek fark etmemişti. Sultanlık İslam devletlerinin tümünde hukukçular ve dini kurumlar tarafından kabul edilmiş ve eskiden halifelerin olan dini unvanları sultanlar almaya başlamışlardı.</p>

  <p class="calibre25">Moğol istilasının etkileri yol açtığı zararın boyutları ve yaygınlığı açısından da abartılmıştır. Moğol istilası klasik İslam uygarlığının çürümesi, hatta sonrasında Ortadoğu’da görülen toplumsal, ekonomik, kültürel ve siyasi başarısızlıkların tümünün nedeni olarak gösterilmişti. Ancak tarih, dikkatlice ve günümüzdeki savaş deneyimleriyle birlikte değerlendirildiğinde, varılan yargılar yumuşamış ve bu görüş ya büyük oranda değişmiş ya da tamamen terk edilmiştir. Artık Moğol istilasının yıkıcı etkilerinin eskiden düşünüldüğü kadar büyük ve kalıcı, hatta yaygın olmadığı sonucuna varılmıştır. Modem standartlara göre hiç şüphesiz önemsiz sayılabilecek Moğol fetihleri o çağda gerçekten yıkıcıydı. Bazı bölgeler tamamen yakılıp yıkılmış ve insansız bırakılmıştı. Ancak Moğollar o dönemde ve de ondan sonra Arap kültürünün ana merkezi olan Mısır’ı işgal edemedikleri için Mısır dolaylı olarak etkilenmişti. Yalnızca baskınlara uğrayan Suriye, 1260 yılındaki Ayn Jalut savaşında, Mısır Memluk ordusunun Moğollar’ı kesin bir yenilgiye uğratmasından sonra, Mısır sultanlığına bağlanarak Moğol saldırılarından korunmuştu. Anadolu, İran’daki Moğol varlığı tarafından pek çok açıdan tekrar biçimlenmiş ama yine de en büyük ve son İslam imparatorluğunun beşiği olmuştur. İran en fazla zararı gördüğü halde, ülkenin tamamı etkilenmemişti. Moğollar’a kendi istekleriyle boyun eğen güneydeki yerel hanedanların istilacılar tarafından yağmalanmayan şehirleri gelişmeyi sürdürmüştür. Eski Persis olan Fars yine İran milli yaşantısının odak merkezi olmuş ve Eski Persepolis’in elli kilometre ilerisindeki Şiraz, Moğollar’dan sonra Pers kültürünün canlanmasına tanıklık etmişti. Şair Hafız (1320-1389) ve Sadi (1184-1291), gök bilgini Kutbeddin (ölümü 1310) ve pek çok kişinin İran mimarisinin en büyük başarısı olarak gördükleri Meşhed’deki Gevher Shad camisini inşa eden Qawam al-Din (ölümü 1439) dönemin önemli kişilerindendir.</p>

  <p class="calibre25">İran'ın istila edilen bölgelerinde de hızlı bir yenilenme gerçekleşmiştir. Fethin ilk şokundan sonra Moğol hanları İran’da siyasi istikrarlı bir döneme izin vermişlerdir. Şehir yaşamının, ticaretin ve sanayinin yeniden kurulmasını teşvik etmişler, yararlı bilim olarak düşündükleri şeyleri geliştirmişlerdir. 1295 yılında İslamiyet’i benimsemelerinin ardından İslam edebiyatını bile desteklemişlerdir. XTV.yy’da Müslüman hanlar görkemli dini yapılar inşa ettirmişlerdir. Bir bakıma Moğol fetihleri Ortadoğu’nun sallanmakta olan uygarlığına yeni bir yaşam vermeye yardımcı olmuşlardır. Doğu Akdeniz ve İran uygarlıklarını bir devlet altında birleştiren ilk Arap fatihler yeni bir kültürel ve toplumsal ilişki çağı başlatmışlardı. Benzer biçimde,Moğollar da Ortadoğu ve Uzakdoğu uygarlıklarını ilk kez bir tek hanedan altında bir araya getirerek ticaret ve kültür üzerinde etkili olmuşlardır. Moğollar’ın Avrupa ile yeni ve karşılıklı faydalar sağlayan ilişkilere kapılarını açmaları sonucunda pek çok Avrupalı, Ortadoğu’da Müslüman olmayan hükümdarların olmasını fırsat bilerek Çin’e giden karayolunu keşfe çıktılar. İranlı tarihçi Raşidüddin’in (1247-1318) Cami el-Tevarih, farklı uygarlıklar arasındaki bu ilişkilerin bir meyvesidir. Bir hekim ve vezir olan Raşidüddin Museviliği bırakıp Müslümanlığı seçmişti. Olcaytu han ve Gazan han onu evrensel bir tarih derlemesi yapmak üzere görevlendirmişlerdi. Raşidüddin aralarında Keşmirli bir Budist keşiş, bir Frank keşişi, bazı İranlı bilim adanılan kabile geleneği uzmanı bir Moğol ve iki Çinli bilim adamının olduğu bir ekip kurdu. Bu ekiple birlikte İngiltere’den Çin’e uzanan geniş bir dünya tarihi yazdı. Raşidüddin ve hanları kendi uygarlıkları dışına çıkan evrensel bir tarih yazma konusunda Avrupa’dan beş yüz yıl önce davranmışlardı.</p>

  <p class="calibre25">Moğol İstilaları Irak’a kalıcı zararlar vermiş, Irak ve Bağdat, İslam dünyasındaki merkezi konumlarına bir daha kavuşamamışlardır.- İstilanın sonucunda öncelikle sivil hükümet devrilmiş, sonra da ülkenin refahının, hatta varlığının bağlı-olduğu hassas su kanalları çökmüştür. Yeni devlet düzeninin denetimi ele geçirmesiyle İran’da refah ve düzenin yeniden sağlanmasına karşın, Irak’taki yıkım sürmüştür. İran’ın Moğol hükümdarları, başkenti Azerbaycan’da kurmuşlar, yaşadıkları Tebriz büyük ve zengin bir şehir haline gelmiştir. Irak bir sınır eyaleti olmuştu; Bedeviler Moğollar’ın açtıkları gediklerden buraya giriyor ama Moğollar gittiği halde onlar kalıyordu. Fırat ve Dicle vadisi, batıda çelik ve kum duvarıyla Akdeniz ülkelerinden kopartılmış, doğusunda bağlı bulunduğu Pers merkeziyle çevrelenmiş ve artık Doğu ile Batı ticareti için bir yol olmaktan çıkmıştı. Ticaret kuzeye ve doğuya doğru Anadolu ile İran’a, batıya ve güneye doğru da Mısır ve Kızıldeniz’e yön değiştirmişti. Böylece Irak ile halifelerin şehri gözden düşmüştü.</p>

  <p class="calibre25">Halifeliğin yıkılmasından sonraki dönemde Ortadoğu’nun iki büyük kültür bölgesi arasında bir bölünme yaşandı. Kuzeyde merkezi İran yaylasında olan, batıda Anadolu ile Osmanlı Türkleri’nin Avrupa’da fethettikleri topraklara, doğuda Orta Asya’ya ve Hindistan’ın yeni Müslüman imparatorluklarına uzanan İran uygarlığı yer alıyordu. Bu ülkelerde din ve dilbilimlerinin, hukukun dili Arapça’ydı, ancak Arap edebiyatı çok az biliniyordu. “İran İntermezzosu’’ sırasında başlayıp Türk hanedanları döneminde-sürerek Moğollar ve sonrasında yeni bir rönesans yaşayan Müslüman İran gelenekleri sanatsal ve edebi yaşama egemendi. İran’ın doğusu ve batısında, Orta Asya ve Anadolu’da Türkler arasında Pers klasiklerinden etkilenen ve beslenen yeni edebiyatlar ve diller doğuyordu.</p>

  <p class="calibre25">İran bölgesinin güneyinde, batıdan ve güneyden Afrika kıtasına inen yollarıyla yeni bir merkez olan Mısır ile Arapça konuşan eski uygarlık merkezleri ve ihmal edilmiş Irak eyaleti bulunuyordu. Buralarda bazı Pers etkilerine sanatta, özellikle de mimaride rastlanmasına rağmen Pers dili ve edebiyatı- pek bilinmiyordu ve edebi kültür, eski Arap edebiyatı çizgisinde ilerliyordu.</p>

  <p class="calibre25">Moğollar ve Türkler siyasi açıdan her yerde egemendi. Akdeniz’den Orta Asya ve Hindistan’a kadar uzanan ülkelerde Moğol ya da Türk hanedanları hüküm sürüyorlardı. Memlukler’in Suriye Mısır İmparatorluğu bile Karadeniz’in kuzeyindeki Kıpçak ülkesinden getirtilen.Türk Memlukler’den oluşan bir yönetici sınıfın idaresinde bulunmakta ve savunulmaktaydı. Daha sonra da Çerkezler ve Kafkaslardan gelen başkaları onlara yardım etmişler, hatta bazı yerlerde yerlerine geçmişlerdi.</p>

  <p class="calibre25">İki bölge arasındaki giderek büyüyen bu siyasi çatışma ve kültür çeşitliliği çağında birleştirici ana unsur dindi. Özellikle Selçuklular döneminde Gazali’nin Sünnilik ve mistikliği uzlaştırmasından sonra kendini Sofi şekliyle ortaya çıkıyordu.XI.yy’da Sünni canlanması İslâmî birleştirmek üzere epeyce yol almıştı ama henüz görevini tamamlamamıştı.Sıra göçebelere ve kırsal bölgelerde yaşayanlara gelmişti. Göçebeler sivil hükümetin yıkılarak büyük halk kitlelerinin harekete geçtikleri bir çağda çok önem kazanmışlardı.Sofizm özellikle Türk boylarım çok etkilenmişti. Türkler ilk kez, çoğunluğu Türk olan ve inançları, dini öğretilerin karmaşık dogmatikliği ile ilişkili olmayan mistikler tarafından İslamiyet’e sokulmuşlardı. Gazalinin uzlaşması sayesinde teoloji ile mistiklik iç içe girmeye başlamıştı. Din bilimciler ile halkı kafirlerin fetihleri ve hakimiyetleri yakınlaştırmıştı. Sonrasında ibadet ve inanç biçimlerinde çok farklılıklar, kimi zaman aralarında çatışmalar olmakla beraber,Sofiler de dogmacılar da aynı Sünni dini uygulamışlardır.</p>

  <p class="calibre25">Sofi kardeşliği, XII.yy’dan itibaren insanlığın büyük bölümü için dini yaşamın karakteristik ifadesi olmuştur. Sofilik, İslam birliğinin birleştirici unsuru, dini duygu ve bağlılığın temel ifadesi, giderek de entelektüel kültürün, hatta siyasi gücün kaynağı haline gelmiştir. Modem çağ başlarında, Müslüman Ortadoğu'ya egemen olma rekabeti içindeki iki güç olan İran ve Türkiye’nin başındaki hanedanlar, kökenlerinden gelen Sofi örgütlerin ve ideallerin büyük ölçüde etkisinde kalmışlardır.</p>
</body>
</html>
