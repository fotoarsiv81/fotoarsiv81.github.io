<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9">7. BÖLÜM</span></h2>

  <h3 class="calibre32 sigil_not_in_toc"><a class="title" id="bookmark3"></a><span class="calibre34">BARUT İMPARATORLUKLARI</span></h3>

  <p class="calibre25">Müslümanların yüzyıllardır sahip olmak istedikleri Konstantinopolis’i ele geçirmeleriyle birlikte son parça da yerine oturmuş oldu. Sultan II. Mehmed, bu fethin ardından Fatih adını aldı. Fatih Sultan Mehmed, Asya ile Afrika'nın ve onları şekillendiren iki geleneğin birleşmesini tamamlamış oldu. Sınır savaşçıları beyliği bir imparatorluk olurken, lideri de imparator olmuştu. Bu zaferle Osmanlı-Sultanlığı İslam’ın Batı’ya yönelmesinde aldığı öncü rolünü kesinleşiyor ve İslam dünyasında önemli ölçüde saygınlık kazanmasını sağlıyordu.</p>

  <p class="calibre25">Sultan II. Mehmed’in padişahlığında bundan sonraki dönem Avrupa ve Asya sınırlarına düzenlediği fetihlerle geçti. Avrupa’da Mora’dakİ son Rum despotluklarını aldı, Sırbistan ve Bosna’yı Osmanlı topraklarına kattı ve Yunan adalarının çoğunu ele geçirdi. Asya’da Cenevizlilerden Amasra’yı, Müslüman beyinden Sinop’u ve Yunan imparatorundan Trabzon’u aldı. Ancak daha doğuya ilerlemeyi ya da Müslüman hükümdarlara karşı savaş açmayı asla istemiyordu.</p>

  <p class="calibre25">Sultan II. Mehmed, 1473 yılındaki savaşla kendisine meydan okuyan Doğu Anadolu ve Mezopotamya Türkmen hükümdarı Uzun Hasan’ı yenilgiye uğrattı. Ancak bu zaferini ilerletmeye çalışmadı. Bunun nedenleri,XVI.yy tarihçisi Kemalpaşazade’nin yazmış olduğu sultanın bir konuşmasında şöyle anlatılmıştır: “Bu saldınsı yüzünden Uzun Hasan’ın cezalandırılması doğru olandı çünkü İslam’ın büyük sultanlarının hanedanlarının yok edilmesi doğru olmazdı.” Asıl önemli olan, sultanın,Avrupa’daki önemli işi olan cihada engel olmasıydı.”</p>

  <p class="calibre25">Öte yandan Osmanlı sultanları güney ve doğu sınırlarının ötesinde önemli değişikliklerin olduğu Müslüman topraklarına ilgisiz kalamazlardı.XIII.yy’ın ortalarından itibaren Mısır ve Suriye’de hüküm süren Memluk sultanlığının yıkılışı bu değişikliklerden biriydi. Son zamanlarında Mısır sultanlığı bir tür Arap Bizansı haline gelmişti. Kuzeyde ve doğuda, Anadolu ve İran yaylasında, İslamiyet’in kültürel ve siyasi liderliğini ele geçirmiş olan Türkler ile İranlılar arasında yeni devletler ve toplumlar ortaya çıkıyordu. Genellikle Türkler ve İranlılar’ın kendi dilleriyle adlandırılan yeni bir uygarlık oluşmaya başlıyordu. Suriye ve Mısır’da, artarak doğudan gelen büyük etkilere rağmen eski düzen korunabilmişti. Eski İslam kültürü Arapça şekliyle çok uzun yıllar sürmüştü. Ülkeyi savunan Memluk askerleri Nil vadisini istilalara karşı korumuşlardı.Çoğunluğu Memlukler’in oğulları ve onların yerine geçenlerden oluşan Suriyeli ve Mısırlı yetkililer devleti yönetmiş, bununla birlikte de klasik İslam mirasını korumuş ve yorumlayarak zenginleştirmişlerdi.</p>

  <p class="calibre25">Suriye-Mısır sultanlığı, Timur’la yapılan savaş, kötü mali yönetim yüzünden kaynakların kuruması, kuraklık, açlık ve veba, Memluk düzeninin ve toplumunun çökmesi başta olmak üzere çeşitli dış etmenlerle ve iç savaşlarla fazlasıyla güç kaybetmişti.</p>

  <p class="calibre25">Son darbeler de kuzeyden ve batıdan olmak üzere dışarıdan alındı.Bunlardan biri, Portekizliler’in doğu sularına gelmesi sebebiyle ekonomikti. Portekizliler, Avrupa ile Hindistan arasında oluşturdukları doğrudan deniz yolları sayesinde Mısır ticaretinin önüne geçtiler. Bu durumun gelecekteki etkileri eskiden düşünüldüğü kadar büyük olmayacaktı.XVI.yy’da Levant'ta ticaret çok önemli canlanmalar olmuştur.Ne var ki,durumun yarattığı ilk'etkiler oldukça önemliydi. Memluk sultanı Kansuh el-</p>

  <p class="calibre25">Guri (1500-1516) zamanında ticaretin ve gelirlerin azalması krize yol açtı. Venedikliler’in teşvikiyle Hindistan’a bir Mısır filosu çıkardı. Başta birkaç başarı kazanan filoyu Portekizliler yenilgiye uğrattı. Bunun ardından Portekizliler Hint okyanusundaki Müslüman ticaret gemilerini yok etmeye başladılar, hatta Portekiz gemileri Basra Körfezi ve Kızıldeniz’e kadar ilerlediler.</p>

  <p class="calibre25">Kuzeyden ise tehlikeli bir askeri darbe alındı. Memluk ile Osmanlı sultanlarının ilişkileri bir dönem dostluk içinde sürmüştü ama XV.yy’ın ikinci yarısında bozulmaya başladı. İki devlet, 1485 ile 1490 yıllan arasında savaştılar. Çoğunlukla Memlukler’in Osmanlılarca karşı üstün olduğu savaşlarda kesin bir sonuç elde edilemedi.</p>

  <p class="calibre25">Askeri denge hızla Osmanlılar yararına değişiyordu. Bu değişiklikte, Osmanlılar’ın büyük bir etkinlikle ve hızla ateşli silahlan benimsemeleri büyük önem taşıyordu. Memlukler ise yeni ateşli silahlara karşı istekli değillerdi. Osmanlılar’ın topraklarında madenler bulunuyordu ama Memlukler’in topraklarında madenleri olmadığı için ithal etmek zorundaydılar. Ancak bu somut zorluklardan çok daha önemli olanı, Memluk emirlerinin, eskinin onurlu ve yasal silahlarına sahip çıkarak ateşli silahları ve kullananları değersiz görmeleriydi. Son zamanlarında Memlukler’in birkaç umutsuz ateşli silah edinme çabaları olmuştur. Silahları,siyah köleler ile Memlukler’in yerlilerden olan çocuklarından oluşan özel askeri birliklere ve paralı yabancı askerlere verdiler ama bunlar yeterli değildi. Osmanlılar’ın tüfekli piyade ve topçuları Memlukler’in mızraklı süvari ve okçularından çok daha üstündü.</p>

  <p class="calibre25">Osmanlılar’ın Memlukler'e yapılacak son saldırıdan önce daha fazla tehlikeli başka bir Müslüman düşmanla savaşmaları gerekiyordu. Konstantinopolis’in fethinden yarım yüzyıl sonra Osmanlılar’ın karşısına Hıristiyan değil, Müslüman bir rakip çıktı. Bu da İran’ın yeni Safevi hanedanı şahlarıydı. Bunlar köklü bir Şii hareketinin ardından başa gelerek yüzyıllardan beri ilk defa Akdeniz ile Orta Asya ve Hindistan kapıları arasındaki bölgenin tamamını içine alan güçlü bir birleşik devlet kurmuşlardı. Kaynağı radikal Şii öğretileri olan ve Osmanlı sınırlarının kuzeybatısına yerleşen bu militan yeni güç, Türkiye’de bir tehdit ve de meydan okuma olarak görülüyor, İran ve Anadolu yaylalarının hükümdarları arasındaki eski rekabetinin tekrar dirilmesine dini bir nitelik kazandırıyordu. İran’da bulunan milyonlarca Sünni belki de halkın çoğunluğunu oluşturuyordu. Osmanlı İmparatorluğu’nda en azından yüz binlerce Şii bulunuyordu ve bunların da doğudaki yeni Şii rejimine eğilimleri olabilirdi. Safevi şahı ve Osmanlı sultanı, birbirleri açısından kesinlikle hoşgörü gösterilmeyecek olan gaspçı ve din düşmanlarıydı. Safevi ailesinin Türk kökenli olması ve Türk olan Anadolu’da geniş bir destek görmesi Osmanlılar’a yönelik bu tehdidin ciddiyetini daha çok artırıyordu.</p>

  <p class="calibre25">Osmanlılar’ın bu tehdide tepkileri erkenden geldi. 1502 yılında Sultan Bayezid Anadolu Şiileri’nin Anadolu’dan Yunanistan’a sürülmesini buyurdu ve îran sınırındaki güçlerine seferberlik ilan etti. 1511 yılında Orta Anadolu’da Osmanlılar’a karşı tehlikeli bir Şii isyanı başladı. Yaşlı sultan ertesi yıl tahttan çekilerek yerini ileride adı Yavuz Sultan Selim olacak olan oğlu I.Selim’e (1512-1520) bıraktı. Çok geçmeden Sultan Selim ile Şah İsmail arasındaki düşmanlık ve rekabet savaşa dönüştü. İki hükümdar arasında savaştan önce oldukça sert yazışmalar olmuştur. Bu yazışmaları, sultanın kültürlü beylerin dili Farsça ile, şahın ise aşiret ve kırsal kökenlerinin dili Türkçe ile yapmış olması dikkat çekicidir.</p>

  <p class="calibre25">Savaşta Osmanlılar zafer kazandı. İran ordusu, 23 Ağustos 1514 tarihinde iki imparatorluğun sınırlan arasında yer alan Çaldıran ovasında, Osmanlı yeniçerileri ve topçusu tarafından ağır bir yenilgiye uğratıldı. 7 Eylül 1514’te sultan, İran’ın başkenti Tebriz’i ele geçirdi. Yavuz Sultan Selim, bu zaferinden sonra, kendinden önceki sultan II. Mehmed gibi doğuya yönelmedi. Şahı yenilmiş ve güçsüz bir durumda ama yine İran’da bir Şii devletinin lideri olarak bırakarak Türkiye’ye döndü. Bundan sonra iki imparatorluk arasında zorlu ve uzun bir çatışma başladı. Bu mücadele sırasında, İran’da Sünniler’in, Türkiye’de Şiiler’in kanlı bir biçimde bastırılmaları ortak nefreti ve korkuyu şehit olanların kanıyla beslemiştir.</p>

  <p class="calibre25">Tüm bu yaşananlar İslam’ın liderliği ile Ortadoğu’nun denetimi elde etmek uğrunaydı. Mücadele yalnızca savaş meydanlarında değil, Şii ve Sünni inançlarının arasındaki propaganda savaşıyla da sürdürüldü ve Osmanlılar’ın sınırlı zaferleriyle son buldu, Osmanlılar İran imparatorluğunu tümüyle yok edemediler, ancak sınırlayabildiler. Böylece güneyde Arapça konuşulan ülkelerin Osmanlı topraklarına katılması fırsatı doğdu. Osmanlılar, 1516-17 yılları arasındaki bir savaşla son iki buçuk yüzyıldır Suriye, Mısır, ve Batı Arabistan’ı egemenliğine almış olan Memluk sultanlığını yok ederek, bu ülkeleri ele geçirdiler. Bu yeni toprakların alınmasıyla birlikte Osmanlı hakimiyeti, güneyde Afrika ve Arabistan’da Kızıldeniz'in iki kıyısına, doğuda Hint Okyanusu’na, batıda Fas sınırına kadar Kuzey Afrika’da, sonra da XVI. yy’da Irak'a kadar genişledi. Bu sırada Osmanlılar, uzun süren bir mücadelenin ardından İranlı hükümdarlarının elinde bulunan Irak’ı ele geçirmiş ve Osmanlı ordularını Basra Körfezi’ne kadar indirmişlerdi. Kutsal Medine ve Mekke şehirleri de dahil olmak üzere İslamiyet’in merkezi toprakların hakimi artık Osmanlı sultanlarıydı. Kutsal şehirlerin hakimiyeti ile saygınlıktan, merkezi toprakların hakimiyeti ile de sorumlulukları artıyordu.</p>

  <p class="calibre25">Osmanlılar, İranlılar’ı yola getirip, Memlukler’i yıktıklarına göre artık Avrupa’daki savaşa dönebilirlerdi. İmparatorluk Kanuni Sultan Süleyman döneminde (1520-1566) gücünün en üst noktasına ulaşmıştı. 1526 yılındaki Mohaç Savaşı’nda Macaristan krallığı ordusu Osmanlılar tarafından bozguna uğratıldı. Kemalpaşazade Osmanlı zaferini şöyle kutlamıştır:<sup class="calibre31">2</sup></p>

  <p class="calibre25"><span class="calibre18">"Muhteşem ordular, ateş gibi parıldayan kılıçlarıyla ölüme mahkum ancak yine de cesur kafirlere saldırdılar. Tıpkı bir savaş bayramındaki şarap kadehleri gibi kırmızı renkteler, başları erguvan çiçekleri gibi, gözleriyse birer akik taşı ve elleri de mercan gibi parıldıyor... Savaş, gökyüzü kan kırmızısı oluncaya dek sürdü... ”</span></p>

  <p class="calibre25">Kral zorlu bir savaşın ardından yenilir:</p>

  <p class="calibre25"><span class="calibre18">“Sultanın buyruğuyla yeniçeri tüfekçileri düşmana ateş açtılar... Ve o anda yüzlerce batta binlerce düşmanı cehenneme gönderdiler... Kral da hem bu dünyayı hem de öbür dünyayı kaybetmişti. ”</span></p>

  <p class="calibre25">Bu zaferin ardından Kanuni Sultan Süleyman'ın orduları Macaristan’ı geçerek 1529 yılında Viyana’yı ilk kez kuşattılar. Doğuda Hint Okyanusu’nda Osmanlı donanmaları Portekizlilere meydan okuyorlardı. Müslüman deniz gücü, batıda Kuzey Afrika'nın denetim altına alınmasıyla Batı Akdeniz’e kadar ilerlemiş, Atlantik Okyanusu’na ve Batı Avrupa kıyılarına baskınlar yapmaya bile başlamıştı. Hıristiyan dünyasını bir kez daha İslamın yayılması tehdidiyle karşı karşıyaydı. Haçlı seferleri son bulmuş ve cihad tekrar başlamıştı. Elizabeth döneminde Türkler’in tarihini yazan Richard Knolles, Türk imparatorluğuna “Dünyanın şimdiki belası” derken Avrupa’daki ortak görüşü ifade ediyordu.XVI.yy Türkler’in doruğa ulaştıktan sonra gerilemeye başladıktan yüzyıl olmuştur. Orta Avrupa’da ilk Viyana’yı alma çabasından sonra yüz elli yıl sürecek ama sonuçsuz kalacak kanlı bir mücadele başladı. Bu dönem 1683 yılındaki ikinci Viyana kuşatılmasıyla sona buldu. Bu kez, kesin ve tam bir yenilgi alan taraf Türkler olmuştu. Osmanlılar’ın doğuda önce Mısır, sonra Irak’taki üslerinden denizdeki güçleri devam etti. Osmanlı valileri bir süre Afrika Boynuzu ve Yemen’e yerleştirdiler. Avrupalı Hıristiyan düşmanlarını korumak isteyen yerel Müslüman hükümdarlar Güneydoğu Asya’ya bir Osmanlı topçu birliği yollamışlardır. Ne var ki, tüm uğraşlar boşaydı, Portekiz ile öteki Batılı savaş gemilerinin karşısında Osmanlı donanması bile güçsüz kalıyordu. Osmanlılar’ın yerel Müslüman hükümdarlardan aldıkları desteğe rağmen, Batı Avrupa’nın güçlenmeye devam eden donanmaları karşısında Güney ve Güneydoğu Asya’dan çekilmeleri zorunlu oldu.</p>

  <p class="calibre25">Osmanlılar, 1571 yılındaki İnebahtı deniz savaşıyla da Akdeniz’de ilk büyük yenilgiye uğradılar. Sadrazam Lütfi Paşa Kanuni Sultan Sülayman’a deniz gücü sorunuyla ilgili şunları söylemiştir: “Karaya hükmeden çok olmuştur. Kafirler denizde bizden üstünler. Onları yenmeliyiz.”<sup class="calibre31">3</sup></p>

  <p class="calibre25">İnebahtı Savaşı, Hıristiyan Avrupa tarafından büyük bir zafer şeklinde kutlandı. Ancak bu zafer, Osmanlı donanmalarının Asya denizlerinde yenilgiye uğratılıp yok edilmesinin yanında çok da önemli değildi. Kısa sürede Osmanlılar Akdeniz’deki deniz güçlerini çoğaltmışlar, böylelikle Avrupa’daki topraklarını saldırılara karşı koruyabilmişlerdir. II.Sultan Selim (1566-1574) ile sadrazamı Sokollu Mehmed Paşa’nın İnebahtı’da batırılan gemilerin yerine yeni bir donanmanın yapılmasıyla ilgili konuşması, bir Türk tarihçisi tarafından şöyle aktarılmıştır: “Sultan yeni donanmanın maliyetini sorduğunda sadrazam, “İmparatorluğumuz o kadar güçlüdür ki, istersek atlastan yelkenleri,ibrişimden halatları ve gümüşten çıpaları olan bir donanma inşa edebiliriz.”<sup class="calibre31">4</sup> demişti.</p>

  <p class="calibre25">Gerçekten de donanma yeniden yapılarak Müslüman deniz gücü Yakındoğu ve Kuzey Afrika’da üslendi. Sonra da XVII.yy’da Akdeniz’e hakim olmayı ve Atlantik’e açılmayı sürdürdü. Hıristiyan Avrupa’ya oranla, İslam dünyasının gerçek gücü önemli derecede zayıflamıştı, ancak Osmanlı askeri gücü sayesinde hem Hıristiyanlar hem de Müslümanlar bu gerileyişin henüz farkında değillerdi.</p>

  <p class="calibre25">XVI.yy ortalarında, Kanuni Sultan Süleyman’ın sarayındaki Kutsal Roma împaratorluğu’nun elçisi Busbecq, büyük bir Osmanlı gücü altında yaşan Hıristiyan Avrupa konusundaki endişelerini şöyle ifade etmiştir:<sup class="calibre31">5</sup></p>

  <p class="calibre25"><span class="calibre18">"Bizim lehimizde yalnızca İran hareket etmektedir ve düşman bize saldırmaya hazırlanırken arkasındaki tehlikeye dikkat etmelidir... İran yalnızca kaderimizi geciktirir bizi kurtaramaz. Türkler İran'la işlerini bitirince, Doğu ’nun tüm desteğiyle boğazımıza sarılacak. Bunun için ne kadar hazırlıksız olduğumuzu söylemeye dilim varmıyor.’</span></p>

  <p class="calibre25">Osmanlılar “İran ile hesaplaşmadılar.” 19.yy başlarına kadar doğu komşuları ve rakipleriyle mücadeleyi sürdürdüler ama artık Türkiye de, İran da Batı’yı tehdit edecek halde değillerdi.</p>

  <p class="calibre25">Mısır Memluk sultanlarının yaptığı gibi İran hükümdarları da ateşli silahlara pek sıcak bakmadıklarından, başlangıçta bu silahlan almak için çok istekli değillerdi. Onlar da tıpkı Memlukler gibi Osmanlı tüfekçilerini ve topçusunu görünce yanıldıklarının farkına vardılar. Ancak Memlukler’den farklı olarak yıkılmamış ve aldıkları dersleri uygulama olanağı elde etmişlerdi. XVI. özellikle de XVII. yy’da İran şahları ordularına tüfek ve top almışlardı. Venedik, Portekiz ve İngiltere önemli ikmal kaynakları olmuştur.</p>

  <p class="calibre25">İranlılar başlangıçta istekli olmamalarına rağmen, silah üretimini ve kullanımını kısa sürede öğrendiler. 24 Eylül 1572 tarihinde Venedik elçisi Vincenzo di Alessandri’nin Onlar Konseyi’ne verdiği raporda açıkladığı gözlemi söyledin<sup class="calibre31">6</sup></p>

  <p class="calibre25"><span class="calibre18">"Kullandıkları silahlar mızrak, kılıç ve arkebüzdür ve silahları tüm diğer ülkelerin silahlarından daha üstün, çelikleri de daha iyidir.Arkebüzlerin namlularının uzunluğu çoğunlukla altı karıştır ve yaklaşık olarak üç onstan biraz daha hafif olan gülleler atarlar. Bunları yaylarını çekmeyi ya da kılıçlarım kullanmayı aksatmadan kolayca kullanırlar. Kılıçlarına gerek duyana dek eyerlerinde asılı tutarlar. Arkebüzü sırtlarına astıkları ve kılıçlarını ellerinde tuttuklarından bir silahı kullanmaları ötekini engellemez. ”</span></p>

  <p class="calibre25">Kılıç, yay ve ateşli silahı neredeyse aynı anda kullanabilen İranlı süvarinin resmedildiği tablo, gerçekleşen değişikliklerin karmaşasını başarıyla simgelemektedir.XVI. ve XVII.yy’da ateşli silahlar İran hükümdarları tarafından istenmeyerek de olsa kullanılmaya başlanarak, askerlerinin çoğunluğunu bu silahlarla donatılmıştır. Kuşatmalarda, onlar kadar yoğun olmamakla birlikte tıpkı Osmanlılar gibi top kullanıyorlardı. Sahra topçusunu kısıtlı ve genellikle de etkisiz bir şekilde kullanıyorlardı.</p>

  <p class="calibre25">Şah Abbas. (1587-1629), Şah İsmail’den sonraki hükümdarlardan en ilginç olanıdır. Şah Abbas’ın Osmanlı modeline göre yeni bir piyade ve topçu birliği kurması yaptığı en önemli iştir.1598 yılında yirmi altı kişiyle İran’a gelerek uzun süre şahın hizmetinde bulunan Robert ve Anthony Shirley adlı İngiliz kardeşler, bu birliğin kurulmasında Şah Abbas’a yardım etmişlerdir.Şah Abbas ilk olarak, İran'ın doğu eyaletlerinde pek çok şehri ele geçiren Orta Asya özbekleri’ni durdurdu. Bunu başarabilmek için de Osmanlılar ile barış yaptı ve Gürcistan, eski Safevi başkenti Tebriz ile Azerbeycan’ı onlara bıraktı. Özbekler’e uyguladığı başarılı politikası sayesinde doğudaki kaybetmiş olduğu yerleri geri aldı ve yeniden gözünü batıya dikti. 1603 yılında Tebriz’i alarak ilerlemeyi sürdürdü ve daha önce Osmanlılar tarafından fethedilmiş olan Irak topraklarının büyük bölümünü ele geçirdi, l6l6 yılında Hindistan’da Surat’ta çalışmaya başlayan İngiliz Doğu Hindistan Şirketi, Şah Abbas hükümdarlığı zamanındaki önemli bir diğer olaydır. Portekizliler o döneme dek İran’daki Batılı ticaretin neredeyse tamamını ellerinde bulunduruyorlardı, ancak İngilizlerin bu girişimini durdurmayı başaramadılar. 1622 yılında İngiliz tüccarları bir Iran ordusunun, 1514 yılından bu yana Portekizliler’in elinde olan Basra Körfezi’ndeki Hürmüz’ü ele geçirmesine yardım ettiler. Bu olay için yazılan bir destan ile İran ordusunun, bu başarısı kutlandı.</p>

  <p class="calibre25">“Büyük” olarak anılan Şah Abbas dönemi Safevi çağının zirvesiydi. Portekiz, Hollanda ve İngilizler arasındaki Batılı güçlerin Basra Körfezi ve Hint Okyanusu’ndaki rakip durumlarının, şahın yakalayıp faydalanmada gecikmediği avantajları vardı. 1597 yılında Şah Abbas başkenti tekrar taşıdı, daha önce de Tebriz’den Kazvin’e taşmıştı. Başkenti bu defa, doğudaki ve batıdaki düşmanları olan Özbekler’e ve Türklerce karşı harekatlarını daha yakından izleyebileceği ve daha merkezi bir konumdaki İsfahan’a taşıdı, İsfahan’da Şah Abbas zamanında yapılan yeni yapılar şehre kalıcı bir güzellik kattı ve orada yaşanların “İsfahan nısf-ı cihan" (Isfahan dünyanın yansıdır) diye gururlanmalarını doğruladı.</p>

  <p class="calibre25">Safevi hanedanı, Şah Abbas öldükten sonra hızla çökmeye başladı.Osmanlılar Şah Abbas’ın onlardan geri aldığı yerleri ve Bağdat’ı yeniden aldılar. İran'ın doğudaki komşuları olan Afganlar ve Özbekler saldırılarına devam ettiler. Kafkasya sınırlarına Kazakların akınlar yapmaya başladıkları sırada, ilk Rus heyeti 1664 yılında İsfahan’a girdi.</p>

  <p class="calibre25">O sırada kuzeyde uzun dönemde büyük önem kazanacak birtakım gelişmeler oluyordu. 1480 yılında Moskova çan Büyük İvan, Rus tarihçileri tarafından “Tatar boyunduruğu” olarak adlandırılan durumdan, bağımlılıktan ve haraç vermekten sonunda kurtulmuştu. Ruslar tıpkı Batıdaki Portekizler ve İspanyollar gibi, ancak daha başarılı bir şekilde ülkelerini Müslüman egemenliğinden kurtarmış ve eski efendilerini kendi topraklan-na geri göndermeye başladılar. Uzunca bir uğraştan sonra 1552 yılında Volga Tatarları’nın başkenti Kazan’ı ele geçirdiler. Bundan sonra da bölge daima Rus yönetiminde kaldı. Ruslar, Volga üzerinden aşağı inerek 1556 yılında Hazar kıyısındaki Astrakhan limanını aldılar. Artık Ruslar Volga ırmağının tamamını ele geçirmişler ve Hazar Denizi’nde bir köprübaşına sahip olmuşlardı. Güneye indikleri sırada Müslüman düşmanlarının çoğunu yenmişlerdi ve Osmanlı Kırım Tatar topraklarına doğru ilerliyorlardı.Bu tehlikenin farkında olan Osmanlılar karşı koymaya çalışıyorlar ama sonuç alamıyorlardı. Osmanlılar’ın bir sefer düzenleyip Astrakhan’ı alma ve donanmalarını Karadeniz’den Hazar’a çıkartmak için Volga ile Don ırmakları arasında bir kanal açma planlan da gerçekleşemedi. Bir süre daha Kırım'ın Tatar hanları Ruslar’a direnerek Osmanlı sultanlarına bağlı kaldılar. Bu süre boyunca Karadeniz Tatar ve Türk denetimi altında bulundu. Çoğunluğu gıda maddesi ve Doğu Avrupalı kölelerden oluşan önemli bir ticaret İstanbul ile Kırım arasında sürdü.</p>

  <p class="calibre25">Öte yandan Ruslar da ilerlemeye devam ediyorlardı. XVIL yy’da Astrakhan, Ruslar’ın kuzey Kafkasya'nın bağımsız Müslüman devletlerine doğru yayılma merkezleri haline geldi. Sonra da Volga ve Don ırmaklarının ağızları arasındaki Rus imparatorluk eyaletinin yönetim merkezi oldu. 1637 yılında, Karadeniz’deki Türk Azak deniz kalesi bağımsız hareket eden Don ;Kazakları tarafından fethedildi. Don Kazakları kaleyi yıllarca Türk kara ve deniz saldırılarına karşı ellerinde bulundurdular,sonra da Rus çarına hediye ettiler. Ancak Osmanlı İmparatorluğu ile savaşa girme tehlikesini göze alamayan Rus çan bu hediyeyi kabul etmek istemedi.Karadeniz’e gidecek Rus yolu henüz açık olmamakla birlikte artık belliydi.</p>

  <p class="calibre25">1602 yılında Kutsal Roma imparatoru ile Osmanlı sultanı arasında yapılan Zitvatorok Antlaşması önemli bir değişikliğin göstergesiydi. Antlaşma Habsburg ve Osmanlı imparatorluklarının sınırını çizen ırmağın üzerindeki bir adada imzalanmıştı.Bu anlaşma, eskiden yapılanlar gibi zaferi kazananın başkentinde dikte ettiği bir barış olmamış, eşitler arasında tam da sınırda yapılan bir uzlaşma olmuştur. Bu değişikliği simgeleyen başka bir şey de, o güne dek Türk belgelerinde “Viyana kralı”şeklinde küçümsenen Habsburg hükümdarı için Osmanlı sultanına ait “padişah” unvanının kullanılmasıydı.Osmanlılar’ın Avrupa’ya girdikleri ilk zamanlarda gerçek anlamda bir antlaşma da görüşme de yapılmamıştı. Dini bir görev olan ve İslam ile kafir düşmanları arasında sürekli yapılan savaşlar, ara sıra barışlarla dururdu. Bu barışlar da Osmanlılar tarafından yenilen düşmanlarına İstanbul’da dikte edilirdi. Sonuç olarak Zitvatorok Antlaşması koşulların değiştiğini gösteriyordu. Dolayısıyla kavramlar ve yöntemler de değişmişti.</p>

  <p class="calibre25">İstenmeden verilen eşitlik ödünü ile başlayan XVII. yy bir yenilginin kesin olarak kabul edilmesiyle son bulmuştur. Hıristiyan ve Müslüman dünyalarında askeri ve siyasi güç dengesindeki değişiklik oldukça yavaş olduğu için derslerin çıkarılması, anlaşılması ve uygulanması zaman almıştır. Ekonomik eşitsizlik hemen kavranmamıştı, ancak kavranışı çok derin ve kesin olmuştu. Avrupa’nın ticaret merkezleri, dolayısıyla da güç merkezleri okyanuslardaki keşiflerin sonucunda Akdeniz’den Atlantik’e, Orta ve Güney Avrupa’dan Batılı denizci devletlere kaymıştı.</p>

  <p class="calibre25">Batılılar, Ortadoğu’da ve başka bölgelerdeki İslam devletleriyle olan alışverişlerinde önemli üstünlüklere sahipti. Atlantik fırtınalarına dayanacak şekilde yapılan gemileri, Müslümanlar’ın Akdeniz ve Hint Okyanusu’ndaki gemilerinden oldukça ağır ve büyüktü. Gemi yapımcılarının tasarladığı, Atlantik’te eğitim almış kaptanların yönettiği bu gemilerin manevra yetenekleri çok daha fazlaydı ve çifte avantaja sahiplerdi: Barış zamanında daha fazla yükle daha uzaklara daha düşük maliyetlerle gidebiliyorlar, savaş zamanında da daha fazla top taşıyorlardı. Batı Avrupa’daki denizci devletler, Güney ve Güneydoğu Asya ile Orta Amerika’daki tropik ülkeleri sömürgeleştirip önceden hiç bilinmeyen ya da Avrupa’da yetişmeyen ürünler yetiştirmişlerdi. Bu devletler, ekonomilerindeki gelişmeler ve Amerika’dan gelen altın sayesinde, Ortadoğu pazarlarına oldukça geniş bir ürün çeşidi sunmaya başlamışlardı.</p>

  <p class="calibre25">Ekonomik kültürde de hızla artmaya devam eden farklılıklar, ticari alandaki değişiklikler kadar önemliydi. XVI. yy’da ve sonrasında Avrupa devletleri üretici güdümlü ekonomiler ve merkantilist politikaların yönlendirmesiyle, ticaret şirketlerini koruyarak ekonomik enerjilerini yoğunlaştırmaya ve ticari etkinliklerini artırmaya başlamışlardı. Endonezya ve Hindistan’a yalnızca tüccar olarak değil, yönetici olarak da yerleşen Batı Avrupalılar,denizdeki güçleri sayesinde baharat ve başka önemli ürünlerin Afrika ile Asya arasındaki ticaretine hakim olmuşlar, böylelikle ticari etkinliklerinin kapsamı önemli ölçüde büyümüştü.</p>

  <p class="calibre25">Yalnızca Batı’nın yükselişi, iki dünya arasındaki ekonomik dengedeki değişikliği açıklamada yeterli olmayacaktır. Müslüman gücündeki gerilemenin nedenlerini görmek için iç değişiklikleri dikkate almak gerekmektedir.</p>

  <p class="calibre25">Çağdaş Avrupalı gözlemcilerin XVI.yy’ın ilk yarısında en görkemli dönemini yaşayan klasik Osmanlı sisteminde etkin ve merkezi bir mutlakiyetçilik modelini ve örneğini görmelerine şaşırmamak gerekir. Eski Avrupa sisteminde yerleşmiş ayrıcalıklara sadık kalanlar için sultanlık keyfi ve kaprisli korkunç bir güçtü. Öte yandan Avrupa'nın milli devlette aydınlanmış kral despotizmi çağını sabırsızlıkla bekler de Türkiye’de disiplinli bir modem monarşi olduğunu düşünüyorlardı.</p>

  <p class="calibre25">Makyavel ve başka Avrupalı siyasi düşünürler Fransız kralının güçsüzlüğünü Türk sultanının gücüyle karşılaştınrken her iki ülkede de zaman içinde bu iki hükümdarın rollerini tersine çevirecek süreçler başlıyordu. Fransa’da iş adamları sarayın ileri gelenleri durumuna gelecek, özerk bölgeler idari bölgeler olacaktı. Kral halkı ve ülkesi üzerinde “Devlet Benim" diyecek ölçüde güç ve otorite kazanacaktı.</p>

  <p class="calibre25">1520 yılında Kanuni Sultan Süleyman’a Hz. Osman'ın kılıcı verildiğinde, Karadeniz’den Hint Okyanusu’na, Macaristan’dan İran sınırlarına dek büyük bir imparatorlukta kusursuz bir mutlakiyetçi hükümetin efendisi olmuştu. Gücü Şeriatın değiştirilemez hükümleriyle sınırlıydı ama mutlak gücünü de Şeriattan alıyordu. Adeta sultanın özel köleleri olan hükümet ve ordu,yani yönetenlerle savaşanlar, halk karşısında ayrıcalıklı ve bağışıklığa sahiptiler ama sultanın iradesi karşısında herhangi bir hakları yoktu. Eski kadroların yerine mütevazi kökenlerden gelen yeni köleler getiriliyor, böylece de güç merkezlerindeki babadan oğula geçen aristokrasinin gelişmesi önleniyordu. Öte yandan sultana geri alınabilen tımarlarla bağlı olan feodal sınıf da tarımı geliştirip kırsal alanın refahını sağlayacak ölçüde güvenlikteydi.</p>

  <p class="calibre25">XVI.yy’da Avrupa’yı yeni siyasi ve ekonomik gelişme yollarına iten büyük tehdit, Osmanlı İmparatorluğu açısından herhangi bir zorluk çıkarmadığı için bir motivasyon da yapmıyordu. Avrupa devletleri arasında yalnızca Türkiye, yeni savaş makinesini organize edecek ve finansmanını yapacak merkezi denetime, insan gücüne, toprağa ve kaynağa sahipti. Avrupa ülkeleri, yoğun bir çalışma ve ilerleme çağına başlıyorlardı, öte yanda Türkler ise rahatlarını bozmuyor, hareket etmiyor, dolayısıyla da geri kalıyorlardı.</p>

  <p class="calibre25">Osmanlı tarihçilerine göre, İmparatorluğun çöküşü Kanuni Sultan Süleyman’m ölümüyle başlar. Gerçekten de XVI.yy’ın ikinci yarısında Osmanlı kurumsal yapısındaki çözülmenin ilk belirtileri ortaya çıkmaya başlanmıştır. Bu belirtileri Osmanlı devlet adamları XVI.yy sonlarından Osmanlı İmparatorluğu’nun son günlerine dek yazılı olarak tartışmışlardır.</p>

  <p class="calibre25">Sipahi sınıfının bozulması, sıkça tartışılan bu belirtilerden biridir. İlk zamanlamada Osmanlı devletinin bel kemiği olan bu feodal sınıf, uzunca bir süre bu önemini kaybetmemiştir. Sultanın feodal tımarlardan toplanan askerler yerine, daha etkin ve daha bağımlı profesyonel “köleler’i tercih etmesi çöküşü tetikleyen etmenlerden biridir. Başka bir etmen de, savaştaki teknolojik gelişmeler nedeniyle daha uzun süreli ve uzman alaylara,lağımcılara, istihkamcılara ve topçulara ihtiyaç olması ve bunların feodal süvarinin önemini,tümüyle yok etmese de,azaltmış olmasıdır.</p>

  <p class="calibre25">Askerlik hizmeti koşuluna bağlı olan Osmanlı tımarı devredilebiliyor ve geri alınabiliyordu. Uygulamada bir sipahinin oğlu babasının tımarına sahip olabiliyordu ama bu bir hak değildi ve askeri hizmet becerisine bağlıydı. Sipahiler sürekli bir tımardan ötekine ya da bir bölgeden başka bölgeye gönderilirdi.XVI.yy sonlarında, tımar sahibi ölünce tımarı sonlandırarak toprağı sultanın arazisine eklemek yaygınlaşmaya başlamıştı.XVI. yy dan itibaren tapu kayıtlarında tımar arazisindeki düşüş oranında beylik arazide artışa rastlanır ve özellikle Asya’da daha fazla, Avrupa'da daha az görülür.</p>

  <p class="calibre25">Feodal sipahiler azalırken düzenli ordu da artıyor ve orduyu besleme masrafı da gitgide çoğalıyordu. Büyük olasılıkla, boş tımarlara el konmasının öncelikli nedeni de budur. Sultan, hızla nakit para sağlamak üzere, toprakların gelirlerini toplamakla uğraşmak yerine birtakım ayrıcalıklarla topraklan kiraya veriyordu. Bunlar askeri değil parasaldı; kimilerinin kullanma hakkını verir, kimilerini mültezimlere dağıtırdı. Bu haklar başlangıçta kısa süreliydi ama daha sonra mültezime ömür boyu hak verildi. Bir süre sonra da amacı dışına çıkarak miras bırakılabilir hale gelmesi toprağa yabancılaşmaya yol açtı. Giderek bu sistem İmparatorluğun tamamında yaygınlaştı. Sarayın ileri gelenlerine ya da gözdelerine pek çok tımar verildi ve bunlar da aynı şekilde amacı dışında kullanılmaya başlandı. Sonunda da bazı sipahiler bile tımarlarının gelirlerini toplamayı mültezimlere bıraktılar.</p>

  <p class="calibre25">Toplumsal ve ekonomik gücün kaynağı iltizamın yerel denetimiydi. Bu kira sözleşmeleriyle taşrada yeni bir mülkiyet sahibi sınıf ortaya çıktı ve yerel olaylarda önemli roller almaya başladı. Köylü ile devlet arasına girerek gelirin büyük bölümüne el koydu. Teoride yalnızca mültezim sıfatıyla toprağı ellerinde bulunduruyorlardı ama bu yeni toprak sahipleri, devletin güçsüzleşerek taşranın denetimini kaybetmesiyle hem topraklarını genişlettiler hem de güvencelerini arttırdılar,hatta XVII.yy’da devletin bazı görevlerini bile gasp etmeye başladılar.</p>

  <p class="calibre25">Osmanlı tarihinde bu sınıfa “ayan adı” verilir. Ayan terimi çok eskiden beri taşra ya da yörenin ileri gelenleri anlamında,özellikle de tüccarlar için kullanılmıştır ama artık önemli siyasi görevleri bulunan eski ve yeni toprak sahipleri toplumsal grubu ya da sınıfı için kullanılmaya başlamıştı. Gaspçı olarak görülen ayanlar başlangıçta direnişle karşılaştılar.XVHI.yy’da taşra işleri, hatta taşra şehirlerinin yönetimi, mali ve idari sıkıntılar içindeki merkezi hükümet tarafından gitgide mülkiyet sahibi toprak sahiplerine benzeyen ayanlara bırakıldı.</p>

  <p class="calibre25">Feodal sipahilerin orta direğini oluşturdukları taşrada bu gelişmeler olurken, kölelik kurumunda da köklü değişiklikler gerçekleşiyordu. XVI.yy’ın ikinci yansında, bu değişiklikler, askere alma politikasındaki bir değişikliğin ilk belirtileriyle başlamıştı.Yeniçeri ordusu ayrıcalıktan olan kapalı bir kurumdu. Yeniçeriler, başlangıçta yalnızca Hıristiyan tutsak ve köleler içinden devşirme olarak seçilirlerdi.</p>

  <p class="calibre25">Yeniçeri ordusu kuruluşundan itibaren Bektaşilik tarikatıyla ilişkideydi ve bu tarikatın üyeleri olan yeniçerilerin arkadaşlarından başka aileleri, kışlalarından başka evleri olmazdı. Yalnızca yeniçeri subayları, emekli ya da garnizon işlerinde çalışan yaşlı askerler evlenebilirlerdi. Yeniçeri talimatnamesi anlamına gelen Kavanin-ı Yeniçeri yari da bu konu şöyle anlatılmıştır:<sup class="calibre31">7</sup></p>

  <p class="calibre25"><span class="calibre18">"Çok eskilerden beri, yeniçerilerin evlenmeleri yasaktır. Sultanın izniyle yalnızca subaylar ve askerlik için yaslanmış erler evlenebilirler. Yeniçeriler cinsel perhiz yaptıklarından onlar için yapılmış kışlalarda yaşarlar</span>."</p>

  <p class="calibre25">Yeniçeriliğin satın alma ve miras yoluyla geçmesi yeniçeri ordusunun çöküşünü başlatmıştır. Başlangıçta hem devşirme yöntemiyle hem de bu yeni yöntemlerle yeniçeri olunurken, zamanla devşirme kurumu tamamen yok olmuş ve yeniçeri evlilikleri artmaya başlamıştır. Kanuni Sultan Süleyman zamanında bu adet oldukça yaygınlaşmış,II.Selim’in tahta geçişinde de bir hak olarak verilmiştir. Bunun ardından yeniçerilerin büyük çoğunluğu evlenerek aileleriyle beraber yaşamaya başlamışlardır.</p>

  <p class="calibre25">Evlilik çocuk sahibi olmak da demekti. Doğal olarak, ayrıcalıklı gruplardaki babalar, aynı ayrıcalıkları oğullan için de istiyorlardı. Arkası kesilmeyen bu istekler nedeniyle, II.Selim 1568 yılında yeniçerilerin oğullarını asker adayları olarak esami defterlerine yazdırmalarını kabul etti. Çocuklara küçük bir harçlık ve tayın veriliyor, zamanı geldiğinde de yeniçeri ordusuna almıyorlardı. Bu yeni yeniçeriler gerçek kölelerden ayrılabilmeleri için “köle oğulları” olarak adlandırılıyorlardı ve devşirme yöntemiyle alınanlar kadar özenle seçilmiyor, sıkı eğitim almıyorlardı. 1592 yılına gelindiğinde yeniçeri ordusunun çoğunluğu bu yeniçerilerden oluşuyordu.</p>

  <p class="calibre25">Böylece, kölelerden asker yapma disiplini bozuldu ve bir daha düzelmedi. XVI.yy sonlarında İran ile savaşılırken, ordunun durumu ve kökeni dikkate alınmayarak para karşılığı adlarını yazdıracak herkese esami defterleri açıldı. Sultan Murad Han dönemindeki (1574-1595) durum, tarihçi Selanikli Mustafa tarafından şöyle aktarılmıştır:<sup class="calibre31">8</sup></p>

  <p class="calibre25"><span class="calibre18">“Yeniçeri ve topçu alayları, çiftliklerini terk eden çiftçilere, köylülere, Lazlar’a, Ruslar’a, Museviler'e, Çingeneler'e açıldı. Bunların orduya girmesiyle saygı ve gelenek tamamen kayboldu, devlete saygı gösterilmez hale gelindi. Hem yetenek hem de beceriden yoksun kişiler iktidar makamlarına geldiler. ”</span></p>

  <p class="calibre25">Giderek yaygınlaşmaya başlayan bu şikayete Koçu Bey Risalesinde de yer verilmiştir. Koçu Bey, yaşadığı XVII.yy başlarında yeniçeri ordusuna her türlü serserinin girdiğini şöyle ifade etmiştir: “Lazlar, Kürtler, Türkmenler, Çingeneler, dinleri bilinmeyenler, yabancılar, şehirliler, göçerler, şurupçular, eşkiyalar, katır ve deve sürücüleri, yankesiciler ve hamallar orduya katıldığı için disiplin ve düzen kalmadı, gelenekler ve yasa çiğnendi.”<sup class="calibre31">9</sup></p>

  <p class="calibre25">Koçu Bey de Makedonya’da Goriça’dan bir devşirmeydi ve ordunun geldiği duruma çok endişelenerek, sultana ordusunu bu serserilerle doldurması gerekmediğini şöyle ifade ediyordu:“Hâlâ Arnavutluk’ta ve Bosna’da cesur insanlar var.”</p>

  <p class="calibre25">Artık çok geçti. XVI. yy sonlarında mali ve askeri baskılar nedeniyle rastgele ve acele askere seçme sonucunda hızlı bir değişim süreci yaşanmaya başlamış ve çok kısa sürede yeniçeri ordusunun yapısı tamamen değişmişti. Devşirme yönteminin bırakılarak özgür doğan Müslümanların alınması sonucunda, ordu babadan oğula geçen ve kıskançlıkla korunan ayrıcalıklara sahip bir kurum durumuna geldi. Orduya alınmak için başlıca yol mirastı ancak esnaf ve tüccarlar da yeniçeri esami defterlerinde para ödeyerek yer alabiliyorlardı. Sözde hâlâ sultanın köleleri olan yeniçeriler zaman zaman sultanın efendileri durumuna geliyorlardı. Asker adı altında bir tür silahlı çete olmuşlardı. Din ya da saray kaynaklı bir kışkırtma ya da kendi çıkarları ve söz konusu olduğunda sokaklarda dövüşmeye hazırlardı ama artık savaşta disiplinli bir düşman karşısında duramazlardı.</p>

  <p class="calibre25">Saraya ve devletin üst makamlarına memur yetiştiren Enderun okulu da devşirme yönteminin bırakılmasından önemli ve ani bir şekilde etkilendi. Avrupa’dan gelen kölelerin azalması nedeniyle Kafkasya’dan köle ithal ediliyordu. Ortadoğu haremlerinde Kafkas kadınların daima özel bir yerleri vardı. Özellikle Mısır Memluk sultanlığının geç döneminde Kafkas erkek köleler önemli roller almışlardı ancak Osmanlı İmparatorluğu’ndaki rolleri küçük olmuştu ve orduda da köle kurumunda da Avrupa ve Balkan kökenli kölelerin gölgesinde kalmışlardı. Bu durum XVI. yy sonlarına doğru değişmeye başladı. Abhazlar, Çeçenler, Çerkezler ve Gürcüler olmak üzere Kafkasya kökenliler imparatorluğun yönetici seçkinleri içinde yükselmeye başladılar. Hadım Mehmed Paşa, Kafkasya kökenli ilk sadrazamdır. Gürcü kökenli bir saray hadımı olan Hadım Mehmed Paşa, 1622-1623 yıllarında dört ay sadrazamlık yapmıştır. Bundan sonra Kafkasyalılar’ın sayısında büyük artış olmuş, XVII-XVIII.yy’da pek çoğu vezir, vali ve general olmuşlardır.</p>

  <p class="calibre25">Başkentte grupların çatışması da çeşitli şekillerde sürüyordu. Bu çatışma, bir tarafta imparatorluk yönetiminin her yanına dağılmış köle veya özgür insanların olduğu saray ile harem,öteki tarafta da bürokrasinin özgür doğanlarının ve dini hiyerarşinin desteklediği sadrazamlık olmak üzere iki kutup arasında gerçekleşiyordu.</p>

  <p class="calibre25">Osmanlı İslamiyeti ile Hıristiyan Avrupa çatışması, genellikle zamanın özgür dünyası ile Sovyetler Birliği arasındaki çatışmaya benzetilir. Bu benzetme yanlış da değildir. Batı, iki örnekte de, sürekli çatışmanın kesin bir zaferle sonuçlanacağı dogmatik inancında olan yayılmacı ve militan bir toplum ile devlet anlayışına sahipti, ama bu benzetme daha ileri götürülmemelidir. Osmanlı İslamiyeti ile Hıristiyan Avrupa çatışmasında her iki tarafta da dogmatizm vardı ama Türkler daha hoşgörülüydü,XV-XVI.yy’da göçmenlerin, Lenin’in deyişiyle “ayaklarıyla oy verenlerin” yönleri bugünkü gibi Doğu’dan Batı’ya doğru değil,Batı’dan Doğu’ya doğruydu. 1492 yılında İspanya’dan kovulup Türkiye’ye sığınan Museviler tek örnek değildi. Kiliselerin baskısı yüzünden ülkelerinden kaçan Hıristiyanlar da Osmanlı topraklarına sığınmışlardı. Osmanlılar’ın Avrupa’daki egemenlikleri son bulduğunda, yüzyıllardan beri yönetimleri altında olan Hıristiyan milletler kültürleri, dinleri ve dilleri, hatta bazı kurumlarıyla ayaktaydılar ve ayrı milli kimliklerini devam ettirmeye hazırdılar. Öte yandan, İspanya’da Arap ve Balkanlar’da Türk egemenlikleri son bulduğunda oralarda kalan Müslümanlar için aynı durum söz konusu değildi.</p>

  <p class="calibre25">Osmanlı egemenliğinden yalnızca Avrupalı mülteciler yararlanmıyordu, fethedilmiş ülkelerdeki köylülerin de durumlarının düzeliyordu. Osmanlı imparatorluk hükümeti düzensizlik ve çatışma olan yerlerde güvenliği ve birliği sağlıyordu. Ekonomik ve toplumsal açıdan da önemli sonuçlar söz konusuydu. Toprak sahibi olan eski aristokrasinin büyük çoğunluğu fetih savaşlarında ortadan kaldırılmış,sahipsiz kalan toprakları da Osmanlı askerlerine tımar olarak verilmişti. Ancak tımar, Osmanlı sisteminde vergi toplama hakkı anlamına geliyordu. Teoride, tımar sahibi ömür boyunca ya da kısa bir süre askerlik hizmetine çağrılmazdı ve tımarlar miras yoluyla devredilmezdi. Köylülerin de Osmanlılar’ın hem mülkiyetin bölünmemesi ve hem de tek elde toplanmama gelenekleriyle korunarak bir tür miras bırakma biçimleri vardı. Bu sayede, çiftliklerinde daha önceki Hıristiyan hükümdarlar zamanındakinden daha çok özgürlerdi. Daha önceki ve komşu ülkelerdekine oranla daha insanca toplanan, daha düşük vergi ödüyorlardı. Bu refah ve güvenli ortam, Osmanlı yönetiminin daha az çekici olan başka yönleriyle uzlaşmalarını ve Batı’dan gelecek milliyetçi düşünce akımına dek Osmanlı topraklarında sakin ve uzun bir dönemin sürmesini sağlamıştı.</p>

  <p class="calibre25">XIX.yy sonuna dek Avrupa’dan Balkanlar’a gidenler tarafından Balkan köylüsünün mutlu ve refah durumundan söz edilmiş, bu durum. Hıristiyan Avrupa’daki olumsuz durumla karşılaştırılmıştır.Bu çelişki durum,XV-XVI.yy’da Avrupa’daki büyük köylü isyanları sırasında daha çok dikkat çekmişti. Devşirmelik çok kötüleniyor olsa da olumlu yanlan oluyordu. Devşirmelik sayesinde en basit bir köylü bile devletin en güçlü ve üst mevkilerine yükselebiliyordu ve pek çok köylü bunu yaparak ailelerine de yarar sağlamıştı. Diğer yanda, çağdaş Hıristiyan dünyasının aristokrat toplumlarında bu tür bir toplumsal hareketin olması imkansızdı.</p>

  <p class="calibre25">Osmanlı İmparatorluğu Avrupa’yı pek çok şekilde etkilemiştir. Başlangıçta, tehlikeli bir düşman olarak Osmanlılar’dan korkulmuş ama tehlikenin ardından da bu korku sürmüştür. İmparatorluk üreticiler, tüccar, sonra da finansörler açısından zengin ve açılmaya devam eden bir pazardı ve büyük bir çekiciliği vardı. Osmanlılar’ın mühtedi (dönme) adını verdikleri, Avrupa’lı tatmin olmamış ve hırslı kişiler, Osmanlı olanaklarının çekiciliğine kapılmış ve Osmanlı hizmetinde parlak mesleklere sahip olmuşlardır. Ezilmiş olan köylüler, efendilerinin düşmanlarından umut bekliyorlardı. 1541 yılında yayınlanan bir yazısında Martin Luther,açgözlü toprak sahipleri ve prensler tarafından ezilen köylülerin böyle Hıristiyanlar yerine Türkler’in egemenliğinde olmayı isteyebileceklerini belirtmişti. Türk imparatorluğunun en parlak dönemindeki askeri ve siyasi güç, kurulu düzenin savunucularını bile etkilenmişti. Türk tehlikesiyle ilgili Avrupa’da yazılan eserlerin büyük çoğunluğunda Türk sisteminin üstünlükleri ve taklit edilmesinin yararlan anlatılmıştır.</p>

  <p class="calibre25"></p>

  <p class="calibre37">Kanuni Sultan Süleyman’ın, 5-6 Eylül 1566 gecesi Macaristan’da Zigetvar kuşatması sırasında çadırında ölmesi bir krize yol açtı. Savaş sürüyordu, nasıl sonuçlanacağı bilinmiyordu ve tahtın varisi uzaklardaydı. Sadrazam sultanın öldüğünü gizleme kararı aldı.Yeni sultan II. Selim İstanbul’a gidinceye dek Kanuni’nin kısmen mumyalanan cesedi üç hafta süresince tahtırevanda taşındıktan sonra padişahın öldüğü açıklandı.</p>

  <p class="calibre37">Tahtırevanının perdelerinin arkasından ordularını komuta eden ölü sultan yalnızca bir simgeydi. Türk tarihinde “Ayyaş Selim” olarak bilinen yeni sultan, adeta gerilemeye başlayan devletin ve imparatorluğun habercisi olmuştu. Osmanlı donanması Hint Okyanusu’ndan, orduları da Viyana’dan çekildi. Osmanlı’nın gerçek çöküşü, kısa süre de olsa Osmanlı askeri gücünün görkemli görüntüsü ile gizlenmişti. Acımasız ve kabiliyetli bir padişah olan IV. Murad (1623-1640), ondan sonra da başarılı iki sadrazam Arnavut Köprülü Mehmed ile oğlu Köprülü Ahmed (1656-1678) merkezdeki çürümeyi durdurmuş, hatta birkaç zafer bile elde etmişlerdi. Türkler’in, yeni sadrazam Kara Mustafa Paşa zamanında, 1683 yılında bir kez daha Viyana’yı fethetme girişimleri oldu.Ne var'ki, artık çok geçti. Bu defa Osmanlılar kesin bir yenilgi aldılar. Öte yandan Avrupa açısından artık Osmanlı devletinin gücü yerine güçsüzlüğü sorun haline gelmişti. Buna “Doğu sorunu” adı verilmiştir.</p>
</body>
</html>
