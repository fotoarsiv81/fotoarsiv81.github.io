<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h5 class="calibre39 sigil_not_in_toc"><span class="calibre40"><br class="calibre19" /></span></h5>

  <h2 class="calibre8 sigil_not_in_toc"><span class="calibre34">12.BÖLÜM   </span></h2>

  <h3 class="calibre32 sigil_not_in_toc"><span class="calibre34">HUKUK VE DİN</span></h3>

  <h5 class="calibre39 sigil_not_in_toc"><a id="bookmark0"></a><br class="calibre19" /></h5>

  <p class="calibre25">VII.yy ortalarında kurulan İslam imparatorluğu ile birlikte Ortadoğu’daki hakim din İslamiyet olmuştur. Önceleri fatihler, yöneticiler ve yerleşimcilerin oluşturduğu küçük bir azınlığın dini olmuş, eski Bizans ve Pers topraklarında yaşamakta olan nüfusun çoğunluğu eski dinlerine sadık kalmışlardır. Ne zaman ve nasıl olduğu bugün de bilinmiyor olmakla birlikte, çoğunluk haline gelen Müslümanlar, bölgenin büyük kısmında yayılmaya devam ederek, çoğunluklarını bugüne dek korumuşlardır. Müslüman olmayanların yaşaması yasak tek bir bölge olmuştur. Hadislerden anlaşıldığına göre, Halife Ömer’in yayınladığı bir fermanda, Müslümanlar için Hz. Muhammed’in memleketi olan Arabistan’da yani Kutsal Topraklarda yalnızca İslam dininin var olabileceği, Museviler’in ve Hıristiyanların bu topraklardan gitmeleri gerektiği belirtilmiştir. Ne var ki, bu ferman Güney Arabistan’ı kapsamamıştır ve oralarda Hıristiyanlık yüzlerce yıl, Musevilik de günümüze dek var olmuştur.</p>

  <p class="calibre25">Müslümanların yönetiminde ya da etkisindeki Müslüman olmayan toplulukların kaderleri, başka bölgelerde farklı olmuştur. Güneydeki Habeşistan ve kuzeydeki Gürcistan ile Ermenistan gibi İslam İmparatorluğu’nun eteklerindeki bazı ülkeler Hıristiyan karakterlerini korurken, bazıları bağımsızlıklarını bile koruyabilmiştir.Hıristiyan Kiliseleri’nin Mısır’da ve Mezopotamya’da sayıları giderek azalsa da, ayakta kalmaya devam edebilmişler, gerçek inancı zorla benimsetmeye çalışan Bizans’tan kurtularak bazı faydalar bile sağlamışlardır. Diğer taraftan Kuzey Afrika ise Hıristiyanlık sona ermiştir. Orta, doğu ve batı eyaletlerde yaşayan Musevi topluluklara Hıristiyan yönetimindekinden çok daha iyi bir konuma gelmelerini sağlayan, Hıristiyanlara eşit bir statü verilmiştir. Zerdüştiler’in durumları ise, Hıristiyanlar gibi yurt dışında güçlü dostlarının teşviki ve Museviler’in ayakta kalma yetenekleri olmadığı için iyice kötüye gitmiştir. Bunlardan Hindistan’a kaçan bir bölümü, Parsiler adı verilen küçük bir topluluk olarak bugüne dek gelmişlerdir. İran’daki dindar Zerdüştiler küçük bir azınlık haline gelmişlerdir. Müslüman yönetiminin ilk yüzyıllarında, devlet gücü ve yerleşik bir ruhban sınıfı disiplinine daha az bağımlı olan muhalif Zerdüşti grupların, İran'ın kültürel, toplumsal ve de siyasi tarihinde rolleri olmuştur. İnançları Ortadoğu’da ve Avrupa’da Müslümanlar ile Hıristiyanlar’ın zulmünden kaynaklanan ve her üç dinden de taraftar bulmayı sürdüren Maniciler, bu grupların en önemlisidir.</p>

  <p class="calibre25">Klasik halifeliğin merkezi durumundaki Kuzey Afrika ve Güneybatı Asya’da bölgenin eski kültürlerinin yoğun etkisinde bulunan, Müslüman olmayan azınlıklar sayesinde zenginleşen, ancak kendi belirgin ve tanınabilir karakterinin yaşam biçimini, felsefesini, edebiyatını, bilimini, sanatlarını etkileyen ve Müslüman olmayan azınlıkların yaşamlarında bile açıkça görünen bir İslam uygarlığı doğmuştur.</p>

  <p class="calibre25">Arapça olan “İslam” sözcüğü, “inananın Allah’a teslim olması” anlamındadır ve aynı kökten türeyen “Müslüman” sözcüğü de teslim olma eylemini yapan kişi anlamına gelir. Bu sözcük, daha eski çağlarda, Arapça ve-öteki Sami dillerde, bütünlük anlamı taşımaktadır. Dolayısıyla Müslüman kendini tümüyle yalnızca Allah’a veren kişidir. Başka bir deyişle, VII.yy’ın putperest Arabistan’ının çok tanrıcılarıyla karşılaştırıldığında bir tek tanrıcıdır.</p>

  <p class="calibre25">Müslüman geleneğinde Hz. Muhammed’in görevi bir yenilik değil, süreklilikti ve çok tanrıcılık ile tek tanrıcılık arasındaki uzun mücadelenin yeni ve artık son aşamasıydı.Hz. Muhammed, Müslümanlar için kitabı olan peygamberlerin sonuncusuydu. Hz. Muhammed, Tevrat, Mezmurlar ve İncil kitaplarını getiren Hz.Musa, Hz.Davud, Hz.İsa peygamberlerin en büyüğü ve sonuncusuydu. Getirdiği Kuran eski vahiylerin tümünün üstündeydi ve onları tamamlıyordu. Müslümanlığa göre Musevilik ve Hıristiyanlık başlangıçta gerçek dinler olarak ortaya çıkmıştı, aynı misyon ve vahiylerin daha önceki aşamalarıydı. Hz.Muhammed, Allah’ın elçisi olduktan sonra eski vahiyler geçersiz olmuştu, gerçek artık onun bildirisindeydi. Onun kitabında bulunmayanlar gerçek değildi ve bunun nedeni eski kitapların değersiz koruyucularınca çarpıtılıp yozlaştırılmasıydı.</p>

  <p class="calibre25">“İslam” sözcüğü, bugün başka anlamlarda da kullanılmaktadır. Müslümanlara göre dünyanın yaratılmasından itibaren var olan tek gerçek din anlamına gelir. Buna göre de Adem, Hz.Musa, Hz.Davud, Hz. İsa ve ötekilerin tümü Müslüman'dır. Ancak vahiylerin eski aşamalarında bulunan inananlar farklı adlarla yaşadıkları için İslam daha genel anlamda son aşama olan Hz. Muhammed ve Kuran ile sınırlıdır. Burada bir anlam farklılığı bulunmaktadır. “İslam” teriminin birincil anlamı Hz. Muhammed’in Kuran aracılığıyla getirdiği, sonraki nesillerin görüş ve uygulamalarıyla öğrendiği din demektir. Giderek sonraki nesillerin Hz. Muhammed’in öğrettikleri ve ona atfedilen hadislerle geliştirdikleri karmaşık din bilimi, hukuk ve görenek sistemi anlamım kazanmıştır. Müslümanların “Şeriat” adını verdikleri kutsal kanunu ve “kelam” adım verdikleri İslami teolojiyi kapsar. Genel anlamda “İslam" özellikle de Müslüman olmayanların kullanımında Hıristiyanlık yerine, Hıristiyan dünyasının karşıtıdır ve Müslüman inanç ve toplumunun himayesinde gelişen büyük zengin uygarlığı ifade eder. Bu anlamıyla “İslam” Müslümanların neye inandıklarını veya inanmalarının beklendiğinden çok, aslında ne yaptıklarını, yani, tarihten anlaşıldığı kadarıyla ve bugünkü haliyle İslam uygarlığını anlatmaktadır.</p>

  <p class="calibre25">“Cami” (mosque) sözcüğü, Hıristiyan dünyasında konuşulan dillerin tümüne Müslümanların ibadet ettikleri yer anlamına gelen bir sözcük olarak çeşitli biçimlerle ve farklı yollarla girmiştir. Arapça’da secde edilecek yer anlamına gelen “mescid” sözcüğünden gelmiştir ama bu Hıristiyan kilisesinin Müslümanlıktaki karşılığı değildir. Cami bir bina, ibadet edilecek yer, hem de toplanılacak ve çalışılacak bir yerdir. Cami, Müslümanlık’ta asla kendi özel yapısı, hiyerarşisi, yetki alanı ve kanunları olan bir kurum anlamında kullanılmamıştır. İslamiyet’in başlangıç yıllarında bir bina bile değil, müminlerin beraber namaz kılmak için toplandıkları bir yerdi. Namaz evde,’ kamuya ait binalarda, dışarıda ve fetihlerin ilk zamanlarında fethedilen yerlerdeki başka dinlere ait, paylaşılan veya fatihlerin el koydukları ibadethanelerde de kılınabilirdi. Bu şekilde ilk kez Şam’daki Aziz Yuhanna Kilisesi Arap fatihler tarafından önce paylaşılmış, sonra da ele geçirilip değiştirilmişti. Bundan yüzyıllar sonra da Konstantinopolis’teki büyük Ayasofya katedrali imparatorluk camisi haline getirilmişti. Binanın kubbesinin üstüne bir hilal ve dört köşesine dört minare yapılmış, binanın içindeki Hıristiyan resimleri ve sembolleri kaldırılmış veya üzerlerine Kuran ayetleri yazılmıştır.</p>

  <p class="calibre25">Caminin içi basit ve sade olur. İmamın görevi yalnızca duada önderlik etmektir, başka bir dini görevi yoktur. Bu görevi süreci bilen her Müslüman yapabilirdi, ancak uygulamada imamlık sürekli bir meslek makamı haline gelmiştir.Mimber ve mihrap caminin içindeki en önemli yerlerdir. Genellikle büyük camilerde bulunan mimber, Cuma namazlarında kullanılan yüksek kürsüdür. Mihrap, Müslümanların namaz kılarken döndükleri kıble yönündeki duvarda bulunan girintidir ve duvarın tam ortasında bulunduğu için binanın simetri çizgisini belirler. Müslümanlar’ın toplu namazları Yaratıcı’ya gösterilen disiplinli ve toplu bir boyun eğme şeklidir.Namazda drama ve esrara, müzik ya da şiir yer almaz. Puta tapmaya benzer bir küfür olarak görülen heykel özellikle reddedilir. Müslüman sanatçılar, heykel yerine soyut ve geometrik çizimleri tercih etmiş ve süslemelerini yazının yaygın ve sistematik bir şekilde kullanımına dayandırmışlardır. Caminin duvarlarım ve tavanını süsleyen yazılar, Allah'ın, Hz. Muhammed’in, ilk halifelerin isimleri, besmele ve Kuran ayetleridir. Müslümanlık’ta Kuran’ın metni kutsaldır ve onu yazmak ve okumak da ibadettir. Kullanılan çok çeşidi yazı biçimleri, hat sanatı ustalarının ellerinde çok zarif bir güzelliğe erişmişlerdir. Müslüman ibadetinin ilahileri, müziği ve ikonları olan bu dekoratif metinler, hem Müslüman estetiğinin hem de Müslüman dindarlığının anlaşılmasının anahtarlarıdır.</p>

  <p class="calibre25">Minare, caminin en çok bilinen ve karakteristik dış kısmıdır. Genellikle ayn bir yapı şeklindeki minarenin en üstünden müezzin (Arapça’da mu’adhdhin) müminleri namaza çağırır ve bu çağrı Müslüman dünyasının birliğini ve çeşitliliğini belirler. Kalabalık sokaklar ve'pazar yerlerinde yükselen minare, müminler için bir uyarı ve işarettir. Dini ve toplumsal sembolü her;yerde aynı olsa da, İslam'ın her büyük bölgesinin kendi minare stili vardır ve çoğunlukla da, Babil kuleleri, Suriye’nin kilise kuleleri, Mısır'ın fenerleri gibi aralarında dini olmayanların da bulunduğu daha eski bir yapıyı andırır.</p>

  <p class="calibre25">Başka bir açıdan, özellikle yeni garnizon şehirlerinde Müslüman toplumu ve devletinin merkezi olan İslam camisi, Roma forumunun ve Yunan agorasının karşılığıdır. Yalnızca vaiz ve namazı kıldıran kişinin yer olmayan caminin mimberi, aynı zamanda memurların atanması ve görevden alınması, yeni hükümdar ya da valilerin başa gelmesi, savaş, fetih gibi önemli -olayların duyurulduğu ve önemli bildirilerin yapıldığı bir platformdur. Garnizon şehirlerinde cami, hükümet binaları ve yerleşim mahalleleri bir tür kale gibidir ve genellikle mimberden önemli açıklamaları hükümdar ya da vali yapardı. İlk çağlardan itibaren İslamiyet’in egemenliğinin simgesi olarak mimberdeki konuşmacının elinde bir kılıç ya da asa olurdu; eğer o yer saldın sonunda düşmüşse kılıç, koşullu teslim olmuşsa asa bulunurdu.</p>

  <p class="calibre25">Zamanla karmaşık bir duruma gelen Müslüman toplumu ve devletinde caminin siyasi rolü azalsa da tamamen yok olmamıştır. Yeni bir halifenin tahta çıkışı gibi önemli olaylar, yine mimberden duyuruluyor ve hükümdar ya da valinin adının anıldığı hutbe siyasi önemini koruyordu. Hutbede adın anılması İslamiyet’te siyasi otoritenin önemli işaretlerindendi.</p>

  <p class="calibre25">Kuran’ın en çok yinelenen bir ayetinde Müslümanlar'a “Allah’a, onun Peygamberine ve amirlere itaat etmeleri” buyurulur (4:59). Bu ayet, hadislere Kuran’a eşit bir otorite tanıdığı şeklinde yorumlanmış ve nesiller boyu Hz. Muhammed’in görüşleri ve uygulamalarını anlatan hadisler ağızdan ağza aktarılmış,sonra da büyük derlemeler şeklinde yazılmıştır. Ancak bunların çok az bir kısmı Müslümanlar tarafından güvenilir olarak kabul edilir. Ortaçağlardaki Müslüman araştırmacılar bazı hadislerin doğruluğunu sorgularken, bunu modem araştırmacılar daha radikal şekilde yapmıştır. Öte yandan, Müslümanlar hâlâ standart derlemelere Kuran’dan sonra ikinci derecede saygı gösterirler. İslamiyet’in kutsal kanunu Şeriat, Kuran ve hadislerden oluşur. Yüzyıllardır ilahiyatçıların ve hukukçuların sevgiyle oluşturdukları bu görkemli kanunlar, İslamiyet’in entelektüel başarılarının en önemlilerin biri ve İslam uygarlığının dehası ve karakterinin en iyi simgesi niteliğindedir.</p>

  <p class="calibre25">Mirza Ebu Talib, XVIII.yy’ın sonlarında İngiltere’yi ziyaret eden ve gözlemlerini yazan ilk kişilerden biridir ve Avam Kamarası’nı ziyaretini anlatmıştır. Avam Kamarası’nın görevinin kanunları çıkarmak ve suçlulara verilecek cezalan belirlemek olduğu açıklandığındaki şaşkınlığını dile getirmiştir. Mirza okurlarına İngilizler’in Müslümanlar’ın tersine gökten inme ilahi bir dini kabul etmedikleri için “zamanın, durumun ve yargıçların deneyiminin gereklerine uygun şekilde" kendi kanunlarını oluşturmak zorunda kaldıklarını belirtmiştir.<sup class="calibre31">1</sup></p>

  <p class="calibre25">Teoride îslami hukuk sistemi, gezginin anlattığı İngiltere izlenimlerinden oldukça farklıydı. Allah'ın vahiy yoluyla bildirdiği, Kuran’da ve hadislerde yer alan ve sonra da ilahiyatçı ve hukukçuların tarafından genişletilerek yorumlanan kanun, Müslümanlar için geçerli olan tek kanundu. Hukukun Allah tarafından yaratılıp Peygamber tarafından açıklandığının kabul edildiği yerde din bilimciler ve hukukçular aynı mesleğin farklı dallarını izliyorlardı. Devlet memuru olmayan, özel kişiler olan Şeriat uzmanlarının kararları ne resmen bağlayıcı ne de ittifakla alınmış olurdu. Devlet tarafından atanan kadı, mahkemesinde adalet dağıtırdı. Kadının görevi kanunu yorumlamak değil, uygulamaktı. Bu görev müftünündü ve onun fetva olarak adlandırılan kararlan ya da düşünceleri, kanun olmasa da, hukuki otorite olarak kabul edilebilir.</p>

  <p class="calibre25">tike olarak Şeriat, özel ve kamusal, bireysel ve toplumsal olarak İslam yaşamının alanlarının tamamını kapsardı. Şeriat’ın özellikle evlilik, boşanma, mülkiyete ve miras gibi konularla ilgili bazı hükümleri, müminlerin boyun eğmeleri beklenen ve devletin uygulamak için önlemler aldığı kesin bir kanun şekline dönüşmüştür. Başka açılardan Şeriat, bireylerin de toplumun da ulaşmaları gerekli olan bir idealler sistemiydi! Şeriat’ın hükümetle ilgili siyasi ve meşruti hükümleri bu ikisinin arasında, kimi zaman, kimi yerde birine, kimi zaman, kimi yerde de diğerine daha yakındır.</p>

  <p class="calibre25">Şeriat, Müslüman hukukçular tarafından iki ana bölümde ele alınmıştır. İlki müminlerin kalpleri ve ruhlarıyla, yani ahlak ve öğretiyle; İkincisi Allah’a ve insana ilişkin dış eylemlerle, yani bir tarafta ibadet, diğer tarafta da sivil, ceza ve kamu kanunlarıyla ilgilidir. Kanun bir kurallar sistemi getirmeyi amaçlar. Müminlerin bu kurallara boyun eğmesi, onlara bu dünyada namuslu bir yaşam sağlayacak ve onları öteki dünyadaki sonsuz mutluluğa hazırlayacaktır. Bu kuralları ayakta tutmak ve uygulamak İslam toplumu ve devletinin temel işlevidir.</p>

  <p class="calibre25">Aslında İslam ve Batı hukuk uygulaması arasında Mirza Ebu Talib’in anlattıklarından daha az keskin bir fark vardı. İslam devletinde Şeriatin insanın kanun koyma gücünü kabul etmemesine karşın, uygulamada durum tam tersi olmuştur. Geçen on dört yüzyılda Müslüman hukukçular ve hükümdarlar ilahi vahiylerin tam olarak cevaplayamadığı çeşitli sorunlarla karşılaşmış ve bunları çözmüşlerdir. Kanun olarak görülmeyen ve sunulmayan bu çözümlere, aşağıdan geliyorsa gelenek, yukardan geliyorsa yönetmelik ve sıkça olduğu üzere hukukçulardan geliyorsa da yorum denilmiştir. Kutsal metinlerin yeniden yorumlanmasında İslamiyet’in hukuk bilginleri en az diğer toplumların avukatları kadar ustalardı. Mirza Abu Talib’in kesinlikle haklı olduğu bir konu vardı. Yeni bir kanun konması yaygın ve sıradan bir şey olduğu halde, daima neredeyse gizli bir şekilde yapıldığı için Avrupa demokrasisinin başlangıç noktasını oluşturan yasama meclislerine yer yoktu.</p>

  <p class="calibre25">Müslümanlar Kuran’ın değiştirilemeyen metni ve hadislerin kabul .edilmiş hükümlerine karşın hukukçuların “kurallar zamanla değişir" ilkesine uygun biçimde kanunlarını büyük ölçüde değiştirip geliştirmişlerdir. Hükümdarın kendi sözünün gücü ve ulemanın onayı olmak üzere iki önemli etken bu gelişmede önemli rol oynamıştır.</p>

  <p class="calibre25">İslam devleti Sünni hukukçuların tanımlandığı biçimiyle bir teokrasiydi. Allah egemenliğin, meşruluğun ve hukukun tek kaynağı, hükümdar da onun aracı ve temsilcisiydi. Halifelere ve sultanlara verilen bir unvan “Allah’m yeryüzündeki gölgesi”dir.Müslümanlar devleti yürütebilmek için uygulamada sofu Müslümanlar için de iktidar sahibi olmanın, kurallar koymanın, ceza vermenin gerektiğini daha ilk başlarda fark etmişlerdi. Ancak bu, ilahi kanuna karşı çıkmadan, onu tamamlayarak gerçekleştirilecekti. Arapça’da bu güç “siyasa” olarak adlandırılıyordu. Siyasa ilk anlamıyla at eğitmek ve idare etmek demektir, bugün politika anlamında kullanılmaktadır. Daha eskiden ve Osmanlı döneminde hükümdarın Şeriat’ın verdiklerinden ayrıca sahip olduğu yetkiler, ceza ve özellikle de ölüm cezası verme yetkisi anlamında kullanılıyordu. İki tür yetkinin de olması gerektiği Şeriat bilginleri tarafından onaylanmıştı. Osmanlı sultanları bir eyaletin, bir devlet dairesinin ya da monarşinin ve merkezi hükümetin işlerini düzenleyen, kanun adı altında kurallar koymuşlardı. Bir kanun, Şeriat’tan önde gelemez ve onun yerini alamazdı ama geleneklere ve hükümdarlarının fermanlarına dayanarak Şeriat’ı güncelleştirebilirdi.</p>

  <p class="calibre25">Özellikle Osmanlılar gibi daha dindar olan Müslüman hükümdarlar, bu kuralları getirmek ve uygulamak için ulemanın desteğine, en azından onayına ihtiyaç duyarlardı. Eski çağlarda daha dindar ve saygın olanlar devletten uzak durarak devlet hizmetinin yol açacağı ruhsal kirlenmeden kaçınırlardı. XI.yy’dan itibaren yurt içinde ve yurt dışındaki yeni tehditler nedeniyle hükümdarlar ve ulema birbirlerine yaklaşmıştır. Selçuklular, daha çok Osmanlılar ve başka yerlerdeki çağdaşlarının yönetiminde özellikle hukukla ilgili ulema, devlet işlerine daha çok karışır oldu ve hükümet mekanizmasının bir parçası haline geldi.</p>

  <p class="calibre25">Ancak bu haliyle bile bir Kilise olmadılar ve terimin Hıristi-yanca anlamındaki gibi bir Ortodoksluk İslamiyet’te yaratılmamıştır. İslam tarihinde gerçeği tanımlayan, yanlışları kınayan din meclisleri, papalar, doğru inancı ilan eden, deneyen ve uygulayan engizisyoncular bulunmamıştır. .İslamiyet’teki hukuk ve din bilginleri olan ulema bireyler olarak ya da okullarda, sonra da kamu görevlileri olarak dogma oluşturup Kuran’ı yorumlamalarına karşın, ondan sapmanın dine karşı gelmek olacağı tek bir dogma bile getirecek bir dini otorite kurmamışlardır. Dolayısıyla, onaylanmış inanç şeklini insanlara dayatan bir Kilise olmamıştır. Bu devlet tarafından yapılmaya çalışılmış ancak başarılı olunamamıştır.</p>

  <p class="calibre25">Doğru inancın evrensel kabul gören sınavı icma, yani müminlerin uzlaşması, modem terimlerle bilginler ve güçlüler arasındaki görüş alışverişidir. Bu uzlaşmanın kuramsal temeli Hz. Muhammed’in “Benim toplu mum yanlış olanda anlaşmaz.” sözüne dayandırılır. Bu söz, Hz. Muhammed öldükten sonra, ilahi rehberliğin bir bütün olarak Müslüman toplumuna geçmesi ve doğru olan İslam öğretisi ve uygulamasının toplum tarafından kabul edip uygulananlar olduğu anlamında kabul edilmiştir. Sünni hukukçular bazı kısıtlamalarla birlikte, toplumda bilginlerin ve dindarların görüş ayrılıkları olabileceğini kabul etmişler ve böylece Şeriat kanunlarının farklı mezheplerin olmasını ve karşılıklı hoşgörülerini doğrulamışlardır. Hanefi, Şafii, Maliki ve Hanbeli mezhepleri bugüne kadar gelmiş ve aralarında Sünni İslam dünyasını paylaşmışlardır. Bu icma öğretisiyle farklılık ve değişim onaylanıp kolaylaştırılmıştır.</p>

  <p class="calibre25">Yer ve zamana göre değişen bu tür bir uzlaşma daha" yapısal ve otoriter olan sistemlerle karşılaştırıldığında tutarsız ve önemsiz görülebilir. Aslında İslam’ın ilk dönemlerinde bu biçimdeydi. İnsanın mantığına ve kişisel görüşüne geniş bir yer verilmişti. Buna Şeriat’ın dilinde içtihat adı verilirdi. Giderek değişiklik sının daralmış, en sonunda da çok küçük, yerel, marjinal ve önemli bir istisna olarak yeni olanla sınırlanmıştı. 900 yılından itibaren, Şiiler bunu kabul etmemişlerse de, Sünniler arasında çıkmış tüm sorunların çözüldüğü ve “içtihat kapısının kapandığı” konusunda bir uzlaşmaya varılmıştır. Ne var ki her zaman yeni sorunlar olmuştur. Bu sorunlar arasında, modem çağların başında ateşli silahlar, kahve, tütün konuları ve bugün de birçok yeni konu vardır. Kapının tekrar açılmasını savunan hukukçular olmuştur. Şiiler de kapının kapandığını kesinlikle kabul etmemişlerdir. Onların ulemalarına içtihadı uygulayan kişi anlamına gelen “müçtehid” denilir ve onlar da Sünni meslektaşlarından pek de farklı değillerdi.</p>

  <p class="calibre25">İslam hukuk ve teolojisinin çekirdeği olan doğru davranış ve inanç kuralları, uzlaşma ve izin verilebilir bağımsız yargı uygulaması ile oluşturuldu ve evrensel olarak da kabul edildi. Geleneğe saygı olan “Sünnet” bu oluşumun rehber ilkesiydi. Sünnet eski Arabistan’da, aşiretin kurallaşmış gelenekleri ve ataların örnekleri anlamına gelirdi. Sünnet, İslamiyet’in başlangıç dönemlerinde, toplumun canlı ve gelişen bir geleneğiydi. İlk halifelerin ve Hz. Muhammed’in ashabının eylem ve politikalarıyla gelişmişti. İslamiyet’in ikinci yüzyılında daha gelenekçi bir görüş vardı. Gerçek hadisleri iletenler tarafından Hz.Muhammed’in emirleri ve uygulamasıyla eşit görülen Sünnet’in Kuran dışında her şeyin üstünde olduğu kabul ediliyordu. Bu görüşün genel olarak kabul edilmesi ve bazı inanılırlık dereceleriyle Hz. Muhammed’in hadislerinin ortaya konulmalanyla düşüncenin, dolayısıyla uzlaşmanın rolü azalmış ama tamamen ortadan kalkmamıştır. Zamanla ulema, içtihat yerine “taklid”e, başka bir deyişle yerleşik doktrinleri sorgulamadan kabul etmeye başladı. Bu durum bir çeşit İslami Ortodoksluk meydana getirdi ama bu Hıristiyanlıktaki gibi dini otorite kurumlarının belirledikleri doğru olan öğreti gibi değildi, daha dar anlamıyla genel olarak kabul edilen geleneksel öğreti ve uygulamaydı. Sapmalar, duruma göre bir hata, suç ya da günah olarak karşılanıyordu.</p>

  <p class="calibre25">Bu Ortodoksluğu kabul edenler Sünni adını aldı. Sünnilik’te resmen belirlenmiş bir dogmaya inanç ve dini bir otoriteye itaatten yerine, bir topluluğa bağlılık ve onun geleneklerinin kabulü söz konusudur. Müslümanlar’ın Sünnet’ten sapmaları belirlemede kullandıktan teknik terimlerde benzeri komünal ve toplumsal atıflara rastlanır.</p>

  <p class="calibre25">Hıristiyanlık’taki “dalalet” kavramının Müslümanlık’taki en yakın karşılığı “bida” başka bir deyişle yeniliktir. Gelenekleri devam ettirmek doğrudur ve Sünni İslam bununla belirlenir. Geleneklerden uzaklaşmak bida’dır ve doğru olduğu özel olarak belirtilmediği sürece yanlıştır. Hz. Muhammed’e atfedilen “Yenilik en kötü şeydir, her yenilik bir icattır, her icat bir hatadır ve her hata da cehennem ateşine götürür.” sözü aşırı gelenekçi görüşü anlatmaktadır. Bir öğretiye getirilen bida suçlamasının temelinde yanlış olduğu değil, yeni olduğu bulunur ve Müslüman dininin kusursuz ve son oluşu inancıyla desteklenen geleneklerin çiğnenmesi anlamına gelir.</p>

  <p class="calibre25">Buna göre Müslüman bida kavramıyla Hıristiyan dalalet kavramı arasında büyük bir farklılık bulunur. Dalalet teolojik bir sapma, yanlış bir öğreti seçimiyken, yenilik, teolojik bir suç olmaktan çok toplumsal bir suçtur. Doğru yoldan sapma anlamına gelen “ilhad” ve aşırılık anlamına gelen “guhıv” içinde aynı şey söz konusudur- Guluv, Kuran’ın öncelikle Musevilerle ve Hıristiyanlar’a hitap eden ayetinde yer alır: “Ey ehli kitap! Dininizde aşırıya gitmeyin ve Allah hakkında gerçekten başkasını söylemeyin" (Kuran 4:171). Burada geçen guluv terimi İslamiyet’in aşırılık olarak kabul ettiği Hıristiyan inançlarına gönderme yapmaktadır. Daha sonraları, guluv daha çok Müslümanlar’ın yanlışları için kullanılmıştır.</p>

  <p class="calibre25">Topluluk içinde bir ölçüdeki görüş ayrılıkları zararsız ve hatta yararlıdır. Bunu anlatan “Cemaatim içinde görüş ayrılığı Allah’ın lütfudur.” sözü Hanefi hukuk mezhebinin kurucusu bilgini Ebu Hanife’ye, sonra da Hz. Muhammed’e atfedilmiştir. Şeriat hukukunda kendi ilkeleri, ders kitapları ve fıkıh bilginleri olan ama ortak bir hoşgörü içinde yaşayan çeşitli mezhepler yer alıyordu. Bazıları öğretiyle ilgili olan farklılıklar çoğunlukla törenseldi. Ancak farklılığın da bir sınırı vardı ve aşırıya kaçanlara galat (tekili gali) ya da sapkınlar anlamına gelen Melahide (tekili mulhid) adı verilirdi. Bunları din bilginlerinin çoğu Müslüman olarak ka'bul etmezlerdi.</p>

  <p class="calibre25">Genellikle din bilginleri çizgiyi çekmeleri gereken yeri bilemezler. İsmaililer gibi radikal ve aşırılıkçı Şii grupları, birçok din bilgini tarafından İslam’dan dışlanmıştır. Öte yandan bunlara, Müslüman toplumlarının çoğu tarafından hoşgörü gösterilmiş, toplumsal olarak yıkıcı ve siyasi olarak ihanet sayılacak şeyler yapmadıkları sürece Müslüman statüsü vermekte sakınca görülmemiştir. Bugün de bu hoşgörü Levant’taki Aleviler’e, Dürziler’e ve bazı İslam ülkelerindeki İsmaililer’e gösterilmektedir. İslam tarihinde ve bugünkü İslam dünyasında Sünni olmayan, ılımlı Şii denilen, önemli bir topluluk için durumu biraz daha karışıktır.</p>

  <p class="calibre25">Müslüman hukukunda, Müslüman teolojisinde bir sınıf olmadığı için dalalet yer almaz. Bir Müslüman, din bilimcilerinin asgari gereklerine bile uymazsa inançsızlıkla, hatta irtidat (dininden dönme) ile suçlanır. Müslüman din bilimcileri onaylamadıkları öğretilere karşı yenilikçi, aşırılıkçı ya da sapma şeklinde suçlamaya hazır olsalar da, bu suçlamaları mantıklı sonuçlara ulaştırmak konusunda istekli değillerdir. Bir öğretiyi ve ona inananları İslam olmamakla suçlamak, sözde Müslüman olan bu kişilerin kanunun en ağır cezasına tabi mürtet olduklarını kabul etmek demekti. Bir mezhebe mensub olan kişi, bazı inançları İslamiyet’in akışından ayrılmış olsa bile Müslüman’dı ve kanunlar karşısında toplumda, evlilikte, mirasta, tanıklıkta ve kamu hizmetinde bir Müslüman'ın statüsüne ve ayrıcalıklarına sahip olmaya devam ederdi. Savaşta, bir isyanda yakalansa bile ona Müslüman olarak davranılarak hemen öldürülmez ya da köle yapılmazdı ve ailesiyle malları kanunlarca korunurdu. Günahkar olsa da inançsız değildi ve öteki dünyada bir yer bulma ümidi hâlâ vardı. İslamiyet’teki en önemli engel, Sünniler ile mezhepçiler arasında değil, mezhepçiler ile mürtet’ler arasındaydı. İrtidat hem günah hem de suçtu ve mürtet bu dünyada da öteki dünyada da lanetlenmişti. Suçu ait olduğu ve bağlılık borçlu olduğu toplumu terk etmek ve ona ihanet etmekti ve cezasını canıyla, malıyla öderdi. O kesilmesi gereken kuru bir daldı.</p>

  <p class="calibre25">İrtidat suçlamalarına sıkça rastlanırdı ve ilk zamanlarda "inançsız" ve “mürtet” terimleri dini tartışmalarda sk sık geçerdi. El-Cahiz (ölümü 869), “İlahiyatçıların dindarlığı muhalifleri dinsizlikle itham etmekten başka bir şey değildir.” demiştir Gazali (ölümü 1111), “Allah'ın yüce merhametini hizmetkarlıklarıyla sınırlayan ve cenneti küçük bir ilahiyatçı kliğinin vakfı haline getirecekleri”açıklanmıştı. Aslında bu suçlamalar uygulamada bir fayda sağlamıyordu. Genellikle suçlananlar çoğunlukla rahat bırakılır, hatta bunlardan İslam devletinde yüksek makamlara gelenler olurdu. Müslüman kanunundaki hüküm ve cezalar sistematize edilerek düzenli uygulanmaya başlayınca irtidat suçlamaları da azaldı. Az sayıda din bilimci, inançları kendilerininkinden farklı olanlara karşı irtidat için ceza verilmesi taraftarıydı. Öte yandan, her tür yeniliğe karşı olan Suriyeli fakıh ibn Taymiyya (ölümü 1328) kuşkulu grupların uyarılması ve kötü durumlarda zorlayıcı eylemlerle bir tür karantinaya alınması gerektiğinden yanaydı. Bida’nın aşın, ısrarlı ve saldırgan olması durumunda, taraftarlarının İslam toplumundan atılmaları ve acımasızca yok edilmeleri gerekirdi.</p>

  <p class="calibre25">İslam’da tek bir zorunlu, dogmatik Ortodoksluğun olmaması, bir eksiklik değil, Sünni Müslümanların kendi inançlarına yabana ve toplumlarının çıkarları açısından tehlikeli olduğunu hissetmeleri nedeniyledir. Ne var ki, başka dinlere inananlar gibi, Müslümanların da, kendi ilkelerini izlemedikleri, hatta kitaplarına boyun eğmedikleri olmuştur. Gerek klasik gerek de Osmanlı dönemlerindeki örneklerde hükümdarların İslamiyet’in belirli bir biçimini zorla kabul ettirmeye ve hatta Müslüman olmayan tebaalarını zorla Müslüman yapmaya çalıştıklarına rastlanmaktadır. “Sapkın” inançlara sahip kişilerin gerçek dini kabul etmeye zorlandıkları ve karşı koyduklarında işkenceyle öldürüldükleri de bilinmektedir. Ancak hoşgörü de hoşgörüsüzlük de yapısaldı, başka bir deyişle kanunla belirlenmişti. Allah'ın birliğini ve varlığını inkar edenlere, yani dinsizlere ve çok tanrılılara hoşgörü gösterilemezdi. Fetihlerden sonra onlara tanınan “ihtida” ya da ölüm seçenekleri, köleliğe çevrilebilirdi. Hoşgörü, eh azından inanca sahip olanlar, başka bir deyişle İslamiyet’in vahiy yoluyla inmiş ve gerçek kitabı olduğuna inananlara gösterilirdi ve bu kişilerin belirli mali ya da başka sınırlamaları kabul ederek uymalarına bağlıydı. Mürtet olana, yani Müslümanlık’tan çıkana hiçbir koşulda hoşgörü gösterilemezdi ve cezası ölümdü. Bazı otoriteler pişman olan mürtet için cezanın hafifletilmesine izin verirken, bazıları da pişmanlık halinde dahi ölüm cezasından vazgeçmezlerdi. Bu kişiler öteki dünyada Allah tarafından affedilebilirlerdi, ancak bu dünyada kanun " tarafından cezalandırılmaları gerekirdi.</p>

  <p class="calibre25">Ortaçağ Müslüman dogmacılarının en büyüklerinden biri olan el-Aşari’nin (ölümü 935-36) son sözleriyle ilgili iki yorum yapılmıştır. Bu yorumlardan birine göre son sözleri şunlardır: “Mekke’ye dönerek dua edenleri kafir saymıyorum. Herkes dua ederken düşüncesini aynı yöne .çevirir, yalnızca ifadeleri değişik olur.” Diğer yoruma göre de, ölürken Mutazile’nin yaptığı yanlışlıklara küfür etmiştir. Bu yorumların hangisi doğru olursa olsun, ilk yorumun Sünni İslam'ın doğru olan inanca karşı daha gerçekçi genel davranışının ifadesi olduğu şüphesizdir. İslamiyet’in sikkelerde yazılı olan, minarelerden okunan, her gün dualarda yinelenen düşüncesi Allah’ın tek olduğu ve Hz. Muhammed’in onun Peygamberi olduğudur, bunun dışındakiler ayrıntıdır.</p>

  <p class="calibre25">İslam’ın beş şartından birincisi, “Kelimei şahadet”, yani imanın açıklanmasıdır. İkincisi namaz (salat), özellikle de her gün doğarken, öğlen, öğleden sonra, gün batarken ve akşam belirli hareket ve dualarla kılman namazdır. Müslümanların duaları herhangi bir kurala bağlı değildir, her zaman edebilirler. Ancak namaz kadın-erkek her yetişkin Müslüman’ın görevidir. İbadet edecek kişinin temiz olması, temiz bir yerde bulunması ve yüzünü Mekke’ye çevirmiş olması gereklidir. Dua, “Kelimei şahadet” ile bazı Kuran ayetlerinden oluşur.</p>

  <p class="calibre25">Müslümanlar da, Museviler ve Hıristiyanlar gibi haftanın bir günü toplu olarak namaz kılıp dua ederler (Kuran 62:9-11)-Musevi Cumartesisi ve Hıristiyan Pazarı gibi Müslüman Cuması da toplu ibadet günüdür. Musevi ve Hıristiyanlar’dakinin tersine bu bir dinlenme günü değildir. Kuran’da yazıldığı ve tarihin doğruladığı gibi pazarlarda ve başka yerlerde daha fazla hareket günüdür. Bunun yanında haftalık tatil kavramı da vardır. Ortaçağ’da bu uygulamanın olduğundan söz edilir. Osmanlılar zamanında haftalık tatil daha yaygınlaşmış ve bugün neredeyse tüm Müslüman ülkelerde evrensel duruma gelmiştir.</p>

  <p class="calibre25">Hac, İslam’ın beş şartından üçüncüsüdür. Her Müslüman en az bir defa Mekke ve Medine’yi ziyaret etmelidir. Ancak bu Hıristiyanlar’ın ve Museviler’in Kudüs’ü ziyaret etmeleri gibi isteğe bağlı değildir, dini bir yükümlülüktür. Her yıl hac Zilhicce ayının 7. ve 10. günü yapılır. Mekke Camii’nin ortasındaki Kabe’nin tavaf edilmesi ve kurban bayramıyla sona erer. Allahın Evi (Beytüllah) olarak adlandırılan Kabe, Müslümanlar için kutsal şehrin en kutsal yeridir.</p>

  <p class="calibre25">İslam tarihinde haçcın çok önemli kültürel, toplumsal ve ekonomik etkileri olmuştur. Başlangıçtan itibaren İslam dünyasının her köşesinden toplumsal geçmişleri ve ırkları birbirinden farklı olan Müslümanlar uzun yollar kat edip yurtlarını bırakarak ortak ibadet yapmak üzere gelmişlerdir. Ancak Antik dönemde ve Ortaçağ’da aşiretlerin ve insanların toplu göçlerinden farklı olan hac yolculuğu gönüllü ve bireysel olarak yapılan bir yolculuktur. Hac kişisel bir eylem ve kişisel bir kararın uygulanmasıdır, çok önemli kişisel deneyimlerle sonuçlanır. Modem olmayan toplumlarda benzeri bulunmayan bu fiziki eylem, en başından itibaren önemli entelektüel, toplumsal ve ekonomik sonuçlar doğurmuştur. Zengin hacılar yol masraflarını karşılayabilmek için yanlarında yol boyunca satabilecekleri köleler götürürlerdi. Tüccarsa hacılar, bunu bir iş yolculuğuyla birleştirirler, geçtikleri yerlerde mal alıp satarak çeşitli ülkelerin pazarlarını, tüccarlarını, ürünlerini, geleneklerini ve uygulamalarını öğrenirlerdi. Bilim adamı olan hacılar, toplantılara katılarak, meslektaşlarıyla tanışıp kitap satın alarak bilgi ve düşüncelerin yayılmasını ve değiş tokuşunu sağlarlardı.</p>

  <p class="calibre25">Hac birbirinden uzaktaki Müslüman ülkeler arasında bir iletişim ağı oluştururdu. Hac ile yeni bir yolculuk edebiyatı ortaya çıkmış ve uzak yerlerle ilgili bilgi edinilmesi sağlanmış ve en önemlisi, daha büyük bir topluma ait olma bilinci oluşmuştur. Bu bilinç, Mekke ve Medine’deki toplu ibadete katılma ve başka ülke ve halkların Müslümanları ile birleşme duygusunu pekiştirmiştir. Önemli sayıda erkek ve çok sayıdaki kadının fiziki hareketliliği ile oluşan toplumsal hareketlilik, Ortaçağ İslam dünyasını Avrupa Hıristiyan dünyasının sınıflı, katı şekilde hiyerarşik ve yoğun yerel geleneklere sahip dar toplumun-dan çok farklı duruma getirmiştir. Geniş ve farklı olduğu halde ne Ortaçağ’da ne de modern Hıristiyanlık’ta asla olmayan birlik, İslam dünyasında gerçekleşmiştir. İslam dünyasının kültürel birliği tek başına hac ile yaratılmamıştır ama öteki etkenlerden en önemlisidir.</p>

  <p class="calibre25">Oruç İslam’ın dördüncü şartıdır. îslami takvimin dokuzuncu ayı Ramazan’da, hastalar, yaşlılar ve küçük çocuklar hariç er-kek-kadın her yetişkin Müslüman güneşin doğuşundan batışına kadar geçen sürede oruç tutmak zorundadır. Cihadda olanlar ve yolculuk yapanlar orucu erteleyebilirler.</p>

  <p class="calibre25">İslam'ın beş şartından sonuncusu, Müslümanlar’ın devlete ya da topluma verdikleri zekattır. Başlangıçta müminlerden dini amaçlar için toplanan para olan zekat, giderek bir vergi haline gelmiştir. İslamiyet’i kabul edenlerin dini yükümlülüğü olarak sadaka vermesi anlamına gelmektedir.</p>

  <p class="calibre25">Olumlu yükümlülükler olan İslam’ın beş şartı, bir Müslüman'ın yapması gereken görevlerdir. Yapılması günah olan uzun bir olumsuz emirler dizisi de bulunmaktadır. Bu emirlerin çoğunluğu hırsızlık ve cinayetin yasaklanması gibi başlıca toplumsal kurallardır. Bunlar dışında, domuz eti yemek, alkol,zina ve faiz alma gibi özel dini çağrışımları olanlarda bulunmaktadır. Musevilik ve Hıristiyanlık’ta da yer alan cinsel ve parasal suçlar karşısındaki endişe, onlarda olduğundan daha farklı tanımlanmıştır. Domuz eti yeme yasağı Musevilik’te de vardır. Alkollü içki içme yasağı yalnızca Müslümanlar’a özgüdür. Domuz eti, alkol, zina ve faiz yasakları ekonomik ve toplumsal yaşamı çok derinden ve yaygın bir şekilde etkilemişlerdir ve hâlâ durum böyledir.</p>

  <p class="calibre25">“Cihad”, ilahiyatçıların ve fıkıhçıların belirttikleri bir başka olumlu yükümlülüktür. Cihad, saldın durumunda, toplumun tamamının ve birey olarak her Müslüman’ın yükümlülüğüdür. Cihad Kutsal savaş anlamına gelir ve Kuran dilinde “Allah yolunda ilerlemek” (fi sebil Allah) demektir. Bazı Müslüman din bilginleri, özellikle modem zamanlarda, “Allah’ın yolunda ilerlemek” görevini ahlaksal ve ruhsal anlamda ele almışlardır. Ancak cihad eski otoritelerin çoğunluğu tarafından Kuran ve hadislerdeki metihlere dayanılarak askeri bir terim olarak kabul edilmiştir. Şeriat kanununda yer alan cihad bölümünde savaşın başlatılması, yürütülmesi, kesilmesi, bitirilmesi ve ganimetin paylaşılması ince ayrıntılarıyla tanımlanmıştır. Cihad yapanlar kendilerine saldırmadıkları sürece çocukları ve kadınları öldüremezler, esirlere işkence yapamaz, fiziksel bir zarar veremezler, anlaşmalara uymak zorundadırlar. Şeriat savaşa katılmayanlara iyi davranılmasını buyururken, zaferi kazananlara yenilenlerin kendileri, aileleri ve mallan üzerinde geniş haklar veriyordu.</p>

  <p class="calibre25">Allah ve din için savaşma anlamındaki kutsal savaş kavramı, Ortadoğu için yeni değildi. Tevrat'ın Tesniye ve Yargıçlar kitaplarında pek çok örnek bulunmaktadır. Hıristiyan Bizanslılar, İran’a karşı savaşlarını, Arap ve sonra da Türk saldırganlar püskürtme eylemlerini bu şekilde açıklamışlardır. Ancak bunlar vaat edilmiş toprakların fethi, Hıristiyan dünyasının Hıristiyan olmayanların saldırılarından korunması gibi sınırlı hedefleri olan savaşlardı. Genellikle Müslüman cihadıyla karşılaştırılan Hıristiyan haçlı seferleri bile aslında cihada karşı gecikmiş, sınırlı bir cevap ve bir ölçüde taklitti. Ancak cihadın tersine, asıl amacından çıkmış ya da tehdit altındaki Hıristiyan topraklarının savunulması ya da yeniden fethiydi. Birkaç istisna hariç, Güneybatı Avrupa’nın ele geçirilmesi için yapılan başarılı savaşlarla, Kutsal Topraklar’ı tekrar elde edip Osmanlılar’ın Balkanlardaki ilerlemesini durdurmak için yapılan başarısız savaşlarla sınırlıydı. Müslüman cihadı ise, tüm dünya İslamiyet! kabul edene veya Müslüman yönetimine girene kadar sürecek sınırsız bir dini yükümlülüktü. Müslümanlığın vahiyle gelmiş bir din olduğunu kabul edenlere, bazı mali ve başka yükümlülükleri yerine getirme koşulu ile dini uygulamalarına izin veriliyordu. Bunu yapmayanlara, çok tanrılılara ve puta tapanlara da ihtida, ölüm ya da kölelikten başka seçenek kalmıyordu.</p>

  <p class="calibre25">Müslüman kanunlarına göre, dinsizler, dinini inkar edenler, isyancılar ve eşkiya olmak üzere dört tür düşmana karşı savaşmak meşrudur ve ilk ikisi cihad sayılır, farklı kuralları vardır ve kazananlara farklı haklar verir. Bu özellikle Müslümanların eşkiya ya da isyancı olduklarında bile Müslüman olmayanlara oranla bağışıklı oldukları anlamına gelir. Cihadın amacı tüm dünyanın İslam hukuku altına girmesini sağlamaktır. Bu zorla din değiştirterek olmaz, din değiştirmenin önündeki engellerin kaldırılmasıyla olur.St. Thomas ve St.Bemard’ın da Hıristiyan haçlı seferleri için buna benzer görüşleri vardır.</p>

  <p class="calibre25">Kuran cihadda savaşanlara iki dünyada da ödül vaat eder: Bu dünyada ganimet, öbür dünyada Cennet nimetleri. Allah yolunda ölenler şehittir. Müslüman hukukçuları ve din bilginleri ilk zamanlardan itibaren cihadın köleciler ve yağmacılar tarafından kötü kullanılmasının tehlikelerinin farkındaydılar. Bunun için de gerçek cihadın dini motivasyonsuz olamayacağı ve bunun gerekliliği konusunda ısrarla durmuşlardır. Cihad hakkındaki bazı erken dönem hadisleri, o zamanlarda bu görevin nasıl algılandığını göstermektedir:<sup class="calibre31">5 </sup></p>

  <p class="calibre25"><span class="calibre18">“Cennet kılıçların gölgesindedir."</span></p>

  <p class="calibre25"><span class="calibre18">"Cihad, dindar ya da gaddar her hükümdarın yönetiminde görevinizdir. ’’</span></p>

  <p class="calibre25"><span class="calibre18">“Bir karıncanın ısırması</span>, <span class="calibre18">bir şehidin canım, silahla vurulmasından daha çok yakar. Silahla vurulmak sıcak bir yaz gününde soğuk bir sudan daha iyi gelir.</span> ”</p>

  <p class="calibre25">Sıkça tekrarlanan bir hadis, yenilmelerinden ve köle yapılmalarından sonra giderek artan sayılarda Müslümanlaştırılan kafirlerle ilgilidir: “Allah, cennete zincirlerle bağlanarak sürüklenenlere hayret eder.”</p>

  <p class="calibre25">İslam tarihinde din uğruna kutsal savaş sıkça yinelenen ve bazen de hakim olan bir konudur. Cihad, canlılığını İslam dünyasının sınırlannda sürdürmüştür. Genellikle İslamiyet’i yeni seçmiş olan sınır halkları yeni dinlerini savaş ve vaazla sınırın ötesindeki ihtida etmemiş akrabalarına götürmeye uğraşmışlardır. Özellikle Orta Asya ve Afrika’da, sınır beylikleri hükümdarlarının bu yerel cihadları modern çağlara dek sürmüştür.</p>

  <p class="calibre25">Cihad kavramı, İslam'ın merkezi bölgelerindeki, daha gelişmiş kültür ve politikası olan halklar arasında bir bazı değişikliklere uğramıştır. Arap yayılmacılığının Emevi halifeler yönetimindeki zamanlarında, İslam orduları Allah’ın emirlerini uyguladıklarına ve yakın bir gelecekte bunun tüm dünyanın İslam egemenliğine girmesiyle sona ereceğine inanıyorlardı. Cihad’ın etkilerine ilk maruz kalan Hıristiyanlar olan Bizanslılar cihad’a katılanları aşağılar ve bu savaşçı heyecanlarının nedeninin aslında ganimet kazanmak olduğunu düşünüyorlardı. Ancak tamamı bu görüşte değildi. İmparator VI.Leon, Taktika adlı eserinde kutsal savaş öğretisinden ve askeri değerinden saygıyla söz etmiş ve Hıristiyanlar’ın böyle bir düşünceyi benimsemelerinin iyi olacağını belirtmiştir.</p>

  <p class="calibre25">Bu konuda Leon yalnız değildi. 846’da bir Arap filosu Sicilya’dan çıkıp Tiber’in ağzına kadar gelmiş, Arap güçleri Ostia ve Roma’yı yağmalamıştı. Fransa’da bir sinod toplanarak tüm Hıristiyan hükümdarlara “İsa’nın düşmanlarıyla” savaşacak ortak bir ordu toplama çağrısı yapılmasına karar verdi. Papa IV.Leo, Müslümanlar ile savaşırken ölecek olanlara ilahi bir ödül bile vaat etti. Papa VIII. Joharines (872-82) kutsal Kilise, Hıristiyan din ve devleti için savaşanların günahlarının bağışlanacağını ve ölenlerin sonsuz yaşama erişeceklerini açıkladı. Müslümanlar'ın cihad kavramını açık olarak gösteren papaların şehrinde Araplar’ın girmesi ve bu düşünceler, daha sonraki Hıristiyan Haçlı Seferleri’nin öncülleri olmuştur.</p>

  <p class="calibre25">Ancak ilk başlarda cihad yapıldığı ülkelerde boşa harcanan bir güç olmuştur.Araplar’ın Konstantinopolis’i ve Anadolu’yu fethetmek için süren çabalan hep başarısız kalmıştı. X.yy geldiğinde, İslam hükümdarları ufak değişiklikler olsa da genel olarak sabit bir sınıra ve bu sınırın ötesinde de sabit bir Müslüman olmayan devletin varlığına ve onunla diplomatik, ticari ve bazen de kültürel ilişkilerde bulunma gerçeğine alışmışlardı. Şeriat açısından dünyayı İslâmlaştırma sürekli çabasında yalnızca bir duraklama olarak kabul edilen ateşkes, sonunda Avrupa devletleri arasında imzalanan ebedi barış antlaşmaları kadar istikrarlı ve kalıcı bir barış anlaşması haline gelmişti. Müslümanlar Cihad düşüncesinden o denli uzaklaşmıştı ki, XI.yy sonunda Batılı haçlıların Filistin’i işgal edip Kudüs’ü almaları karşısında, çevredeki Müslüman ülkeler fazla bir tepki vermemişlerdi. Hatta bazı Müslüman hükümdarlar onlarla dostça ilişkiler kurmak, için istekliydiler ve bazıları Müslüman devletler arasındaki rekabetlerde Hıristiyan prenslerinin ittifakını arayacak kadar ileri gitmişlerdi.</p>

  <p class="calibre25">Haçlılara karşı saldın niteliğinde yeni bir cihad, ancak yüz yıl sonra Selahaddin’in liderliğinde başlamıştır. Bunu başlatan nedenler, Haçlı liderlerinden Chatillon'lu Reynald’m kışkırtıcı eylemleri ve 1182 yılında Kudüs Kralı ile Selahaddin arasındaki bir antlaşmayı çiğneyerek Müslüman ticaret kervanlarına ve Mekke’ye giden bir hacı kafilesine saldırması, son olarak da Kızıldeniz’in Arap ve Afrika kıyılarına bir deniz seferi yapmasıdır.Reynald’ın korsanları bu sefer boyunca Medine’nin limanları Yanbu ve El Havıa’da Müslüman gemilerini yakmışlar ve 1183 yılında da Mekke’nin limanlarından El Rabig’e kadar gitmişlerdi. Mekke kapılarına dayanan haçlılar, tıpkı üç yüzyıl önce Roma kapılarındaki Mağribiler gibi, özsaygısı olan hiçbir Müslüman hükümdarın görmezden gelemeyeceği bir tehditti. Mısır’dan gönderilen bir filo tarafından Hıristiyan baskıncıları tamamen yok edilerek karşı sefer başlatıldı. Selahaddin hem Latin Krallığı’nı hem de onu kurtarmak için Avrupa’dan gönderilen yeni haçlı seferlerini yendi.</p>

  <p class="calibre25">Selahaddin’in cihadı hem amaç hem de süre açısından sınırlıydı. Ondan sonra gelenler, yeniden Franklarla dostça ilişkiler geliştirdiler ve hatta 1229 yılında Levant’ta kalan Mısır hükümdarı el Melik el Kamil, genel bir anlaşmanın parçası olarak İmparator II.Friedrich’e Kudüs’ü verdi.</p>

  <p class="calibre25">Müslüman hükümdar ve halkların haçlıların gelip gidişlerine karşı bu kayıtsızlıklarının en önemli nedeni, onlara göre İslamiyet’in bütünlüğüne ve İslam toplumunun birliğine yönelik çok daha büyük bir tehditle ilgilenmeleri gerekliliğiydi. Dönemin Arap tarihçileri Levant’ta iki yüzyıl süren haçlı varlığını önemsemezken, edebi, siyasi ve teolojik yazarlar da neredeyse hiç söz etmemişlerdi. Öte yandan dönemin yazarlarının, Müslüman cemaatındaki dini dağınıklık sorunlarına karşı büyük bir ilgileri vardı. O dönemde, İsmaili Şiiler gerçek tehdit olarak görülüyordu. X.yy’da İsmaili imamlarının taraftarları güçlü ve aktif bir devrimci hareket yaratmışlardı. Ayrıca Abbasiler ile İslam dünyasının liderliği için rekabet eden bir tür anti-halifelik olarak kurdukları Fatimi halifeliğini Sünni İslamiyet’ten büyük oranda farklı bir öğreti temeline oturtmuşlardı. Sünni Müslümanlar, Selahaddin’in başarısını haçlıları durdurması ve onların elindeki toprakların bir kısmını alması olarak görmüyorlardı. Onun başansı Mısır’daki Fatımi halifeliğine son verip Abbasi halifelerin adının Mısır’ın tüm camilerinde hutbelerde okunmasıyla simgelenen İslam birliğini tekrar sağlamasıydı.</p>

  <p class="calibre25">Müslüman hanedanları arasında İslamiyet’e ve Şeriat’ı uygulamaya en çok bağlı hanedan olan Osmanlılar, Hıristiyanlığa karşı klasik cihad’ı yeniden başlatmışlardır. Cihad, Osmanlı tarihinin ilk yüzyıllarında askeri, siyasi ve entelektüel yaşamda çok önemli bir konuydu. Osmanlı padişahlarının en azından Kanuni Sultan Süleyman’a kadar yüksek bir ahlaki ve dini amaç duygusu taşıdıkları görülmektedir.</p>

  <p class="calibre25">Osmanlılar’ın 1683 yılında Viyana duvarları önünde Hıristiyan dünyasına karşı sarsılan cihadları, o günden sonra, ara sıra bazı çabalar olmakla birlikte, hiçbir Müslüman devleti Hıristiyanlığa karşı onunla karşılaştırılabilecek bir tehdit olmamıştır. Eski tür yayılmacı cihad sınırlarda devam etmiştir. 1896 yılında Afganistan hükümdarları, o zamana dek Müslüman olmayanlar yaşadığı için Kabristan denilen kuzeydoğudaki dağlık bölgeyi ele geçirmek için bir cihad başlatmışlardır. Afgan fethinden ve yaşayan halkın İslamlaştırılmasından sonra ülkeye Nuristan (ışık ülkesi) denilmiştir. İslam dünyasının diğer köşesinde Batı Afrika’daki militan Müslüman liderler putperestlere, Müslümanlıktan çıkanlara ve XIX. yy sonlarında Avrupalı emperyalist istilacılara karşı cihad ilan ederek savaşmışlardır. XIX. yy sonlarında ve XX. yy başlarında Hıristiyan Avrupa devletleri art arda Müslüman ülkeleri tehdit ettikçe en son cihad örnekleri görülmüştür.</p>

  <p class="calibre25">Cihad klasik anlayışı ve sunuşu itibariyle savaş alanında yabancı bir düşmanla savaşmak anlamına geliyordu. Ancak kafirlere ya da meşru olmayan rejimlere karşı iç cihad düşüncesi de yabancı değildi. Tüm Sünni hükümdarları gaspçı, çoğunlukla da zorba olarak gören Şiiler bunu iyi bilirlerdi. Bu görüş kafir Moğolların ya da İslamiyet’e bağlılıkları şüpheli olan sözde Müslüman Moğol beylerinin yönetimindeki Sünniler arasında da destek bulmuştur.Modern çağlarda bu görüş, yeni bir önem kazanarak İslamiyet’e içerden ihanet ettiği düşünülen modernleşme taraftarı liderlere karşı bir muhalefete dönüşmüştür.</p>

  <p class="calibre25">Kafirlere karşı klasik cihad bile her zaman evrensel destek bulamamıştır. XIX. yy başında Osmanlı tarihçisi Esad Efendi, 1690’da Avusturya savaşındaki bir Bektaşi’den söz etmiştir:</p>

  <p class="calibre25">. <span class="calibre18">.Bektaşi gece kamp kurmuş Müslüman askerlerin yanına gidip, “Behey budalalar, neden canınızı boşuna harcıyorsunuz? Yazıklar olsun size! Kutsal savaşın erdemleriyle ilgili tüm söylenenler ve savaşta şehit olmak sadece saçmalıktır. Osmanlı sultanı sarayında keyfine bakarken ve Frenkler’in kralı ülkesinde yan gelip yatarken, siz bu dağ başında niye canınızı ortaya atıyorsunuz?" dedi. " <sup class="calibre31">6</sup></span></p>

  <p class="calibre25">Sultanın fermanıyla Bektaşi derviş tarikatı ortadan kaldırıldığında yazılmış olan bu öykü doğru olmayabilir ama derviş tarikatlarının şüphesini ve özellikle onların İslami öğreti ve görevlere bağlılıklarını göstermektedir.</p>

  <p class="calibre25">Derviş tarikatları ile ilgili bilinenlerin çoğu Osmalılar zamanındadır. Bu tarikatların Osmanlı toplumunda kabul edilmiş önemli bir yerleri vardır ve kökenleri, İslamiyet’in ilk çağlarına, inançları ve uygulamalarının çoğunluğu da Antik çağlara dek uzanır. Kuzey ve Güney Avrupa’nın Hıristiyanlaştırılân dinsizlerin, Hıristiyan Noel kutlamaları maskesi altında Roma Saturnalia ve Viking Yule’unun büyük bölümünü korumalarına benzer şekilde, daha eski bir kültürün Müslümanlaştırılmış insanları da eski gelenek ve törenlerini korumuşlardır. Çeşitli derviş tarikatlarının inanç ve uygulamalarında Mısır, Babil ve İran'ın mevsim törenlerine, eski Ege topraklarının dans kültlerine, Orta Asya Türkleri’nin şamanizmine ve Yeni Eflatuncular’ın mistik felsefesine rastlanır.</p>

  <p class="calibre25">İslamiyet’in doğuşundan sonraki ilk zamanlarda mühtediler, ruhsal tatmin buldukları yeni dinin yetkili taraftarlarının rehberliğini hoş karşılıyorlardı. Ancak bunlar daha çok bilgilenip uzaklaştıkça, giderek çok sayıda Müslüman'ın ruhsal ve toplumsal gereksinimlerini karşılayamadıkları için bu insanlar da rehberliği başka yönlerde aramaya başladılar ve yüzyıllarca bazıları muhalif îslam gruplarına, özellikle de Şiiler’e döndüler. Şiiler halifelerin, sultanların ve Sünni ulemanın rehberliğindeki îslam toplumunun yanlış yolda olduğuna ve doğru yola getirilmesi gerektiğini düşünüyorlardı. Ne var ki, Şiiler’in İslamiyet’te devrim yapma uğraşları başarısızlıkla sonuçlandı. Bazıları bu uğraşlar sırasında ezildiler, bazıları da iktidarı ele geçirmeyi başardıkları halde hiçbir şeyde değişiklik yapamadılar. Şiilik gerilemeye devam ettikçe, Sofi hareketi etkinliğini artırmaya devam etti.</p>

  <p class="calibre25">Tamamen bireysel mistik bir deneyim şeklinde başlayan Sofizm, genel nüfus içinde çok sayıda taraftar toplayarak toplumsal bir hareket olmuştur. Sofiler zamanla tarikatlar halinde örgütlenmişlerdir. Şiiler gibi Sofiler de Sünni tutumunu resmen reddetmiyorlardı ve Şiiler’in tersine genellikle siyasi açıdan barışçı olmuşlar ve bazıları devletle ilişkiye girerek çeşitli kollarıyla bağ kurmuşlardır, örneğin Bektaşiler’in başından sonuna dek Osmanlı yeniçerileriyle sıkı bir ilişkileri olmuştur. Sünni ibadetin ciddiliği, bazen de ulemanın soğuk yasalcılığı Soft tarikatlarınca tamamlanmıştır. Bu anlamda, Sofi evliyaları ve liderleri Sünni öğretinin Allah ile insan arasında bıraktığı boşluğu doldurmaya çabalamışlardır. Sünni ulemanın tersine, Sofi liderleri rehber olarak hizmet etmişlerdir. Sünniler’in aksine ibadet edenin Allah ile mistik birliğe ulaşabilmesi için müzik ve dansı kullanmışlardır. Ulema, hükümet mekanizması içinde yer alırken, Sofiler halkın içinde kalarak ulemanın kaybettiği saygınlık ve etkinliği kazanmışlardır.</p>

  <p class="calibre25">Sofilik popüler ve mistik karakterine rağmen, Müslüman olan ve bir ölçüde de Müslüman olmayan entelektüeller üzerinde giderek artan bir etkinlik elde etmiştir. Ortaçağ İslamiyeti’nin en büyük din bilgini ve felsefecilerinden biri olan Muhammed el-Gazali (1059-1111) Sofi öğretilerini İslami geleneğin içine sokmuştur. Gazali’nin bazılan Farsça, çoğu da Arapça olan önemli eserlerindeki düşünceleri, İslam din bilimlerinin gelişimini etkilemiştir. Gazali, İran'ın doğusundaki Horasan eyaletinin Tus şehrindendir, Nişabur’da ve Bağdat’ta eğitim görmüştür. Nizamülmülk’ün Bağdat’ta kurduğu Nizamiye adlı medreseye 1091 yılında öğretmen olarak atanmıştır. Gazali, öğretmen olarak atandıktan dört yıl sonra, istifa edip tüm kamu görevlerini bırakmış ve dünyadan el ayak çekerek kendini dinin temel sorunları üzerinde düşünmeye adamıştır. On yd süren bu ruh araştırması sırasında ilahiyat, felsefe ve hukuk alanlarında önemli araştırmalar yapmış, Kudüs, Mekke, Şam ve İskenderiye’ye gitmiştir. Şam’daki büyük caminin ziyaretçilerine Gazali’nin düşünceleriyle baş başa kaldığı yer gösterilir. Gazali otobiyografik eserinde skolastik üahiyatta, rasyonel felsefede ve hatta Şii öğretilerinde arayıp bulamadığı gerçeği, sofizmde bulduğunu söylemiştir. Gazali 1106 yılında doğduğu yere dönerek orada bir Sofi tekkesi kurmuştur.</p>

  <p class="calibre25">Gazali radikal değildi ve yazılarında Şiiliğin gizemciliği ve filozofların rasyonalizmi karşısında Sünniliği savunmuştur. Bunun yanında döneminin bazı entelektüel eğilimlerine sert eleştirileri olmuş, onların entelektüalizmlerini, skolastikliklerini “sistemler ve sınıflandırmalar, sözcükler hakkında tartışma” saplantılarını kınamış, öznel dini deneyime daha çok önem vermiş, böylece Sofi öğreti ve uygulamasının bir bölümünü İslami öğretinin içine sokmaya çalışmıştır. Ondan sonraki nesillerin kendisine Muhiddin (dinin canlandırıcısı) unvanı vermeleri, bunu yapmadaki başarısının kanıtı olmuştur.</p>

  <p class="calibre25">Kimi Sofi doktrin ve uygulamaları, özellikle de kimi Sofi öğretmenlerinin gerçek dinle diğerleri arasındaki engellerin ve inanç ile hukukun sürdürülmesine gösterdikleri kayıtsızlık, şüpheyle karşılanmaya devam etmiştir. En önemli Sofi şairi Mevlana Celaleddini Rumi’nin (1207-1273) şiirlerinde bugünkü adıyla relativizmin bu türüne rastlanır. Mevlana Orta Asya’da Belh şehrinde doğmuş ve Konya’ya yerleşip yaşamını orada geçirmiştir. Mevlana bazı şiirlerini Türkçe ve birkaçını da o sırada Anadolu’da yaygın olarak konuşulan Rumca yazmıştır. Çoğunluğunu Farsça yazmıştır. Kimi şiirlerinde skolastiklerin sofilikte hoşlarına gitmeyen konulara yer vermiştir:</p>

  <p class="calibre25"><span class="calibre18">Sevgilinizin görüntüsü kafir tapınağında ise </span></p>

  <p class="calibre25"><span class="calibre18">O zaman Kabe ‘yi tavaf etmek açıkça hatadır.</span></p>

  <p class="calibre25"><span class="calibre18">Kabe'de 0‘nun kokusu yoksa,</span><span class="calibre18">O zaman hatıradadır</span></p>

  <p class="calibre25"><span class="calibre18">Ve havrada O'nunla birliğin kokusunu hissediyorsak</span></p>

  <p class="calibre25"><span class="calibre18">O zaman o havra bizim Kabe’mizdir.</span></p>

  <p class="calibre25">Başka şiirinde bu daha açıktır:</p>

  <p class="calibre25"><span class="calibre18">Ne yapılmalı, ey Müslümanlar? Ben kendim de bilmiyorum.</span></p>

  <p class="calibre25"><span class="calibre18">Ne Hıristiyanım, ne Musevi, ne Müslüman</span></p>

  <p class="calibre25"><span class="calibre18">Ne doğudan, ne batıdan, ne karadan, ne denizdenim</span></p>

  <p class="calibre25"><span class="calibre18">Ne doğanın taş ocaklarından ne de topraktan, ne sudan, ne havadan ne de ateştenim Ne'Hindistan’dan, ne Çin’den, ne Bulgaristan'dan, ne de Saksın'denim Ne iki Irak krallığından, ne de Horasan topraklarındanım</span></p>

  <p class="calibre25"><span class="calibre18">Yerim mekansızlıktır, izim issizliktir</span></p>

  <p class="calibre25"><span class="calibre18">Ne bedenden ne de ruh, ben ruhların rubundamm...<sup class="calibre31">8</sup></span></p>

  <p class="calibre25">Sünni ulemanın, özellikle adalet alanındakilerin bu gibi öğretiler karşısında Sofiler’i şüpheyle karşılamaları kaçınılmazdı. Onları panteist öğretilere inanarak Allah'ın birliğini, azizleri ve kutsal yerlere ibadeti, İslamiyet'in puta tapma yasağım çiğnemekle, büyücülükle itham ettiler. Allah ile bir olma imkansız hedefini izlerken Allah’ın kanunlarına karşı gelmeleri ve başkalarını da buna teşvik etmeleri, en yaygın suçlamaydı.</p>

  <p class="calibre25">Derviş liderlerinin denetleyebildikleri ve istediklerinde ortaya çıkarabilecekleri tehlikeli bastırılmış enerjilere karşı siyasi korkular da duyuluyordu. Selçuklu ve Osmanlı sultanları zamanında derviş ayaklanmaları olmuş ve bazen kurulu düzene önemli bir tehdit olmuşlardır. Devletin bir derviş tarikatını benimseyip liderlerine ayrıcalıklı bir yer vermesi, büyük bir olasılıkla bu yüzdendi. Mevlana’nın kurduğu Mevlevi tarikatı bunlardan biriydi. Mevleviler tarikatlar işinde en konformist olanlardı. Taraftarları çoğunlukla şehirli orta ve üst sınıftandı, öğretileri gelişmişti ve resmen onaylanmış öğretilerden çok az bir sapma gösteriyordu. XVT. yy’ın sonunda Mevleviler, Osmanlı sultanlarının gözüne girmişlerdi. İlk kez bir tarikat şeyhi 1648 yılında Sultan Osman’ın kılıç kuşanma törenine katıldı. Sonraları da bazı tarikat şeyhleri bu törenlere katılmışlardır.</p>

  <p class="calibre25">Birbirinden çok farklı derviş tarikatları vardı ve aralarında re-Jkabet bulunurdu. Bazen yenilik savunucuları olarak görülürlerdi. XVII.yy’da Osmanlı İmparatorluğundaki dervişler, Sünni ulema tarafından müzik ve dans gibi fena bir yenilik olarak suçlanan kahve ve tütünün yasal olduğunu savunmuşlardır. XVIII. yy sonunda ve XIX. yy’ın başında İngiliz, Fransız ve Rus hakimiyeti Transkafkasya, Hindistan ve Cezayir’e yayıldığında emperyalizme karşı halk direnişi, yüzyıllarca iktidarı elinde tutan, her otoriteye boyun eğip bunu öğreti olarak kabul eden ulema tarafından değil, derviş tarikatları tarafından başlatılmıştır.</p>

  <p class="calibre25">Eski bir Türk öyküsünde Müslümanlar’ın dervişlerle ilgili şüpheleri ve dervişlerin Müslüman toplumundan şikayetleri anlatılmıştır: Dervişin biri birgün zengin bir adamın evine gidip sadaka istemiş. Dervişin dindarlığından şüphelenen zengin adam, ondan İslam’ın beş şartını sıralamasını istemiş. Derviş kelimei şahadet deyip susmuş. Zengin diğerlerini bilmiyor musun diye sorunca, derviş, “Siz zenginler hacdan ve zekattan vazgeçtiniz, biz yoksul dervişler de namazdan ve oruçtan vazgeçtik, onun için geriye Allah’ın birliğinden ve Hz. Muhammed’in onun peygamberi olduğundan başka bir şey kalmadı.” demiş.</p>

  <p class="calibre25">Müslümanlar ve özellikle Müslüman devletinde yaşayan Museviler ve Hıristiyanlar için din yalnızca bir inanç, ibadet ve komünal bir örgüt değildi. Kimliğin temeli, bağlılığın öncelikli odak noktası, otoritenin tek yasal kaynağıydı. İslam dünyasında Araplar, İranlılar ve Türkler gibi etnik milletler, ayrıca Mısır ve Osmanlı sultanlarının ve İran şahlarının ülkeleri gibi devletler vardı. Ancak geleneksel İslam devletlerinde bu düşünceler Avrupa’nın kültürel ve siyasi yaşamında olduğu gibi önemli olmamışlardır. Milli liderler ya da hükümdarlar dinin otoritesini ve kabul edilmiş savunucularını ortadan kaldırmak şöyle dursun, kısıtlamayı dahi akıllarından geçirmemişlerdi.</p>
</body>
</html>
