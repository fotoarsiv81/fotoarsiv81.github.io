<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre29 sigil_not_in_toc"><a class="title" id="bookmark0"></a><br class="calibre10" /></h3>

  <div class="calibre30">
    <br class="calibre19" />
  </div>

  <h2 class="calibre8 sigil_not_in_toc"><span class="calibre9">GİRİŞ</span></h2>

  <p class="calibre25">Gün içinde herhangi bir saatte insanların, aslında yalnızca erkeklerin, bir masada oturup bir bardak çay ya da bir fincan kahve içerken yanında da sigaralarını tellendirdikleri, gazetelerini okuyup, tavla oynarken bir kenardaki televizyon ya da radyoya kulak verdikleri kahvehane ya da çayhanelere Ortadoğu’nun pek çok şehrinde sıkça rastlanır.</p>

  <p class="calibre25">Ortadoğu’daki kahvehanelerde zamanlarını geçiren insanların dış görünüşleri Avrupa’daki,özellikle de Akdeniz Avrupası’ndaki kahvehanelerdeki insanlardan farklı değildir. Ancak elli yıl önce aynı yerde bulunan insanlardan çok farklı, yüz yıl önceki insanlardan ise bambaşkadır. Böyle bir fark, Avrupa’daki bir kahvehanede bulunan insanlar için de söz konusudur ama bu iki farklılık birbirine benzemez. Avrupalı’nın giyim, görünüş, tavır ve davranışlarında ortaya çıkan değişikliklerin neredeyse tamamı Avrupa kökenlidir. Birkaç istisnası olmakla birlikte, bu değişim toplumun kendisinden kaynaklanır; istisnalar işe yakın ilişkide bulunulan Amerikan toplumundan etkilenmiştir.</p>

  <p class="calibre25">Ortadoğu’da gerçekleşen değişiklikler ise,bu durumun tam aksine dış kaynaklıdır. Ortadoğulu’nun kendi geleneklerine tümüyle yabancı toplumlardan ve kültürlerden kaynaklanmıştır.Kahvehanedeki bir masanın başında bir iskemleye oturmuş gazete okuyan adam, kendisinin ve daha önce de anne babasının yaşamlarını etkilemiş olan değişiklikleri taşımaktadır. Hali, tavrı, dış görünüşü, giyinişi ve davranışları, hatta kimliği ile modem çağlarda Batı'dan gelip Ortadoğu’yu etkisi altına alan son derece güçlü ve yıkıcı değişiklikleri simgeler.</p>

  <p class="calibre25">Açıkça görülen ilk ve en belirgin değişiklik giyiniş biçimindedir. Geleneksel giysiler giymesi de olasıdır ama şehirlerde buna pek rastlanmaz. Genellikle Batı tarzında gömlek ve pantolon ya da günümüzdeki gibi tişört ve kot giyer. Giyinmek, özellikle dünyanın bu bölgesinde, yalnızca örtünmek, soğuktan ve sıcaktan korunmak için değil, kimliğini tanımlamak, kökenini göstermek ve aynı gruptakilerce tanınmak için çok önemlidir.M.Ö.VII.yy’da peygamber Zephaniah’ın kitabında (1:8), Allah'ın “Kurban gününde tuhaf biçimde giyinen herkesi” cezalandıracağı yazıyordu. Museviler’in ve sonra da Müslümanların kitaplarında inananların inanmayanlar gibi giyinmemeleri, kendi ayırt edici giysilerini giymeleri buyrulur. “Onlar gibi olmamak için kafirler gibi giyinmeyin” genel bir uyarıdır.Hz.Muhammed’e atfedilen bir hadise göre “başörtüsü, inançsızlıkla inanç arasındaki sınır” olarak kabul ediliyor. Bir başka hadise göre, “diğerlerine benzemeye çalışan onlardan biri olur". Yakın zamanlara kadar, bazı yerlerde günümüzde bile, her etnik grubun, her dini zümrenin, her aşiretin, her bölgenin ve bazen de her meslek grubunun kendine özgü, ayırt edici bir giyiniş şekli vardır.</p>

  <p class="calibre25">Kahvehanede oturan adamın (Türkiye dışında) hâlâ bir tür şapka, belki bir takke ya da daha geleneksel bir şey giymesi olasıdır. Osmanlı' dönemine ait mezarlıkları görenler, kişinin yaşarken giydiği başlığın mermerden yapılmış bir benzerinin mezar taşlarının üzerinde yer aldığını anımsayacaktır. Bir kadıya ait mezar taşında kadı sarığı, bir yeniçerinin mezar taşında katlanmış elbise koluna benzeyen özel yeniçeri başlığı bulunur. Mezar taşlarında kişinin yaşarken yaptığı mesleği simgeleyen başlık yer alır. Bir kişiyi mezarında da bırakmayan bir ayrımın, o kişi yaşarken ne kadar fazla önemli olduğu ortadadır. Yakın zamanlara kadar Türkçedeki “şapka giymek” deyimi İngilizcedeki “totum one’s coat” (paltosunu ters yüz etmek)şeklindeki-eski bir deyimle aynı anlamda kullanılıyordu. Deyimin anlamı dininden dönmek, başka dine geçmekti. Günümüzde Türkiye’de şapka, kasket ya da dindarların giydiği başlık gibi pek çok türde şapka kullanıldığı düşünüldüğünde artık bu deyimin anlamını kaybettiği açıktır. Öte yandan Arap ülkelerinde Batı tarzında şapkalar nadir kullanılır, İran’da bile durum aynıdır. Giyinme tarzının, özellikle de şapkanın Batılılaşma süreci, Ortadoğu'nun modernleşme aşamalarını göstermesi açısından önemlidir.</p>

  <p class="calibre25">Modernleşmenin gerçekleştiği pek çok alanda olduğu gibi giyimde de değişimin başlangıcı askeriye ile olmuştur. Batılı askeri üniformalar, reformcular açısından büyülü bir çekiciliğe sahipti. Müslüman hükümdarlar, savaş alanlarında ordularının kafir düşmanlar karşısında peş peşe yenik düşmesiyle birlikte, istemeyerek de olsa düşmanlarının silahlarının yanı sıra, kurumlarını, Batı tarzında üniformalarını ve teçhizatlarını da benimsediler. XVIII.yy sonlarında Osmanlı ordusundaki ilk reform çalışmalarında Batılı silahları ve talim yöntemlerini benimsemelerinin gerekli olduğu düşünülse bile, Batılı üniformaları benimsemeleri gerekli değildi. Bu, askeri değil toplumsal bir seçimdi. Bu seçim, Libya ve İran İslam Cumhuriyeti de dahil olmak üzere tüm Müslüman ülkelerin modern orduları tarafından yapılmıştır. Batılı silahların ve taktiklerin etkileri ve güçleri nedeniyle tercih- edilmeleri bir zorunluluk olmuştur, ancak üniforma ve siperli kasket için herhangi bir zorunluluk olmadığı halde hâlâ giymektedirler. Bu tarz değişikliği, şiddete ve net olarak karşı çıkanlar için bile Batı kültürünün süregelen çekiciliğinin ve otoritesinin bir kanıtı olmuştur.</p>

  <p class="calibre25">Askeri üniformalardaki en son değişiklik şapkada oldu. Çoğu Arap ülkesinde kahvehanedeki adamın bugün bile, desen ve rengiyle toplumsal ya da bölgesel aidiyetini simgeleyen geleneksel bir şapka giyiyor olması mümkündür. Başın örtülmesinin sembolik durumu açıkça ortadadır. Müslümanlar için önemli bir nokta da çoğu Avrupalı şapka tarzının siperli olması nedeniyle namaz kılmaya engel oluşuydu. Hıristiyanların aksine Müslümanlar, Museviler gibi bir saygı ifadesi olarak başları örtülü ibadet ederler. Müslüman ibadeti olan namaz, alın yere değerek secde etmeyi gerektir ancak şapkanın siperi bunu engeller. Ortadoğu’daki Müslüman orduları Batılı üniformaların neredeyse aynısını giymişler ancak uzunca bir zaman Batılı şapkaları giymeyip, geleneksel şapka tarzlarını sürdürmüşlerdir. XIX.yy'ın ilk önemli reformcularından Sultan Mahmud (padişahlığı 1808-1839) Arapçada “tarbış” adı verilen yeni bir şapka türünü, fesi getirmişti. Önceleri kabul görmeyen ve kafir icadı olarak görülen fes zamanla kabul edilerek Müslümanlığın bir simgesi haline geldi. Türkiye Cumhuriyeti’nin kurucusu ve ilk cumhurbaşkanı Mustafa Kemal Atatürk tarafından 1925’te fesin kaldırılması da tıpkı kabul edilirken olduğu kadar sert tepkilere yol açtı. Toplumsal sembolizmin uzmanı olan Atatürk, fesin ve geleneksel erkek şapkalarının yerine Avrupa şapka ve kasketlerin giyilmesi yasasını koyarken, yaptığı şey kesinlikle bir otoritenin yersiz kaprisi değildi. Kendisi de, yanında olanlar da, ona karşı çıkanlar da verdiği bu önemli toplumsal kararın anlamını çok iyi biliyorlardı.</p>

  <p class="calibre25">Bu türden bir değişim ilk değildi. XHI.yy’da Ortadoğu’nun Müslüman topraklan Moğollar tarafından fethedilmiş, Hz. Muhammed döneminden sonra ilk olarak Müslüman olmayan bir hükümdar başa geçmiş ve Müslümanlar askeri alanlarda Moğol yöntemlerini benimsemişlerdi.Moğolların himayesine hiç girmemiş olan Mısır’da bile Müslüman emirleri Moğollar gibi giyinmeye, onların teçhizatlarını kullanmaya ve Müslümanların adetleri saçlarını kısa kesmek olduğu halde, Moğollar gibi uzatmaya başlamışlardı. Müslüman ordularının Moğolların üniformalarını ve teçhizatlarını benimsemelerinin nedeni bugün giydikleri üniforma ve siperli şapkaları benimseme nedenlerine dayanıyordu. Bu neden, benimsedikleri şeylerin zamanlarının en önemli askeri gücünün dış görünüşünü ve taktiklerini simgeliyor olmasıydı. Moğolların üniformalarının, teçhizatların ve saç biçimlerinin etkileri 1315 yılına kadar sürmüştür. Ortadoğu’daki Moğol hakanlarının Müslümanlığı kabul etmelerinin ardından, Mısır sultanı askerlerin saçlarını kesmelerini, benimsedikleri Moğol tarzını bırakmalarını, geleneksel Müslüman giysilerini ve şapkalarını giymelerini emretmişti. Böyle bir değişiklik modem Müslüman ordularında henüz olmamıştır.</p>

  <p class="calibre25">Askeriyeden sonra sarayda değişimler olmaya başladı. Sultanın giysileri Batıkların aynısı gibi görünmemesi için farklılaştırılmaya çalışılmış ama çok farklı olmayan yine Batı giysisi gibi görünen bir değişim geçirmişti. Sultan Mahmud’un askeri giyim reformundan önce ve sonra yapılmış iki portresi Topkapı Sarayı’nda yer almaktadır. Aynı ressamın yaptığı anlaşılabilen bu iki portrede II.Mahmud aynı atın üstünde,aynı açıdan görünür. Portrelerden birinde geleneksel Osmanlı giysileriyle,diğerinde pantolon ve ceket ile resmedilmiştir. Atatürk daima yaptığı gibi konuyu temelinden ele alarak “Uygar giysiler giyelim” derken neyi anlatmak istemiştir? Eski uygarlıkların giysileri neden uygar değildir? Atatürk’e göre uygarlık, modernliktir,yani Batı uygarlığıdır.</p>

  <p class="calibre25">Sultandan sonra sarayda da Batık giyim tarzı etkili olmuştur. İlk ke2 o dönemde siviller için giyim kanunları konuldu ve uygulandı. Osmanlı saray memurlarının giymeye başladık-lan pantolon ve redingot, diğer memurlara da yayıldı. XIX.yy sonlarında artık Osmanlı topraklarındaki tüm devlet memurları;türlü pantolon ve ceketler giyiyorlardı. Giysilerdeki bu değişim,toplumsal yapının önemli bir değişim içinde olduğunun göstergesiydi. Yeni giyim tarzı memurlardan sonra şehirlerde yaşayan halk arasında da benimsenmeye başladı. İran’da bu boyuttaki bir değişimin gerçekleşmesi zaman almıştır- Osmanlı’da da, İran’da da işçi sınıfının ve kırsal kesimde yaşayanların Batılı giysileri benimsemeleri uzun sürmüştür ve henüz tamamen benimsenmemiştir. 1979 İslam Devrimi’nden sonra bile İran Cumhuriyeti devlet adamları Batılı tarzı ceket ve pantolon giymişlerdir. Kravat takmayı benimsemeyerek Batılı geleneklere ve kısıtlamalara karşı koyduklarını göstermeye çalışmışlardır.</p>

  <p class="calibre25">Kadınların giyiminde Batılılaşmaya ve modernleşmeye karşı direniş güçlü olmuştur. Değişim, çok sonraları yaşanmıştır, bugün de olduğu gibi, hiçbir zaman erkeklerdeki orana ulaşamamıştır. Müslümanların kadın ahlakı ile ilgili kuralları bu durumu oldukça kritik bir sorun ve sıkça gündeme gelen bir tartışma konusu haline getirmiştir. Atatürk bile erkekler için fesi ve geleneksel şapkaları yasakladığı halde, kesinlikle peçeyi yasaklamamıştır. Peçenin kaldırılmasını, erkeklerin başlıklarının kaldırılmasındaki gibi kanuni yaptırımlar değil, toplumsal baskı sağlamıştır. Kadın giyimindeki değişiklik süreci, başka konulardaki gibi farklı kadın gerçeklerini ortaya koymaktadır. Kahvehanede kadınlara nadiren rastlanır, onlar da çoğunlukla geleneksel giyim tarzına uygun olarak örtünmüşlerdir. Ama bazı ülkelerde, zengin olanların gittikleri pahalı otel ve kafelerde modern giyimli, başka bir deyişle Batılı tarzı giyinmiş kadınlara rastlanır.</p>

  <p class="calibre25">Batı karşıtı, radikal ülkelerde giyimde gerçekleşen değişim, başka bir ciddi değişimi göstermektedir. Bu ülkelerde yaşayanların tamamen olmasa bile bazı Batılı giysileri giymesi gibi, devletler de yazılı bir anayasa, bir yasama meclisi ve çeşitli seçim biçimleri kullanarak Batılı tarzı ceket ve şapka giymiş olmaktadır. Eski İran’da veya kutsal İslami tarihlerinde yer almamasına rağmen, İran İslami Cumhuriyeti’nde durum böyledir: ”</p>

  <p class="calibre25">Kahvehanedeki bir masa başında, bir sandalyede otururken bıraktığımız adama dönecek olursak, her iki eşya da Batı etkisinden gelen yeniliklerdir. Antik çağlarda ve Roma döneminde Ortadoğu’da masa ve sandalye kullanılırdı ama Arap fetihlerinden sonra yok oldular. Araplar ağacın az, tahtanın değerli olduğu bir ülkeden gelmişlerdi. Yün ve deri bol öldüğü için evleri ve tüm binaları döşemekte, giysileri yapmakta bunları kullanırlardı. Halılarla kaplanmış minderlerde ve divanlarda (divan sözcüğünün kökeni Ortadoğu'dur) oturur, süslemeler yapılmış tepsilerde yemek yerlerdi. XVIII.yy’ın başında yapılan Osmanlı minyatürlerinde Osmanlı saray kutlamalarında Avrupalıların figürleri yer alır. Avrupalılar ceketleri, pantolonları ve şapkalarıyla birlikte üzerine oturdukları sandalyeleri ile Osmanlılardan ayrılırlar. Osmanlılar konukseverlikleri ile tanınırdı ve Avrupalı konuklarını sandalye ile ağırlamışlardı ama kendileri kullanmazlardı.</p>

  <p class="calibre25">Kahvehanedeki adam şimdi kahvesini içerken sigarasını tüttürüyor. Sigara Batı, daha doğrusu Amerikan kökenlidir. Tütünün Ortadoğu’ya XVII. yy’ın başında İngiliz tüccarlar tarafından getirildiği ve çok kısa sürede popüler olduğu bilinmektedir. Kahve ise XVI.yy’da gelmiştir. Habeşistan’da çıkan kahve Güney Arabistan’a oradan da Mısır, Suriye ve Türkiye’ye gitmiştir. Türk tarihçileri kahvenin Kanuni Sultan Süleyman’ın zamanında (1520-1566) biri Halep’ten, diğeri Şam’dan gelen iki Suriyeli tarafından getirildiğini ve bunların İstanbul’un ilk kahvehanelerini açtıklarını söylemektedirler.-Kahve çok rağbet görmüştür, öyle ki Halepli kahvehane sahibinin üç yıl içinde beş bin altın kazandığı rivayet edilir. Kahvehane kültürünün oluşması, hem başkaldırıdan korkan devlet adamlarının, hem de bu tür keyif verici maddelerin İslam hukukuna aykırı olmasından kaygılanan din adamlarının telaşa kapılmasına yol açmıştı. l633’te Sultan IV. Murad kahveyi ve tütünü yasaklamış ve içenlerin öldürülmesini buyurmuştu. Tütünün destekçileri ve karşıtları arasındaki tartışmalar sürerken, 1634’te tütün tiryakisi olması nedeniyle görevinden alınarak sürgüne gönderilen baş müftü Mehmed Bahai Efendinin fetvasıyla tütün yasal ilan edildi. Aynı çağda yaşamış Osmanlı yazar Katip Çelebi tütünün yasallaştırılmasını kendi bağımlılığı yüzünden değil, yasak olanın daha çok istek doğuracağı ilkesinden ve halkın yararına yapıldığını söylemiştir.</p>

  <p class="calibre25">Kahvehanedeki adamı gazete okurken ya da birinin okuduğu gazeteyi dinlerken görebiliriz. Gazete, tek tek kişileri ve toplumun tamamım etkileyen en genel ve büyük değişikliklerden biridir. Gazete, bölgenin büyük bölümünde, Ortadoğu’da en yaygın kullanılan dil olan Arapça dilinde basılır. Verimli Hilal’de (Mezopotamya-Suriye ve Ürdün bölgesi), Kuzey Afrika’da ve Mısır’da eski çağlarda konuşulan diller yalnızca dini törenlerde ya da küçük azınlıklar arasında kalmak suretiyle yok olmuştur. Musevilerin dini ve edebi dil olarak korudukları, modern İsrail devletinde siyasi ve gündelik dil olarak yeniden kullanmaya başladıkları İbranice tek istisna olarak kalmıştır. İran’da konuşulan eski dilde değişiklikler olmuş ama yerini Arapça’ya bırakmamıştır. Ancak İslamiyet’in yayılmasıyla birlikte Arap harfleri kullanılmaya başlanmış, çok sayıda Arapça sözcük Farsça’ya geçmiştir. Farsça'nın başına gelenler, Türkçe'nin de başına gelmiştir. Ancak reformcu Cumhurbaşkanı Mustafa Kemal Atatürk, Türkçenin yazımında kullanılan Arap alfabesinin yerine yeni Latin alfabesini getirmiş ve böylece önemli bir kültürel değişimi gerçekleştirmiştir. Türki dil ailesinden dillerin konuşulduğu Sovyetler Birliğinin bazı eski cumhuriyetlerinde de Türklerdeki durumun benzerine rastlanır.</p>

  <p class="calibre25">Antik çağlardan itibaren Ortadoğu’da yazıya rastlanır. Yazının bulunmasından önce kullanılan simge, işaret ve resim dizgelerinin geliştirilmesi ile bulunan ilk alfabenin ana vatanı Ortadoğu’dur. İbrani, Arap, Latin ve Yunan alfabeleri, Levant kıyısında (Doğu Akdeniz) yaşayan ve ticaretle uğraşan halkların ilk alfabelerinden kaynaklanmıştır. Alfabe ile metinlerin yazılması ve çözümlenmesi kolaylaşırken, VIII. yy’da Çin’den kağıdın gelmesi ile yazılı metinlerin üretimi ve yayılması çok daha hızlı olmuştur. Öte yandan, Uzakdoğu’da ortaya çıkan matbaa Batı’ya doğru ilerlerken Ortadoğu’ya uğramamıştır. Ancak matbaanın hiç bilinmiyor olmadığı, Ortaçağ’da kullanılmış bir tür tahta baskısı izlerinden anlaşılmaktadır. XIII.yy'ın sonlarında İran'ın Moğol hükümdarların kağıt para basma girişimleri, işçilere kağıt para ödeyip vergilerini altın olarak almak istedikleri için paraya karşı doğan güvensizlik nedeniyle başarılı olamamıştı. Matbaanın Ortadoğu’ya girişi Çin’den değil, Türkiye’den olmuştur. Kafir, ülkelerde olanlarla ilgilenmemeyi tercih eden Osmanlı tarihçileri, matbaanın icadı ile ilgilenmiş, Gutenberg;ve ilk matbaa makinesi ile ilgili birkaç satır bile yazmışlardı. Ortadoğu’ya matbaayı 1492'de İspanya’dan sürgün edilen İspanyol Musevileri’nin de getirdiğine ilişkin kaynaklar vardır. Matbaa ile birlikte, basılı kitaplarla Batı el sanatlarını, düşüncelerini, yeteneklerini ve bunları üretme bilgisini de getirmişlerdi.Museviler’den sonra Müslüman olmayan başka topluluklar da benzer etkilenmeye yol açmıştır. Bu etkinlikler, halkın tamamının kültürünü etkileyecek denli güçlü olamamış ama başlangıç noktası olmuştur. Osmanlı arşivlerindeki vasiyetname belgelerinden,Avrupa’daki Arapça harflerle basılmış kitapları Müslümanların satın aldığı anlaşılmaktadır. XVIII.yy’ın başında İstanbul’da kurulan ilk Müslüman matbaasında Hıristiyan ve Musevi ustalar çalışmışlar.</p>

  <p class="calibre25">Gazetelerin ortaya çıkışı çok sonra olduğu halde, Müslüman aydınlar basının olanaklarının ve elbette tehlikelerinin farkındaydılar. l690’da Fas’ın İspanya elçisi olan, Vezil-el Gassani lakaplı Muhammed ibn Abdül Vahab, gazetelerden “haberler yazdığı söylenen ama sansasyonel yalanlarla dolu yazılar basan yazı fabrikaları” olarak söz etmiştir.XVIII. yy’da Osmanlılar’ın;Avrupa matbaasını bildikleri ileri sürülmekteydi. Basın Ortadoğu’ya doğrudan Fransız Devrimi’nin bir sonucu olarak girmiştir. Ortadoğu’da basılan ilk gazete, 1795’te Fransız Elçiliği’nde basılmış olan Gazette Française de Constantinople’dir. Fransız vatandaşları için basılmış olmasına karşın, Fransız olmayanlarca da okunmuştur. General Botıaparte aracılığıyla Mısır’a ulaşmasından sonra Kahire’de Fransız gazeteleri ve resmi gazetelerin basımına başlanmıştır. Kahire’de Fransızlar tarafından Arapça bir gazete çıkarıldığı konusunda bilgiler olmasına karşın, bugüne kadar bu gazeteye rastlanmamış olması, gazetenin hayata geçirilmemiş olduğunu göstermektedir.</p>

  <p class="calibre25">Geleneksel Müslüman toplumlarında hükümdarlar, önemli değişiklikleri çeşidi yollarla halka bildirirlerdi. Sikkelerin üzerindeki yazılar ve camilerdeki cuma hutbesi bu amaç için kullanılırdı. Sikkelerde ve hutbelerde hükümdarın adı geçerdi. Duada hükümdarlardan birinin adının söylenmemesi ya da yeni bir ad eklenmesi değişiklik olduğuna işaretti. Cuma hutbesinin devamında alman önlemler ve yeni politikalar anlatılırdı ve vergilerin kaldırılması kamu yerlerinde yazılı şekilde bildirilirdi. Saray şairleri hükümdar için övgü şiirleri yazarlardı. Bu şiirler kolay ezberlenebildiği ve hızla yayıldığı için halkla ilişkiler amaçlı olurlardı. Resmi tarihçilerin yayınladığı yazılı belgeler önemli olayları haber vermek amaçlı kullanılırdı. Osmanlı sultanlarının askeri başarılarını bildiren zafer mektupları olan fetihnameler başka bir halkla ilişki kurma yoluydu. Yazılı ve sözlü iletişimi yönetime destek için kullanma deneyimi olan Müslüman hükümdarlar, ithal bir yenilik olan gazeteyi de nasıl kullanacaklarını biliyorlardı.</p>

  <p class="calibre25">Ortadoğu'da yerel bir matbaanın kurulması, çağdaş ve rakip olan iki önemli reformcu yönetici, Mısır’da Mehmed Ali Paşa ve Osmanlı Sultanı II. Mahmud tarafından gerçekleştirilmiştir. Başka konularda olduğu gibi bu konuda da Mehmed Ali Paşa öncü olmuş, Sultan Mahmud da bir paşanın yaptığını, bir padişahın daha iyi yapabileceği ilkesinden hareketle onu izlemiştir.Mehmed Ali Paşa önce Fransızca, sonra da Arapça resmi gazete ile Sultan II. Mahmud ise Fransızca ve Türkçe bir gazete ile işe başladı. Ortadoğu’da yayınlanan gazeteler, uzun bir zaman yalnızca resmi gazeteler oldu. O zamanın bir makalesinde, “Gazetenin amacı hükümetin karar ve emirlerini halka bildirmektir.” sözleriyle anlatılan basının bu durumu ve işlevi, bölgede bugün de sürmektedir.</p>

  <p class="calibre25">Gazete basımının Ortadoğu’daki tarihini yazmak oldukça zordur. Pek çok gazete birkaç sayı yayınlanıp kapanmış olduğundan tam bir arşiv bulunmamaktadır. Bilindiği kadarıyla, resmi olmayan ilk gazete 1840’ta İstanbul’da Türkçe basılan Ceride-i Havadis’tir. Gazetenin sahibi ve editörü, bir ferman elde eden ilk kişi olan William Churchill adında bir İngiliz’dir. Gazete belirli aralıklarla düzensiz olarak yayınlanmasına rağmen varlığını sürdürebilmiştir.</p>

  <p class="calibre25">Ortadoğu’ya Kırım Savaşı ile gelen ve o zamana kadar görülmeyen bir iletişim sağlayan telgraf, gazete basımının dönüm noktası olmuştur. Churchill, Kırım Savaşı için bölgeye gelen İngiliz ve Fransız savaş muhabirlerinden biriyle anlaşmış ve raporlarım Londra’daki gazetesine göndermesini sağlamıştı.Churchill’in gazetesi, Ceride-i Havadis haftada beş gün çıkmaya başlamıştı. Böylece önce Türkler, sonra da diğer Ortadoğulular tütünden de, kahveden de daha fazla bağımlılık yapacak bir alışkanlığa kapılmış oldular. Kısa süre sonra Osmanlı İmparatorluğu’nda yaygın dili Türkçe yerine, Arapça olan bölgeler için Arapça bir gazete çıkarıldı. Savaştan sonra, Arapça gazetenin yayını sona ererken, Türkçe gazetenin yaymı sürdü ve onu başkaları izledi.</p>

  <p class="calibre25">1860'ta İstanbul’da Osmanlı hükümeti tarafından, yalnızca resmi bildirim amaçlı olmayan, aynı zamanda imparatorluğun içinden ve dışından haberler ve makalelerin bulunduğu, gerçek bir Arapça günlük gazete çıkarıldı. Aynı zamanlarda, Beyrut’ta Cizvit papazları da Arap ülkelerinin ilk günlük gazetesini çıkarmışlardı, emperyalistler ve misyonerlerin oluşturduğu iki büyük tehlikeden şikayet eden Müslümanlar, bu açıdan haksız da sayılmazlar çünkü onlara günlük gazeteyi emperyalistler ve misyonerler vermiştir. Basının gelişmesi gazeteciler ve okurlar için beraberinde propaganda ve sansür olmak üzere iki önemli sorunu getirdi.</p>

  <p class="calibre25">IX.yy sonları ile XX.yy başlarında, özellikle İngiliz işgalinin uygun koşullar yarattığı Mısır başta olmak üzere, günlük, haftalık ve aylık basında çok hızlı ve yaygın bir gelişme oldu. Mısır’da çıkan yayınlar Arapça konuşulan diğer ülkelerde yaygınlaşınca, bu ülkeler de kendi gazete ve dergilerini hazırladılar. Basının gelişmesinin etkileri çok büyük oldu. Hem ülke içinden hem ülke dışından sürekli haber alınabilmesi sayesinde, gazete ve dergileri okuyan ya da okuyanları dinleyen sıradan insanlarda, yaşadıkları şehir, ülke, kıta ve dünya hakkında öncesiyle karşılaştırılamayacak ölçüde önemli bir bilinçlenme oldu. Basın yeni bir siyasileşme ve toplumsallaşma da içeriyordu. Kırım Savaşı ile gelen tek yenilik basın olmamış, Batılı örneklere uygun belediyelerin oluşturulması, Batı tarzında devlet finansmanının, özellikle de kamu borçlanmasının getirilmesi gibi başka yenilikler de olmuş ve bunlar gazetelerde yazılmıştı.</p>

  <p class="calibre25">Dilde de çok önemli değişiklikler olmuştu. Önce Türkçe ve Arapça’da, sonra Farsça’da, ilk gazetelerin resmi emirler gibi olan tarzından, sonraki yıllarda çıkan ve bugüne kadar gelen gazeteci tarzına doğru hızla bir ilerleme olmuştu. Modern dünyanın sorunlarını tartışmak için Ortadoğu gazetecilerinin artık yeni bir iletişim ortamı yaratmaları zorunlu olmuştu. IX.yy’daki gazeteler, Amerika İç Savaşı, Polonya'nın Rusya’ya direnmesi, Kraliçe Victoria'nın Parlamento’yu açış konuşması gibi haberleri veriyor ve bunları tartışıyorlardı. Bu tür haberleri verme ve tartışma gereği Ortadoğu’nun modem gazetecilik ve siyasi dilinin oluşmasında oldukça önemli bir etkendir. Daha da önemlisi, Ortadoğu’da daha önce hiç görülmemiş yeni ama çok önemli bir mesleğin, gazeteciliğin ortaya çıkmasıdır.</p>

  <p class="calibre25">Günümüzde kahvehanede bulunan tek kide iletişim aracı gazete değildir. Kahvehanelerde mutlaka bir radyo ve televizyon bulunur. Ortadoğu’daki ilk radyo yayıncılığı, Londra’dakinden üç yıl sonra,1925’te Türkiye’de başlamıştır. Ancak iletişimleri başka ülkelerin denetiminde olan pek çok ülkede radyo yayıncılığının başlaması gecikmiştir. Radyo yayıncılığı, Mısır’da 1934’te başlamış ve 1952 devrimine kadar önemli bir gelişme göstermemiştir. Türkiye 1964’te kurulan ve doğrudan devlet denetiminde olmayan bağımsız radyo yaym kurumu ile yine öncü olmuştur. Bir ülkede radyo yayıncılığının bağımsızlığı genellikle siyasi rejime koşuttur. İtalyan faşist hükümeti tarafından 1935’te Bari’den yapılan Arapça yayın ile dışarıdan doğrudan propaganda yayınları başlamıştır. Böylece, sırasıyla İngiltere, Almanya, Fransa, ABD ve SSCB’nin katıldıkları bir propaganda savaşı başlamıştı. Bu sırada, Ortadoğu ülkeleri de birbirlerine yönelik radyo yayınlan yapıyorlardı. Maliyeti televizyonun gelişini geciktirmiş olsa da, bugün televizyon Ortadoğu’nun her yerine girmiştir.</p>

  <p class="calibre25">Okuryazarlığın önemli bir sorun olduğu bölgede kitle iletişiminin doğrudan konuşma yoluyla başlamasının devrimci bir etkisi olmuştur. 1979 İran Devrimi, Ayetullah Humeyni’nin nutuklarının kasetlerle dağıtılması ve emirlerinin telefonla verilmesi özellikleriyle dünya tarihindeki ilk elektronik olarak yürütülen devrimdir. Hitabet yeni bir boyut kazanmış, öncesinde hayal bile edilemeyecek kadar çok kişiye nutuk verme olanağı yaratmıştır.</p>

  <p class="calibre25">Genellikle, radyo ve televizyon yayınlarını ülkenin hükümet biçimi ve hükümeti yöneten devlet ya da devlet başkanı yönlendirir. Büyük olasılıkla da kahvehane duvarında resmi bulunur. Batı tarzı demokrasiyi başarıyla alan ve uygulamakta olan az sayıda ülkede bu başkan demokratik yollarla seçilen bir liderdir. Bu ülkelerde medya devletin görüşleri kadar muhalefetin görüşlerini de aktarır. Ortadoğu’nun büyük bölümünde hükümdar genellikle otokratik bir hükümetin başkanıdır. Bazı ülkelerde otorite geleneksel ama ılımlıdır ve belli bir ölçüde görüş farklılıklarına izin verir. Bazı ülkelerde ise siyasi ya da askeri diktatörlerin totaliter düzenleri hüküm sürer ve medya totaliter bir fikir birliğini temsil eder.</p>

  <p class="calibre25">Kahvehanede asılan resim, hükümetin biçimi ya da devlet başkanının otoritesi her nasıl olursa olsun, geleneklerden köklü uzaklaşmayı ve bir yenileşmeyi simgeler. 1721’de Fransa’daki Osmanlı elçisi bir yazısında gelenek olarak kralın başka ülkelerin elçilerine portresini verdiğini belirtmiştir. Ancak ‘İslamiyet’te resmin günah olması nedeniyle” kendisi başka bir hediye istemiştir.<sup class="calibre31">4</sup> Öte yandan, portre bilinmiyor değildi. Fatih Sultan Mehmed İtalyan ressamı Bellini’ye portresini yaptırmış, aynca İtalyan ressamlarının tablolarından bir koleksiyon oluşturmuştur.-Fatih’ten sonra yerine geçen ve daha dindar olan oğlu bu koleksiyonu kaldırtmıştır. Ondan sonra gelen sultanlar bu kadar titiz olmadıklarından Topkapı Sarayı’nda sultanların ve diğerlerinin geniş bir portre koleksiyonu vardır. Modem çağlarda-Şii ülkelerin Hz. Ali ve Hüseyin portrelerinden ve çok olmasa da Sünni ülkelerin lider portrelerinden tür İslam ikonografisi oluşmuştur. Eski Yunan ve Roma’dan itibaren Avrupa’da gelenekselleşen portreli sikkelere Ortadoğu’da neredeyse hiç rastlanmaz. Anadolu’daki birkaç küçük Selçuklu beyliğinin sikkelerinde emirlerin portreleri görülür ama bunlar da Bizans geleneklerinin taklidinden başka bir şey değildir.</p>

  <p class="calibre25">Kahvehanede başka resimlere rastlanmaz ama çerçevelenip aşılmış bir Kuran ayeti ya da Hz. Muhammed’in bir hadisi kesinlikle bulunur. İslamiyet on dört yüzyıldır bölgeye hakim en büyük din olmuştur. Kuran’daki birkaç sure ile yapılan cami ibadeti kolay ve sadedir. Namaz, yaratıcıya, ilahi ve tek olan Allah’a bağlılıktır, bir dram ya da sır içermez. İslam geleneğinde şiir ve müziğe izin verilmez, heykel ve resim de puta tapma olarak kabul edildiği için yasaktır. Müslüman sanatında soyut ve geometrik şekiller tercih edilir, süslemelerde çoğunlukla sistematik yazılar kullanılır. Cami süslemelerinde yaygın olarak kullanılan Kuran ayetleri, evler ve kamu binalarının duvar ve tavan süslemelerinde de kullanılır. Batı kültürüne ait yöntemlerin ilk etkileri sanat alanında olmuştur. Batı’dan uzak ve Batı etkisine kapalı İran’da bile XVI.yy’dan sonra resimdeki gölge ve perspektif kullanımı, insan figürü çizimi Batı etkisinde kalmıştır. İslamiyet’in insan resmini yasaklamasına karşın, uzuca bir süredir Osmanlı ve İran sanatında var olan insan figürü özelleşip, kişiselleşmiş, klişe olmaktan çıkmıştı. Hükümdar portrelerinin para, pul ve duvarların üzerine konması hemen kabul görmez ve tutucu ülkelerde puta tapmaya girdiği düşünüldüğünden dine küfür sayılır.</p>

  <p class="calibre25">Sanat dallarından tiyatro Ortadoğu’da pek etkili olamadığı halde, sinema oldukça etkili olmuştur. 1897’de İtalya’dan Mısır’a sessiz film getirilmiştir. Ortadoğu, I. Dünya Savaşı sırasında Müttefik askerlerin izlediği filmler sayesinde yeni bir iletişim aracını tanımıştır. 1917’de Mısır’da yerel filmler çekilmeye başlamış, 1927’de de ilk uzun metrajlı film gösterilmiştir. Bu tarih Ortadoğu’da sinema sanayisinin başlangıcı olmuştur. Günümüzde sinema sanayisi sıralamasında ABD ve Hindistan’dan sonra üçüncü sırada Mısır yer alır.</p>

  <p class="calibre25">Batıdan gelen yenilikler öyle yerleşmiştir ki, bunların batıdan alındıkları neredeyse unutulmuştur. Kahvehanedeki adam eğitimli, çok okuyan biriyse ve gözleri rahatsızsa, Ortadoğu’ya XV. yy’da gelen Avrupa icadı bir gözlük takıyordur. Kahvehanedeki duvar saati ve adamın kol saati, Avrupa’dan gelmiştir ve hâlâ Uzakdoğu’dan ya da Avrupa’dan gelmektedir. Geçen zamanın an be an ölçülebilmesi, toplumsal alışkanlıklarda günümüzde de süregelen önemli değişikliklerin belirleyicisi olmuştur.</p>

  <p class="calibre25">Kahvehanedeki adam arkadaşları ile birlikte kahve içerken, ölçmesi gerekmeyen saatlerini bölgede çok eskilerden beri oynana gelen masa oyunlarına ayınr. Tavla en favori oyundur, eğitimli kişilerin tercihi satrançtır. Batı’ya Ortadoğu’dan giden bu oyunlardan satrancın Hindistan’da doğduğu bilinmektedir. İki oyun, İran’da İslamiyet’ten önce de oynanan oyunlardır. Her iki oyun, Ortaçağ’daki Müslüman din bilginlerinin irade ve kaderden hangisinin daha önemli olduğu konusundaki tartışmalarında prototip ve sembol idi. Hayat, her hamlesini oyuncunun seçtiği, öngörü ve ustalık sayesinde kazanacağı bir tür satranç mıdır? Hayat, sonucunu zarların saptadığı, kimilerinin şans, kimilerinin Allah’tan gelen önceden belli yazgı olarak kabul ettiği,’bir tür tavla mıdır?</p>

  <p class="calibre25">Kahvehanede haberler ve konuşmalar ile birlikte’ geleneksel ya da popüler Ortadoğu müziği dinlenir. Bir ölçüde Doğululaşmış Batı pop müziği de dinlenir ama Batı sanat müziğinin dinlenmesi pek olası değildir. Kültürel ve toplumsal açıdan en fazla Batılılaşmış öğeler arasında Batı sanat müziği pek benimsenmemiştir. Aralarında İsrail Musevileri<sup class="calibre31">1</sup> ve Lübnan Hıristiyanlarının olduğu Batılılaşmış toplumlarda Batı sanat müziği dinlenir. Türk operaları, bestecileri ve orkestralarının varlığı batılılaşmanın Türkiye’de müzik alanında da gerçekleştiğini göstermektedir. Sanat dallarından müziğin, özellikle de enstrümantal müziğin dile duyarlı olmaması farklı kültürlere kolayca girebileceğini düşündürse de Ortadoğu’da pek çok bölgede, Batı sanat müziği sınırlı bir dinleyici kitlesi bulabilmiştir. Bunun nedeni, Ortadoğu’nun şarkının çıkış yeri olması olabilir. Bu durum, değişimin Batı etkisinin daha önce başlayıp tamamlandığı mimari ve resimde, geleneksel biçimlerinin neredeyse tamamen yok olduğu edebiyatta; roman, tiyatro ve hatta şiir gibi modem dünyanın genel şablonlarına uyan yapılardaki diğer sanatlarda ilginç bir çelişki yaratmaktadır. Batılılaşmanın en yaygın olduğu alanlardan biri sanatken, müzik en sonuncu ve en kısıtlı olduğu alandır. Aslında bir toplumun unsurları içinde müzik dışarıdan gelen bir yabancının anlayabileceği, kabul edebileceği ve uygulayabileceği en sonuncu unsur olduğu için bu da belki bir anlam taşımaktadır.</p>

  <p class="calibre25">Ortadoğu’da bir kahvehaneye girildiğinde dikkati çekecek ilk şey hiç kadının olmamasıdır; eğer varsa onların yabancı olduğunu düşünmek yanlış olmayacaktır. Tüm masalar grup olarak ya da yalnız oturan erkeklerle doludur. Kadınların yaşamlarındaki değişiklikler erkeklerin yaşadıkları değişikliklere göre epeyce az olmuştur. Hatta bazı yerlerde geriye doğru değişiklikler de yaşanmıştır. Böylece ortaya eski ve köklü bir kültüre sahip bir bölge çıkmıştır. Bu bölge, fikirlerin, malların ve hatta orduların çıkış noktası durumundaki bir merkez olmuştur. Aynı zamanda da insanları kendine çeken bir mıknatıs olmuştur. Bu çekime kapılanlar hacılar, esirler, müritler, fatihler ve de hükümdarlar olmuştur. En önemlisi de bölge, uzak ülkelerin mallarının ve bilgilerin gelip Avrupa’ya gönderildiği bir pazaryeri ve bir köprübaşı durumuna gelmiştir.</p>

  <p class="calibre25">Önceleri Avrupa'nın, sonra genel anlamda Batı’nın etkisi ile gerçekleşen değişim, modem çağlarda Ortadoğu’daki bilinçlenmenin temel kaynağıdır. Bölgede modem tarih, yabancı dünyanın tehdidi, çeşitli durumların ve etkilerin baskısı, zorunlu ve hızlı değişim, karşı çıkışlar ve tepkilerin olduğu bir seyir izler. Pek çok açıdan değişim köklü ve geri dönülemez olmuş, daha ileri götürülmesinden yana kişilerce desteklenmiştir. Bazı açılardan da değişim yüzeysel ve kısıdı olmuştur. Bugün, bölgede bu değişimleri tersine çevirip geri dönüşü yaygınlaştırmak isteyen radikal ve tutucu kesimler vardır. Bu kişiler, Batı kültüründen kaynaklanan değişimi, bölgenin başına gelen XIII. yy’daki Moğol istilasından bile büyük bir felaket olarak görmektedirler. Humeyni’nin Amerika Birleşik Devletleri’ni “Büyük Şeytan” olarak adlandırması, Batının etkisine karşı olanların tavrını açıkça göstermektedir. Şeytan emperyalist değil, ayartıcıdır. O fethetmez, tecavüz eder. Batı kültürünü yıkıcı ve tecavüz edici bir güç olarak görüp ondan nefret eden ve korkanlar ile onu, kültürler ve uygarlıklar arasındaki sürekli ve verimli alışveriş için yeni bir olanak olarak görenler arasındaki savaş bugün de sürmektedir.Ortadoğu’daki bu durumun nasıl sonlanacağı belirsizliğini hâlâ korumaktadır.</p>
</body>
</html>
