<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre24 sigil_not_in_toc"><span class="calibre38"><br class="calibre10" /></span></h2>

  <h2 class="calibre8 sigil_not_in_toc"><span class="calibre38"><br class="calibre10" /></span></h2>

  <h2 class="calibre8 sigil_not_in_toc"><span class="calibre38">19.BÖLÜM</span><br class="calibre10" /></h2>

  <h5 class="calibre41 sigil_not_in_toc"><a id="bookmark0"></a></h5>

  <h3 class="calibre32 sigil_not_in_toc"><span class="calibre34">ÖZGÜRLÜKLER</span></h3>

  <p class="calibre25">1945'te Müttefikler’in kazandıkları zafer ve Mihver devletlerin aldıkları yenilgi dünyaya hemen barış getirmemiştir. Doğu ve Orta Avrupa’da Sovyet İmparatorluğu’nun ilerlemesi, Asya ve Afrika'da Batılı sömürge imparatorluklarının gerilemesi bu bölgelerde önemli sorunlara yol açmıştır. Kaybedilen ve kazanılan bağımsızlık, eski nefretlerin canlanmasına ve yenilerin ortaya çıkmasına neden olmuş ve milyonlarca kişiyi mülteci durumuna getirmiştir. Ortadoğu da savaş sonrası ve imparatorluk sonrası karışıklıklardan' nasibini almıştır. Bölge barışı, sıklıkla içeriden ve zaman zaman da dışarıdan düşmanlarla mücadelelerle huzursuz olmuş ve kesintiye uğramıştır. Ortadoğu’daki sıkıntılar, Sovyetlerin Orta ve Doğu Avrupa’daki hâkimiyetinden ya da İngiliz yönetiminin Güney ve Güneydoğu Asya’yı terk ederken yaşananlar kadar zarar verici ve yoğun olmamıştır. Ortadoğu sorunları, büyük boyutta olmasa da siyasi ve diplomatik çözümleri bakımından yoğun ve zor olmuştur.</p>

  <p class="calibre25">Ortadoğu’da da eski sömürgeler dünyasındaki başka yerlerde olduğu gibi, halkın bir süreliğine ilgilendiği tek konu bağımsızlık olmuştu.I. Dünya Savaşı’nın ardından, Türkiye, İran ve Afganistan olmak üzere bölgenin üç ülkesi tam bağımsızlıklarını kazanmış ve bu konuda da uzun süreli deneyimleri olmuştu. Bunlara iki savaş arası dönemde dört Arap devleti, Suudi Arabistan, Yemen, Irak ve Mısır katılmıştır. Suudi Arabistan ve Yemen’in bağımsızlığı kuramsal olduğu kadar uygulamada da söz konusuydu, ancak- Irak ve Mısır, eşit olmayan antlaşmalarla' diplomatik olarak ve Ingiliz güçlerinin ve üslerinin varlığıyla askeri olarak eski hükümdarlarına bağlı durumdaydılar. Suriye ve Lübnan da Fransa zorunlu olarak Levant’ı terk ettikten sonra bağımsız Arap devletlerine katılmıştır. 1945 yılının Mart ayında, Suudi Arabistan, Mısır, Irak, Suriye, Lübnan, Yemen ve prensipte halen İngiliz mandasında olan Filistin bölgesinin bir parçası durumundaki Trans-Ürdün tarafından Arap Devletleri Birliği kuruldu. Trans-Ürdün, 1946 yılının'Mart ayında bağımsızlığını kazanarak Ürdün adını aldı.</p>

  <p class="calibre25">Antlaşmaları iptal ederek ve yabana varlığına son vererek sözde bağımsızlıklarını gerçek bağımsızlık yapmak bu devletlerin ilk hedefiydi. Batılı imparatorlukların topraklarından çekilmesinden sonra, 1950’li yılların başında tam bağımsızlık süreci tamamlandı.</p>

  <p class="calibre25">Yine bu dönemde Arap dünyasının geri kalanında da bu süreç yayılmıştı. 1951 yılında Libya, 1956 yılında Sudan, Tunus ve Fas, 1960 yılında Moritanya 1960, 1961 yılında Kuveyt 1961, 1962 yılında Cezayir, 1967 yılında Güney Yemen (Eski Aden kolonisi), 1971 yılında Körfez Emirlikleri bağımsızlıklarını kazandılar. Güney Yemen ve Cezayir başta olmak üzere, bağımsızlıklarına zorlu ve uzun bir mücadeleyle kavuşanlar da oldu. Diğerleri de bağımsızlıklarını çoğunlukla barışçı yollarla, zaman zaman da anlaşmalarla yapılan sıkı pazarlıklarla kazandılar.Filistin mandası son bulduktan sonra 1948 yılında kumlan İsrail dışında, savaştan sonraki dönemde bağımsızlığını elde eden yeni devletlerin tümü Arap devletleriydi. 1990’lı yılların başlarında durumda dramatik bir değişiklik oldu. XIX.yy’da çarların ele geçirdikleri ve XX.yy’da Sovyetlerin elindeki Kafkas ve Orta Asya ülkeleri, Sovyetler Birliğinin 1991 yılında dağılmasıyla, hiç beklemedikleri bir bağımsızlığa kavuştular. Tüm bu ülkeler, tarihsel süreçte Ortadoğu’nun parçası ya da Ortadoğu’ya bağımlı olmuşlardı. Bu ülkelerden Gürcistan ve Ermenistan Hıristiyan’dı ama yüzyıllarca Türk ya da İran Müslüman imparatorluklarına tabi olmuşlardı. Azerbaycan ve beş Orta Asya cumhuriyeti olan diğerlerindeki hâkim din İslamiyet’ti; Farsça ve Türkçe’ye yakın diller konuşuyorlardı. Bunlar, Ortadoğu’daki güney komşularına tarihi, dini ve kültürel sayısız bağ ile bağlıydılar, içlerinden Tacikistan hem dili hem de kültürüyle bir Pers ülkesiydi. Kazakistan, Özbekistan, Kırgızistan ve Türkmenistan olmak üzere diğer dördü Türkçe ile akraba dilleri konuşuyorlardı. Kazakça’nın hariç, bu diller arasında, Irak’tan Fas’a kadar konuşulan Arap lehçelerinden daha fazla bir fark bulunmuyordu ama Araplar’ın tersine, Türkler’in ortak bir yazılı dilleri yoktu. Çok uzun zamandır Ortadoğu’ya hâkim olan ve politikasını belirleyen Arap dünyasına paralel bir Türk devletleri dünyası pek çok şey vaat eden yeni bir gelişmeydi. Ancak yeni devletlerin eski deneyimleri onları milli ve kişisel özgürlüğe pek hazırlamamıştı. Sovyetler Birliği’nin dağılmasına rağmen, yeni Rus devleti bu cumhuriyetlerle ilgilenmiş ve oralarda Rus varlığım devam ettirmek istemişti. Türk dünyasının, bir süre önce Arap dünyasının yaşadığı eski imparatorluk efendilerinden kurtulma deneyimlerini yeniden yaşamak üzere olduğu görülmüştür.</p>

  <p class="calibre25">Ne var ki egemen bağımsızlığın elde edilmesi bölgedeki siyasi sıkıntılara son verememişti. Eski çatışmalar sürerken, iç, bölgesel ve uluslararası düzeylerde yeni çatışmalar çıkmıştır. Arap dünyasındaki yeni bağımsız milletlerden Fas ve Mısır gibi ayn bir kimliğe sahip eski ve sürekli bir tarihsel varlıkları olanların sayısı çok azdı; çoğunluğu gerek ülke gerek de rejim olarak yeni yaratılmışlardı. Suudi Arabistan, farklı aşiret ve bölge gruplarının fetihleriyle bir araya geldiği halde, homojenlik gibi bir üstünlüğe sahipti. Tamamı Arap, tamamı Müslüman ve doğu bölgesi hariç tamamı Sünni idi. Yeni devletlerden pek çoğu böyle bir avantaja sahip değillerdi. İç rekabetler ve nefretlerle parçalanmışlardı ve bu rekabetlerin isyan, devrim ya da iç savaş adını alan silahlı çatışmalara dönüştüğü de oluyordu.</p>

  <p class="calibre25">Yerel ve bölgesel, mezhepçi ve dinci, aşiretçi ve etnik bu rakip gruplar ile bazen de aynı grubun içindeki rakip fraksiyonlar arasında gerçekleşen en yıkıcı ve uzun olan mücadele Lübnan’da olmuştur. Yabancı devletlerin katkılarıyla bu mücadeleler çok daha karmaşık duruma gelmiş ve uzamıştır. 1958, 1975-1976 ve 1983-1991 yıllarındaki Lübnan iç savaşları da bu şekilde gerçekleşmiştir.</p>

  <p class="calibre25">Güney Arabistan da sürekli çatışmanın olduğu bir bölgedir. 1962 yılında Mısır’ın desteklediği devrimci bir hareketle İmam’ın geleneksel yönetimi devrilmiş ve yerine bir cumhuriyet kurulmuştur. Suudi Arabistan ve Mısır gibi dış devletlerin ve ülkedeki kralcı ve cumhuriyetçi grupların mücadeleleri daha uzun süre devam etmiştir. Eski imamlık ile merkezinde Aden olan eski İngiliz topraklarının birleşmesiyle 1990 yılında kurulan Birleşik Yemen, 1994 yılında güneyi ile kuzeyi arasındaki iç savaşla tekrar sarsılmıştır. 1965-1975 yıllan arasında parçası olduğu Umman Sultanlığı’ndan ayrılmak isteyen Dofar’daki uzun süreli çatışmaya Yemenliler de katılmışlardır, şahın gönderdiği bir İran birliğinin yardımıyla bastınlan bu ayrılıkçı Do-far isyanı, o dönemde Sovyetler Birliği’ne çok yakın bir marksist devlet olan Güney Yemen de dahil olduğu için çok büyük önem taşıyordu.</p>

  <p class="calibre25">Ortadoğu ülkeleri arasında hükümetlerin muhalif azınlıkları ve bölgeleri bastırmak üzere güç kullandıkları başka ülkeler de vardır.-Türkiye ve Irak, Kürt azınlıklar arasındaki tatminsizlikler ve zaman zaman da ayaklanmalarla karşılaşmıştı. Irak, aslında ülkenin tamamında çoğunluk olan orta ve güney bölgelerdeki Şii nüfusa karşı askeri hareketle karşılık vermiştir. Sudan’ın Arapça konuşulan Müslüman kuzey bölgesi, çoğunlukla Arap ve Müslüman olmayan güneydeki Afrikalılarla savaş durumundadır. 1970 yılının Eylül ayında Ürdün’deki Filistin liderliği ile Ürdün krallığı arasındaki anlaşmazlık doruk noktasına ulaşması sonucunda, Ürdün devletinin otoritesine açıkça meydan okuyan Filistin Kurtuluş Örgütü kanlı bir yenilgiye uğramıştır. Tüm bu gelişmelerden en kötü olanı 1990’ların başlarında, Cezayir’de güçlü İslami köktendinci hareket ve liderliğin, Cezayir hükümetinin meşruluğuna ve otoritesine karşı iç savaştır.</p>

  <p class="calibre25">Bir Arap ülkesinin herhangi anlaşmazlığı sonuçlandırmak için başka bir Arap devletine karşı silah kullanmaması Arap Birliği’nin temel ilkelerinden biridir. Arap devletlerinin aralarında çeşitli anlaşmazlıklar çıkmış, bazen bir devlet komşu devletin toprağında hak iddia ederek oranın kendi elinden emperyalist müdahaleyle alınan milli toprağı olduğunu savunmuştur. Mısır’ın Sudan, Suriye’nin Lübnan, Fas’ın Moritanya ve Irak’ın Kuveyt üzerindeki iddiaları bu yönde olmuştur. 1953 yılında Mısır, Sudan’ın ayn bir egemenliği olduğunu kabul ederek üzerindeki iddialarından vazgeçmiştir. 1970 yılında Fas da Moritanya’yı tanımıştır. Zorlu ve uzun bir mücadelenin ardından 1994 yılının Kasım ayında Irak, Kuveyt’in egemenliğini ve bütünlüğünü kabul etmek zorunda kalmıştır.</p>

  <p class="calibre25">Irak’ın sınır düzeltmesi ve Kuveyt’in bütününde hak iddia etmesi şeklinde iki ayrı iddiası olmuştur. 1961 yılındaki Irak tehdidi nedeniyle Kuveyt’e İngiliz askerleri gönderilmişti. Böylece bir süreliğine de olsa Irak’ın ilerlemesi durdurulmuş ancak iddiasına son verilememişti. Suriye’nin Lübnan ve eski Filistin mandasının tamamı üzerindeki iddiasına ilişkin sorunlara henüz çözüm bulunamamıştır. 1963 yılında Fas ile Cezayir arasındaki, 1980, 1986-87 yıllarında da Libya ile Çad arasındaki ufak sınır çatışmaları, yerel düzeyde kalmış ve önemli bir genel etkileri olmamıştır. 1990 yılında Irak’ın Kuveyt egemen devletini istila, işgal ve ilhak etmesi, Arap Birliği’nin ilk büyük ihlali olmuştur. Olay Araplar arası çatışma şeklinde başlayıp hızla uluslararası büyük bir kriz haline gelmiştir.</p>

  <p class="calibre25">Pan-Arabizm ideali doğrultusunda zaman zaman egemen Arap devletleri, bir tür doğrudan ama gönüllü birliktelik çaba-' lan olmuştur. 1958 yılında Mısır ve Suriye’nin birleşmesiyle kurulan Birleşik Arap Cumhuriyeti bunlardan en önemlisidir. Kısa süreli huzursuz bir birlikteliğin ardından BAC'den ayrılan Suriye, 1961 yılından itibaren varlığını birlik dışında sürdürmüştür.Daha çok Libya’nın başlattığı başka ayrılma çabaları da sonuç vermemiştir.</p>

  <p class="calibre25">Bölgelerini imparatorlukların terk etmelerinin ardından kumlan Arap devletleri, bir iki istisna hariç, yapay nitelikli olmalarına karşın bağımsız devletlerini ve toprak bütünlüklerini korumak konusunda hayret verici ölçüde ısrarlı olmuşlardır. İki açıdan da sayısız girişim olmasına rağmen Arap devletleri ne dağılmış ne de birbirleriyle birleşmişlerdir (Yemen hariç).</p>

  <p class="calibre25">Bölgede yakın geçmişte yapılan savaşlardan iki tanesi çok yıkıcı ve uzun olmuştur. Bu savaşlar, 1948 yılında İsrail ile Arap devletleri arasında çıkan ve bir dizi kısa savaştan sonra 1994 yılında son bulan savaş ve 1980-1988 yıllarında İran ile Irak arasındaki savaştır.</p>

  <p class="calibre25">İsrail-Arap savaşlarının kökenleri, İsrail devletinin kuruluşundan daha öncesine, Arap liderliğinin orada bir Musevi vatanı oluşturulma çabasını engellemeye çalıştığı döneme kadar uzanır. Bu mücadele, henüz o günlerde Filistin olarak tanımayan topraklar Osmanlı İmparatorluğu’a aitken başlamıştır. Bu mücadele, Filistin’de Museviler için milli bir vatan oluşturulması ilkesinin de yer aldığı İngiliz mandasının uygulanmaya başlamasından sonra ivme kazanmıştır. 1930-1940’larda Almanya’da Naziler’in iktidara gelmesiyle birlikte Nazi düşünce ve uygulamalarının gerek zorla gerekse de başka yollarla diğer ülkelere yayılması durumu kriz haline getirmiştir. Avrupa’nın ortasında militan bir Sami ırkı düşmanlığı, Siyonistler’iri Museviler’in kaderiyle ilgili fikirlerini doğrular nitelikteydi. Durgunluk nedeniyle ekonomilerinin çökmesinden sonra eski sığınılacak ülkelerin kapılarının kapanması, Avrupa'nın, daha sonra da Ortadoğu’nun Musevileri’ne gidecek yer bırakmayacaktı.</p>

  <p class="calibre25">1945 yılında savaş bittiğinde Avrupa’nın Almanya işgalindeki yerlerindeki Museviler’in çoğunluğu öldürülmüş, sağ kalan birkaç yüz bini de genellikle kamplarda yaşıyorlardı. Batı Avrupa’dan gelmiş olanlar ülkelerine dönerek pek bir zorlukla karşılaşmadan tekrar entegre oldular. Oysa, iç karışıklıklar, yabancı istila ve işgallerine uğrayan Doğu ve Orta Avrupa ülkelerinden gelenler çok daha büyük sorunlar yaşadılar; geri dönmek istediklerinde eski komşularının şiddeti ve düşmanlığıyla karşılaştılar. Sonuç olarak da Vaad Edilmiş Topraklar’a gitmenin tehlikelerini, onları kabul etmeyen vatandaşları arasında yeni bir baskı ve zulüm süreci yaşamaya tercih ettiler.</p>

  <p class="calibre25">Bu beklenmedik Musevi göçmen dalgası, İmparatorluğun yıkılan sütunlarına tutunmaya çalışan, Filistin’de ve diğer yerlerde Araplar’ın artan öfkesinin farkında olan İngilizler açısından çok önemli bir sorundu. İki yıl boyunca, İngiltere hükümetinin bazı ülkelerde diplomasi aracılığıyla, açık denizlerde güç kullanarak gelen bu dalgayı Filistin mandasında polisiye eylemlerle engelleme, durdurma ve püskürtme çabalan girişimleri sınırlı oldu. Nazi kıyımının dehşetiyle henüz şaşkına durumdaki Batı dünyasının Museviler’e karşı sempatisi vardı. Sovyet bloğu da Museviler’i kendiyle ilgili nedenler yüzünden İngiltere'ye karşı koruduğundan diplomatik çabalar da sonuç vermedi.</p>

  <p class="calibre25">Hindistan’da İngiliz yönetiminin son bulmasının ardından İn-gilizler’in Ortadoğu’da kalmalannın asıl amacı ortadan kalkmıştı. Savaş sonrasında fakir ve güçsüz durumdaki İngiltere’de yurtiçi ve yurt dışında popüler olmayan başarısız .bir politikayı sürdürmek artık anlamlı değildi. İngiltere hükümeti, ortadan kalkmış olan Milletler Cemiyeti’nden aldığı mandayı Birleşmiş Milletler’e iade edeceğini 2 Nisan 1947 tarihinde bildirdi ve 15 Mayıs 1948 Cumartesi günü mandaya son verilmesi karan alındı.</p>

  <p class="calibre25">Bir yıl daha Filistin’de kalan İngilizler, bu sürede yalnızca geçici bir hükümette görev aldılar. Artık eski manda bölgesinin geleceğinden Birleşmiş Milletler sorumluydu. Yoğun ve uzun görüşmelerin ardından 29 Kasım 1947 tarihinde Genel Kurul tarafından Filistin’in üçe bölünmesi kararı verildi. Bu üç bölüm, bir Musevi devleti, bir Arap devleti ve Kudüs şehrinin uluslararası gözetimde olacağı bir ayn birim (corpus separatum). Bu karar, Genel Kurul tarafından gerekli üçte iki çoğunlukla alınmasına karşın uygulanması konusunda zorlayıcı bir hüküm bulunmuyordu.</p>

  <p class="calibre25">Öte yandan kararın uygulanmasını engellemeye çalışanlar da olmuştu. 17 Aralıkta, Arap Birliği Konseyi bu bölünmeye gerekirse güç kullanarak karşı koyacağını bildirdi. Manda hükümetine ve Musevi yurduna karşı Filistin liderliği tekrar silahlı direnişe geçti. Filistin’deki Musevi liderliğiyse Birleşmiş Milletler planım kabul etti. Manda “Sabat” günü son bulduğundan birkaç saat önce harekete geçerek 14 Mayıs 1948 Cuma günü, BM bölünme planında onlar için ayrılan topraklarda İsrail adını verdikleri devleti kurduklarını duyurdular. Bir süredir bu devletin kurulmasını engellemek için savaşan Filistin liderliği, şimdi de komşu devletlerin ordularından ve uzaktaki Arap-ülkelerinden destek buldular.</p>

  <p class="calibre25">Filistin’de savaş zamanında azalan Museviler ile Araplar arasındaki çatışmalar, 1947 yılında tekrar başlayarak manda sona erdikten sonra da sürdü. Suriye’den Arap Kurtuluş Ordusu adlı gönüllü bir birlik de Filistin Arapları’na yardım ediyordu. ABD tarafından “de facto” ve SSCB tarafından “de jure’’ olarak kabul edilen İsrail devletinin kurulması ve komşu Arap devletlerinin silahlı müdahalesiyle çatışma resmen uluslararası bir boyut kazandı. Böylece Filistin için mücadele, Arap-İsrail savaşına dönüştü.</p>

  <p class="calibre25">Bu şartlar altında yeni devletin dayanabilme şansı pek yoktu ama birkaç haftalık mücadelenin sonunda durumda önemli bir değişiklik meydana geldi. Düşmanları ve deniz arasında sıkışmış olan Museviler umulmadık bir güç sergilediler. Öte yandan da Arap koalisyonu hanedan rekabetleri ile milli rekabetler yüzünden gücünü kaybetti.</p>

  <p class="calibre25">Birleşmiş Milletler gözetiminde yapılan hassas ateşkeslerle kesintiye uğrayan ilk savaş aylarca devam etti. Bu aralıklı savaşlarda askeri durumda kesin bir değişiklik oldu. İlk Arap saldırısı karşısında İsrail devleti, yalnızca direnmedi, biraz da toprak ele geçirdi. İleride “Gazze Şeridi” adını alacak olan Gazze’de Mısırlılar, Şeria ırmağının batısında ve Doğu Kudüs’te Ürdünlüler, Ölü Deniz’in doğu kıyısında Suriyeliler olmak üzere Filistin’in geri kalan kısmı komşu devletlerin ordularının elinde bulunuyordu. İsrail ile komşu Arap devletleri arasında 1949 yılının Ocak ve Nisan aylarında Rodos adasında ateşkes pazarlıktan yapılarak anlaşmalar imzalandı.</p>

  <p class="calibre25">Sonraki onlarca yıl boyu, anlaşmaların tarafları arasındaki ilişkiler yalnızca bu anlaşmalara göre sürdü. Arap devletleri ateşkes anlaşmalarını kabul etmelerinin İsrail devletini ve sınırlarını da kabul etmiş olmaları anlamı taşımadığını kesin olarak bildirmişlerdi. Lübnan ile yapılan anlaşma iki tarafın arasındaki eski uluslararası sının tanıyordu. Suriye, Mısır ve Ürdün ile yapılan anlaşmalar, yalnızca ateşkes hatlarını tanıyor, siyasi ve toprak sınırlarının belirlenmesini “Filistin sorununun kesin olarak çözülmesine” bırakıyordu.<sup class="calibre31">1</sup></p>

  <p class="calibre25">İsrail topraklarında yaşayan, sayılan o dönemin Birleşmiş Milletler kuruluşları tarafından 726.000 olarak tahmin edilen Filistinli Arap savaş sırasında kaçmış, sürülmüş ya da komşu Arap ülkelerine sığınmıştı.</p>

  <p class="calibre25">Kaçışın ve sürgünün yol açtığı acı ile savaşın ve diplomasinin karmaşası ve kararsızlığı içindeki Filistinli mülteciler, II. Dünya Savaşı sonrasında dünyanın kanlı bir şekilde tekrar şekillenmesi sırasında Hindistan, Doğu Avrupa ve başka yerlerden kaçan ya da vatanlarından kovulan milyonlarca insanın kaderine ortak oldular. Ancak onlardan farklı ve benzeri görülmeyen bir şekilde, ne yerlerine iade edildiler, ne de yeni yerlerine yerleştirildiler, kamplarda tutularak, hem onlar ve hem de onlardan sonraki nesiller daima vatansız mülteci olarak görüldüler. Ürdün bunun tek istisnası olmuştu. Haşimi devleti ırmağın batı yakasında kendi işgalindeki topraklan resmen ilhak etmiş, sonra da Arap Filistinliler'in tümüne vatandaşlık hakkı vermişti. İsrail de Arap ülkelerinden kaçan ya da sürülen yüz binlerce Musevi’yi kabul etmişti. Bunların durumu giderek yoğunlaşan Arap-Musevi çatışmalarında oldukça zor bir hale gelmişti.</p>

  <p class="calibre25">İsrail ve Arap komşuları arasında zaman zaman toplu olarak, zaman zaman da ayrı ayn yapılacak savaşların ilki 1948-49 savaşıydı. Bu savaşların yapılmasında her iki taraf da eşit sorumluluğa sahipti. Arap devletleri 1948 ve 1973 savaşlarını başlatırken-İsrail de 1956 ve 1982 savaşlarını başlatmıştır. Sorumlusunu belirlemenin daha zor olduğu 1967 savaşının başlamasına neden olan olaylarla ilgili daha fazla çok bilgi elde edildikçe, tarafların bir Yunan trajedisindeki gibi, savaşa doğru yaklaşmalarının kaçınılmaz olduğu görülmektedir.</p>

  <p class="calibre25">1967 savaşı, bu savaşların en dramatiğiydi. İsrail silahlı kuvvetleri altı günde Mısır, Ürdün ve Suriye ordularıyla bir Irak birliğini art arda yenilgiye uğratmışlardı. İsrail savaşın sonunda Ürdün ırmağının batısındaki manda Filistini ile birlikte güneyde Mısır’dan Sina Yanmadası’nı, kuzeyde de Suriye’den Golan Tepeleri’ni ele geçirmişti. Artık İsrail’in askeri sınırlan Süveyş Ka-nalı’nda, Ürdün ırmağında ve Şam’dan 48 km uzaktaki Golan Tepeleri’ndeydi. 1979 yılma dek Sina Yarımadası İsrail’in elinde kalmıştı. O tarihte Mısır ile İsrail arasında imzalanan ve bir Arap devletiyle yapılan ilk anlaşma olan barış anlaşmasıyla iki devlet arasında banş ve normal diplomatik ilişkiler sağlanmış, İsrail belirli aşamalarla manda Filistini ile Mısır Krallığı arasındaki eski uluslararası sınıra çekilmeyi kabul etmiştir. Bir Arap devletiyle yapılan ikinci barış anlaşması, İsrail ile Ürdün arasında 1994 yılının Ekim ayında imzalanan barış anlaşmasıdır. Suriye ile de aynı amaca yönelik görüşmeler başlatılmıştır.</p>

  <p class="calibre25">Anlaşmazlık, İsrail hâkimiyetinin Batı Şeria ve Gazze Şeri-di’ne yayılmasıyla Filistin liderliğinin aktif katılımı şeklinde yeni bir boyut kazanmıştır. 1949-1957 yılları arasında Arap Birliği ve özellikle Filistin’de bazı yerleri işgal etmiş olan Arap devletleri, Filistinliler adına konuştuklarını ileri sürmüşler ve Filistinlilerin siyasi sürece aktif olarak katılımını teşvik etmemişler, hatta zaman zaman da engellemişlerdir. 1967 yılında bu devletlerin topyekün yenilgileriyle bu gibi iddialar sona ermiş ve üç yıl _önce kurulan, o güne dek Araplar arası siyasetin aracı olan Filistin Kurtuluş Örgütü yeni bir önem kazanmıştır. Filistin Kurtuluş Örgütü tamamen yeni bir rol elde etmiş, İsrail karşısındaki Arap muhalefetinin simgesi gerileyen asker yerine ilerleyen gerilla olunca da giderek uluslararası boyuta erişmiştir. 25 yıl süresince, Filistin Kurtuluş Örgütü liderliği farklı görüşlerin gerilla savaşı, direniş ve terörizm olarak adlandırdığı bir mücadele sürdürmüştür. Filistin Kurtuluş Örgütü’nün ilk üssü Ürdün'de bulunuyordu. 1970 yılında Ürdün krallık hükümetiyle çatıştıktan sonra Lübnan’a gitmişlerdi. Lübnan’daki iç savaş ve merkezi hükümetin gücünü kaybetmesiyle Filistin Kurtuluş Örgütü denetiminde bir devlet içinde devlet kurulmuştur. Bu dönem, 1982 yılında Lübnan’a giren İsrail ordularının Filistin Kurtuluş Örgütü’nü ülkeden kovulmasını sağlamasına kadar sürdü. Sonra da Tunus’a taşınan liderlik ve karargâh 1994 yılına kadar orada kaldı.</p>

  <p class="calibre25">Bundan sonra da Filistin Kurtuluş Örgütü’nün İsrail’e karşı mücadelesinin yönü değişmiştir. O güne kadar öncelikli amaçlan propagandaydı ve eylemleri diğer ülkelerdeki İsrailli ve başka hedeflere yönelikti; 1980’lerin sonu ve 1990’ların başında da mücadele işgal edilmiş topraklara taşınarak “İntifada” adı verilen yeni bir isyan ve direniş dönemi başladı. İntifada yabancı ülkelerdeki tarafsız hedefler yerine, ülke içindeki işgal personel ve araçlarına karşıydı ve birincil amacı dikkati çekmek değil, işgalin gücünü ve cesaretini kırmaktı. 1993’te İsrail ve Filistin Kurtuluş Örgütü hükümeti görüşmelere başlama ve birbirlerini tanıma karan aldılar. Görüşmelerin sonucunda İsrail polis ve askerlerinin Gazze Şeridi ve Batı Şeria’daki otoritelerinin Filistinliler’e devredilmesi ile ilgili anlaşmalar yapıldı.</p>

  <p class="calibre25">Kaçınılmaz olarak bu gelişmeleri Arap-İsrail çatışmasının uluslararası bağlamı etkilemiştir. ABD ile SSCB, 1948-49 yıllarında yeni İsrail devletine diplomatik destek sağlamışlardır. Bu tarihlerde Stalin, dünyadaki en büyük düşmanı olarak ABD’yi değil,‘İngiltere’yi görüyor; İngiltere’nin Ortadoğu’daki durumunu sarsmak için yeni İsrail devletinin iyi bir fırsat olduğunu düşünüyordu. Amacını gerçekleştirmek için de o günlerde bir Sovyet uydusu olan Çekoslovakya’nın, İsrail’e ilk savaşından ayakta çıkmasını sağlayan silahları satmasına izin verdi. Her iki tarafın da genel olarak uyduğu resmi ambargoya rağmen bazı özel ABD kaynaklarından askeri yardım gelmişti. Fransızlar ve İngilizler 1956 yılında, öncesinde İsrail’le anlaşarak, sözde İsrail ve Mısır'ın arasına girmek için Mısır’a asker gönderdiler. Ancak üç işgalci devlete karşı sert bir tavır takman ABD ve SSCB hükümetleri çeşitli yollarla Mısır topraklarından çekilmelerini sağladılar.</p>

  <p class="calibre25">Bu sırada stratejik durum bazı radikal değişimlere uğramıştı. Savaştan sonraki yıllarda Sovyet baskısı daha çok Türkiye ve İran üzerinde oldu ve bu iki ülke Sovyet baskı ve tehditlerine karşı Amerika Birleşik Devletleri’nden yardım istediler. İlk başlarda İngilizler’in çökmekte olan durumlarını desteklemek isteyen ABD, bunun mümkün olmadığını görünce, muhtemel bir Sovyet saldırısına karşı Ortadoğu’da bir savunma sistemi kurmak üzere Ortadoğu işlerine karışmıştı. Türkiye ile Yunanistan, 1952 yılında NATO’ya girdiler. 1955 yılında da Irak hükümeti, İran, Türkiye ve İngiltere ile Bağdat Paktı adı verilen yeni bir ittifak kurması için ikna edildi. O günlerde Amerika Birleşik Devletleri bu ittifakta resmi bir üyelik yerine gayri resmi bir ilişkiyi tercih etti.</p>

  <p class="calibre25">Bir Arap ülkesinin Batılılar’ın himayesindeki bir ittifaka alınmaya çalışılmasının verimli sonuçları olmadı. Eski egemen devletler olan İran ve Türkiye, Sovyetler Birliği’nin güney sınırında olduklarından, gerek geçmiş deneyleri gerek de günün gerçekleri nedeniyle kuzeyden gelecek tehdidin farkındaydılar. Bu tür bir deneyimleri olmayan Arap devletlerinin yakın geçmişteki siyasi tarihleri önce Batı yönetiminden, sonra da Batı işbirliğinden kurtulma çabalarından oluşmuştu. Irak’ın Bağdat Paktı’na girmesi, ülkede Batılı devletlerin hâkimiyetine doğru bir geri adım olarak kabul edildi. Başta yeni cumhuriyetçi rejime girmiş olan Mısır olmak üzere, öteki Arap ülkelerinde bu durum güçler dengesinin Mısır aleyhine değiştirilmeye çalışılması olarak görüldü. Sovyetler Birliği 1950’li yıllarda Mısır ve diğer Arap devletleriyle yakın ilişkiler kurmaya çalıştığında iyi karşılandı ve çok geçmeden kazandığı güç ve etkinlikle Arap hükümetlerini antlaşma imzalamak ve kendine /üs kolaylıkları tanımak konularında ikna etti.</p>

  <p class="calibre25">Birleşmiş Milletlerde ve diğer uluslararası alanlarda İsrail’e karşı Arap davasını diplomatik olarak savunmaları, Sovyet politikasının 1950’li yılların ortalarından başlayarak 1960-70’li yıllarda daha da güçlenen bir özelliği olmuştur. Arap ordularına gelişmiş silahlarla teknik ve lojistik olarak askeri yardım sağlamışlardır. Bu durum karşısında ABD, İsrail ile yeni ve daha yakın bir stratejik ilişki kurmak zorunda kalmış ve İsrail’in başlıca diplomatik, stratejik ve mali kaynağı olmuştur.</p>

  <p class="calibre25">Bu gelişmelerle Arap-İsrail çatışması, Soğuk Savaş’ın en önemli konularından biri haline gelmiştir. Diğer sorunlarda da yaşandığı gibi Ortadoğu’da süper devletlerin çeşitli devletlerin yanında yer almaları krizlere ve yol açtıklarına kısıtlama getirmiş ama diğer taraftan da çözüm için gerçek bir adım atılmasına engel olmuştur. Dünyanın başka yerlerindeki paralel barış süreçleri için olduğu gibi, Ortadoğu barış süreci için de Soğuk Savaş’ın bitmesi gerekiyordu.</p>

  <p class="calibre25">Arap-İsrail çatışması, Ortadoğu devletleri ve halkları arasındaki savaşlar içinde dış dünyanın en çok dikkatini çeken savaş olmuştur. Bunun nedeni kısmen rakip süper devletlerin doğrudan işe karışmaları, kısmen de olaylara karşı endişe ve ilgidir. Bu dış kaygılar, taraflardan birinin zafer kazanmasına ve çatışmanın kesin bir sonuca ulaşmasına engel olmuştur. Sert ve kısa savaşlar şeklinde süren bu çatışmalar, uluslararası müdahalelerle asla stratejik olmayan zaferler olmak üzere taktik zaferleriyle son bulmuştur. Uluslararası kurumların çatışmayı çözmek yerine devam etmeye götürmesi bu konuda amaçlanmayan bir sonuç olmuştur.</p>

  <p class="calibre25">1980-1988 yılları arasında İran ve Irak arasındaki savaşa tepki daha farklı olmuştur. Onlar, İsrailliler ve Araplar gibi güçlü bir uluslararası destek alamamışlardır. Hatta tam tersine, her iki devletin de dış dünyada güçlü düşmanları olduğundan, gerek diğer devletler gerek de uluslararası kurumlar savaşa son vermek için risk almayı ve uğraşmayı göze almamışlardır. Bu iki ülke arasında, tüm Arap-İsrail savaşlarındakinden çok daha fazla can kaybı olan ve II. Dünya Savaşı'ndan bile uzun süren bir savaş olmuştur.</p>

  <p class="calibre25">Temelde çok açık ve basit olan Arap-İsrail çatışmasında ortada üç soru yardi: İsrail var olacak mı? Olacaksa, sınırlan ne olacak? Bu sınırların içinde kim hüküm sürecek? Çok farklı yönleri olan Irak-İran savaşındaysa konu daha karmaşıktı. Bir bakıma bu savaş, Saddam Hüseyin ve Humeyni gibi iki güçlü lider arasında kişisel bir mücadele olarak düşünülebilirdi ve zaten de böyle gösterilmiştir. Etnik açıdan Araplar ile İranlılar arasındaki bir mücadeleydi. İdeolojik açıdan İslama canlanma ile laik modernizm (sonradan Saddam Hüseyin bu konuda fikir değiştirmiştir) arasında bir mücadeleydi. Mezhep açısmdan Şiiler ile Sünniler arasındaki bir mücadeleydi. Ekonomik açıdan bölgedeki petrolünün kontrolü için bir mücadeleydi. Bu mücadeledeki önemli bir başka nokta da hem Iraklılar’ın hem de İranlılar’m ülkelerine ve kendilerini yönetenlere olan vatansever bağlılıklarıydı. Güneybatı İran’da yaşayan Arap azınlık Iraklılarla birleşmemiş; Irak’ın Şii nüfusu da, birkaç istisna dışında İran devrimi ve rejimine sempati duymamıştır.</p>

  <p class="calibre25">İran ve Irak, iç ve dış baskı altında olmadıkları ve ikisi de petrol ihraç ettiği için henüz mali sıkıntıları olmadığı için karşılıklı olarak yıkıcı savaşlarına 8 yıl devam etmişlerdir. Başlarda üstünlüğü sağlamış gibi görünen İran, Irak’ın ilk saldırısını durdurarak güçlü bir karşı saldırıya geçmiş ve Irak topraklarına girmiştir. Irak, ABD’den aldığı büyük istihbarat ve lojistik yardımının yanı sıra, zengin Arap ülkelerinden de gördüğü destek sayesinde bu saldırıyı durdurmuş ve kendisinin biraz daha avantajlı olduğu bir barışı İran’a imzalamayı başarmıştır.</p>

  <p class="calibre25">Saddam Hüseyin, İran karşısında bu yarım zaferi kazanmasından ve dış dünya tarafından onaylanmasından aldığı cesaretle 1990 yılının Ağustosu ayında Kuveyt’i işgal ve ilhak etmiştir.</p>

  <p class="calibre25">Saddam Hüseyin, bazı açılardan doğru bazı açılardan da yanlış olan askeri ve siyasi hesaplar yaparak bu iki savaşı başlatmıştır. İran’a saldırırken doğru düşünerek, hiçbir bölge ve dış devletin onları dehşete düşüren ve korkutan devrimci bir rejimi desteklemek için kılını kıpırdatmayacağını hesaplamıştı. Ancak öte yandan yanlış düşünerek, devrim karışıldığı içindeki İran’ı kolayca ve hızla işgal edeceğini hesaplamıştı. Aradan geçen 10 yılın ardından Kuveyt’i işgal ederken bu defa doğru ve yanlışların dengesi tersti. Kuveyt’i kolayca ve hızla işgal edeceği askeri hesaplan doğruydu. Yanlış olan, bölge devletlerinin onu destekleyecekleri, en azından kabullenecekleri ve dış güçlerin zorunlu ve etkisiz bir protestodan ileri gitmeyecekleri siyasi hesabıydı.</p>

  <p class="calibre25">Bu hataya dünyadaki değişikliği dikkate almaması nedeniyle düşmüştür. 1990 yılının sonunda, birkaç ay sonra Sovyetler Birliği’nin dağılmasına ve Soğuk Savaş’ın sona ermesine yol açacak süreçler başlamıştı. Saddam Hüseyin, eskiden olduğu gibi bir süper devletin tedbirliliği ile bu tehlikeli serüvenlere girmekten kaçınmıyordu ve bu yeni özgürlüğünden sonuna faydalanmak istiyordu. Ancak bunun için ödemesi gereken bir bedel olacaktı. Çok geçmeden göreceği üzere, süper devlet, bölgedeki kurbanlarının çağırdığı diğer süper devlete karşı kendini koruması için hamisini çağıramayacaktı.</p>

  <p class="calibre25">Bölgedeki yeni oluşumda dış devletler artık Ortadoğu’daki olaylarla ilgili karar vermiyor ve bunları yönetmiyor olduklarından, Ortadoğu hükümetlerinin eylemleri ve siyasetleri giderek isteksizleşen yabancı devletlerin müdahalesini gerektiriyordu. 1990-1991 arasındaki Kuveyt savaşı, bölgedeki daha önceki mücadelelerin tersine dış rakiplerce ne kışkırtılmış ne de uzatılmıştı; bölgesel, hatta Araplar arası bir mücadele olmuştu. Bu savaşa özellikle ABD olmak üzere yabancı devletler de karışmışlardı. Savaş ve sonrası, süper devletlerin her ikisinin de Ortadoğu için savaştan çekildiklerini gösterdi. Çünkü bir imparator rolü oynamak ya da en azından bölgenin tehlikeli devletlerine karşısında diğerlerini korumak için birinin gücü, ötekinin de isteği yoktu.</p>

  <p class="calibre25">8 yıl süren İran ve Irak savaşıyla karşılaştırıldığında, Saddam Hüseyin’in ordularının bölgesel ve dış devletler-koalisyonu tarafından yenilmesi, çok daha kolay ve hızlı olmuştu. Öte yandan Amerika Birleşik Devletleri ve müttefikleri Irak güçlerini Kuveyt’ten çıkarmakla yetinmeyip Saddam Hüseyin’i ve rejimini iktidarda bırakmışlardı. Bu sonuca ilişkin çeşitli yorumlar yapılmışsa da, oldukça basit bir nedeni vardı. 1991 yılında rejimi yıkmak yerine bir başkasını getirmek anlamına geliyordu; bu da geçmişteki bazısı açık, bazısı gizli manda ve koruma dönemlerini anımsatacak bir korumaya neden olacaktı. O günlerde ABD’nin Bağdat’a bir yönetici konsül yerleştirme niyeti olmadığı belirtilmişti ve Amerika'nın Arap müttefikleri de bunu istemiyorlardı. Böylece hükümetlerini koruma ve değiştirme karan Irak halkına bırakıldı. Koalisyon güçleriyle Irak arasında yapılan ateşkesin hemen ardından bu politikanın pratik sonuçlan görüldü. Saddam Hüseyin güneyde Şiiler’i, kuzeyde Kürtler’i ve merkezdeki muhalifleri acımasızca bastırmaya girişti.</p>

  <p class="calibre25">Ders açıkça ortadaydı; ABD kendinin ve uluslararası toplumun temel çıkarlarını savunacak şekilde davranacaktı; bu çıkarlar da deneme yanılma yöntemiyle tanımlanacaktı. Diğer taraftan Ortadoğu halkları ve devletlerinin başlarının çaresine bakmaları gerekiyordu. Artık Ortadoğu daha özgür olduğu kadar da daha tehlikeli bir yerdi.</p>

  <p class="calibre25">Soğuk Savaş<sup class="calibre31">:</sup>m bitmesiyle iki süper devletin bazen düşman olarak, bazen de beraber hareket ettikleri çift kutuplu sistemin çöküşü, süper devletlerin müdahalesinden ya da kontrolünden kurtarılmış başka yerlerde olduğu gibi Ortadoğu'da da halkları zor bir seçim yapmak zorunda bırakmıştı. Dünyânın başka bölgelerindeki örnekleri gibi, sorunlarını çözmek için istemeden ve zor olsa da harekete geçerek yan yana barış içinde yaşamayı seçebilirler ya da sorunlarını ve birbirlerine karşı nefretlerini dizginlemeden kanlı çatışmaları seçebilirlerdi. Bu kanlı çatışmalara girme olasılıklarını ve bunu bölgenin dışında değil, içinde isteyen güçlerin varlığım fark etmeleri, Filistin Kurtuluş Örgütü liderlerinin, İsrail hükümetinin ve bazı Arap devletlerinin, başta Amerika olmak üzere dış yardımlarla, karşılıklı olarak birbirlerini tanıma, ortak bir hoşgörü ve daha pratik olarak, işgal edilmiş toprakların İsrail’den Filistin yönetimine verilmesi ilgili görüşmeler yapmalarını sağlayan önemli bir etkendir.</p>

  <p class="calibre25">Arap halklarının sonuncusu olan Filistinliler, işgal edilmiş bölgelerde İsrail yönetimine son verilmesiyle ilgili anlaşma sağlanması üzerine özgürlük hayallerine ulaşabileceklerdi. Ne var ki geçmişte Arap halkları arasında olduğu gibi, Filistinliler arasında da aciliyet kazanan yabancı yönetiminden kurtulduktan sonra kendilerini nasıl bir özgürlüğün beklediği sorusuna yanıt aranıyordu. Yabancı yönetimindeki halkların kimileri için ilk, kimileri için de tek hedef bu yönetimi sona erdirmekti. Ancak yabancı bir yönetim altındayken bile o sona erdikten sonra gelecek rejim konusunda tartışmalar başlamıştı. Bu tartışma bağımsızlık elde edildikten sonra daha acil bir duruma geldi.</p>

  <p class="calibre25">Fransızlar ve İngilizler kendilerini örnek alarak yeni devletler yaratmışlar; Fransızlar parlamenter cumhuriyetler, İngilizler anayasal monarşiler kurmuşlardı. Ancak efendileri çekildikten sonra bunların neredeyse tamamı yıkılmış ya da terk edilmiş; bölge halkları başka modeller aramaya başlamışlardı. Mihverlerin Ortadoğu’ya yönelttikleri stratejik ve siyasi tehdidin yenilmelerine neden olmasına rağmen, düşüncelerinin yeni ortaya çıkan milliyetçi ve ona bağlı başka hareketlerde artan bir etkisi olmuştu.</p>

  <p class="calibre25">Bu yeni düşünce, toplumsal ve siyasi organizasyon biçimi iki nedenle çok çekiciydi. Bunlardan ilki, Batı hâkimiyetine karşı olması; İkincisi, sunulan ideolojilerin ve toplumsal stratejilerin bölgenin geleneklerine ve gerçeklerine daha yakın olmasıydı. Toprak tanımlamasının belirsiz olduğu, değişen milli kimliğe sahip ülkelerde etnik milliyetçilik, vatanseverlikten daha anlaşılabilir bir olguydu. Benzer biçimde, otoriter ve radikal ideolojilerin çekiciliği, özgürlükçü ve liberal düşüncelerden fazlaydı. Batı’nın gereksiz ve uygunsuz görülen daha bireyci formülleri karşısında, kolektif ve komünal kimlikler ve haklar daha anlamlıydılar. Irak’ta ve Suriye’de Mısır’da olduğundan daha aktif olan bu etkiler, halen öyledirler. Mısır’da da daha güçlü bir milli kimlik ile daha yaygın ve etkili parlamenter tecrübeye sahip eski bir liberalizm geleneği vardır.</p>

  <p class="calibre25">İsrail’in doğuşunun Birleşik Arap güçleri tarafından engellenememesi, Arap ülkelerinde derin bir iç hesaplaşmaya'yol açmış ve sorumlu olan yöneticilerin ve rejimlerin birkaç yıl içinde şiddet eylemleriyle yıkılmasına neden olmuştu. İlk rejim Suriye’de yıkılmıştır. Albay Hüsnü Zaim, 1949 yılının Mart ayında başkanlık ve parlamenter düzenini kansız bir darbeyle sona erdirmiş ve bir dizi darbeyi başlatmıştır. Askeri yönetim, parlamenter rejimin başlaması ve seçimlerin yapılmasıyla 1954 yılında son bulmuş ama bu durum kısa sürmüştür. 1958-1961 yıllarında Birleşik Arap Cumhuriyeti’nin bir_parçası olan Suriye, bu birlikten ayrıldıktan sonra hızla Baas partisinin diktatörlüğüne girmiştir. Ürdün’de Filistin’deki Arap yenilgisinin sorumlusu olarak görülen, daha kötüsü de, İsrail’le barış yapmaya çalışan Kral Abdullah 1951 yılında öldürülmüştür. Arap rejimlerinin en zayıfı olarak görülen Haşimi monarşisi ise bir şekilde ayakta kalabilmiş ve krallığın kurucusu Abdullah’tan sonra oğlu, ondan sonra da torunu hükümdar olarak başa geçmişlerdir.</p>

  <p class="calibre25">En dramatik değişikliklerin olduğu Mısır’da, Kral Faruk 1952-54 yıllarındaki bir dizi hareketin ardından sürgün edilmiş ve monarşinin yerine cumhuriyet ilan edilmiştir. Kısa bir süre sonra devrimin lideri General Muhammed Necib indirilerek yerine, rejim değişikliğini planlayan ve gerçekleştiren “Hür Subaylar” örgütünün gerçek başı Albay Nasır geçmiştir. Askeri karakterini kaybetmeye başlayan Cumhuriyetçi hükümet, otoriter olmayı sürdürmüştür.</p>

  <p class="calibre25">Arap devle deri de zamanla başka devrimci dalgadan etkilenmişlerdir. Irak’ta, özellikle Batılı bağlan nedeniyle gözden düşen monarşi 1958 yılında kaldırılmış, yerine bir dizi askeri diktatör almıştır. Irak’ta da Suriye’de olduğu gibi ordunun yerini, Baas’ın parti diktatörlüğü almıştır. Suriye’de hüküm süren partiyle ortak kökenleri olmasına rağmen Baas’ın iki kanadı birbirlerine düşmandılar.</p>

  <p class="calibre25">İsrail’e sınırı olan Arap devletlerinden yalnızca, 1948 askeri harekâtında önemli bir rolü olan ve Rodos ateşkes anlaşmasıyla İsrail’le uluslararası sınırı kabul eden Lübnan demokratik ve parlamenter sistemini korumuş, ama büyük ölçüde dış müdahaleler sonucunda iç savaşla yıkılmıştır.</p>

  <p class="calibre25">Daha uzaktaki, İsrail’e sının olmayan Arap rejimlerinden, Kuzey Afrika’da Libya ve Cezayir ile Güney Arabistan’da da iki Yemen devrimle yıkılmıştır. Arap yarımadasında Filistin’deki çatışmaya daha uzak yerlerde ve Fas’ta geleneksel rejimler varlıklarını sürdürebilmişlerdir.</p>

  <p class="calibre25">Olayda daha aktif olan ülkelerde arka arkaya gelip geçen devrimler ve devrimci rejimler olmuştur. Ancak her yeni rejimi iktidara getiren, İsrail’in bölgenin ortasında olması, tüm Arap dünyasının düşmanlığına karşın ayakta kalması, hatta gelişmesi temel sorunları çözülemeden sürmüştür.</p>

  <p class="calibre25">Aylarca süren zorlu savaşların ardından İsrail’in halâ ayakta kalması, umutsuzluğun aşırı özgüvene karşısındaki zaferi olarak görülebilir. Ancak bu görüş, sonraki savaşlarda daha büyük ve daha donanımlı ordular karşısında kazandığı çok daha büyük ve hızlı zaferler için yeterli olmayacaktır.</p>

  <p class="calibre25">Kimileri açısından İsrail’in kurulması ve gelişmesini Batı emperyalizminin Arap ve İslam ülkelerine karşı saldırgan eylemlerinin devamı olarak görüyorlardı. Bu açıdan bakıldığında İsrail, Batı etkisi, nüfuzu ve hâkimiyeti için bir köprübaşı olmak için çok uygundu. Siyonizm emperyalizmin ve İsrail Batı gücünün bir aracıydı. Daha sonra da kimileri de bir açıklamaya gerek duyarak Avrupa’nın Sami ırkına aleyhtarlığı düşüncesinden hareketle olayları aynı ölçüde dramatik ama tarafları rolleri değiştirmiş olarak göstermek istemişlerdir.</p>

  <p class="calibre25">Başkalarının açıklarını aramak ve onları suçlamak yerine kendi toplumlarının hatalarını bulmak ve düzeltmekle uğraşan bazı kesimler de tarafların bilimsel ve teknolojik başarılarına, toplumsal ve ekonomik yapılarındaki farklılıklara, Araplar’da olmayan İsrail’in siyasi özgürlüğü gibi ayrıntılara dikkat çekmişlerdir. Nüfusunun büyük çoğunluğunun Ortadoğulu olmasına rağmen İsrail, yalnızca Batılı devletlerin bir aracı olarak değil, Batı uygarlığının bir parçası olarak Batı’nın bir parçası gibi görülmektedir. Dolayısıyla İsrail’in başarısı, Müslümanların yüzyıllardır süregelen, Müslüman devletlerin fakir ve güçsüz olmasına karşın Batı’nın gücü ve refahı çelişkisinin parçasıdır.</p>

  <p class="calibre25">Bu çelişkiye çeşitli yanıtlar verilebilir. Kimilerine göre başlıca neden dağınıklık ve bir dönemin büyük Arap dünyasının kendi aralarında anlaşamayan, enerjilerini kısır rekabetler ve çatışmalarla harcayan küçük devletlere ayrılmış olmasıydı ve çözümü de pan-Arabizm, yani çeşitli Arap devletlerinin dar fikirli politikalarından daha saf ve soylu olan daha büyük bir ülkeye sadakat idealiydi. Emperyalizme karşı mücadelelerinde bu ideal en üst seviyesine çıkmıştı. Ancak bu ideal, devletler bağımsızlıklarını elde ettikten sonra liderlerin bu görevlerini kurumlara bırakmak konusunda isteksiz olmaları yüzünden gerilemiştir. Öte yandan Avrupa, hatta Batı dünyası tarihinde, ülkeler arasında birlik olmamasının maddi ve entelektüel ilerlemeye mutlaka engel olmadığı, hatta bazı durumlarda ilerlemeye katkı bile sağladığı görülmüştür.</p>

  <p class="calibre25">Bölgenin ayrılmış olduğu devletler siyasi sınıf ve bölgenin gerçekleri konusunda bilinçlenmede bir istikrar sağladıklarında, hükümetler ve halklar milli egemenlik yapısı içinde uygulanacak çözüm arayışına girdiler. Siyasi bağımsızlık mücadelesi gerilerde kalmaya başlayınca, ekonomik sorunlar ve daha hızlı ekonomik kalkınma gereksinimleri ön plana çıktı. Ancak bu şekilde modem dünyadaki yerlerini alabileceklerini ve modem düşmanlarına karşı koyacak gücü bulabileceklerini düşünen bu ülkelerin çoğunluğunda ekonomik durum,, "yalnızca Batı ve Uzakdoğu’nun yükselen ekonomileri karşısında değil, hızla artan nüfusun yaşam standardının düşmesiyle de kötüye gidiyordu.</p>

  <p class="calibre25">Bir süre tüm bu sorunlara yalnızca sosyalizmle çözüm arandı. Gelişmekte olan ülkelerin pazar ekonomisindeki yavaş ilerlemeyi bekleyecek zamanlan olmadığı ileri sürülüyor ve bu anlayış genel kabul görüyordu. Bununla birlikte siyasi demokrasinin kararsızlıklarına ve karışıklıklarına dayanacak sabırları da yoktu. Gereken hızlı kalkınma ancak güçlü bir el ve merkezi planlama, başka bir deyişle otoriter bir sosyalist hükümet tarafından gerçekleştirilebilirdi. Bu görüş, zamanın Ortadoğu ve Kuzey Afrika’daki en saygın devleti olan Sovyetler Birliği örneği ve etkisiyle daha da güçleniyordu.</p>

  <p class="calibre25">1950’li yıllarda entelektüeller arasında yayılmış olan sosyalizmi iktidara getirenler entelektüeller olmamıştır. Sosyalizm de önceki neslin yaşadığı liberalizm gibi zorla tepeden inmişti ve durumu daha iyi değildi. Mısır’da iktidara gelişinin 9- yılında Nasırcı rejimin bir kararıyla sosyalizm getirilmişti. Başka ülkelerde de farklı görüşlerdeki askeri ve milliyetçi rejimler sosyalizmin hızlı ekonomik kalkınmanın tek yolu olduğunu düşünüyorlardı. Sosyalizmin çeşidi türleri vardı: Aşağı yukarı Marksist ve Sovyet türü; Arap sosyalizmi adı verilen diğerleri daha insancıl, daha az katı ve Arap koşullarına daha uygun görülüyordu.</p>

  <p class="calibre25">1990’ların başlarında Marksist sosyalizmin de Arap sosyalizminin de başarılı olmadığı ve reformcu hükümetlerin genellikle yanlış yönlendirilmiş, beceriksiz reformlarının ekonomik kalkınmayı hızlandırmak şöyle dursun, daha da yavaşlattığı görüldü. Ekonomik politikaların başarılı olduğu tek alan, ’ geleneksel İslami düzenin ılımlılığının ve yeni Batılı düzenin özgürlüklerinin baltalandığı ve yok edildiği acımasız diktatörlüklerin yıkılması alanıydı. Bunların yerlerini, sözde sosyalist ülkelerdeki yeni siyasi düzenin en kötü örneklerinden, Orta ve Doğu Avrupa modellerinden bazen oralardan ithal edilen uzmanların yönetimiyle taklit edilen çeşitli totaliter diktatörlükler aldı. Ekonomik politikalar başarılı olamadıkları halde, hızlı bir ekonomik ve daha hızlı bir toplumsal ve kültürel değişim dönemi yaşandı. Siyasi açıdan en aza inen Batı etkisi, başka açılardan artıyordu.</p>

  <p class="calibre25">En maddi, en kalıcı ama en az fark edilen Batı etkisi, çoğu eski Avrupalı yöneticiler ya da imtiyaz sahipleri tarafından yapılan modern devlet ve şehir hizmetleri alanlarında görülmüştür. Bu alanda modernleştirme süreçleri tersine çevrilmemiş ya da saptırılmamıştır. Telefon, televizyon, araba, uçak, top ve tank top gibi Batılı olan ya da icatlarını kolaylaştıran Batılı felsefelerle ilgili alanlarda da bir engelleme olmamıştır.</p>

  <p class="calibre25">Daha şaşırtıcı olanı da, Batı aleyhtarı olduklarını belirten devletlerin Batı’nın anayasa ve yasama meclisleri gibi siyasi mekanizmalarını korumalarıdır. Gerçek İslam devletini kurduğunu iddia eden İran İslam Cumhuriyeti, bunu İslam doktrini ve tarihinde benzeri olmayan bir biçimde yazılı bir anayasa ve seçilmiş bir parlamentoyla yapmıştır.</p>

  <p class="calibre25">Bölgedeki Batılı siyasi düşüncelerinin en kalıcı ve güçlü olanının devrim düşüncesi olduğu söylenebilir. Müslüman Ortadoğu’nun tarihinde, başka toplumlarda olduğu gibi, hükümetlerin komplolar ya da isyanlarla devrilmesine ilişkin pek çok örnek vardır. Eski bir İslami gelenek de liderlerin siyasi ve toplumsal sistemdeki kutsal görevlerinin uranlığı yıkarak yerine adaleti getirmek olduğuna inanmaktır. Hükümdara karşı gerekli saygının sınırlarını belirleyen İslam hukuku ve gelenekleri, bir hükümdarın tebaasının bağlılığını kaybettiği ve yasal olarak tahtından indirilmesi gereken durumları çok dikkatle ele alarak tartışmaya açıktır.</p>

  <p class="calibre25">İslam dünyası için XVI. yy Hollandası’nda, XVII. yy İngilteresi’nde ve XVIII. yy Amerika ve Fransası’nda ortaya çıkan devrim düşüncesi çok yabancı ve yeniydi. 1905 yılında İran’daki meşrutiyetçilerin ve 1908 yılında da Osmanlı İmparatorluğu’ndaki Jöntürkler’in kendilerine özgü devrimleri Ortadoğu’da gerçekleşen ilk devrimler olmuştur. Bunlardan sonra da pek çok devrim gerçekleşmiştir. XX. yy’ın son 10 yılında bölgedeki devletlerin önemli bir çoğunluğu daha öncekilerin şiddet yoluyla yerlerinden atıldıkları rejimlerle yönetilmişlerdir. İlk başlarda yabancı efendilere karşı bir milli mücadele verilmiş, sonraları da genellikle askerlerin, hizmet ettikleri orduların hükümdarlarını devirmeleriyle gerçekleşen rejim değişiklikleri olmuştur. Bütün bunlar aynı heyecanla, zamanla Ortadoğu’da bir hükümetin meşruluğuna ilişkin olarak en yaygın kabul gören sıfat olan “devrimci” unvanında iddia sahibi olmuşlardır.</p>

  <p class="calibre25">Rejim değişikliği, bazı durumlarda toplumun daha derin hareketlerinden, en üst konumdakileri değiştirmenin ötesinde, çok daha derin nedenlerden ve çok daha büyük sonuçlara neden olarak yapılmıştır. 1979 yılındaki İran İslam Devrimi bunlardan biridir. Bu devrim, şekli, kökenleri ve kaderi açısından Fransız ve özellikle de Rus devrimleriyle kıyaslanabilir. İran’da gerçekleşenler klasik-anlamda bir devrim gibi görülebilir. Hal-kın katılımıyla bir kitle hareketinin siyasi ve ekonomik gücü değiştirmesi ve büyük bir toplumsal değişim sürecini başlatması, daha doğrusu devam ettirmesi söz konusudur.</p>

  <p class="calibre25">Fransa’da Bourbonlar ve Rusya’da Romanovlar dönemlerindeki gibi büyük bir değişim süreci İran’da da Pehleviler döneminde başlamış bulunuyordu. Bunu sürdürebilmek için siyasi güçte bir değişiklik olması gerekiyordu. İran devriminde de başka yerlerdeki devrimlerde olduğu gibi değişim sürecinin sapması ve durması olasılık dahilindeydi. Farklı ve kimi zaman çelişkili açılardan bakan kimi İranlılar, bunun daha ilk aşamada gerçekleştiğini ileri sürmüşlerdir. Devrimci rejim, iktidarı elde ettikçe onların bu görüşlerine katılanların sayısı artmıştır.</p>

  <p class="calibre25">İran'daki devrim, devrim adı verilen önceki süreçlerin aksine, Islami Devrim adını almıştır. Devrimin Paris ve Petrograd örneklerini önemsemeyen liderleri, tıpkı sağdakiler gibi Avrupa'nın sol ideolojilerini kendilerine karşı mücadele sürdürdükleri kafir düşmanın bir parçası gibi görüyorlardı. Onlarınki farklı bir toplumdu, farklı bir kitaba dayanıyordu ve farklı tarihi anılarla biçimlenmişti. Yalnızca onların mücadele için kitleleri seferber edecek gücü olduğu için devrimin sembolleri ve sloganları İslami’ydi.</p>

  <p class="calibre25">İslamiyet sembol ve sloganlardan ibaret değildi ve devrimci liderler ile sözcülerinin yorumlayışlarına göre de varılacak hedefleri belirliyor, en az o kadar önemli bir konu olarak mücadele edilecek düşmanları tanımlıyordu. Bunlar, ülke dışında kafirler, ülke içinde mürtetler olmak üzere tarihten, hukuktan ve geleneklerden tanıdık kişilerdi. Devrimcilere göre “mürtet” onların gerçek İslam yorumlarına inanmayan, kafir ve yabancı yöntemleri ithal ederek İslam toplumunu ve onun içinde yaşadığı hukuk ve inancı yıkan tüm Müslümanlar ve özellikle de Müslüman hükümdarlardı. İran’daki İslam devriminin ve bu tür hareketlerin yerleşeceği başka ülkelerdeki amacı, Müslüman ülkelere ve halklara yabana hâkimiyetindeyken zorla kabul ettirilen tüm yabancı ve kafir birikimleri yok etmek ve gerçek ilahi kudretin İslâmî düzenini getirmekti.</p>

  <p class="calibre25">Ne var ki İran’da ve başka yerlerdeki bu devrimcilerin geçmişlerinin incelenmesi sonucunda elde edilenler, onların Batı’yı ve Batı’nın sunduklarını reddederken, propagandalarında ki gibi geniş kapsamlı ve ayrım gözetmez olmadıklarını ve dinsizlerin ülkelerinden gelen bazı şeylerin iyi karşılanmaya devam edildiğini ortaya koymaktadır.</p>

  <p class="calibre25">Bunlardan bazıları çok belirgindir. İran’daki İslam devrimi elektronik çağdaki ilk gerçek modem devrimdir. Humeyni milyonlarca v atandaşına sesini kasetlerle ülke dışından gönderen ilk karizmâtik hatiptir. Aynı zamanda sürgünde olup da yurdundaki taraftarlarına Şah’ın İran’da gerçekleştirdiği otomatik telefon sistemiyle ulaşan ilk sürgün liderdi. (Ama bunu ilk sürgün yeri olan Irak’tan değil, daha sonra Fransa’dan yapabilmiştir.) İran devrim liderleri resmi ve iç savaşlarda Batı’nın ya da Batı taklitçilerinin silahlarını kullanmışlar, ayrıca internet ve uydu anteni gibi yine Batı’nın hediyesi olan silahlan da ellerinin altında bulundurmuşlardır.</p>

  <p class="calibre25">İran’daki devrimci rejim Avrupa’dan başka bir alanı daha ödünç almıştır. Sembolleri Avrupalı’dan çok İslami olmakla birlikte, yöntemleri ve tarzları İslami olmaktan çok Avrupalı’dır. İdeolojik açıdan düşman kabul edilen pek çok kişinin acilen yargılanarak idam edilmesi, özel mülkiyete büyük oranda el konulması, yüz binlerce erkek ve kadının sürgün edilmesi, iktidarın pekiştirilmesi için uygulanan şiddet, endoktrinasyon ve baskı, Hz. Muhammed ve Hz. Ali örneklerinden çok Robespieıre ve Stalin örneklerine çok yakındır. İslami olmayan bu yöntemler, tam anlamıyla devrimcidir.</p>

  <p class="calibre25">İran devrimcileri de Ruslar ve Fransızlar gibi kendi ülkelerine olduğu kadar diğer ülkelere de hitap etmişler ve devrimleriyle aynı kültüre sahip ülkelerde de büyük bir hayranlık yaratmışlardır. Doğal olarak bu hayranlık Güney Lübnan’daki Şiiler arasında ve Sünni komşuları arasında zayıf durumda kalan bazı Körfez devletlerinde çok daha fazla olmuştur. Hatta bir süre Müslüman dünyasında Şiiliğin neredeyse hiç bilinmediği bölgelerinde de büyük güç kazanmıştır. Mezhep farklılığı önemli olmadığı için Humeyni bir Şii ya da bir İranlı olarak değil bir İslami devrim lideri olarak görülmüştür. Zamanında Paris ve Petrograd’daki gelişmelere ilahi bir heyecanla tepki gösteren genç Batılı radikallerin yaptığı gibi, İslam dünyasının her köşesinden milyonlarca genç, genç olmayan, erkek, kadın da aynı heyecanla, sonsuz umutla, her türlü dehşeti mazur görme ve bağışlama isteğiyle, gelecek için endişeli sorulan sorarak İslami devrimin çağrısına koşmuşlardır.</p>

  <p class="calibre25">İran devrimin ardından zor yıllar yaşamıştır. Halk iç çatışmalar ve baskı, yabana savaşlar, giderek artan ekonomik kriz yüzünden çok acı çekmiştir. Başka devrimlerdeki gibi, bazen aşırılıkçılar ve ılımlılar, başka bir deyişle ideologlar ve pragmatikler olarak tanımlanan rakip fraksiyonlar birbirleriyle sürekli çatışmalardır. Tüm bunlar ve başka değişiklikler nedeniyle İran tarzı İslami devrim ideali, çekiciliğinin tamamını olmasa da birazını yitirmiştir. Başka Müslüman ülkelerde ortaya çıkan ve ondan ilham alan,, etkilenen ya da ona paralel giden İslami devrim hareketleri de oralarda iktidar için ciddi, bazen de başarılı rakipler olmuşlardır.</p>

  <p class="calibre25">Tüm bu devrimci rejimlerin, monarşilerin ve geleneksel rejimlerin ortak yanlan, modernleşmenin onlara sunduğu siyasi mekanizmaları ve ekonomik faydaları korumaları ve kullanmaları olmuştur. İstenmeyen şey ekonomik mekanizmanın yabancı kökeni değil, mekanizmanın yabancılar tarafından kontrolü ve sömürülmesi olmuştur.</p>

  <p class="calibre25">Ortadoğu rekabetinde, Sovyetler ve ABD de onlardan önceki İngilizler ve Fransızlar gibi, kendi imajlarında devlet ve toplumlar oluşturmak istemişlerdi. Ancak bu hiç de kolay değildi. Otoriter bir devleti desteklemek bir sorun olmayabilirdi, ama bir İslam ülkesinde Marksist, sosyalist bir rejim yaratmak oldukça zor, Liberal bir demokrasi yaratmaksa fazlasıyla zordu. Öte yandan demokrasilerin yaratılması kadar yıkılması da zordur. Uzun vadede bu durum bölge içinde ve dışındaki demokrasilere yarar sağlarken, onların otoriter düşmanlarına da zarar vermiştir.</p>

  <p class="calibre25">Sonuç olarak büyük güçlüklerle elde edilen bağımsızlığın kullanılması ve insanların kaderlerinin iyileştirilmesi konularında temel iki ideolojik görüş oluştu: Demokrasi ve İslamiyet. İkisi de çeşitli ve rekabetçi şekillerde uygulandılar. Müslümanların kopya ya da taklitle kullandıkları çeşitli ithal yöntemlerin tümü açık bir başarısızlığa uğrayınca, zarardan başka bir şey getirmeyen yabancıların ve kafirlerin bu yöntemleriyle ilgili tartışmalar güç kazandı. Müslümanların İslam dinine ve hukukuna dönmeleri, devlet ve toplumu yabancı birikimlerden arındırarak özbenliklerine kavuşmaları ve gerçek bir İslâmî düzen yaratmaları çözüm olarak görüldü.</p>

  <p class="calibre25">Diğer seçenek demokrasiydi. Ancak barış zamanlarında uygulanan yalnızca en üst düzeydeki küçük bir grubun yönettiği Batı demokrasisinin taklidi yerine, köyden en tepeye dek kamu yaşamının her düzeyinde özgür kurumlanyla gerçek demokrasinin uygulanmasıydı. Demokratlarla köktendinciler muhalefetteyse, köktendinciler çok daha avantajlıydılar. Çok despot olsa da hiçbir hükümetin tamamen kontrol edemeyeceği ve başka hiçbir grubun rakip olamayacağı camilerde ve vaazlarda gerçekleştirdikleri bir toplantı ve iletişim ağları vardı. Zaman zaman despot bir rejim tarafından rakip muhalefet ortadan kaldırılarak köktendincilerin yolu açılmıştır. Köktendinciler dışında toplumdaki tek bir grup, bağımsız eylem yapacak birlik, yapı ve olanağa sahip ve bölgedeki siyasi değişimin diğer büyük motoru olan ordudur. Ordu, çeşitli zaman ve zeminlerde, Sudan’daki gibi köktendincilik, Türkiye’deki gibi demokrasi için harekete geçmiştir.</p>

  <p class="calibre25">Gerek demokratik gerek de İslami çözümlerin savunucularının kendi içlerinde de büyük ayrılıkları, hatta zıt düşünceleri vardır. Müslümanlar içinde aktif ve önemli bir azınlık olan islami köktendinciler için yalnızca iktidara gelme aracı olması dışında demokrasi gerekli değildir. Demokratlar içinde militan laikler de İslamiyet’in bir devletin kamu yaşamında oynadığı geleneksel role son verme ya da en azından azaltma isteklerini gizlemezler. Batı’nın din ve devlet ayrılığı düşünceleriyle dine dayalı İslam devleti geleneği arasındaki çatışmanın süreceği görülmektedir.</p>

  <p class="calibre25">İslam ülkelerinde yaşanan uzun özgürlük döneminin kadınlar ve erkekler üzerinde silinemeyecek derin etkileri olmuştur. Geri dönüşler olsa da Avrupa tarzı demokrasi İslam topraklarında henüz ölmemiştir ve yeniden canlanma işaretleri görülmektedir. Parlamenter ve anayasal sistemlerin etkin olmaya başladığı ülkeler bulunmaktadır. Aynca henüz daha küçük olsa da ekonomik olduğu kadar siyasi liberalleşmeye doğru adımlar atan ülkeler de vardır.</p>

  <p class="calibre25">En militan ve radikal kesimlerin ya fark edemedikleri ya da kabul etmek istemedikleri Avrupa yöntemlerinin getirilmesi ve kabullenilmesi toplumsal ve kültürel yaşamda çok ileri gitmiş ve ısrarla varlığım korumuştur. Geleneksel sanat ilk değişikliklere sahne olmuştur. Kitaplardaki eski minyatür ve binalardaki eski süsleme gelenekleri XVIII.yy sonlarına doğru yok olmaya başlamıştı. Bunların yerini XIX.yy’da Batılılaşmış ülkelerde başlarda Avrupa örneklerinden etkilenen, sonra da onların hâkimiyetine giren örnekler almıştır. Eski minyatür ve hat sanatları bir dönem daha sürmüş olmasına karşın, birkaç istisna hariç, özgünlüklerini ve prestijlerini kaybetmişlerdi. Sanatsal anlamda toplumun kendini anlatma şekli olarak bunların yerine tuvale yağlı boyayla çizen Avrupa stili ressamlar geçmiştir. Mimari, cami mimarisi bile, Batı teknikleriyle birlikte Batı sanat akımlarına da uyum göstermiştir; bazı geleneksel İslami örneklere dönme çabaları da bilinçli bir neo-klasisizm formunu almıştır. Heykel, İslami sanatsal normların değişmediği ve İslamiyet’in resim yasağının ihlali olarak görülen tek alan olmuştur. İran’da Şah ve Türkiye’de Atatürk gibi laik modem liderlere karşı olan suçlamalardan biri kendi heykellerini diktirmeleri olmuş ve bu putperestlik olarak görülmüştür.</p>

  <p class="calibre25">Edebiyatta da sanattakinden daha yavaş ve geç bir Batılılaşmadan olmuştur. Geleneksel edebi biçimler, XIX. yy ortalarından sonra belirli kesimler dışmda bırakılmıştır. Yerlerini Batı’dan gelen yeni biçimler ve düşünceler alarak, geleneksel masal ve öykünün yerine roman ve öykü geçmiş; denemeler ve gazete makaleleri ortaya çıkmış; modem şiir yeni konular ve biçimlerle tüm halk katmanlarına yayılmıştır. Bölgedeki ülkelerin tümünde Modem edebiyatın yazıldığı dil bile, Batı etkisiyle geri dönülemez, ve yaygın bir biçimde değişmiştir.</p>

  <p class="calibre25">Avrupa sanat müziğinin etkisinin hâlâ çok az görüldüğü müzik alanı en az değişiklik olan alandır. Avrupa etkisinin daha derin ve uzun süreli olduğu Türkiye’de, uluslararası ün kazanmış yetenekli sanatçılar ve Avrupa tarzında besteciler yetişmiştir. Batı’mn kültürel bir parçası haline gelen İsrail’deki şehirler gibi, Ankara ve İstanbul da uluslararası konser şehirleri olmuştur. Aynca bu şehirlerde konserleri doldurup taşıracak ölçüde çok ve sadık dinleyici kitleleri bulunmaktadır.Ortadoğu’da diğer yerlerde Batı müziği besteleyen, çalan ve dinleyenler henüz sayıca çok azdır. Müzik hâlâ çeşidi geleneksel biçimleriyle en yüksek düzeyde bestelenmeye, çalınmaya ve halkın büyük çoğunluğu tarafından kabul ve takdir görmeye devam etmektedir. Son zamanlarda Batı müziğinin popüler türlerine karşı görülen ilgi, daha çok büyük şehirlerdeki küçük gruplar arasında kalmıştır. Bir kültürün en derin ve mahrem ifadesi olan müziğin yabancı etkilere en kapalı kültür alanı olması çok normaldir.</p>

  <p class="calibre25">Kıyafet, Avrupa etkisinin çok açık bir şekilde gözlendiği bir alan olmuştur. Müslüman ordular tarafından modem silahların ve donanımın kullanılması bir ihtiyaç olabilir. Aynca savaşta kafir düşmana karşı zafer kazanmak üzere onu taklit etmenin hukuka uygun olduğuyla ilgili hadisler de bulunmaktadır. Ama kafirin kıyafetini taklit etmek çok farklıdır ve hem sembolik, hem kültürel, hem de dini bir önem taşır.</p>

  <p class="calibre25">XIX. yy’da Osmanlılar subay ve askerleri için Avrupa tarzı üniformaları, atları için Avrupa koşumlarını kullanmışlar, başka Müslüman devletler de onları izlemişlerdir. Batıklaşmayan tek şey başlıklar olmuştur ki bunun da nedeni önemlidir. Türkiye’de İslami tutuculuğun bu son kalesi, Kemalist devrimle düşmüştür. Avrupa tipi şapka ve kepler, Türk ordusu ile halkı tarafından kullanılmaya başlamış ve bir süre sonra da Müslüman devletlerinin neredeyse hepsinde tüm halk ve sonra da ordular tarafından benimsenmiştir.</p>

  <p class="calibre25">Kadınların durumu daha farklıydı. XIX. yy’da ve XX. yy başlarında kadın kıyafetinin Batılılaşması çok yavaş, çok geç ve çok sınırlı olmuştur. Bu değişim güçlü bir direnişle karşılaşmış ve nüfusun çok daha küçük bir kısmını ilgilendirmiştir. Toplumun çeşitli katmanlarında erkeklerin Batılı kıyafetleri normal görülürken, kadınlar henüz geleneksel kıyafetleri içindeydiler. XX. yy ortalarında önce modernleşmiş zengin sınıflar, sonra çalışan kadınlar ve öğrenciler arasında Batılı kıyafetleri giyen kadın sayısında artış oldu. Bu değişimin tersine dönerek erkeklerden çok kadınların geleneksel kıyafetlerine dönmeleri İslami canlanmanın dikkat çekici sonuçlarından biridir.</p>

  <p class="calibre25">Kadınların durumundaki değişim, Batılı etkisi ya da örneğine dayalı değişikliklerin hepsinin en büyüğü ve en uzun vadelisi olmuştur. Cariyelik, köleliğin kaldırılmasıyla birlikte kanun dışı olmuş, bazı yerlerde bir süre daha sürse de, kabul edilirliği ve yaygınlığı sona ermiştir. Çok eşlilik başta Türkiye, Tunus ve şahın devrilişine kadar İran olmak üzere birkaç ülkede yasaklanmıştır. Müslüman devletlerin çoğunluğunda yasal olmaya devam etse de, bazı hukuki ve başka sınırlamalar getirilmiştir. Çok eşlilik, Şehirli orta ve üst sınıflar arasında toplumsal olarak kabul edilemez olmuş; şehirli alt sınıflarda ise zaten ekonomik nedenlerle hiç olmamıştı.</p>

  <p class="calibre25">Ekonomik gereksinim kadınların özgürlüğünde önemli bir noktaydı. îlk çağlardan itibaren iş gücünün bir parçası olan köylü kadınlar ve şehirli hemcinslerine yasaklanmış bazı toplumsal özgürlüklere sahiptiler. Ekonomik modernleşmeyle kadının el emeğine gereksinim ortaya çıkmış, modern savaşlar için yapılan seferberlikle bu gereksinin artmıştır. Bu durum, özellikle Osmanlı İmparatorluğu’nda, I. Dünya Savaşı’nda erkek nüfusun büyük çoğunluğu askere alındığında önem kazanmıştır İki dünya savaşı arasındaki döneme ve sonrasına kadar uzanmış olan kadınların ekonomiye katılması ve neden olduğu toplumsal değişiklikler kadınlar lehine bazı hukuksal değişikliklere de yol açmıştır. Bu değişiklikler toplumsal yaşamı ve aile yaşamını da etkilemiştir. Kadınların eğitiminde de önemli gelişmeler olmuş, 1970-80'li yıllarda pek çok kadın üniversitelere yazılarak öncelikle, “kadın meslekleri” olarak tanımlanan hemşirelik ve öğretmenlik eğitimi almaya başlamışlar, sonra da başka fakültelere ve mesleklere girmişlerdir, İran’da bile kadın hastalar için kadın doktorlar, daha önemlisi de kadın parlamenterler bulunmaktadır.</p>

  <p class="calibre25">Bazı militanlar, kadınların geleneksel mesleklere girmelerine bile tepki göstermişlerdir. Humeyni, kadınların erkek çocuklara öğretmenlik yapmasının mutlaka ahlaksızlıkla sonuçlanacağını büyük bir öfkeyle ifade etmiştir.</p>

  <p class="calibre25">Parlamenter rejimlerin olduğu ülkelerde kadınların siyasi özgürlüklerinde önemli gelişmeler olmuştur. Bu, ordu ya da parti denetimindeki diktatörlükte, pek de önemli değildir, ikisi de büyük çoğunlukla erkeklerden oluşur. Batılılar kadınların özgür olmasının liberalleşmenin bir parçası olduğunu ve kadınların durumunun otokratik rejimlere oranla liberal rejimlerde daha iyi olacağını düşünmüşlerdir. Bu varsayım şüpheli ve genel olarak yanlıştır. Irak ve Güney Yemen, Arap ülkeleri arasında kadınların en çok hukuksal özgürlüğe sahip oldukları yerlerdir ve ikisinin rejimi de baskıcıdır. Mısır, Arap ülkelerinin en açık ve en hoşgörülü ülkesi olduğu halde, orada kadın haklan çok gerilerde kalmıştır. Bu tür toplumlarda büyük bir bölümü erkek ve muhafazakâr olan kamuoyu değişikliğe karşı koymaktadır. İran gibi köktendincilikle yönetilen ya da köktendincilerin etkin oldukları ülkelerde kadın hakları konusunda çok önemli gerilemeler olmaktadır. Köktendincilerin başlıca şikâyetlerinden biri olan kadınların özgürlüğüdür ve geri alınması programlarının en başında yer almaktadır.</p>

  <p class="calibre25">Öte yandan geri dönülmez değişikliklerin olduğu çok açık ortadadır. Şeriatı yeniden getireceklerini ileri sürenler dahi cariyeliği yasallaştıramayacaklardır. Ortadoğu şehirlerindeki eğitimli sınıflar arasında çok eşlilik olasılığı fazla değildir. Kadınların eğitiminde köktendinci etkiler ve yöneticiler tarafından önemli değişiklikler yapılmış olmakla birlikte, kadınlar eski cahil hallerine getirilememiştir ve bu da pek mümkün değildir. İslam ülkelerinde de Avrupa ve Amerika’daki gibi kendi kurtuluştan için çalışan ve seslerini duyurmaya çalışan kadınlar bulunmaktadır. İslam topraklarında Batı eğitimi almış çok sayıda kadın yaşamaktadır ve onların önemli etkileri görülmeye başlanmıştır. Nüfusun dışlanmış yarısının katkılarıyla İslam kamu yaşamı daha zengin olacaktır.</p>

  <p class="calibre25">Halk arasında kendilerinden önceki ve sonraki toplumsal, hukuksal ve kültürel değişiklikler çok farklı tepkiler yaratmıştır. Tüm bu gelişmeler pek çok kadın için kurtuluş ve fırsat olmuş; pek çok erkek için gizli olan bir dünyanın yolu açılmıştır. Batı etkisi bazı yerlerde hayal edilemeyecek ölçüde servet sağlamıştır. Batı teknolojisi ve Batı tarzı ticaret para kazanmanın yeni kapılarını açarken, Batı tüketim kültürü de bu paranın harcanacağı yeni yolları açmıştır.</p>

  <p class="calibre25">Modernleşme, kimilerine göre de Batılılaşma, fakir ile zengin arasındaki uçurumu iyice büyütmüş, bu uçurumu gözle görülür, elle tutulur yapmıştır. Arap yarımadası dışındaki pek çok yerde artık zenginlerin kıyafetleri, yiyecekleri farklıdır ve halkın modernleşmemiş kitlesinden farklı toplumsal kurallar çerçevesinde yaşamaktadırlar. Başta televizyon olmak üzere Batılı iletişim araçları, fakirlerin kendileriyle zenginler arasındaki farkı ve daha da önemlisi neleri kaçırdıklarım görmelerini sağlamaktadır.</p>

  <p class="calibre25">Bazı ülkelerin akıllı ve ılımlı hükümetleri bu hızlı değişim döneminde yaşanan kaçınılmaz huzursuzluk ve sancıyı daha aza indirebilmişlerdir. Bazılarında da otokratik rejimlerin ekonomik yanlışlıkları yüzünden durum daha da kötü olmuştur. Hızla artan nüfusa karşılık ülkedeki besin kaynaklarında paralel bir artışın olmaması gibi ciddi sorunlar ortaya çıkmıştır. Bazı ülkelerin ellerinde bulunan önemli kaynaklar da boşa harcanmıştır. Ekonomik sıkıntıların büyük bir bölümü, ülkede düzeni korumak, ülke dışında da olası düşmanlardan korunmak için askeriye ve güvenliğe yapılan çok miktardaki harcamalardan kaynaklanmıştır. Ne var ki her şey bu harcamalarla açıklanamaz. Bir Fransız haber dergisinde röportaj yapılan bir Cezayirli şunları söylemiştir: “Eskiden Cezayir Roma'nın tahıl ambarıydı ama artık ekmeklik buğdayı ithal etmek zorunda. Bahçeler ve sürüler ülkesi ama et ve meyve ithal etmek zorunda. Doğal gaz ve petrol yönünden zengin ama milyarlarca dolar dış borcu ve milyonlarca işsizi var.” Ve bu durumun 30 yıllık kötü yönetimin sonucu olduğunu da eklemiştir.</p>

  <p class="calibre25">Cezayir’in petrol geliri az ve nüfusu çoktur. Öte yandan gelirleri büyük, nüfusları küçük olan ülkeler de ekonomilerini altüst etmişler ve halklarını fakirleştirmişlerdir. Petrol yatakları olan ülkeler uzun vadede bundan hem yarar hem de zarar görebilirler. Petrol gelirleri siyasi olarak otokratik hükümetli devletleri mali baskılardan kurtarıp güçlendirirler. Oysa başka ülkelerde aynı mali baskılar hükümetleri demokratikleşmeye zorlarlar. Bu ülkeler, petrol zenginlikleri yüzünden tehlikeli bir şekilde dünyadaki petrol fiyatı dalgalanmaları ve petrol dışı enerji kaynaklan gibi, denetimleri dışındaki etkenlere maruz kalmaktadırlar. Ortadoğu’nun baskılarından ve kararsızlığından kaçmak isteyenler, Ortadoğu’dan başka yerlerde de petrol olmasını ve petrolden başka enerji kaynakları bulunmasını çözüm olarak görmektedirler.</p>

  <p class="calibre25">Ortadoğu XX.yy’ın son on yılında iki büyük krizle karşılaşmıştır. Bunlardan biri ekonomik ve toplumsaldır; ekonomik yoksunluğun yol açtığı zorluklar ve bunların toplumsal sonuçlandır. İkincisi siyasi ve toplumsaldır: Uyumun, bir devletin işlerliğini sağlayan ve otokratik bir yönetimde bile toplumun onlar olmadan işlevini göremeyeceği kabul edilmiş kuralların ve ilkelerin bozulmasıdır. Uyum kaybının sonuçlan ve yeni bir uyum yaratmanın zorluk ve tehlikeleri için Sovyetler Birliği’nin dağılması iyi bir örnektir.</p>

  <p class="calibre25">Ortadoğu devletleri ve halkları XX. yy’ın son on yılında bu sorunları, çözmek için yalnız kalmışlardır. Artık yabancı devletler bölgenin işlerine karışmıyor, hatta aşırı bir isteksizlik gösteriyorlardı. Avrupa, Amerika ve Uzakdoğu ülkeleri gibi dış dünya devletleri Ortadoğu ile üç konuda ilgiliydiler: Enerji gereksinimleri için kaynak; mal ve hizmetleri için zengin ve genişleyen bir pazar ve bu ikisini güvenceye almak için görünüşte de olsa, uluslararası hukuk ve düzenin sağlanması.</p>

  <p class="calibre25">Saddam Hüseyin’in Kuveyt’i işgal ve ilhakı ile Suudi Arabistan ve diğer Körfez ülkelerine karşı oluşturduğu tehdit, dış askeri müdahaleyi kışkırtmış ve en üst noktasına ulaştırmıştı. Çünkü dış dünya açısından iki tehdit söz konusuydu. İlk tehdit, bölgenin petrol kaynaklarının, daha doğrusu dünya petrol kaynaklarının büyük bir bölümünün saldırgan bir diktatörün tekelci kontrolüne girmesi; İkincisi de II. Dünya Savaşı’ndan sonra kurulan uluslararası düzene dönülmesiydi. İlk kez Birleşmiş Milletler’in bir üyesi başka bir ülkenin işgaline uğruyordu.</p>

  <p class="calibre25">Saddam Hüseyin’e göz yumulması, çok güçsüzleşmiş durumdaki Birleşmiş Milletler’in eski Milletler Cemiyeti’nin kaderini paylaşması ve dünyanın şiddet taraftarlarına bırakılması anlamına gelecekti.</p>

  <p class="calibre25">Bölgenin içinden ve dışından büyük güçler, Saddam Hüseyin’i Kuveyt’ten çıkarmak için birleşerek onun kazanmasına izin vermediler. Öte yandan Saddam Hüseyin, Irak’tan değil Kuveyt’ten çıkarılmış, ülkesindeki hükümet biçimine devam etmesine izin verilmişti. Verilen mesaj açıktı.Iraklılar eğer istiyorlarsa yeni ve farklı bir hükümeti kendileri yaratmak zorundaydılar, onlar adına bunu başkası yapmayacaktı.</p>

  <p class="calibre25">XX.yy’ın son on yılında dış güçler, daha çok kendi çıkarlarını gözetmek, yani pazarlarını ve petrolü ve Birleşmiş Milletlerin temel kurâllarına gereken saygıyı elde etmek, uluslararası toplumun çıkarlarını savunmak için hareket edecekleri mesajını veriyorlardı. Diğer taraftan Ortadoğu’da iki yüzyıldan beri ilk defa halklar ve hükümetler kendi kaderlerini belirleyeceklerdi. İsterlerse beraber yeni bölgesel devletler kurabilirler ya da bölge hakimiyeti için rekabete girebilirlerdi. Belki de Yugoslavya ve Somali gibi bölünerek bir kaosa girebilirlerdi; aslında bölgede dini görevleri ve milli haklan olduğuna inandıklarından ödün vermektense bu yolu tercih edeceklerini açıkça ifade etmiş hareketler ve kişiler vardı. Lübnan’da iç savaş sırasında yaşananlar tüm bölge için bir örnek teşkil edebilir. Tıpkı geçmişteki gibi yeni bir Haçlı Seferi yaratacak yeni bir cihad başlatabilirler. Belki de kendileriyle, komşularıyla ve dış dünya ile bir barış yapmak için birleşerek daha tatmin edici, zengin ve özgür bir yaşam için maddi kaynaklarıyla birlikte manevi kaynaklarını da paylaşabilirler. Modem çağların bu zor döneminde, Ortadoğu halkları ve devletleri en doğru kararı ancak kendileri verecektir.</p>
</body>
</html>
