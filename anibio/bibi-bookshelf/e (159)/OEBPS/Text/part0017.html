<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9">9. BÖLÜM</span></h2>

  <h3 class="calibre32 sigil_not_in_toc"><a class="title" id="bookmark2"></a><span class="calibre34">EKONOMİ</span></h3>

  <p class="calibre25">Modem çağlardan önceki toplumsal ve ekonomik tarihi ile ilgili yeterince araştırma olmadığı için Ortadoğu, çok az anlaşılır ve tanınır. Özellikle Ortaçağ Avrupa tarihi gibi başka alanlarla karşılaştırıldığında, Ortadoğu tarihi ile ilgili araştırmaların yetersizliğinin temel nedeni belge sorunudur. Ortaçağ Batı Avrupası’nın devletleri geçirdikleri evrimle modem Avrupa’nın devletleri haline geldiğinde de pratik amaçlar için gereken belge arşivleri modem çağlara dek korunarak tarihçiler açısından değerli bir kaynak olmuştur. Osmanlı İmparatorluğu dışındaki Ortaçağ Ortadoğu devletleri, dış istilalar ve iç karışıklıklarla yıkıldıkları için, açtık hiçbir gereksinimi karşılamayan arşivleri de korunmadığından dağılarak yok olmuştur.</p>

  <p class="calibre25">Osmanlı İmparatorluğu, 20. yy’da Batı etkisinin ve idari yöntemlerinin yaygınlaşmaya başlamasına dek, Ortaçağ sonlarından itibaren, idari ve siyasi açıdan kesintisiz olarak varlığını sürdüren tek devletti ve arşivleri de neredeyse tamamen el değmemiş haldeydi. Osmanlı arşivlerinde yapılan araştırmalar, o dönemdeki Ortadoğu tarihini önemli ölçüde aydınlatmış, hatta daha önceki yüzyıllara ait bazı karanlık noktalara bile ışık tutmuştur. Osmanlı arşivleri çok geniştir ve bir o kadar da güçlükler içerir. Ortadoğu tarihinin, özellikle de ekonomik ve toplumsal tarihinin, çok daha şanslı diğer alanların düzeyine ulaşabilmesi için yapılması gereken çok şey vardır.</p>

  <p class="calibre25">Yine de, eldeki verilerden hareketle Ortadoğu toplumlarının ve ekonomisinin evrimini ana hatlarıyla çizmek olasıdır. Bu sayede, bunlara paralel olarak değişen siyasi yapıların açıklanması da kolaylaşacaktır. Tarım, çok daha önceki çağlardan itibaren en önemli ekonomik etkinlik olmuştur. Bölge nüfusunun büyük çoğunluğunun geçim kaynağı tarımdır. Yakın zamana kadar devletin gelirinin önemli bir bölümü de tarımla geçinenlerin emeklerinden sağlanmaktaydı.</p>

  <p class="calibre25">Geleneksel olarak Ortadoğu tarımı iki türdür. İlki ve daha önemlisi nehir vadisi tarımıdır. Bu nehirler Fırat-Dicle, Nil ve Orta Asya’nın iki önemli nehri Amu Derya ve Siri Derya’dır. Ortadoğu’nun öteki yerlerinde, Suriye-Filistin kıyılarında, Suriye vadilerinde, bugünkü Türkiye’nin ve İran’ın bazı bölgelerinde de ikinci tür, yağmura bağlı tarım yapılır. Bu tür tarım daha zordur ve nehir vadisi türüne göre daha az ürün verir.</p>

  <p class="calibre25">Bölgedeki önemli bir sorun da orman azlığı, dolayısıyla kereste eksikliğidir. Eski çağlarda Kudüs tapınağının yapımında Lübnan’daki sedir ağaçlan kullanılmıştı. Ancak İslam Ortaçağı döneminde Ortadoğu’ya, Afrika’dan ve özellikle Hindistan ile Güneydoğu Asya’dan kereste ithal edilmekteydi.</p>

  <p class="calibre25">Bölgedeki en önemli ürün tahıldı. En eski tahılların ilkel buğday türleri, arpa ve dan olduğu bilinmektedir. Ortaçağ başlarında buğday daha çok önem kazanmıştır. Bugün de benzer durum söz konusudur. Tarihi bilinmemekle birlikte, Hindistan’dan pirinç getirildiği, tarımının İran ve Irak’tan Suriye ve Mısır’a kadar yapıldığı anlaşılmaktadır. VH. yy Arap fetihleri sırasında fatihlerin Irak’ta pirince rastladıktan ve bunun onlar için bir yenilik olduğu anlaşılmaktadır.</p>

  <p class="calibre25">Basra bölgesinin fethinde bulunan bir Arap tarafından anlatılan öykü ilginçtir:<sup class="calibre31">1</sup></p>

  <p class="calibre25"><span class="calibre18">Bir Arap birliğince sazlık bir yerde pusuya düşürülen hanlı askerlerden birinde burma, ötekinde de daha sonra pirinç olduğu anlaşılan iki sepet kalmıştı. Arap komutan askerlerine, "Hurmaları yiyebilirsiniz ama diğerini yemeyin, o düşmanın bize hazırladığı bir zehir olabilir, "dedi. Askerler hurmaları yiyip diğer sepete dokunmadılar ama bir at pirinci yemeye başladı. Askerler atı zehirlenmeden yiyebilmek için kesmeyi düşünürlerken, atın sahibi acele etmemelerini, zamanı geldiğinde gerekeni yapacağım söyledi. Ertesi sabah atın ölmediğini gördüklerinde, ateşte pirincin kabuklarını yaktılar. Komutanları "Allahın adıyla yiyin,dedi. Askerler pirinci yediler ve çok lezzetli buldular.</span></p>

  <p class="calibre25">Pirinç tarımı ve tüketimi Arap yönetiminde batıya yayıldı.</p>

  <p class="calibre25">. Arşivlerde başka tahılların da adlan geçmektedir. Bunlar arasında, bugün de Ortadoğu’nun ve özellikle Mısır’ın başlıca besin maddelerinden olan bezelye, fasulye, mercimek ve nohut bulunmaktadır.</p>

  <p class="calibre25">İçinde yağ bulunan bitkiler çok önemliydi ve bu bitkilerin yağlan aydınlatma, sabun yapımı ve yemek için kullanılıyordu.Ortadoğu ve Kuzey Afrika bölgesinde, en önemli yağ kaynağı olan zeytin önde gelen ürünlerinden biriydi. Bölgeye doğudan gelen ve Arap-Müslüman yönetimi altında batıya giden bir başka besin maddesi de şeker kamışıydı. Şeker kamışı İran’da “Şeker” ve “Kand” olarak bilinirdi. Her iki sözcük de “sugar” ve “candy” olarak İngilizce’ye geçmiştir. Helen-Roma dünyasında pek tamnmayan şeker yalnızca tıp alanında kullanılırdı. İçecekler ve yiyeceklerin tatlandırılması için bal kullanılırdı. Ortaçağ’da üretimi Mısır’a ve Kuzey Afrika’ya dek yayılan şeker, Müslüman Ortadoğu’nün Hıristiyan Avrupa’ya ihraç ettiği başlıca maddelerden biri oldu. Şekerkamışı tarımı ve plantasyon sistemi Kuzey Afrika’dan Müslüman İspanya’ya, oradan Atlantik adalarına, sonra da Yeni Dünya’ya yayılmıştır.</p>

  <p class="calibre25">Baharat Ortadoğu’da çeşitli bölgelerde yetiştirilir, ayrıca Güney ve Güneydoğu Asya’dan da çok miktarda ithal edilirdi. Batı dünyasına Ortadoğu’dan yapılan bu önemli ihracat, Avrupalı denizci devletler tarafından Asya’ya bir deniz yolu açılarak denetim altına almasına dek sürdü. Sıcak iklime sahip bölgelerde yiyecekler, özellikle de et çabuk bozulmaması için tuzlanarak saklanırdı. Bu yöntemle korunan yiyeceklerin yenmesi için baharat çok gerekliydi.</p>

  <p class="calibre25">Hayvanların beslenmenin yanı sıra, ulaştırma için de yoğunlukla kullanıldığı bu toplumda hayvan yemi de önemli bir gereksinimdi. Soğuk iklimli bölgelerde giyim için başlıca malzeme olan deri ve yün,sıcak iklimlere uygun olmadığından ince giysiler için işlenebilir ürünler gerekiyordu. Özellikle üç tanesi çok önemliydi. Ketenin, Ortadoğu’da özellikle mumyaların sarıldığı bezlere bakarak Mısır’da antik çağlardan itibaren üretildiği anlaşılıyordu. Pamuk, Doğu Asya’dan gelmiş, ilk olarak İran’da rastlanmış, oradan da batıya taşınmıştır. Dut ağacıyla beslenen ipek böceğinin ürünü ipek VI.yy'dan sonra Ortadoğu’da üretilmeye başlamıştır. Özellikle Suriye ve İran ipeklileri çok beğenilirdi. Boya ve koku üretmekte kullanılan bitkiler de iyi giysileri tamamlarlardı.</p>

  <p class="calibre25">Papirüs, çok önemli diğer bir sanayi ürünüydü. Nil kıyıla-nnda büyüyen bir sazdan elde edilen papirüs önce parşömen, sonra da kağıt bulunana dek Doğu Akdeniz dünyasındaki temel yazı aracıydı.</p>

  <p class="calibre25">Sebze ve meyve yetiştiriciliği de oldukça yaygındı. Daha önceki dönemlerde başlıca meyveler hurma, incir ve üzümdü. Meyvesinin yanı sıra, şarap üretimi için de yapılan üzüm tarımı İslamiyet’ten önce çok daha yaygındı. Hurma ise zaten vaha ve yarı çöl iklimi bitkisidir. Kayısı ve şeftali gibi Ortadoğu’nun öteki meyvelerinin çoğu, İran ve doğu kökenliydi. Batı’da halen enginar, ıspanak ve patlıcan için ilk geldiklerindeki Arapça ve Farsça adları kullanılmaktadır.</p>

  <p class="calibre25">Narenciye tarımının ilginç tarihçesi çok net değildir. Birçok Ortadoğu dilinde portakal için Portekiz’den (Portugal) türetilerek Türkçe “portakal”, Arapça “bortakal” adı kullanılır ve Afganistan’a de benzer adlarla anılır. Aslında Çin ve Hindistan’da daha önceden tanınan portakalı Ortadoğu’ya, XVI. yy başlarında Portekizliler getirmiştir. Pers İmparatorluğu’nda narenciye meyveleri İslamiyet’ten çok daha önce tanınırdı. Tevrat ve Pers kaynaklarında “turunç" admda (Arapça “utruja”, İbranice “ethrog”) güzel çiçekleri olan küçük, ekşi, yenilebilir bir narenciyenin süs için kozmetikte ve şerbetlerde kullanıldığından söz edilmektedir. Farsça “narang” denilen bu meyve,. Arapça’ya da “naranç” adıyla geçmiştir. Portekiz’de ve Batı’daki başka ülkelerde buna benzer adlarla anılan yenilebilir tatlı bir meyve vardır. Bu meyve, IX.yy Arap şairi ibn al-Mutazz tarafından genç bir kızın yanaklarına benzetilmiştir. İbn al-Mutazz, büyük olasılıkla o dönemde Hindistan’dan gelen limondan da söz etmiştir. Ortadoğu’da hızla yaygınlaşan limon, Avrupa’ya gitmiştir. Avrupa’da bu iki meyve halen Pers-Hint adlan kullanılmaktadır. Şüphesiz Ortadoğu’ya bu meyveleri Uzakdoğu’dan Müslüman kervancılar getirmişler,Haçlılar da Avrupa’ya götürmüşlerdir.</p>

  <p class="calibre25">Ortadoğu’ya mısır, tütün, domates ve patates gibi hiç tanınmayan Amerikan bitkileri, Batı Avrupalılar, özellikle Portekizliler tarafından getirilmiştir. Türk tarihçisi İbrahim Peçevi 1635 yılında konuyla ilgili şunları söylemiştir:<sup class="calibre31">2</sup></p>

  <p class="calibre25"><span class="calibre18">"İnsanın içini bulandıran dumanı ve kokusuyla tütünü 1009'da (miladi 1600-1601) kafir İngilizler getirmiş ve birtakım rutubet hastalıklarını iyileştireceğini söyleyerek satmışlardır. Kısa sürede zevk düşkünleri tütüne bağımlı hale gelmişler, zevk düşkünü olmayanlar bile içmeye başlamışlardır. Bu bağımlılığa kudretlilerin ve büyük ulemanın da çoğu tutulmuştur. ”</span></p>

  <p class="calibre25">Yakın zamanlarda, kökeni Ortadoğu olmayan iki bitki de bölgedeki ekonomik ve toplumsal yaşamı çok etkilemiştir. Ortaçağ başlarında bir Arap gezgini Çin’den ilginç bir öykü anlatır:</p>

  <p class="calibre25"><span class="calibre18">“Kaynamış suyla içilen bir bitkinin ve tuzun tüm gelirinin sahibi kral. Sakh adındaki bu bitki her şehirde çok pahalıya satılıyor. Bu bitkinin yaprağı da, kokusu da naneden daha çok ve acımtırak bir tadı var. Kaynamış suya atılıyor. Tüm kamu mâliyesi geliri, bu bitkiden, tuzdan ve kelle vergisinden sağlanıyor. ”</span></p>

  <p class="calibre25">XI.yy’da ünlü yazar el-Biruni, Çin ve Tibet’teki çay tarımı ve kullanımı ile ilgili daha çok bilgi vermektedir. İran’a çay içme alışkanlığını XIII.yy’da Moğol fatihlerin getirdiği biliniyor ama fazla yaygınlaşmadığından buradan batıya ilerlemesi hakkında bir kanıt bulunmamaktadır. İran’da çayın yaygın olarak içilmeye başlaması, Rusya’dan getirildiği XIX.yy başına rastlar. XX.yy’da Türkiye ve İran’da devlet teşvikiyle çay tarımı yaygınlaştırılmıştır. Bunun bu ülkelerde yetişmeyen kahveye bağımlılığı azaltmak için yapıldığı düşünülebilir. Çay tarımı çok önemli olmamış, yalnızca yerel tüketim ve biraz da ihracat için yetiştirilmiştir. Çayla 1700’de tanışan Batı Mağrip, çayın çok tüketildiği bir yerdir. Buraya çayı Fransız ve İngiliz tüccarlar, Kuzeybatı Afrika’nın Avrupa pazarlarına katılması beklentisiyle getirmiştir.Fas’ın milli içeceği, nane yapraklarıyla yapılan çay olmuştur.</p>

  <p class="calibre25">Öte yandan kahve, bölgenin tamamında en önemli içecektir. Kahvenin, Habeşistan’dan çıktığı, adım bugün de yabani kahve bitkilerinin yetiştiği Kaffa’dan aldığı bulunan kanıtlar arasındadır. XIV. ya da XV.yy’da kahve Kaffa’dan Yemen’e getirilmiştir. Mısırlı bir yazar şunları söylemiştir: “Mısır’a Yemen’de adına “kahva" denen bir içkinin yayıldığı, Sofi şeyhlerinin ve başkalannın dua ederken uyanık kalmak için içtiği haberi geldi.” Yazar, Yemen’e kahveyi Habeşistan’a giden bir gezginin getirdiğini anlatır:<sup class="calibre31">4</sup></p>

  <p class="calibre25"><span class="calibre18">“Aden'e döndükten sonra hastalanan adam getirdiği kahveyi içip iyileşti. Kahvenin halsizliği ve yorgunluğu giderip vücudu canlandırdığım fark etti. Kendisi bir Sofi olunca, öteki Sofiler de kahve içmeye başladılar. Ardından halkın tamamı, aydınlar da sıradan insanlar da içmeye başladılar ve kahve içme alışkanlığı yayıldı."</span></p>

  <p class="calibre25"><span class="calibre18">Gerçekten de kahve içme alışkanlığı yaygınlaşmıştı. 1511’de kutsal Mekke şehrinde kahve içildiği belirlenmiştir. Büyük bir olasılıkla buradan da ülkelerine dönen hacılarla birlikte Suriye’ye, Mısır’a, İran’a ve Osmanlı topraklarına gitmiştir.XIX.yy başlarına dek kahve İran’ın en önemli içeceği olmuştur. Batı dünyası çayı Çin ve Hindistan’dan daha ucuz, daha kaliteli ve daha bol bulurken, kahve bir süre bir Ortadoğu tekeli olmuştur.</span></p>

  <p class="calibre25"><span class="calibre18">Avrupa'da kahve, kahve içenler ve kahvehaneler küçümsenmiştir. İstanbul’daki Venedik elçilerinden Gianfrancesco Morosini 1585 yılında gittiği bir kahvehaneden şöyle söz eder:</span></p>

  <p class="calibre25"><span class="calibre18"><span class="calibre18">“Bu insanların tümü kötü giysili, işi gücü olmadığı için zamanlarını boşa harcayan kişilerdir. Sürekli bir yerde oturarak insanlar arasında,sokaklarda ve dükkanlarda, “Kavee" dedikleri bir tohumdan yapılan, oldukça sıcak kara sıvıyı içerler. “</span></span></p>

  <p class="calibre25">1610’da Türkiye’yi gezen İngiliz George Sandys’in görüşleri çok daha olumsuzdur: “Tüm gün kahvehanelerde otururlar ve “Koffa” adım verdikleri çok sıcak içeceği içerler. İçtikleri is gibi kara renktedir ve tadı da ona benzer...” Ne var ki, kahvede de, kahvehanede de Avrupalıların hoşuna gitmişti. Üretimi çoğunlukla Yemen’de olan kahve, çok geçmeden Ortadoğu’nun Avrupa’ya ihraç ettiği başlıca ürün oldu. Eskiden çok kârlı olan baharat ticaretini kaptıran Mısırlılar için kahve, gittikçe büyüyen Avrupa pazarında, baharatın yerine geçecek bir üründü.Avrupa’daki ilk kahvehane, Viyana’da ikinci Türk kuşatmasından sonra açıldı. Bu hak isteği üzerine, Türk hatları gerisinde Avusturya istihbaratına yardıma olan bir Ermeni’ye ödül olarak verilmişti.</p>

  <p class="calibre25">Kahve ve çayın Ortadoğu’da bu denli popüler olmasının, kahvehane ve çayhanelerin önemli toplumsal merkezler olmalarının nedeni kolayca anlaşılmaktadır. Musevilik ve Hıristiyanlık’tan farklı olarak,İslamiyette alkollü içkiler yasaklanmıştır. Ama yasak tamamen de etkili olamamıştır. Şiirler’de ve başka yazılarda yoğun olarak içki içmenin ve hatta ayyaşlığın kanıtları bulunur. Ancak ya özel bir evin yüksek duvarları arkasında ya da bir İslam devletinin yasak kapsamına girmeyen Müslüman olmayan halkı arasında, içkinin gizli içilmesi gerekiyordu.Klasik Fars ve Arap şiirinde, meyhane ve meyhanecinin şiirdeki sembolleri, Hıristiyan manastırı, keşişler ve Zerdüştçü rahipler olmuştur. Hoş görüldüklerinde bile bunların gizli olması zorunlu olduğundan Ortaçağ İslam şehirlerinde Batı’daki meyhanelerine benzeyen hiçbir yer bulunmuyordu. Bu boşluk kahvehane ve çayhanelerle gideriliyordu.Kısa süre içinde kahvehanelerin ihanet ve dedikodu, en kötüsü de kumar yuvaları olduğu şikayetleri başlamıştı.</p>

  <p class="calibre25">Bölgede ilkel tarım teknikleri kullanılıyordu. Daha önceki çağlarda kullanılan basit tahta ve tekerleksiz saban, bölgedeki bazı yerlerde günümüzde de kullanılmaktadır. Genellikle sabana katır, öküz, çoğunlukla da at koşulurdu. Zengin nehir vadisi bölgelerindeki tarımda verimli ürün almak için çok çabaya gerek olmazdı. Bazen yılda iki üç ürün alındığı için daha sert ve zayıf olan iklimlerin teknolojik icatları gerektiren güçlükleri olmazdı.</p>

  <p class="calibre25">Bu ülkelerdeki iki karakteristik olgu, teknolojik gelişmelerin olmamasının başka bir nedeniydi. Manastırlarda ürün yetiştirmeye kendilerini adayan eğitimli kişilerin, eğitimli çiftçilerin, üniversite eğitimi almış, çiftliğini idare ederken eğitilen, karşılaştığı tarım sorunları için eğitiminden yararlanan İngiliz taşra beyinin karşılığı bu toplumlarda bulunmuyordu. Ortadoğu’nun birkaç istisna dışındaki eğitimli beyleri çiftçilikle uğraşmaz, çiftçiler de'eğitimli olmazdı. Genel olarak, tarımdaki teknolojik gelişmeyi sağlayan entelektüel disiplin, teknik beceri ve tarımla iç içe olma eksikliği söz konusuydu.</p>

  <p class="calibre25">Klasik İslam dönemi, sulama dışında tarım teknolojisine pek katkı sağlamamıştır ama Ortadoğu’daki tüccarlar ve çiftçiler özellikle gıda maddesi ürünlerinin çeşitliliğinin artmasını sağlamışlardır. Doğu ve güneydoğu Asya ürünlerinin batıya gidişi İslamiyetten önce başlamıştır. Eski Irak'ta ve İran’da Doğu Asya kökenli ürünler yetiştirilmiştir. Daha batıda bu ürünler, egzotik, lüks ve pahalı ürünler olarak görülmüştür. Örneğin eski Roma’da şeftali tanınan bir meyveydi ve bugünkü adı olan “peach” bir Roma terimi “persicum malum’dan (İran elması) gelmektedir. İlk kez İslami fetihlerle Batı’da Avrupa’dan,Doğu’da Çin ve Hindistan’a dek tek bir ekonomik ve siyasi birim oluşturulmuştu. Yeni ürünlerin keşfedilmesi ve yayılmasında, büyük olasılıkla Basra Körfezi’nden Hint Okyanusu’na ve daha ilerilere giden Müslüman denizcilerin, Orta Asya’da bulunan Müslüman gezginlerin ve askerlerin önemli etkileri olmuştur. İslamiyet döneminde İran’dan Mezopotamya’ya, Kuzey Afrika’ya ve Avrupa’ya doğru gerçekleşen hareket, pamuk, enginar, pirinç, karpuz, muz, patlıcan, narenciye ve şeker kamışı gibi çeşitli gıda maddeleri, baharatlar, iplik yapımında kullanılan ürünler, hayvan yemi, tıpta ve kozmetikte yararlanılan bitkileri de içeriyordu. Ortaçağ Müslüman gezginlerince, her birinin çeşitli alt türleri bulunan oldukça geniş bir ürün çeşitliliği anlatılmıştır. 1400’de Kuzey Afrika kıyılarıyla ilgili bir yazıda,altmış beş çeşit ürün, otuz altı çeşit armut, yirmi sekiz çeşit incir ve on altı çeşit kayısı olduğu anlatılmıştır.</p>

  <p class="calibre25">Ortadoğu’da en büyük beceri, büyük nehirlerin sularım koruyarak dağıtmak üzere yapılan oldukça hassas kanal sisteminde, yani sulama alanında sergilenmiştir. Bu yalnızca çiftçilerle yapılmamış, bürokratların ve teknokratların da katkılarıyla gerçekleştirilmiştir. Kimi tarihçilere göre, nehir vadisi toplumların merkezi sulama işleri, modem bürokratik devletle güdümlü ekonominin çekirdeğini örneklemektedir.</p>

  <p class="calibre25">Tahıl kaybını önlemek üzere harman, çoğunlukla orak ile yapılırdı ve tahıl yük hayvanları ya da köleler tarafından döndürülen değirmenlerde ya da el aletleriyle havanda öğütülürdü. Bugün de bölgede bazı yerlerde bu yöntemler kullanılmaktadır.</p>

  <p class="calibre25">Mısır’da toprak her yıl Nil’in taşıdığı alüvyonlar sayesinde yeniden gübrelediği için gübreye gerek olmazdı.Genellikle de en çok gerek olan yerlerde gübrenin bulunmaması, toprağın tükenmesine neden olurdu.Bu durum Irak’ta nehirlerle gelen tuzlu birikintilerle daha da çoğalırdı.Düzenin ve barışın hakim olduğu zamanlarda buralar kurutulur ama karışık zamanlarda bu yerlerle ilgilenilmezdi. Çiftçiler, nehirlerin yeterli su bıraktıkları nehir vadileri dışındaki topraklan bir yıl ekerler, bir yıl da nadasa bırakırlardı.</p>

  <p class="calibre25">Antik çağlarda dahi erozyon sorunu yaşanmıştı.Ortaçağlarda ve günümüzde de durum değişmemiştir. Göçebelerin her sivil düzen bozulmasında, çölden tarım topraklarına gitmesi, çölün ekilen topraklar aleyhine genişlemesiyle sonuçlanmıştır.</p>

  <p class="calibre25">Çölün ilerlemesinin birkaç nedeni vardı. Çölün genişlemesinin önlenmesi için savunma hatlarına ihtiyaç vardı. Sivil düzen kesintiye uğradığında çöl genişliyordu. Daha somut bir neden de keçiydi. Otu kesip yiyen koyunun tersine, kopartıp yiyen keçi, otla birlikte toprağın üst tabakasını da kaldırdığı için toprak zayıflayarak rüzgarla uçuyordu. Bunun yanı sıra, keçiler ağaçların kabuklarını da yediklerinden ağaçları öldürüyordu.Bu nedenle rüzgara açık hale gelen ovalar yine toprak kaybına uğruyordu. Bölgenin büyük bir bölümünde bu ve başka etmenler -nedeniyle toprak kaybı meydana gelmiştir. Bu durum,modern çağların ekili topraklan, eski çağların arkeolojik buluntularıyla karşılaştırıldığında aradaki çarpıcı farkla açıkça görülmektedir.XIV.yy’da yazan ibn Haldun, “bina, heykel, şehir ve köy kalıntılarından geçmişte büyük bir uygarlığın var olduğu anlaşılan Kuzey Afrika’da yıkımın hüküm sürdüğünü” anlatır.<sup class="calibre31">5</sup></p>

  <p class="calibre25">Mali ve başka belgeler, tarım ürünlerinin ve onlardan sağlanan gelirlerin Roma’nın son çağlarından itibaren azaldığını göstermektedir. Bu durum Arap istilaları zamanında daha da artmış, kısa süreli bir düzelmenin ardından İslami Ortaçağ’da da sürmüştür. Bu gerilemenin pek çok göstergesi bulunmaktadır.Ortadoğu ve Kuzey Afrika’daki birçok bölgedeki terk edilmiş köyler, çiftlikler ve kuyular, üretimin dolayısıyla da gelirin azalmasının belgesel kanıtlarıdır. Bununla birlikte, genellikle vergi yükü, tefeciler ve benzeri sorunlarla köyden şehre göç ve nüfusta azalma olduğu da anlaşılmaktadır.</p>

  <p class="calibre25">Hükümetin, üst sınıfların ve bir ölçüde de dinin, toprağı işlemeyi ve işleyenleri aşağı görmesi, tarımsal üretimdeki düşüşün önemli bir nedenidir. İslamiyet bir kervan şehrinde doğmuştu.Hz.Muhammed’in ailesi tüccardı ve ölümünden sonra taraftarları fethettikleri büyük imparatorluğu tüm eyaletlerde bir garnizon şehirleri ağından yönettiler. Çok geçmeden bu garnizon şehirleri, İslami kültür ve öğrenimin merkezleri oldu ama kırsal kesim daha uzun süreler İslamiyetten önceki eski dinlere bağlı kaldı. Zaman içinde köylüler de İslâmlaştırıldı ama yine de eski izler silinmedi. Şehirli Müslümanların, Müslüman olmayan köylüleri yönetmesi örneği, Balkanlar’da ve Hindistan’da yeni Müslüman imparatorlukların kurulmasıyla yeniden yaşandı. Hz. Muhammed’in hadislerinde sıkça ticareti övdüğü görülürken, çok azında tarıma saygı görülür. Benzer biçimde, Şeriat da şehirlilerin yaşamlarına ve sorunlarına daha fazla ilgi göstererek bunları en ince ayrıntılarıyla inceler ve düzenler. Köylülerin durumuyla, vergilerin ödenmesi dışında, fazla ilgilenmez. Devletin ve tarım alanlarının, tarımdan anlamayan ve bölgelerinin uzun vadeli refahını pek düşünmeyen askerlerin denetimine giren ekonomi yüzünden durum çok daha kötü bir hâl aldı.</p>

  <p class="calibre25">Bölgedeki toprakların büyük bölümü yan kuraktır.Tarıma ve büyükbaş hayvanların otlamalarına uygun olmayan bu topraklar, keçi ve koyun yetiştirilmesi için yeterliydi. Bu hayvanlardan et, yün ve postun yanı sıra, Ortadoğu’nun başlıca besin kaynağı olan süt ve yoğurt elde ediliyordu. Bölgeye bin yıldır hakim olan göçebe hayvancılık kültürü ile ilk ilkel tarımın birleşmesi uygarlığın başlamasını sağlamıştır. Tarih öncesine dek giden deve göçerliği bedevilerin ekonomisinin ve yaşam biçiminin merkezi olmasının yanında, barış zamanında da,savaş zamanında da önemli bir ulaşım aracı olmuştur.Eski Arabistan’da çok at olmadığından, atlar adları ve soylarıyla anılırdı.</p>

  <p class="calibre25">İslamiyet yayıldıktan sonra İran, Bizans, sonrasında da Berberi hayvanları kullanan Arap yetiştiricileri sürülerini olabildiğince genişlettiler ve bozkırların otlaklarından fazlasıyla yararlandılar. Avrasya bozkırlarının göçerleri arasında da atın önemi büyüktü. Çalışması ya da eti için az sayıda çiftlik hayvanı beslenirdi. Öteki uygarlıklar için önemli olan domuz, İslamiyet’in Musevilikle paylaştığı bir tabu nedeniyle yasaktı. Kimi tarihçilere göre, Müslüman fatihler İspanya’ya, Balkanlar’a ve Batı Çin’e ulaştıklarında domuz, fethin coğrafi sınırlarını çizmiştir.Bu ülkelerde yüzyıllar boyu Müslüman egemenliğine sürdüğü halde, domuz yetiştiren ve yiyenler arasında İslamiyet kök salmamıştır. Kümes hayvanları et ve yumurtaları için beslenirdi.Mısır’da tavuk yetiştiriciliği, Batılılar’ın ilk gördüklerinde hayrete düştükleri bir teknikle yapılıyordu. 1655 yılında Mısır’a giden Fransız gezgini Jean de Thevenot şöyle anlatır:-</p>

  <p class="calibre25"><span class="calibre18">“Kahire'de rastladığım ilginç şeylerden biri de tavuklar kuluçkaya yatırılmadan yumurtalardan civciv çıkarılması,bu civcivlerin de kiloyla satılmasıydı. Burada yumurtalar ılık fırına konur ve fırının ısısı doğal ısıya çok yakın olduğundan civcivler oluşarak yumurtadan çıkarlar... Fırınları ağızlarına deve ya da öküz dışkısı koyarak ısıtırlar ve her gün eskisinin yerine yeni sıcak dışkı koyarlar... Bazıları bunun iklimi sıcak olduğu için Mısır'dan başka bir yerde yapılamayacağı görüşündeler ama Floransa Büyük Dükü bunu yapanlardan birini getirtip Floransa 'da da yaptırtmıştır.Bunun Polonya’da da yapıldığım duydum. ”</span></p>

  <p class="calibre25">Kuluçka makinesi adı verilen bu yöntem, Thevenot’nun da belirttiği gibi daha sonra Avrupa’ya da gitmiş ve çok yaygın biçimde uygulanmıştır. Batı Avrupa’da hayvancılık ile tarım yakın bir ilişki içindeydi ve genelde aynı ellerde bulunuyordu. Ortadoğu’da göçebeler ile köylüler arasında daha eski çağlardan gelen bir çatışma ve ayrılık söz konusuydu. Hayvancılık ile tarım birbirinden ayrıydı, çoğunlukla da karşıttı. Bir köylü gündelik işler için birkaç hayvana sahip olabilirdi ama taşıma için de, eti için de hayvan yetiştirmek göçebenin işiydi. Bu çatışma eldeki en eski Ortadoğu öykülerinden biri olan Habil ile Kabil öyküsünün başında da geçmektedir. “Bu kardeşlerden biri hayvancılık yapıyordu ve kurban olarak bir hayvan getirmişti. Öteki kardeş tarımla uğraşıyordu ve doğanın ürünlerini getirmişti.Allah göçebeleri seçerek hayvan kurbanı kabul etti ve doğanın ürünlerini reddetti. Bunun üzerine köylü Kabil, göçebe Habil’i öldürdü.” Ortadoğu’nun tarihinde genellikle bunun tam tersi gerçekleşmiş, yani göçebeler köylülere saldırmışlardır. Ortadoğu’da ekili toprakların tamamı göçebelerin yaşadıkları çöllerin çok yakınındadır. Göçebeler de sivil otoritenin savunmasının her zayıflayışında bu durumdan yararlanmaya hazır olmuşlardır. Uygar toprakların güney ve kuzey sınırlarında, Arabistan çöllerinde ve Avrasya bozkırlarında imparatorluk olmayı bekleyen göçebe krallıkları ve beylikleri bulunuyordu.</p>

  <p class="calibre25">Sanayi için özellikle de ortaçağların en önemli sanayii olan kumaşçılık için hem hayvancılık hem de tarım ham madde sağlıyordu. Avrupa’ya yapılan kumaş ihracatının önemini Ortadoğu kökenli kumaş adlan da göstermektedir: Musul’dan Muslin, Şam’dan “damask” (damascus) ya da teknik terimler olarak “taffeta” (Farsça taftah) ve “mohair” (mukhayyer) gibi. Minderler, duvar kaplamaları ve diğer döşeme eşyası da üretilen ve ihraç edilen kumaşlara dahildi. Deri ve yünü göçebeler, pamuk ve keteni köylüler sağlardı. Önemli ham maddelerden kereste,çok az bulunduğu ve pahalı olduğu için ithal edilirdi.</p>

  <p class="calibre25">Mineraller de çok önem taşıyordu. Metaller madenlerden çıkarılır, kil ve taş gibileri de toplanırdı. Tarih öncesi çağlardan beri Ortadoğu’da bakır, altın ve gümüş madenleri işletiliyordu.Bronz, milattan önce üç bin yıl önce Doğu Mezopotamya’da,iki bin yıl önce Mısır’da yapılıyordu.Kalay,uzaklardaki “kalay adaları’ndan yani ComwaU’dan, demir de kafkasya, Ermenistan ve bugünkü Doğu Türkiye’den getiriliyordu. Ortadoğu madenlerinin çoğu antik çağlarda tükendiği için birçok İslam devletinin güvencesi uzaklardaki ülkelerden ve uzak eyaletlerinden yaptıkları ithalattı.</p>

  <p class="calibre25">İran’da, Ermenistan’daki uzak bölgelerde, yukarı Mısır’da ve Sudan’da maden kalmıştı ama Ortadoğu’da, yani Mısır ve Mezopotamya’da neredeyse tümüyle tükenmişti. Gümüş ile altın başka yerlerden getirtiliyordu. Olayların akışnı bu madenlerin aranması ve getirtildiği yollar önemli ölçüde etkilemişti. Afrika;madenleri ve özellikle Sudan ile Mısır arasında kalan sınır bölgesinde Assuan'ın güneyinde Allaki, İslam dünyası için en zengin altın kaynaklarından biriydi. Altın ve köleler,Müslümanlar'ın Sahra’nın güneyine inme nedenlerinden biriydi.Gümüş,özellikle eski Sasani topraklarında olmak üzere birçok yerde bulunuyordu.</p>

  <p class="calibre25">Sanayi teknikleri ilkel haliyle kalmıştı. Bazı istisnalar dışında, insan ve hayvan gücü tek enerji kaynağıydı. İcat edilen ve kullanılan birkaç küçük otomatik makine daha çok oyuncak gibiydi.Mancınıktı ve değirmen, bunlar dışındaki tek makineydi. Bugün de kullanılan, hem su hem de rüzgarla çalışan değirmenler çok eski çağlardan kalmadır. Ancak değirmenlerin sayısı Ortaçağ başlarının Batısı ile karşılaştırıldığında bile çok azdı ve sınai amaçlı değil, yalnızca tahıl öğütme ve sulama amaçlı kullanılıyorlardı. Diğer makine de, savaşlarda tutuşturucu sıvılarla dolu kovalan düşman gemi ve şehirlerine fırlatmak için kullanılan mancınıklardı. Avrupa’dan top ve topçunun Ortaçağ’ın sonlarına doğru ithal edilmesine kadar, mancınıklar, bükmeyle, gerilimle ve en çok geliştirildiklerinde de bir dizi karşılıklı ağırlığın hareketleriyle kullanılırdı. Bu yöntemle, daha büyük gülleler, daha büyük bir kuvvetle, daha uzaklara fırlatılıyordu. Kalkan, kılıç, zırh ve hançer gibi öteki savaş araçları, sanayi üretiminde ve uluslararası ticarette mal olarak önemli bir yere sahipti.</p>

  <p class="calibre25">Uygun ham maddeler olmadığından enerji üretiminde ilerlenemiyordu.Batı Avrupa’daki odun ve kömürden ya da pek çok ırmak ve çağlayandan sağlanan su enerjisi ile karşılaştırılabilecek hiçbir şey yoktu. Petrol vardı ama çıkartılması ve kullanılması daha çok uzun çağlar sonra mümkün olacaktı. Petrol, eski ve ortaçağlarda ancak kendiliğinden yüzeye çıktığında kullanılırdı. Petrol, Zerdüşt İranı’nda tapınaklardaki kutsal alevi yanık tutardı. İslam ve Bizans imparatorluklarında ise petrol, savaş silahlan için patlayıcı karışım yapımında kullanılırdı.</p>

  <p class="calibre25">Giyinmekten sonra gelen en temel gereksinim barınmaktı. Özel ve kamuya ait binaların inşaatı, döşeme ve süslemesi için gereken malzemelerin üretimi için pek çok sanayi gelişmişti.Şehirlilerin gereksinimleri arasında kap kacak, başka eşyalar,kokular, sabunlar, yazı için mürekkep, parşömen, papirüs ve daha sonraları da kağıt yer alıyordu.</p>

  <p class="calibre25">Öteki uygarlıklarda sanayi üretimi için önemli bir itici güç olan ulaşım, İslam topraklarında o kadar önemli değildi. Büyük bir olasılıkla odunun ve madenin az olması nedeniyle tekerlekli araçlar çok az kullanılırdı ve onlar için çok az yol yapılmıştı. Kimi zaman tekerlekli arabaların varlığından söz edilir, hatta bazen anlatılır ve resimleri çizilir ama bunlar olağanüstü şeyler olarak görülmüştür. Fas'ın yerlisi olan ibn Batuta, XIV.yy’da Fas’tan Ortadoğu yoluyla Orta Asya’ya seyahatinde, bozkırın Türk halkları arasında gördüğü tekerlekli arabaları anlatacak denli önemli bulmuştur. XVIII.yy'da Fransız gezgini Volney şunları söylemiştir:<sup class="calibre31">7</sup></p>

  <p class="calibre25"><span class="calibre18">“Suriye’nin hiçbir yerinde tek bir araba olmadığım belirtmem gerekir.Herhalde bu, hükümetin onlara el koyacağı için bir anda büyük bir kayba uğranılacağından korkulması yüzündendir."</span></p>

  <p class="calibre25">Genellikle ulaşım ırmak ve denizlerden ya da yük hayvanları ile sağlanıyordu. İlk olarak M.Ö ikinci bin yılda evcilleştirilmiş olan develer 600 kilo taşıyor, günde üç yüz kilometre yürüyor ve su içmeden 17 gün gidebiliyorlardı. Ne var ki, develerin kullanımı her yere uygun değildi. Osmanlı malzemelerini taşımak için Suriye ve Anadolu’dan getirtilen çok sayıda deve Balkanların rutubetli ikliminde hastalanarak öldüğü için Osmanlılar’ın ilerlemesi aksamıştı. Öte yandan, kuru Ortadoğu ikliminde, develer gerçekten herhangi bir araba ve yol sisteminden çok dalla az masraflıydı. Kısa mesafelerde eşek ya da katır bile insan ve mal taşınması için yeterli oluyordu. Daha farklı bir konu olan su ulaşımı, çok eski çağlardan itibaren hem Akdeniz ve doğu denizlerinde, hem de iç sularda gerçekleştirilmişti.Roma tarihçilerince yapılan hesaba göre, buğdayı Roma İmparatorluğu’nda karayolundan 120 kilometre taşımak, Akdeniz’in bir ucundan diğerine denizden taşımaktan daha pahalıydı. İslam çağlarında da benzer durum söz konusu olmalı.</p>

  <p class="calibre25">Tekstil üretimi aile içinde yapılır, zanaatkarlar evlerinde aileleriyle ya da küçük atölyelerde çalışırlardı. Üretim öncelikle topluluk, aile ve yerel gereksinimleri karşılamak için yapılırdı.En başta halı olmak üzere, birkaç ürünün uluslararası ticareti yapılırdı. Sanayi kuruluşları bazen daha büyük ölçekli olurdu.Örneğin, Ortaçağ Mısırı’na ait belgelerden bir girişimci tarafından gündelik ücretle keten işçilerinin tutuldukları anlaşılmaktadır. Mısır sanayinde önemli bir yeri olan şekerin rafine edilmesinde de benzer uygulamalar vardı. Devlet, bazen teşvik sağlama, bazen hükümdarların para yatırımları, bazen de tekeller oluşturma gibi yollarla sanayiye müdahale ederdi.</p>

  <p class="calibre25">“Tiraz” büyük bir öneme sahipti.Klasik Arapça’da tiraz, kral tarafından giyilen ya da giyilmesine izin verilen bir çeşit işlemeli brokar kumaş anlamına gelmektedir. Onu yalnızca hükümdarlar ve hükümdarın özel olarak onurlandırmak istediği kişiler giyebilirdi. Tirazın bir tür şeref ve madalya sistemi özelliği taşıması nedeniyle üretimi ilk yüzyıllarda kıskançlıkla korunan bir devlet tekeliydi.Tiraz atölyeleri devlete aitti, yöneticileri de devlet memurlarıydı. Zamanla bu sanayi de yaygınlaştı.Kimi zaman devlet, savaş gemisi ve bazı silah türlerinin yapımı gibi savaş üretimlerini de denetim altına alırdı.</p>

  <p class="calibre25">Devlet fiyatları belirlemek için ekonomik yaşama müdahale ederdi. Bu müdahale antik çağlara, özellikle de büyük çaplı olarak bunu ilk kez yapan Roma imparatoru Diocletian'a dek uzanır.Hz. Muhammed’in bir hadisinde “Fiyatları yalnızca Allah belirler.” (Bu da laissez-faire ekonomisinin açık bir ifadesidir) denilmesine karşın Müslüman yetkililer, çoğunlukla Ortaçağ ekonomistlerince “adil bir fiyat” olarak adlandırılan fiyat belirlemesi yapmaya çalışmışlardır. Ancak bu politikaların neredeyse tamamı başarıya ulaşamamıştır. Bazı hükümdarların fiyat belirlemesinden de öte, tekelleşme girişimleri olmuştur. Mısır’da Memlukler’in son döneminde, biber ticaretinden vergi alarak kazandığı paraları gören hükümetler, bu kadarı yerine tüm kârı elde etmek için biber ticaretini tüccarlardan almışlardır. Mısır Memluk Sultanı Baybars'ın (1422-38) devlet tekellerinde aşırılığa gitmesi, transit ticaretinin bozulmasına neden olmuş ve Portekizliler, Afrika'nın çevresinden dolaşmak zorunda kalmışlardır.</p>

  <p class="calibre25">İslami dönemin diğer alanlardakine benzer biçimde, sanayide de gerçekleştirdiği önemli bir gelişmesi, çeşitli bölgelerin, bir tarafta Doğu Akdeniz dünyasının eski uygarlıkları ile öteki tarafta İslam çömlekçiliğinde yeni bir güzelliği keşfeden İran dünyasının gelenek ve tekniklerini büyük bir uyumla bir araya getirmesidir. Doğu ve Batı Asya, XIII.yy’daki büyük Moğol istilalarıyla ilk kez tek bir hükümdarın yönetimine girmiş ve Ortadoğu, özellikle de İran, Uzakdoğu’nun stil ve zevklerine açık duruma gelmiştir.</p>

  <p class="calibre25">Değerli madenleri arama ve çıkarma çalışmalarıyla yaygın bir dağıtım ve değiş tokuş sisteminin gelişmesi teşvik edilmiş,aynı zamanda da kolaylaşmıştır. Eski Bizans topraklarında altın, eski Sasani topraklarında da gümüş olmak üzere aynı anda iki ayrı paranın kullanılması, iki madenli bir ekonominin ve bir para değişim sisteminin gelişmesini sağlamıştır.Büyük yerlerdeki büyük ölçekli ticaret gereksinimiyle sarraf sınıfı oluşmuştur. Giderek her ticari merkezde görev alan sarraflar, daha sonraları gelişmiş bir bankacılık sistemi kurmuşlardır.</p>

  <p class="calibre25">Kuran'da “Allah almaya ve satmaya izin vermiş, ancak faizi yasaklamıştır. Faize başvuranlar cehennem ateşinde yanacaklardır...”' denilmektedir (2:275). Faiz yasağı, Kuran'da açık bir şekilde dile getirildiği gibi hadislerde ve fıkıhta da vurgulanmıştır ve bir yerde bir tek faiz işleminin otuz üç zina suçundan daha kötü olduğu yazılmıştır. Faiz yasağı Müslümanlar tarafından daima ciddiye alınmıştır. Günümüzde de hâla bankacılık ve yatırım konusunda gerçek müminler sıkıntı çekmektedirler.Pek çok hukukçu ve ilahiyatçıya göre bu yasak, , yalnızca aşırı faiz değil, her türlü faiz için geçerlidir. Kuralın böyle katı bir biçimde uygulanması kredinin, böylece de büyük ölçekli ticaretin gelişimini önleyecekti. Ancak hukukçular ve tüccarlar başka konulardaki gibi bu konuda da bir yol buldular. Bu yol ile, teknik adıyla “hile-i şeriye” ile yasaları çiğnemeden kredi,ortaklık,yatırım, hatta bankacılık işlemlerini düzenlediler.</p>

  <p class="calibre25">İslamiyetin başlıca yükümlülüklerinden biri Mekke’ye hacca gitmektir ve her Müslüman’ın en az bir kez gitmesi gereklidir. Bu yolla uzun mesafeli ticaret gelişmiştir. Her yıl gerçekleşen hac ile İslam dünyasının her bölgesinden çok sayıda Müslüman’ın bir araya gelerek aynı kutsal yerlerde aynı töreleri yerine getirmeleri, ortak bir kimliğin yerleşmesi ve sürdürülmesi açısından oldukça önemlidir.</p>

  <p class="calibre25">İslam dünyasında çoğunlukla çok güçlü olan yerel gelenekler olduğu halde, hemen hemen başlangıçtan itibaren şehirlerin uygarlıklarında, standartlar, toplumsal adetler ve değerler açısından Ortaçağ Hıristiyan dünyasında benzeri olmayan bir birlik derecesi vardır. Raşid el-Din, “Frenkler yirmi beş dil konuşur ve hiçbiri diğerinin dediğini anlamaz.” demektedir.Müslüman dünyasındaki dil birliğine, yani iki üç dilin, Batı Avrupa’daki Latince gibi yalnızca küçük bir ruhban sınıfının dili olarak kalmasına değil, pek çok düzeyde yerel dil ve lehçelerin yerini almasına alışmış olan bir Müslüman açısından bu olağan bir yorumdur. İslam dünyası, fiziki olduğu kadar eski ve orta çağlarda eşi görülmeyen kültürel ve toplumsal bir hareketliliğe sahip olmuş ve hem denizde hem de karada uzun mesafelere kadar giden bir haberleşme ağı oluşturmuştur.</p>

  <p class="calibre25">Ancak bu yolların biri korsan, diğeri eşkiya tehdidi ile tehlikeliydi ve her ikisi de çok ağır ve zahmetliydi. Deniz yolu, kara yolundan biraz daha ucuzdu ama yine de ikisi de pahalıydı.Tüm bu nedenlerden dolayı, uzaklara yapılan ticaret, bu bir girişimin tehlikelerini haklı kılacak derecede pahalı ürünlerle sınırlıydı.</p>

  <p class="calibre25">Bu açıdan, modern ticaretin önemli ürünlerinden besin maddeleri, eski zamanlarda kısıdı bir öneme sahipti. Besin maddeleri çok yer kapladığı ve ucuz olduğundan, ticareti zahmetine değmezdi. Çok masraflı, az kârlı ve fazla riskliydi. Tüketim için besin maddesi üretimi neredeyse tamamen yereldi.Az bulundukları ve pahalı oldukları için kara ve deniz yolu ile nakliyenin risklerine değen ve uzun mesafeli ticareti yapılan üç mal, köleler, lüks eşya ve önemli madenlerdi.İthalata dayanmadan yerel olarak besin maddesi üretilebiliyordu. Ancak demir, altın ve gümüşün ne pahasına olursa olsun ithal edilmeleri zorunluydu.</p>

  <p class="calibre25">Uzun mesafeli ve geniş boyuttaki insan ticareti temelde İslami dönemdeki bir gelişmeydi ve tarihin acı bir cilvesiyle kaynağı İslami hukukun insancıl etkisiydi. Köle nüfus, eski imparatorluklarda, hatta Hıristiyanlığın ilk çağlarında genellikle yerel kaynaklardan sağlanırdı. Borçlu ya da suçlu olanların köle olması, aileleri tarafından terk edilen çocukların “köle olarak”evlat edinilmeleri ve kendilerini ya da çocuklarını köle olarak satanlar köle kaynaklarının sürekliliğini sağlardı. İslami fetihlerle ve İslam yasalarının uygulanmaya başlamasıyla tüm bunlar son buldu.</p>

  <p class="calibre25">İslam hukukçularının biçimlendirdiği ve Müslüman hükümdarların 'çoğunun kabul ettiği ilkeye göre her insan özgürdü.</p>

  <p class="calibre25">Müslüman devletin özgür doğan vatandaşları, Müslüman olsalar da, kabul edilen diğer iki dinden birine inanıyor olsalar da, silahlı isyan dışındaki bir suçlan ya da borçlan olduğu için köle olamazlardı. Terk edilmiş olan çocuklar, köle oldukları ispat edilene dek özgür olurlardı. Anne ve babaları köle olan çocuklar da köle doğmuş olurlardı ve özgürlükleri verilinceye dek köle kalırlardı. Özgür insanlar, yalnızca bir cihadda yakalanan kafirler olduklarında köle yapılabilirlerdi. Bu koşulda kendileri de aileleri de yasal ganimet kabul edilerek onları ele geçirenlerin malı olurlardı. Köle ailelerden doğan kölelerin sayısı Ortadoğu'nun giderilemeyen gereksinimlerini karşılamada yetersiz olduğu için imparatorluk sınırlarına çok uzaklardan getirtilen dinsiz yeni köleler, çok önemli bir ticaret konusuydu. Bu köleler, özellikle de genç kadın köleler çok pahalıydı ama ticaret zahmetine değiyorlardı. Saraylarda, zengin evlerinde ve bazı dini kurumlarda çalışacak hadımlara çok rağbet gösterildiği için genç erkek köleler hadım edilerek fiyatları artırılıyordu. İslami hukuka göre bedensel zarar vermek yasak olduğu için bu köleler İslam topraklarına girmeden sınırlarda hadım ediliyordu.</p>

  <p class="calibre25">Köleler çoğunlukla Avrupa, Avrasya bozkırları ve Afrika olmak üzere üç bölgeden getiriliyordu. Çin, Hindistan ve diğer yerlerden getirilmiş köle kayıtları olsa da sayılan oldukça azdı. Köleler Ortaçağ’dan modem çağlara dek düzenli bir biçimde bu üç kaynaktan geliyordu. Kuzey Afrika ve Müslüman İspanya’nın önemli köle nüfusu, kölenin İngilizce karşılığı olan “slave” sözcüğünün türediği Doğu ve Orta Avrupa’daki Slavlar’dan oluşuyordu. Ortaçağ’da bunları genellikle Batı Avrupalı köle tüccarları ve aracıları sağlıyordu. Osmanlılar Balkanlar’a girdikten sonra, Doğu Avrupa’daki aracıları devreden çıkararak köleleri kaynağından sağlamaya başladılar.Batı Avrupalı kölelerin daha az ama önemli bir bölümü de Berberi korsanlar tarafından sağlanıyordu. Berberi korsanlar 1627 yılında İzlanda’yı basarak Cezayir’deki köle pazarına 242 köle getirmişlerdi. Bu korsanlar, 20 Haziran l631’de İrlanda’daki Baltimore „ balıkçı köyüne de baskın yaptılar. Döneme ait Londra’ya gönderilen bir raporda korsanların eşleri, çocukları ve kadın hizmetçileri ile beraber toplam 107 Baltimore’luyu kaçırdığı belirtilmiştir. Olaya şahit olan Peder Dan adlı bir Fransız papaz kölelerin limana götürülüşünü şöyle anlatmaktadır-.<sup class="calibre31">9</sup></p>

  <p class="calibre25"><span class="calibre18">“Onların Cezayir’de satıldığını görmek çok acıklıydı. Baba çocuğundan, kadın kocasından ayrılıyordu. Baba bir tarafta satılıyor, kadından da bir daha hiç göremeyeceği çocuğu çekip almıyordu. “</span></p>

  <p class="calibre25">Aynı dönemde Doğu Avrupa'daki Tatar hükümdarlar da her yıl Polonya, Ukrayna ve Rusya köylerine baskın yaparak binlerce genç köleyi İstanbul’a götürüyor ve Osmanlı İmparatorluğu’nun şehirlerinde satıyorlardı.Bu ticaret XVIII.yy sonuna dek sürmüş ve 1783 yılında Ruslar’ın Kırım’ı ilhak etmeleriyle sona ermiştir.</p>

  <p class="calibre25">Avrasya bozkırlarındaki Türkler, ikinci büyük köle grubuydu. Bu köleler, İslamiyet’in ilk çağlarından itibaren Karadeniz’in kuzeyinden Çin ve Moğolistan'a dek uzanan topraklardan yakalanmaya ya da satın alınmaya başlanmıştı. Ortaçağ’da Doğu İslam dünyasındaki beyaz kölelerin büyük bölümü bunlardan oluşur ve özellikle askeri hizmetlerde kullanılırlardı. Türk bozkırının Müslüman olmasının ardından bu kaynak kuruyunca, Kafkasya’da yeni bir kaynak bulundu. Osmanlı ve Pers topraklarına buradan erkek ve kadın, Çerkez ve Gürcü köleler getirildi. XIX.yy’ın ilk çeyreğinde Ruslar’ın Kafkasya’yı ele geçirmesiyle birlikte bu kaynak da kurudu.</p>

  <p class="calibre25">Üçüncü ve en uzun süreli köle ticareti Sahra’nın güneyindeki Afrika’dan getirilen zenci kölelerle yapılmıştır. Roma çağında da zenci kölelere rastlanmıştır ve Mısır’da antik çağlardan itibaren bulunmuşlardır. Ancak bunlar genellikle istisna olmuşlardır. Müslüman ordularının Afrika kıtasına girmeleriyle çok sayıda zenci köle ithali başlamıştır. Köleler üç önemli yoldan gelmekteydi: Deniz yoluyla Doğu Afrika’dan, Kızıldeniz veya Basra Körfezi’nden Arabistan’a, İran’a ve daha içerilere; kara yoluyla Sudan’dan Nil Vadisi’nden Mısır’a; Batı Afrika'dan kuzeye doğru Sahra’dan geçerek Fas’tan Mısır’a dek’ Akdeniz kıyısının tamamına. Bir süre bu ikmal yolu da tropik Afrika’da kurulan Avrupa sömürge yönetimiyle önlenmiştir. Zenci köleler, sanayide, ticarette, tarımda ve çoğunlukla da ev işlerinde kullanılıyordu. Zenci köleler,Irak’taki bataklık kurutma çalışmalarında, madenlerde ve özellikle Nubia ve Sahra’nın tuz ve altın madenlerinde ve bazı üretim alanlarında kullanılmışsa da, Ortaçağ’ın İslam ekonomisi, eski dünyadaki gibi temel olarak köle emeğine dayalı değildi.</p>

  <p class="calibre25">Çok değerli ve pahalı olan ve az yer tutan lüks malların ticareti de yapılıyordu. Tekstil, özellikle de ipekli ve brokar en önemli mallardı. İpekli, Roma’nın son döneminde ve Bizans,Pers ve İslamiyet’in ilk çağlarında, ticari değeri kadar siyasi önemi de sahipti. İpeklinin ithalatı, sonraları da üretimi genellikle krallığın tekelindeydi. Zaman zaman Barbar prenslere ipekli kaftanlar hediye verildiği için ipekli ticareti diplomatik bir önem taşıyordu. Bir süre, ipeğin doğudan ithal edilmesi, geçtiği yerlerin askeri ve siyasi tarihlerinde önemli bir yere sahip olmuştur.</p>

  <p class="calibre25">Güney Arabistan’dan ve daha doğudan gelen günlük ve başka kokulu maddeler diğer ticari ürünlerdir. Günlük, Helen-Roma tapınaklarında, sonralan da Hıristiyan kiliselerinde kullanıldığından çok önemi bir üründü. Bazı modem tarihçilere göre günlük, bir bakıma eski dünyanın petrol ticaretidir.</p>

  <p class="calibre25">İslamiyet’te tapınma ve dua için günlük gerekli olmadığından, bu dinin yayılmasıyla birlikte günlük, îslami dünyada değerini kaybetti. Günlük ticaretinin azalmasının ardından, baharat ve özellikle Malabar kıyılarından getirilen biber en önemli ticaret ürünü oldu. Müslüman topraklarında ve ötesinde baharat ile biber için önemli bir pazar vardı. Bu ürünlerin ticareti ile uğraşan tüccarlar çok zengin ve saygın bir topluluk olmuşlardı.</p>

  <p class="calibre25">Hafifliklerine karşılık pahalı olan değerli taşlar da avantajlıydı.Benzer durum, fildişi, değerli ağaçların kerestesi ve Romalılar döneminde sirkler için çok sayıda ithal edilen hayvanlar için de söz konusuydu.</p>

  <p class="calibre25">Ortaçağ’ın doruk noktasında, İslami Ortadoğu’daki ticaret, Avrupa’dakinden daha zengin, daha ileri, daha düzenli ve daha kapsamlı durumdaydı. Satacak daha çok ürünleri, satın alacak daha çok paralan ve oldukça gelişmiş bir ticari ilişki ağlan bulunuyordu. Ancak Ortaçağ’ın sonuna gelinirken roller değişti.Eskiden sanılanın aksine, Ortadoğu ticareti keşif seyahatleri ve Portekizliler’in Asya’ya gelmeleriyle sona ermemiştir. Bu ticaretin Vasco de Gama’nın Hindistan'a gitmesinden yüz yıl sonra bile sürdüğü artık bilinmektedir. Okyanus ötesi keşifler de,Ortadoğu ticaretinin azalma nedeni değildir. Keşiflerin ekonomik sonuçlan, Ortadoğu’daki değişikliklerin nedeni değil sonucudur. Portekiz’in Batı Avrupa’da küçük bir ülkeyken, Doğu'da denizci bir ülke olarak ticari varlık gösterebilmesi ve bir süre egemenlik kurması ilginçtir. Öte yandan, Osmanlı Türkiye'si, Memluk Mısın ve Safevi İranı gibi büyük Ortadoğu devletlerinin Portekiz ile rekabet edecek ekonomik gücü ya da onu alt edecek deniz gücünü bulamamış olmaları çok daha ilginçtir. Ortadoğu ticaretinin gerilemesini keşifler hızlandırmış olmalıdır, ama ona neden olmamıştır. Tarihçiler nedenleri başka yerlerde ’ aramalıdır.</p>

  <p class="calibre25">Gerileme yalnızca İslami topraklarla sınırlı olmamıştır. Benzer durum,Bizans topraklarında ve daha az oranda olmakla üzere Akdeniz Avrupası’nda, özellikle de büyük ticari devletlerin kuzeybatı Avrupa’nın kalkman ekonomilerinin gölgesinde kaldığı İtalya da da gözlenebilir. Gerileme yalnızca İslam dininin davranışlarına ya da Şeriat’a da bağlanamaz çünkü varlıkları daha önce ticaretin gelişimine engel olmamış, yoklukları da İtalya ve Bizans’ı kurtarmamıştır.</p>

  <p class="calibre25">Birtakım maddi nedenler açıkça görülebilir. Avrupadaki rakiplerinin Amerika’da yeni altın ve gümüş kaynaklan buldukları bir sırada, değerli metallerin ve madenlerin bitmesi ya da istilacılara kaptırılmasıyla İslam devletleri maddi sıkıntıya düşmüştür. Doğal felaketler ve veba, İslam topraklarını olduğu kadar Hıristiyan topraklarını da etkilemesine karşın, İslam toprakları özellikle Doğu’da Moğolların ve Batı’da Kuzey Afrikayı yerle bir eden Hilali Bedevilerinin istilaları yüzünden fazlasıyla harap olmuştu.</p>

  <p class="calibre25">Uzun vadede, dış etkilerden daha yıkıcı olan şey belki de, ülkedeki siyasi değişiklikler ve ticaretle ve üretimle ilgisi olmayan askeri aristokrasilerin devlete egemen olmasıdır. İtalya herhangi bir fetih ya da baskı olmaksızın yalnızca daha etkili ve aktif ticari yöntemlerle Akdeniz deniz ticaretini ele geçirmişti.Ortadoğu tarım ve sanayisi şeker ve kahve gibi birkaç ürün hariç, artık ihraç edilebilir bir ürün fazlalığına sahip değildi. Artık Ortadoğu tüccarları, Avrupa ile Doğu arasındaki transit ticarete bağlanıyorlardı. Bu yüzden bu ticaretin başka yollara kaydırılması çok öneli bir darbedir. Öte yandan, Batılı tüccarlar,Batı Avrupa’daki, mali, ticari ve teknolojik ilerlemeler sayesinde,Ortadoğu pazarlarında egemen olacakları kaynak ve beceriye sahip oluyorlardı. Osmanlı İmparatorluğu’nun sağladığı birlik ve istikrar sayesinde de bu pazarlara kolayca ulaşabiliyorlardı. Karaya Osmanlı orduları, denizlere de Osmanlı donanması hükmederken pazarları da sessiz ve sakince Avrupalı tüccarlar ele geçiriyorlardı.</p>

  <p class="calibre25"><br class="calibre19" /></p>
</body>
</html>
