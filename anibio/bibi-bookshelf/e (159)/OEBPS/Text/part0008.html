<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre33"><span class="calibre16"><br class="calibre19" /></span></p>

  <p class="calibre33"><span class="calibre16"><br class="calibre19" /></span></p>

  <h2 class="calibre8 sigil_not_in_toc"><span class="calibre9">2. BÖLÜM</span></h2>

  <h3 class="calibre32 sigil_not_in_toc"><span class="calibre34">İSLAMİYET ÖNCESİ</span><br class="calibre10" /></h3>

  <p class="calibre25">Hıristiyanlık çağının yaklaşık ilk altı yüzyılını, yani Hıristiyanlığın doğuşundan İslamiyet’in doğuşuna kadar geçen süreyi, hem uygarlıkların hareketlerindeki hem de yaşanan olaylar zincirindeki önemli gelişmeler şekillendirmiştir.</p>

  <p class="calibre25">İlk gelişme ve birçok açıdan en önemli olam, Hıristiyanlığın yükselmesi, benimsenmesi ve yaygınlaşması, Persler ve Museviler dışında Hıristiyanlıktan önceki tüm dinlerin yok olması kaybolması, en azandan batmasıdır. Klasik Helen-Roma paganizmi bir süre yaşamış, hatta imparator Julian’ın hükümdarlığı süresince (361-363) son kez alevlenmiştir. Bu dönemin IV. yy başlarına kadar olan ilk yarısında Hıristiyanlık, Roma sistemine protesto olarak büyümüş ve yaygınlaşmıştır. Hıristiyanlık zaman zaman hoşgörü ile karşılansa da çoğunlukla yargılanması nedeniyle devletten ayrılması ve kendi kurumunu, Kilise’yi kurması zorunlu olmuştur. Kilise kendine özgü yapısı, sistemi, hiyerarşisi, liderliği, yönetimi, yasaları ve mahkemeleri ile zamanla Roma dünyasının tamamına hakim olmuştur.</p>

  <p class="calibre25">Hıristiyanlık,imparator Konstantin’in(311-337)Hıristiyan olmasıyla Roma İmparatorluğu’nu ele geçirmiş, bir bakıma da Hıristiyanlık imparatorluğun eline geçmiştir. Sonrasında Roma devleti Hıristiyan olmuştur. Yeni dinin yayılması otorite ve ikna ile sağlanmıştır. Roma’nın büyük gücü, Justinien döneminde (527-569) yalnızca Hıristiyanlığın diğer dinlere üstünlüğünü sağlamak için değil, Hıristiyanların ayrıldıkları çeşitli düşünce akımlarının devlet onaylı öğretiyi benimsemesini sağlamak için de kullanılmıştır. O günlerde artık birden çok Kilise vardı. Bu kiliseler teolojik öğretilerde anlaşamadıktan gibi, kişisel, bölgesel ve de milliyetçi bağlarla bağlıydılar.</p>

  <p class="calibre25">İkinci önemli gelişme, Roma İmparatorluğu’nun güç merkezinin batıdan doğuya, Roma’dan Konstantin’in doğu başkenti yaptığı Konstantinopolis şehrine taşınmasıdır. 395’te İmparator Teodosius’un ölmesinin ardından, İmparatorluk Konstantinopolis’ten yönetilen doğu ve Roma’dan yönetilen batı olarak ikiye ayrıldı. Çok geçmeden Batı imparatorluğu art arda gelen barbar istilaları sonucunda yıkıldı. Doğu imparatorluğu zorlukların üstesinden gelerek bin yıl daha varlığım sürdürdü.</p>

  <p class="calibre25">Bugün çoğunlukla Doğu imparatorluğu için kullanılan Bizans adı, eskiden Konstantinopolis şehrinin olduğu yerde bulunan bir yerleşimin adından gelen ve modem bilim adamları tarafından bulunan bir addır. Asla Bizanslılar kendilerine Bizanslı demezler, Romalı derlerdi. Roma hukukunun uygulandığı, bir Roma imparatorunun hükümdarlığında yaşarlardı, tabii küçük farklarla... İmparator ve tebaası dinsiz değil Hıristiyandı ve Bizanslıların kendileri için kullandıkları Romalı adı, Latince’deki "romanı”’ sözcüğünden değil, Yunanca’daki “rhomaioi” sözcüğünden geliyordu.</p>

  <p class="calibre25">Bazı Yunan yazıtlarında “hegemonia ton Rhomaion” (Romalılar’ın egemenliği) için dua ediliyordu. Persler’in yıktığı ve Romalılar’ın tekrar kurduğu Edessa prensliğinin prensi Yunanca “Philoromaios” (Romalılar’ın dostu) unvanını almıştı. Yunanca, gücünün en parlak olduğu zaman bile Roma İmparatorluğu’nda ikinci dil olarak kalmışken, Doğu Roma İmparatorluğu’nda birinci dil olmuştu. Latince varlığını sürdürmeyi başarmıştı. Bizanslı Yunanlılar’ın ve yüzyıllar sonra halifelik Arapça’sında Latin terimlerinin izleri görülmüştür. Yunanca, uzunca bir zarpan kültürün yanı sıra devletin de dili olarak kullanılmıştır. Doğu eyaletlerinde varlığım sürdüren Yunanca- dışındaki diller ve edebiyatlar, Kıpti, Arami dilleri, Arapça, Helenistik bilim ve felsefeden önemli ölçüde etkilenmiştir.</p>

  <p class="calibre25">Üçüncü önemli gelişme, yüzyıllar önce, Büyük İskender ile Mısır ve Suriye imparatorluklarında başlamış olan Ortadoğu’nun Helenleşmesidir. Yunan kültürü, Roma devletini de Hıristiyan Kiliselerini de etkileyerek daha çok yayılmıştır. İskender ve haleflerinin Roma Sezarlarınınkinden çok farklı olan Yunan monarşileri Doğu Roma devletinin hükümet kurumlarını etkilenmiştir. İlk Hıristiyanlar, Yunanlıların eskiden beri ilgilendikleri, Museviler’i ve Romalılar’ı pek rahatsız etmeyen felsefe konularına ilgi göstermişlerdir. Hıristiyanların kutsal kitabı Yeni Ahit, Yunanca yazılmıştı. Eski Ahit’in de yüzyıllar önce İskenderiye’de yaşayan ve dilleri Yunanca olan Museviler için yazılmış Yunanca çevirisi vardı.</p>

  <p class="calibre25">Geçmişteki değişikliklerin etkisiyle gerçekleşen önemli bir başka gelişme'de, bugün güdümlü ekonomi olarak adlandırılabilecek ekonominin, devlet otoritesiyle planlanma ve yönetilme düzeninin süregelen gelişmesidir. Nehir vadisi toplumlarında, özellikle de Mısır’da böylesi bir siyasi gelişme olağandı. Mısır’da, İskender’in generallerinden birinin kurduğu Ptolemeus hanedanında ileri düzeye ulaşmış bir güdümlü ekonomi vardı. Hıristiyanlığın ilk yüzyıllarında, özellikle de III.yy’dan itibaren devlet ticaret, sanayi, üretim ve hatta tarım alanlarında etkinlik göstermeye başlamıştı. Devlet dışındaki özel girişimcilerin ekonomik etkinlikleri, devlet tarafından denetlenmiş, bir devlet ekonomi politikası oluşturulup uygulanmaya çalışılmıştır. Devlet pek çok alanda özel girişimcilerle ticareti tercih etmeyip kendi olanaklarını kullanmıştır. Örneğin ordu, silah, donatım ve kimi zaman da üniforma gereksinimlerini devlet girişimlerinden sağlamıştır. Genellikle ordunun erzağı vergi olarak toplanıp askerlere tayın olarak verilirdi. Devletin ekonomik etkinliklerinin giderek artması özel girişimcilerin çalışma alanlarını büyük ölçüde kısıtlamıştı.</p>

  <p class="calibre25">Devletin artan müdahalesi tarım alanında da olmuş, yavaş yavaş tarım alanları azalmıştır. Devletin, topraklarını terk eden, toprak sahiplerini ve köylüleri maddi olarak ve başka bazı özendirmelerle topraklarında kalmaya ikna etme çabaları ve bu konudaki kaygısı, imparatorluğun çoğu bugüne kadar gelen kanunlarına da yansımıştır. Bu durum, ekonomik müdahaleciliğin önemli savunucularından Diocletian (284-305) döneminden, İslami fetihlere, yani ekonomik güç ve işlevin tekrar sağlanmasına kadar, III.ile VI.yy’lar arasında, büyük bir sorun olmuştur.</p>

  <p class="calibre25">Bizans ve Pers imparatorlukları,VII.yy’ın ilk birkaç on yılında yaklaşan İslamiyet dalgasına kapılmış olsalar da, kaderleri çok farklı olmuştur. Araplar Bizans ordularını ağır yenilgilere uğratarak pek çok eyaletlerini ele geçirdikleri halde, Küçük Asya'nın merkez eyaleti Yunan ve Hıristiyan kalmıştı. Öte yandan imparatorluğun başkenti Konstantinopolis aldığı saldırılara rağmen, onu denizden ve karadan koruyan surlarıyla ayakta kalmayı başarmıştı. Bizans imparatorluğu gücünü kaybederek küçülmeye başlamasından sonra bile yedi yüzyıl dilini,' kültürünü ve kurumlarını özgün biçimleriyle sürdürerek yaşamıştır.</p>

  <p class="calibre25">İran’ın kaderi çok daha farklıydı. Fethedilen yalnızca dış eyaletleri olmamış, başkenti ve topraklarının tamamı da fethedilerek yeni Arap-İslam imparatorluğuna dahil olmuştu. Mısır ve Suriye’deki Bizanslı iş adamlarının Bizans’a kaçma şansları vardı ama İran'ın Zerdüşt destekçilerinin Müslüman yönetimine girmekten ya da gidebilecekleri tek yere, Hindistan’a göçmekten başka seçenekleri yoktu. İran’daki Müslüman hakimiyetinin ilk yüzyıllarında eski dil ve eski yazı, küçük bir azınlık dışında, kullanılmayarak unutuldu. Anglo-Saxon dilinin İngilizce’ye dönüşmesi sürecinde yaşandığı gibi fetih dili bile değiştirdi. İran'ın İslamiyet’ten önceki tarihi, modern çağlarda eski Pers yazılarının çözümlenmesi çalışmalarıyla araştırılmaya başlanmıştır.</p>

  <p class="calibre25">İran İmparatorluğu tarihinde Hıristiyanlık çağının ilk altı yüzyıllık bölümünde, Sasani ve Part dönemleri olmak üzere iki büyük dönem vardır. İlk Sasani hükümdan Ardaşir (226-240) Roma’ya yeni bir dizi savaş açmıştır. Ondan sonra gelen I. Şahpur (240-271) savaşta Roma İmparatoru Vaieriani esir almış ve Valerian esarette ölmüştür. 1. Şahpur övündüğü bu başarısının resimlerini İran’daki çeşitli dağların kayalanna yonttuımuştur. At üstündeki Pers şahının, yerdeki Roma imparatorunun boynuna ayağını koymuş olduğu bu resimler hâlâ durmaktadır.</p>

  <p class="calibre25">İslam halifeliği ortaya çıkana kadar bölge tarihine egemen olan siyasi durum, Pers-Roma, sonrasında da Pers-Bizans rekabetiydi. İslamiyet ise bir rakibini ortadan kaldırmış, diğerine de önemli ölçüde gücünü kaybettirmişti. Bu sonuca büyük etkisi olan sonu gelmek bilmeyen savaşlar bir istisnayla kesintiye uğramıştır. Bu istisna, yüz yıldan fazla süren Uzun Barış’tır.Şahpur (383-388) 384’te Roma ile barış yapmıştır. 421-22 yıllarındaki ufak bir sınır çatışması hariç, VI.yy’ın ilk yıllarına kadar bir daha savaş olmamış, bu tarihlerde başlayan ilk savaş kısa aralıklarla 628’e kadar devam etmiştir. Bu sıralarda da çok yakında bu iki düşmanı gölgede bırakacak yeni bir güç doğmaya başlamıştır.</p>

  <p class="calibre25">Modem ve Ortaçağ tarihçilerine göre bu savaşların temel gerekçesi toprak olmuştur. Romalılar bu dönemde Persler’in egemenliğindeki Ermenistan ve Mezopotamya üzerinde hak iddia ediyorlardı. Romalılar imparatorları Trajan’ın fethettiğini söyledikleri bu topraklan istiyorlardı, bu da Romalılar’ın, Persler’in, sonra da Müslümanların ortak öğretilerine göre buralar üzerinde kendilerine sürekli hak tanıyordu. Ayrıca Bizanslılar, Mezopotamya ve Ermenistan halklarının büyük çoğunluğu Hıristiyan olduğundan Hıristiyan imparatoruna bağlı olmaları gerektiğini öne sürüyorlardı. Persler de M.Ö. 525'te Kiros’un oğlu Kambiz’in fethettiği Filistin, Suriye ve Mısır’da bile hak iddia ediyorlardı. Bu topraklan savaşlar sırasında zaman zaman ele geçirdiler. Buralarda Persler ya da Zerdüştler yoktu ama onlara sempati duyan Hıristiyan olmayan gruplar vardı.</p>

  <p class="calibre25">Modem tarihçiler toprak dışındaki başka nedenleri de bulup belgelemişlerdir. Bunların en önemlilerinden biri Doğu ile Batı arasındaki ticaret yollarını ele geçirme arzusudur. Akdeniz dünyası için Çin’den ipek, Hindistan ve Güneydoğu Asya’dan baharat olmak üzere Doğu’dan yapılan iki ithalat büyük önem taşımaktaydı ve bu malların ticareti çok yaygınlaşmıştı. Roma yasalarında ticareti müdahaleden koruyacak önlemlere yer veriliyordu. Bu ticaret Roma ve Bizans’ın, Çin ve Hindistan uygarlıklarıyla ilişkide olmasını sağlıyordu.</p>

  <p class="calibre25">Ülkeler arasında ne düzenli bir ilişki ne de ziyaret bulunuyordu ama her ikisinden de ithalat yapılıyordu. Romalılar ve sonra da Bizanslılar bu ithalat için altın ödüyorlardı. Hint baharattan ve Çin ipeğine karşılık Akdeniz dünyasının verilebilecek bir şeyi yoktu. Altın her zaman geçerliydi ve çok miktarda Roma altını Akdeniz havzasına yapılan ithalatın karşılığı olarak Doğu Asya’ya gönderiliyordu. Bu arada, belirli dönemlerde hükümranlıklarını Orta Asya’ya yayan Persler, ipek ticaretinin çıkış noktasındaki hakim güç olarak aracılık yapıyorlar ve bu sayede büyük kâr elde ediyorlardı. Roma dünyası Doğu’ya altın akışından şikayetçi oluyordu ama yine de bu ölçüde bir kayba dayanabilmişti.</p>

  <p class="calibre25">Akdeniz’den doğuya giden en kısa yolun Persler hakimiyetindeki topraklardan geçmesi nedeniyle, Pers silahlarının olmayacağı başka yollar bulamak hem ekonomik hem de stratejik açıdan yararlı olacaktı. Çin’den sonra Avrasya bozkırlarındaki Türk topraklarından Karadeniz ve Bizans topraklarına veya Hint Okyanusu’ndan geçerek güney denizlerine giden yollar var olan alternatiflerdi. Bu yollar, Basra Körfezi ve Arabistan’a veya Kızıldeniz’den sonra Mısır ve Süveyş kıstağından geçerek Akdeniz’e ya da Yemen’den Batı Arabistan kervan yollarıyla Suriye sınırlarına uzanıyordu.</p>

  <p class="calibre25">Başta Roma’nın ve daha sonra Bizans’ın çıkan, Hindistan ve Çin ile dış ticaret bağları yaratmak ve korumak, bu sayede Persler hakimiyetindeki orta bölgelerden uzak durmaktı. Öte yandan Pers İmparatorluğu transit yollardaki durumundan faydalanarak Bizans ticaretini denetim altında tutup barış zamanında kâr sağlamak, savaş sırasında da yolu kapatmak istiyordu. Bu da her iki imparatorluğun, kendi sınırlan dışındaki topraklarda etkin olabilmek için sürekli mücadele halinde olmaları anlamına geliyordu.</p>

  <p class="calibre25">İki bölgede, tüm bu diplomatik, ticari ve nadiren de askeri müdahalelerin etkisi de küçümsenemeyecek derecedeydi. Bu durumdan ilk önce kuzeyde Türk beylikleri ve aşiretleri ile güneyde Arap beylikleri ve aşiretleri etkilenmişti. Ne Araplar’ın ne de Türkler’in bölgenin eski uygarlıkları üzerinde önemli bir etkileri olduğuna dair kanıt bulunmamaktadır. Ancak daha sonradan gelen istila dalgalarında ortaçağlarda İslamiyet’in merkezi olan topraklardaki etkileri önemli olmuştur.</p>

  <p class="calibre25">Hıristiyanlık çağının ilk altı yüzyıllık döneminde Araplar ve Türkler henüz imparatorluk sınırlarının dışında, barbar ya da yan barbar olarak çöllerde ve bozkırlarda yaşıyorlardı. Romalılar ve Persler, imparatorluklarını genişletirken bile çöl ya da bozkır topraklarını ele geçirmekle ilgilenmemişler, hatta onlarla yakınlık kurmamaya özen göstermişlerdi. IV. yy Romalı tarihçisi Suriyeli olan Ammianus Marceilinus bozkır halkları için şunları söylemiştir:<sup class="calibre31">1</sup></p>

  <p class="calibre25">"Tüm bu bölgelerin halkları vahşi ve savaşçıdır. Çatışma ve savaş onlara keyif verir Onlar için savaşta ölenler en mutlu kişilerdir. Dünyadan doğal ölümle ayrılanları korkaklıkla suçlayıp hakaret ederler. (XXI)</p>

  <p class="calibre25">Ammianus Marceilinus, güneydeki çöl halklarını “dost da, düşman da olamayacak Araplar” sözleriyle anlatmıştır (XIV, 4.1). Bu komşuların silah gücüyle fethedilmesi tehlikeli, maliyetli ve zordu. Bu yüzden, iki imparatorluk da yaptıkları maddi, askeri ve teknik yardımlar, verdikleri unvanlar ile bu halkları kendi yanlarına çekmeye çalıştıkları, genel imparatorluk politikası şekline getirilecek bir yol izlediler. Kuzeyin ve güneyin aşiret reisleri bu durumu kendi çıkarlarına kullanarak, bir birinin bir ötekinin, bazen ikisinin birden yanında oldular. Kimileri kervan ticaretinden elde ettiği servet ile kendi şehirlerini ya da krallıklarını kurdular, imparatorlukların uydularıymış gibi, bazen de müttefikleri olarak siyasi rol üstlendiler. Bu imparatorluklar çıkarları doğrultusunda sınır beyliklerini ele geçirip doğrudan hakimiyet altına almışlarsa da, genellikle dolaylı hakimiyeti ya da müşteri devlet konumunu tercih etmişlerdir.</p>

  <p class="calibre25">Bu çok eskiden kalan ilişki türünün kökeni şüphesiz antik çağa uzanmaktadır. Romalılar M.Ö. 65’te Romalı Pompey’in bugün Ürdün Haşimi krallığında bulunan Petra’daki Nabat başkentine yaptığı ziyaretle çöl politikalarının başlangıcını yaptılar. Nabatiler’in yazılı dilleri ve kültürleri Arami olduğu halde kendilerinin Arap olduktan bilinmektedir. Petra vahasında bir kervan şehri kurdular, Romalılar da onlarla kuracakları ilişkinin dostça olmasını doğru buldular. Petra, Roma eyaletleri ile çöl arasındaki tampon ülke, Güney Arabistan,ve Hindistan ile ticaret yollarına ulaşmak için çok önemli bir komşuydu. M.Ö. 25’te İmparator Augustus Yemen’i fethetmek için bir ordu göndererek başka bir politika denedi. Romalılar’a Kızıl deniz'in güney ucunda bir köprübaşı yaratarak Hindistan yolunu Roma’nın doğrudan hakimiyetine almayı amaçlıyordu. Fetih başarılı olamadı ve Romalılar oraya bir daha sefer düzenlemediler. Yeniden Arabistan içlerine ordularını göndermeyi denemediler, hatta barış sırasındaki ticari, savaş sırasındaki askeri gereksinimleri nedeniyle çöldeki sınır devletleriyle ve kervan şehirleriyle iyi ilişkiler kurmaya başladılar.</p>

  <p class="calibre25">Romalıların bu politikası Arap sınır beyliklerinin sayısında büyük bir artışa yol açtı. Bunların birincisi Petra idi, en önemlilerinden biri de şimdi güneydoğu Suriye’deki Tadmur olan Palmira idi. Palmira Suriye çölündeki bir kaynağın etrafında bulunuyordu. Çok eski çağlarda orası bir ticaret ve yerleşim şehriydi, Palmiralılar’ın. Fırat üzerinde Dura’da bir merkezleri bulunduğu için Akdeniz ile Mezopotamya ve Körfez çöl ticaret yolu üzerinde söz sahibi olmaları, onlara bir ölçüde stratejik ve ticari önem sağlıyordu.</p>

  <p class="calibre25">Benzer durum, iki imparatorluğun ve Karadeniz’le Hazar Denizi’nin kuzeyinde, Çin’e uzanan Orta Asya yolu üzerinde de geçerliydi. Bu bölgedeki Orta Asya aşiretleri arasında I.yy'ın son çeyreğinde Çin’in otoritesine karşı başkaldırılar olmaya başladı. Bu başkaldıranların liderleri arasında olan ve Çin tarihçileri tarafından “Hiung Nu” olarak adlandırılan halkın, Avrupa tarihindeki Hunlar oldukları bilinmektedir. Pan Chao adlı Çinli general Çin’den Orta Asya’ya gerçekleştirdiği seferle başkaldırıyı durdurarak Hiung Nu’ları ipek yolu üzerinden atmıştır. Bu kez Çinliler daha da ileri giderek, sonraları adı Türkistan olan, bugünkü Özbekistan ile batı komşularını içine alan bölgeyi fethettiler. Pan Chao buradan iç Asya ipek yolunu Çin’in denetimi altına aldı ve Kan Ying adlı elçisi önderliğinde bir heyeti Romalılarla görüşmeleri için batıya yolladı. Heyetin 97’de Basra Körfezi’ne ulaştığı bilinmektedir.</p>

  <p class="calibre25">Roma İmparatoru Trajan'ın Ortadoğu’da yayılma politikasını açıklamada, Doğu’nun bu ve diğer diplomatik ve askeri etkinlikleri yardımcı olmaktadır. 106’da Trajan, Roma ile Petra eski ilişkisine son vererek şehri fethetti. Artık Nabatiler’in ülkesi Provincia Arabia adlı bir Roma eyaleti oldu ve Basra’da bulunan bir Roma Lejyonu tarafından yönetilmeye başladı. Trajan, Roma gemilerinin Akdeniz’den Kızıldeniz’e geçebilmelerini sağlamak için Nil Nehri’nin kanallarını ve kollarını birleştirip İskenderiye’den Clysma’ya dek uzanan bir suyolu yaptırdı. 107’de Hindistan’a bir Roma elçisi gönderildi, kısa bir süre sonra da Doğu Suriye sınırından Kızıldeniz’e bir yol açıldı.</p>

  <p class="calibre25">Tüm bu olayların iki imparatorluk arasındaki savaşı başlatan Partlar’ı haklı olarak endişelendirdiği görülmektedir. Trajan 114’te başlattığı bir seferde iki imparatorluğun paylaşamadığı en önemli bölgelerden Ermenistan’ı işgal etti. Bağımsız Hıristiyan bir hükümdar olan Edessa prensi ile anlaştıktan sonra doğuya doğru Dicle’den geçerek llö’da şimdiki Bağdat yakınındaki büyük Pers şehri Ktesiphon’u fethetti. Bu sırada Yahudiye’de büyük bir isyan çıkması bir tesadüf gibi görünmüyor. 117’de Trajan’ın ölümü üzerine yerine geçen Hadrian, Provincia Arabia dışında doğuda işgal edilen eyaletlerden çekildi.</p>

  <p class="calibre25">Trajan’ın bölgede yayıldığı 100 yıllarında, Arap yarımadası yaklaşık olarak şu durumdaydı: İç bölgelerde dışarıdan ve içeriden hiçbir otorite yoktu, öte yandan batıda Roma ve doğuda Part imparatorluklarıyla çeşitli ilişkileri olan küçük beyliklerle çevrilmişti. Beylikler Arabistan’dan Yemen’e, oradan da deniz yoluyla Doğu Afrika ve Hindistan’a uzanan ticaret yollarıyla geçiniyorlardı.</p>

  <p class="calibre25">Roma’nın Petra’yı hakimiyetine alması önemli bir politika değişikliği olmuş ve o dönemin güçler dengesini bozmuştu. Romalılar bundan sonra da Palmira’da benzer bir politika uyguladılar ama en sonunda bundan vazgeçerek bilinmeyen bir tarihte Palmira’yı imparatorluklarına dahil ettiler.</p>

  <p class="calibre25">İran'da Sasaniler'in ortaya çıkması ve bölgede daha militan ve merkezi bir düzenin kurulması ile durum tekrar değişti. Persler de Arabia’nın kuzeydoğu sınırlarında birkaç beyliği aldılar. Persler, III. yy ortalarında eski bir Arap merkezini,Hatra'yı ortadan kaldırdıktan sonra, doğu Arabistan'ın Körfez kıyısı boyundaki bölgelerini işgal ettiler.</p>

  <p class="calibre25">Roma tarihçilerine göre III.yy’ın üçüncü çeyreğinde Zenobia adındaki (büyük olasılıkla Arapça Zeyneb) kadın hükümdar, Palmira’nın bağımsızlığını tekrar kazanması için son çabayı harcamıştır. İmparator Aurelian’ın gönderdiği Roma ordusu Zenobia’yı yenmiş ve Palmira bir kez daha imparatorluğa katılmıştır.</p>

  <p class="calibre25">Bu sırada Arap yarımadasının uzak güneyinde önemli değişiklikler yaşanmaktaydı. Tarım alanları olan ve hanedan monarşileriyle yönetilen şehirleri olan Güney Arabistan, yan çöl olan kuzeyden oldukça farklıydı. Ancak monarşiler yıkılmış, yerini Himyaritik monarşi adı verilen yeni bir düzene bırakmıştı. Batıdan Habeşler ve doğudan Persler olmak üzere bölge dış etkilerin çarpışma noktası olmuştu. Habeşistan’da başlayan militan Hıristiyan monarşisi, Kızıldeniz’in diğer tarafındaki gelişmelere doğal olarak ilgi gösteriyordu. Persler de onlar için birbirinden farklı olmayan Hıristiyan ya da Roma etkisine direnmeye her zaman hazır durumdaydılar.</p>

  <p class="calibre25">- Bu süreçte, eski dünyanın büyük ekonomik çöküşünden, özellikle III. yy’dan sonra ticaretin sonlanmasından Akdeniz uygarlığının bu uzak ileri karakolları bile etkilenmişlerdi. Bulunan Roma sikkelerinin azalmış olması bunun bir göstergesidir. 217’de Hindistan’da ölen Caracalla’dan sonraki sikkelerden neredeyse hiç bulunamamıştır. Bu da IV. ile VI. yüzyıllar arasında Arabistan’ın karanlık bir dönem yaşadığını göstermektedir. Bu dönem, bedevileşme ve yoksullaşma çağı olmuştur. Bu döneme değin var olan tarım gerilemiş, kurulan merkezler azalmış ve deve göçerliği yaygınlaşmıştır. İslamiyet'in ortaya çıkmadan hemen önceki zamana ilişkin ilk Müslüman öyküleri bu dönemi çok net olarak anlatmaktadır.</p>

  <p class="calibre25">Arabistan’ın gerileyişinin nedenleri arasında her iki imparatorluğun ilgilerinin yok olması da göz önüne alınmalıdır. İran ve Roma barışının sürdüğü 384 yılından 502 yılına kadarki uzun sürede her iki imparatorluk da Arabistan’a, vahalarından ve çöllerinden geçen pahalı, uzun ve tehlikeli ticaret yollarına ilgi göstermemişti. Ticaret yollannın yönü değişmiş, teşvik yardımları sona ermiş, kervan trafiği durmuş ve şehirler terk edilmişti. Ticaretin son bulmasıyla göçebeliğin başlaması, kültür ve yaşam standardım düşürmüş ve çok uzun süreden soma ilk kez Arabistan’ı uygar dünyadan soyutlamıştı. Bu durumdan, Arabistan'ın daha gelişmiş olan güneyi de etkilenmiş, buradaki göçebe aşiretler daha iyi otlaklar aramak için kuzeye göç etmişlerdi. Arap toplumunda göçebelik daima önemli olmuştur ama artık daha da öne çıkmıştır. Müslümanlar bu dönemi “Cahiliye” olarak adlandırırlar ve bu dönem ile Aydınlık Çağ yani İslamiyet ile aralarındaki çelişkiye dikkat çekerler. Bu dönem, yalnızca sonradan gelecek olanlara göre değil, daha öncekilere göre de çok karanlıktı. İslamiyet’in ortaya çıkması bu açıdan bir restorasyon olarak düşünülebilir ve gerçekten de Kuran’da Hz. İbrahim’in dininin restorasyonu olduğu belirtilmektedir.</p>

  <p class="calibre25">Hz.Muhammed’in doğduğu VI.yy’da her şey yeniden değişti.En önemlisi Persler ve Bizanslılar’ın yüz yıllık barış sürecinden sonra yeniden çatışmaya başlamaları ve bugün neredeyse sonsuz bir savaşa dönüşmesidir. İki imparatorluk savaş ve rekabet halindeyken bu mücadelenin bir nedeni olarak Arabistan bir kez daha ortaya çıktı ve Arap halkları yeniden her iki tarafın da saygı ve ilgilerini kazandılar. Nehir vadilerinden Basra Körfezi’ne inen yol, barış döneminde, Akdeniz dünyasından Doğu’ya giden en elverişli yoldu. Uzun bir kısmı su üzerinde geçen bu yol ötekilerle karşılaştırıldığında hem daha ucuz, hem de daha güvenliydi ama Bizanslılar ile Persler yeniden savaşmaya başladığında durumu değişti. Mezopotamya ve Körfez yolu Bizanslılar açısından çok sakıncalıydı. Bu yol, Persler tarafından savaş sırasında askeri hareketle, iki imparatorluk arasındaki barış sayılabilecek zamanlarda ise ekonomik baskılarla her an kapatılabilirdi. Bunun için Bizanslılar,Persler’in ulaşamayacakları uzaklıkta başka yollar bulma politikasını benimsediler.</p>

  <p class="calibre25">Önceden de olduğu gibi güney çöl ve denizleri ile kuzey bozkırları olmak üzere iki önemli seçenek vardı. Karadan Asya yolunun tercih edilmesi, Orta Asya bozkırlarının hanları ile Bizans imparatorlan arasında ilginç pazarlıklara yol açtı.Türk hanları Konstantinopolis’e elçilerini göndermeye başladılar. Bizans tarihçilerine göre, daha kurnaz olan bazı hanlar hem Bizans’a hem de Perslef’e elçi göndermişlerdir. Ancak hanlar genellikle Bizanslılar’ı ihanetle suçlamışlardır. Bizans tarihçisi Menander, 576’da geçen bir olayı şöyle anlatmıştır:<sup class="calibre31">2</sup></p>

  <p class="calibre25"><span class="calibre18">Bir Bizans elçisi bana güven mektubu verirken, han tarafından kendisiyle iş yaparken düşmanlarıyla da yapmakla suçlanmıştı. Han, parmaklarını ağzına alıp şunları söylemişti:</span> <span class="calibre18">"Sen bir aldatması ve on tane dili olan o Romalılar'dan değil misin? Şimdi ağzımda olan on parmağım kadar dilin var senin ve birini beni, ötekini Avarlar'ı kandırmak için kullanıyorsun... Kurnaz sözlerle ve hile yaparak herkesi aldatıyorsun... Ama bir Türk ’ün yalan söylemesi tuhaf olur ve görülmemiştir de...”</span></p>

  <p class="calibre25">Kuzeydeki ve güneydeki patronlar ile müşteriler birbirlerini oldukça iyi anlarlardı. VI.yy başladığında, güney yolu hem Persler’in ulaşamayacağı uzaklıkta olduğu, hem de çeşitli seçenekler sunduğu için kuzey yolundan daha önemli olmuştu. Eski kaynaklara göre, ilgili tarafların politikalarını ve uygulamalarını ortaya koyan şöyle bir tablo çıkmaktadır: Bizans, Pers denetiminden uzak bir Hindistan yolu açmış ve yolu açık tutmuştur. Persler de bu iletişim hattını önlemek ve kesmek için uğraşmışlardır. Bu arada yol üzerindeki çeşitli halklar bu durumdan kâr sağlamaya çalışmışlar, kendi çıkarları için yolu açık tutmak ama Bizanslılar’ın da yolun denetimini ve tekelini ele geçirmesini engellemek istemişlerdir.</p>

  <p class="calibre25">O dönemdeki pek çok olay bu örneğe uygun gelişmiştir. Hem Bizans hem de Pers tarafında uç beyliklerinin yeniden ortaya çıkmaları bunlardan biridir. Bizans'ın çöl sınırında bugünkü Ürdün’ün olduğu yerde Arap Gassani beyliği, İran tarafında da Hira beyliği bulunuyordu. İkisi de Arap’tı, ikisi de Ara-mi kültürüne sahipti, ikisi de Hıristiyan’dı ama siyasi olarak biri İran’a, diğeri Bizans’a bağlıydı.</p>

  <p class="calibre25">Yaklaşık 527’de Bizans İmparatoru Jüstinyen, Hira’ya savaş açmaları için Gassaniler’i ikna etti. Böylece Bizans ile İran’ın;başrollerde olduklan bir savaş başlamış oldu. Gassani beyine unvanlar verildi ve Roma İmparatorluğu’nun “partici”si ilan edilerek Konstantinopolis’e davet edildi. Roma silah ve eğitmenleri ile birlikte yeterli miktarda da Roma altını verildi. Pers tarafında olanlarla ilgili çok fazla bir bilgi bulunmamasına karşın, orada da aynı şeylerin olduğu anlaşılmaktadır.</p>

  <p class="calibre25">Sina Yarımadası’nın güney köşesinin açıklarındaki Yotabe olarak adlandırılan küçük Tiran adasının tarih sahnesine çıkması, bu dönemin ikinci önemli gelişmesidir. Eski çağlardan bu yana adada transit ticaretle uğraşan insanlar tarafından' kurulan küçük bir yerleşim merkezinin olduğu anlaşılmaktadır. 473’te adadaki bir aşiret reisinin Konstantinopolis’i ziyaret ettiği ve onun ardından, bazen imparatorluğun dostu bazen de düşmanı olarak görülen diğerlerinin olduğuna ilişkin bilgiler bulunmaktadır. Adada yaşayanlar hakkında Musevi olduklarına ilişkin bilgiler vardır ama eski Museviler’den mi, sonradan Museviliği seçenlerden mi ya da Yahudi ülkesinden yeni gelenlerden mi oldukları açık değildir. Kızıldeniz’de ticaret yapan ada halkı başlangıçta bağımsızdı ve Bizans’a düşmanlardı. VI. yy’da Kızıldeniz ticaretinin ilerlemesiyle birlikte, ada Bizans denetimine girdi ve kolaylık olması için bir Gassani beyine bağlandı.525’te birtakım ilginç gelişmeler oldu. Tiran-Yotabe Musevileri denetim altına alındılar ama Kızıldeniz’in güney ucunda Himyarites kralının Museviliği seçmesiyle yeni Museviler ortaya çıktı. Böyle.ce Arabistan’ın kuzeybatı köşesinde yüzyıllardır ilk defa bir Yahudi krallığı kurulmuş oldu. Kızıldeniz’in iki köşesinde, her ikisi de Kızıldeniz ticareti yapan, her ikisi de Pers destekçisi politika benimseyen bir Yahudi varlığının aynı anda ortaya çıkmasının birbiriyle ilişkili olması gerekir. Bizans öncelikle İran’a yönelik bir politika izliyordu. Bizans eylemleri yalnız İran’ı hedef almıyordu, Kızıldeniz’in bir ucundan diğer ucuna değin Bizans üstünlüğünü ve ticaret tekelini elde etmek, yerel güçleri boyunduruk altına almak ya da yok etmek amacına hizmet ediyordu. Kuzeyde Arap dostlanndan aldıkları yardımlarla bu işi kendileri yapıyorlardı ama güneyde böyle bir olanak bulamadıkları için Yemen’deki Museviler’e ve onların doğusundaki Persler’e karşı Bizans ile ittifakta olan Hıristiyan devleti Habeşistan’ı kullanmak istediler. O dönemde Habeşistan, Hindistan’a kadar giden gemileri ve Arabistan yarımadasında bulunan askerleriyle uluslararası ticari güç durumundaydı. Ha-beşler yeni Hıristiyanlıklarının heyecanı içinde Bizanslı elçileri hevesle karşıladılar.Ne yazık ki Habeşler kendilerine verilen görevde başarılı olamadılar. Başlarda Güney Arabistan’daki son bağımsız devleti yıkıp yok ederek ülkeyi Hıristiyanlar’a ve başka dış etkilere açık hale getirmeyi başarmalarına karşın, bu zaferlerini devam ettirecek güçleri yoktu. Yemen’den öteye gitmek isteyerek 507’de kuzeye giden kervan yolu üzerindeki Yemen ticaret merkezi Mekke’ye saldırı düzenlediler. Ancak yenilgiye uğrayarak Yemen’deki yerlerini Persler'e bıraktılar.</p>

  <p class="calibre25">Hz.Muhammed’in doğduğu yıllarda Yemen’in başında bir Pers satrapı bulunuyordu ve ülke tamamen Persler’in denetimi altındaydı. Kızıldeniz’in güney köşesine yerleşen Pers gücü, Bizans’ın Doğu’ya ayrı ve açık bir ticaret yolu açma politikasını başarısızlığa uğratıyordu. Bununla birlikte konunun önemini tümüyle azaltan başka bir gelişme olmuştu. Yüzyıllardır ipek üretimi Çin’de özenle bir sır olarak saklı tutulmaktaydı ve ipekböceğinin ihraç edilmesi ölümle cezalandırılıyordu. Ancak iki Nesturi keşişinin 552’de Çin'den Bizans’a ipekböceğinin tohumunu kaçırmayı başarmalarından sonra Küçük Asya’da VII .yy’ın ilk yıllannda ipekböceği yetiştirme işi gelişmişti. Çin'de üretilen ipekliler daha kaliteli ve güzel olduğu için daha çok tercih ediliyordu ama artık Çin’in bu konudaki dünya tekeli sona ermişti.</p>

  <p class="calibre25">VI.yy iki rakip imparatorluğun zayıflaması ve geri çekilmeleri ile tamamlandı. Arabistan’dan atılan Habeşlerin, Habeşistan’daki rejimleri de sarsıldı. Bir süre daha direnen Persler, ülkelerindeki taht kavgaları ve Zerdüşt dini içindeki tartışmalar nedeniyle başlayan büyük dini sorunlar yüzünden önemli ölçüde güç-kaybetmişlerdi. Öte yandan, Bizans Jüstinyen’in hükümdarlığının ardından sorunlar yaşamaya başlamıştı ve Bizans Hıristiyanlığı büyük kilise tartışmaları ile sarsılıyordu. Arabistan yarımadasının son bağımsız güç merkezleri durumundaki güney beylikleri, yerlerini yabancıların işgallerine bırakarak ortadan kalkmışlardı.</p>

  <p class="calibre25">Bu olayların tümü Arap yarımadasını önemli derecede etkilemişti. Bu gelişmelerin ardından Arabistan’a yanlarında yeni yöntemler, düşünceler ve ürünler getiren çok sayıda yabancı yerleşmişti. Arabistan’dan geçen ticaret yollan, tüccarlar ve ürünler, devam eden Pers-Bizans mücadelesinin sonucu olarak çoğalmıştı. Yine kuzeyde sınır devletleri ortaya çıkmış, imparatorluk efendilerine bağlı olmuşlar ancak Arap ailesi içinde kalmaya devam etmişlerdi.</p>

  <p class="calibre25">Dışarıdan gelen bu etkiler Araplar içinde çeşitli tepkilere yol açmıştı. Bunlardan bir bölümü maddi kaynaklıydı. Daha sonra karşılaşacakları olaylar açısından çok değerli bir ders olan silah, zırh kullanmayı ve dönemin askeri yöntemlerini öğrenmişlerdi. Önceden hiç bilmedikleri şeyleri getirmeye başlayan tüccarlar ilerlemiş toplumların zevkleri ile tanışmışlardı. Kendilerinden ilerideki komşularının din ve kültürleriyle ilgili bilgi sahibi olan Araplar, bir ölçüde entelektüel, hatta manevi bir etkilenme de yaşamışlardı. Yazıyı öğrenerek yeni bir alfabe oluşturmuşlar ve dillerini yazmaya başlamışlardı. Dışarıdaki yeni düşünceleri almışlar, en önemlisi, ilkel paganizme sahip olan ve yetersiz buldukları dinlerinin yerine başka bir din arayışına girmişlerdi.</p>

  <p class="calibre25">Ulaşabilecekleri uzaklıkta birkaç din bulunuyordu. Hıristiyanlıkta büyük bir ilerleme olmuştu. Hem Bizans, hem de İran sınırlarındaki Arapların çoğunluğu Hıristiyan olmuştu ve güneydeki Yemen ve Najran’da da Hıristiyanlar vardı. Museviler özellikle Yemen'de, ama Hicaz’ın başka yerlerinde bulunuyorlardı. Bunların bazıları Yahudiye’den gelmiş olan göçmenlerin torunlarıydı, bazıları ise yeni Musevi olanlardı. VII.yy'da Arabistan’daki Museviler ve Hıristiyanlar tamamen Araplaşmışlar ve Arap toplumunun bir parçası olmuşlardı. Pers dinlerini benimseyen pek olmamıştı. Dinin fazlaca milli olması nedeniyle Persler dışındakilere çok çekici gelmemesini ilginç bulmamak gerekir.</p>

  <p class="calibre25">İlk İslam tarihçilerine göre, Arapça’da Hanifi denilen bir grup puta tapınmayı bırakmışlardı ama o dönemin rakip dini öğretilerinden hiçbirini benimsemeye de hazır değillerdi. Hanifiler yeni İslam dinini ilk kabul edenlerdendir.</p>
</body>
</html>
